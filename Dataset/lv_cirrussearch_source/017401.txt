The Verve bija angļu alternatīvā roka grupa, ko 1989. gadā dibināja vadošais solists Ričards Eškrofts, ģitārists Niks MakKeibs, basģitārists Saimons Džounss un bundzinieks Pīters Salisberijs. Ģitārists un taustiņinstrumentālists Saimons Tongs apvienībai pievienojās vēlāk. Sākot ar psihodēliskām skaņām savienojumā ar šūgeizingu un speisroku, 1990. gadu vidū, grupa bija izdevusi vairākus minialbumus un trīs albumus. Apvienībai arī nācās pārciest vairākas sastāva maiņas, darbības pārtraukšanas, veselības problēmas, narkomānijas un tiesasprāvas. Grupas komerciālā izlaušanās bija singls Bitter Sweet Symphony, kas kļuva par hitu visā pasaulē. Drīz pēc komerciālā uzplaukuma, 1999. gada aprīlī, iekšēju konfliktu dēļ The Verve pašķīrās. Astoņu pašķiršanās gadu laikā, Eškrofts noraidīja runas par atkalapvienošanos, sakot "Drīzāk varētu apvienot visus četrus Bītlus." Grupa ar sākotnējo sastāvu apvienojās 2007. gadā, uzsākot koncerttūri un 2008. gada augustā izdodot albumu Forth. 2009. gadā grupa pašķīrās trešo reizi. A Storm in Heaven (1993) A Northern Soul (1995) Urban Hymns (1997) Forth (2008) «Top 40 Best Selling Albums: 28 July 1956 - 14 June 2009». Official Charts Company. Arhivēts no oriģināla, laiks: 2016. gada 3. martā. Skatīts: 2011. gada 26. jūlijs. «Rock band Verve announce reunion». BBC News. 2007. gada 26. jūnijs. Skatīts: 2011. gada 23. marts. Cameron Adams. «Q & A: Richard Ashcroft talks about The Verve and his Australian tour». The Daily Telegraph, 2010. gada 10. jūnijs. Skatīts: 2010. gada 13. septembris.