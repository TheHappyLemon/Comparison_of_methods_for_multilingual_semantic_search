Pasaules čempionāts motokrosā ir pasaules motokrosa sacensību sērija, kuru organizē FIM. Čempionāts iedalās trīs klasēs - MX1, MX2 un MX3. Sacīkstes sastāv kvalifikācijas un 2 finālbraucieniem, katrs ar ilgumu 35 minūtes plus divi apļi. Vienā čempionāta sezonā vidēji norisinās vairāk nekā 16 sacensības. Pirmais čempionāts norisinājās 1957. gadā, un tajā piedalījās motocikli ar 500 cm3 dzinējiem. 1962. gadā tika izveidota 250 cm3 dzinēju klase un 1975. gadā 125 cm3 dzinēju klase. Pirms 1957. gada šis čempionāts bija pazīstams kā Eiropas čempionāts. 2002. gadā FIM izmainīja sacensību nolikumu, lai atspoguļotu izmaiņas dzinēju tehnoloģijās un pārietu uz videi draudzīgākiem četrtaktu dzinējiem. Tika izveidotas MX1 klase, kas kļuva par čempionāta augstāko klasi, kurā varēja piedalīties motocikli, kas aprīkoti ar divtaktu dzinējiem līdz 250 cm3 un četrtaktu dzinējiem līdz 450 cm3. MX2 klasē atļauts piedalīties motocikliem, kas aprīkoti ar divtaktu dzinējiem līdz 125 cm3 un četrtaktu dzinējiem līdz 250 cm3. MX3 klasē atļauts piedalīties motocikliem, kas aprīkoti ar divtaktu dzinējiem līdz 500 cm3 un četrtaktu dzinējiem līdz 650 cm3. Vikikrātuvē par šo tēmu ir pieejami multivides faili. Skatīt: Pasaules čempionāts motokrosā. Oficiālā mājaslapa Arhivēts 2014. gada 8. februārī, Wayback Machine vietnē.