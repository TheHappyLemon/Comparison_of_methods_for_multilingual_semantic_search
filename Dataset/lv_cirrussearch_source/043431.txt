Mērogojama vektoru grafika, arī SVG (angļu: Scalable Vector Graphics), ir uz XML-bāzēts vektorattēla formāts, kas paredzēts divdimensionālai grafikai ar interaktivitātes un animācijas iespēju. SVG specifikācija ir atvērtais standarts, kuru kopš 1999. gada izstrādā Vispasaules Tīmekļa konsorcijs (W3C). SVG attēli un to īpašības tiek definētas XML-teksta failos. Tas nozīmē, ka tie var tikt atrasti, indeksēti, skriptēti un saspiesti. Gluži kā citus XML-failus, SVG attēlus var izveidot un rediģēt ar jebkuru teksta redaktoru. Nereti SVG failus veido ar grafisko programmu. SVG attēlošanu atbalsta lielākā daļa mūsdienu tīmekļa pārlūku, piemēram, Mozilla Firefox, Internet Explorer, Google Chrome, Opera, Safari un Microsoft Edge.. «Mērogojama vektoru grafika». Latvijas Nacionālais terminoloģijas portāls. Skatīts: 2019. gada 14. augustā. Vikikrātuvē par šo tēmu ir pieejami multivides faili. Skatīt: Mērogojama vektoru grafika.