Kentaviuss Tanels Koldvels-Poups (angļu: Kentavious Tannell Caldwell-Pope; dzimis 1993. gada 18. februārī Džordžijas štatā) ir amerikāņu basketbolists, spēlē uzbrūkošā aizsarga pozīcijā. 2024. gadā pārstāv Nacionālās basketbola asociācijas (NBA) klubu Denveras "Nuggets". 2020. gada NBA čempions Losandželosas "Lakers" sastāvā un 2023. gada čempions ar "Nuggets". Pēc izcilas vidusskolu basketbola karjeras augstskolu basketbolā K. Koldvels-Poups pārstāvēja Džordžijas Universitātes komandu NCAA, kur nospēlēja divas sezonas. Arī NCAA līmenī viņš sevi parādīja izcili, otrajā sezonā gūstot vidēji 18,5 punktus spēlē. 2013. gada NBA draftā viņu Detroitas "Pistons" izraudzījās ar kopējo 8. numuru pirmajā kārtā, un jau no pirmās sezonas K. Koldvels-Poups ieguva ievērojamu spēles laiku un lomu komandā, daļu spēļu sākot pamatsastāvā. Jau otrajā NBA sezonā viņš piedalījās visās spēlēs, tās visas sākot komandas starta pieciniekā. 2017. gada vasarā K. Koldvels-Poups kā brīvais aģents noslēdza līgumu ar Losandželosas "Lakers", kur nospēlēja sekojošās četras sezonas. 2019.—2020. gada NBA sezonā K. Koldvels-Poups kļuva par NBA čempionu Losandželosas "Lakers" sastāvā, dodoties starta pieciniekā visās (21) play-off spēlēs, pavadot laukumā vidēji 29 minūtes spēlē un gūstot vairāk nekā 10 punktus vidēji spēlē. 2021. gada augustā K. Koldvels-Poups tika aizmainīts uz Vašingtonas "Wizards" plašā piecu komandu maiņas darījumā, kura ievērojamākais spēlētājs bija Rasels Vestbruks, kurš nonāca "Lakers", bet uz "Wizards" devās arī Kails Kuzma. "Wizards" sastāvā K. Koldvels-Poups uzreiz kļuva par sākuma piecinieka spēlētāju uzbrūkošā aizsarga pozīcijā. 2022. gada jūlijā K. Koldvels-Poups kopā ar Išu Smitu tika aizmainīts uz Denveras "Nuggets" pret Vilu Bārtonu un Monti Morisu. 2023. gadā viņš "Nuggets" sastāvā izcīnīja savu otro NBA čempiontitulu. nba.com. «Washington acquires six players in five-team trade». «Nuggets Acquire Kentavious Caldwell-Pope and Ish Smith». www.nba.com (angļu). Skatīts: 2022-07-08. Vikikrātuvē par šo tēmu ir pieejami multivides faili. Skatīt: Kentaviuss Koldvels-Poups. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) ESPN NBA profils (angliski) RealGM Basketball profils (angliski)