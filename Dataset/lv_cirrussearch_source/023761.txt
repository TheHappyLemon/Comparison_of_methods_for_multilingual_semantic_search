Alčevska (ukraiņu: Алчевськ) ir apgabala pakļautības pilsēta Ukrainas austrumos Luhanskas apgabalā. Izvietojusies apgabala rietumdaļā, ietilpst Alčevskas-Kadijivkas aglomerācijā (kopā 513 000 iedzīvotāju (2001)). Apdzīvotā vieta dibināta 1895. gadā kā ciemats pie Jurjivkas dzelzceļa stacijas sakarā ar metalurģiskās rūpnīcas būvi. 1903. gadā stacija un ciemats tika pārdēvēti metalurģiskā kombināta dibinātāja, ievērojamā ukraiņu uzņēmēja un baņķiera Oleksija Alčevska vārdā, kurš 1901. gadā ekonomiskās krīzes iespaidā dzīvi beidza pašnāvībā. 1932. gadā ciematam piešķīra pilsētas tiesības un pārdēvēja par Vorošilovsku par godu revolucionāram un karavadonim, bijušajam Alčevskas rūpnīcas strādniekam, Klimentam Vorošilovam. 1961. gadā pilsētu pārdēvēja par Komunarsku, bet 1991. gadā atgrieza tagadējo nosaukumu. Mūsdienās ievērojams metalurģijas un koksa ķīmijas centrs. м Алчевськ Луганська область Vikikrātuvē par šo tēmu ir pieejami multivides faili. Skatīt: Alčevska. Encyclopædia Britannica raksts (angliski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski)