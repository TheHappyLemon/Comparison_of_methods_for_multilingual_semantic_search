Red Bull Crashed Ice ir starptautisks ziemas sporta notikums, kas norisinās ik gadu kopš 2001. gada. Sacensību sponsors ir Red Bull. Dalībnieki pa speciāli veidotu, apledojušu trasi, slido no kalna, kur viņus sagaida asi līkumi, nelieli izciļņi, lēcieni, sadursmes un arī kritieni. Mērķis ir pirmajam sasniegt finišu un uzvarēt sacīkstēs. Tas ir līdzīgs kalnu slēpošanai, tikai dalībniekiem ir slidas un viņi atrodas ledus trasē. Katrs sacīkšu posms ir iedalīts trīs dienās: 1. diena - Nacionālā atlases diena - dalībnieku instruktāža, treniņi, nacionālā atlase. 2. diena - Starptautiskā atlases diena plus izslēgšanas raunds - dalībnieku instruktāža, treniņi, starptautiskā atlase, izslēgšanas raunds 3. diena - Fināli - dalībnieku instruktāža, treniņi, fināli. Sākot ar 2010. gadu tika ieviesta punktu sistēma. Katras sezonas beigās dalībnieks, kurš ieguvis visvairāk punktu tiek kronēts kā pasaules čempions. Posma beigās punktus iegūst pirmie 100 dalībnieki. Uzvarētājs iegūst 1000 punktus, otrā vieta - 800 punktus, trešā vieta - 600, ceturtā 500, un tā punkti samazinās līdz 0,5 - 100. vietai. 2015. gada sezona'tika ierosināti atsevišķi "Riders Cup" posmi, kuru mērķis bija padarīt sacīkstes pieejamas vairāk sportistiem. Pirms dalībnieks stājas uz starta līnijas, viņam jābūt pasargājošam ekipējumam. Tam jāsastāv no sekojošiem objektiem: Ceļgalu un stilbu aizsargiem Biksēm ar pasargājošiem elementiem (hokeja, kalnu riteņbraukšanas downhill bikses ir atļautas.) Atļautas tikai hokeja slidas Plecu, elkoņu un krūšu aizsargiem (hokeja, motokrosa, kalnu riteņbraukšanas downhill ekipējums ir atļauts.) Cimdiem ar polsteriem plaukstas augšpusē Ķiverei (motokrosa, kalnu riteņbraukšanas downhill un hokeja ķiveres ir atļautas. Dalībniekiem, kas lieto MTB vai motokrosa ķiveres aizsargbrilles ir rekomendētas.) Rekomendēts ir kakla un mutes sargs. Ekipējumam jābūt uzvilktam zem uniformas. Ja dalībnieks trases laikā pazaudē ķiveri, viņam jāapstājas jāuzliek tā galvā, un tad viņš var turpināt sacīkstes. Ja dalībnieks trasi turpina bez aizsargķiveres, viņš tiek diskvalificēts, nesaņemot punktus no brauciena. Fizisks kontakts, vai speciāla iejaukšanās kā turēšana, grūšana vai jebkāda cita rīcība, lai bremzētu pretinieku izraisa automātisku diskvalifikāciju. Nejauša sadursme vai cīņa par pozīciju ir atļauta. Pāragrs starts, izlaužoties no starta vārtiņiem nesagaidot starta signālu, noved pie automātiskas diskvalifikācijas. Niagāras ūdenskritums (Niagara Falls)  CAN 460 metrus gara trase Sentpola (Saint Paul) ASV 400 metrus gara trase (Luasanne)  Šveice Kvebeka (Quebec city)  CAN 600 metrus gara trase (Landgraaf)  Nīderlande Helsinki (Helsinki)  FIN 270 metrus gara trase Maskava (Moscow)  RUS Red Bull Crashed Ice oficiālā mājaslapa (angliski) «Red Bull Crashed Ice noteikumu video». Arhivēts no oriģināla, laiks: 2012. gada 18. janvārī. Skatīts: 2013. gada 3. novembrī. Sentpolas trase[novecojusi saite] «Kvebekas trase». Arhivēts no oriģināla, laiks: 2013. gada 2. novembrī. Skatīts: 2013. gada 3. novembrī. «Helsinku trase». Arhivēts no oriģināla, laiks: 2013. gada 2. novembrī. Skatīts: 2013. gada 3. novembrī. «Maskavas trase». Arhivēts no oriģināla, laiks: 2013. gada 2. novembrī. Skatīts: 2013. gada 3. novembrī.