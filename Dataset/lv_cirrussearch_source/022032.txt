Orinoko (spāņu: Río Orinoco) ir upe Dienvidamerikas ziemeļos. Tā ir viena no garākajām kontinenta upēm. Orinoko garums ir 2140 km. Sateces baseina platība ir aptuveni 880 000 km², no kuriem 76,3% ir Venecuēlā, bet atlikušie 23,7% ir no Kolumbijas teritorijas. Orinoko upe ir kuģojama. Lielākās pilsētas upes krastos ir Sjudadbolivara, Sjudadgvajāna un Puertoajakučo. Orinoko baseins bifurkācijas rezultātā ir savienots ar Amazones upes baseinu caur Kasikjares upi, kas sākas kā Orinoko atteka un ietek Amazones pietekā Riunegru. «Orinoco River» (angliski). britannica.com. Skatīts: 2014. gada 31. janvārī. Vikikrātuvē par šo tēmu ir pieejami multivides faili. Skatīt: Orinoko. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)