Dmitrijs Jurkevičs (dzimis 1987. gada 7. janvārī Daugavpilī) ir Latvijas vieglatlēts, kas startē vidējo distanču skriešanas distancēs, pārsvarā 1500 m. Kopš 2009. gada viņam pieder Latvijas rekords 1500 metru skrējienā, ko vairākkārt labojis un 2011. gada jūnijā Sollentuna Grand Prix 2011 sacensībās Zviedrijā uzlaboja līdz 3:37,35. Kopš 2012. gada sportistam pieder valsts rekords arī 3000 metru skrējienā. 2005. gada Eiropas kausā viņš 800 m distancē izcīnīja 1. vietu (1:50,67), 2005. gada Eiropas čempionātā junioriem viņš ieņēma 6. vietu 1500 m. 2006. gada Pasaules čempionātā junioriem D. Jurkevičs 800 m distancē ierindojās 15. vietā ar rezultātu 1:49,56 min. 2007. gada Eiropas U-23 čempionātā viņš nefinišēja 800 m distancē. Savukārt 2007. gada Universiādē 800 m distancē ar rezultātu 1:48,59 D. Jurkevičs ieņēma 12. vietu. Arī 2007. gada Eiropas kausā viņš svinēja uzvaru 800 m distancē (1:49,99 min), tāpat šajās sacensībās viņš 800 m distancē uzvarēja arī 2008. gadā (1:51,55). Piedalījās 2009. gada Pasaules čempionātā, kur 800 m distancē ar rezultātu 1:46,90 min nekvalificējās sacensību otrajai kārtai, ieņemot kopējo 16. vietu. Līdzīgu rezultātu, nepārvarot pirmo kārtu, uzrādīja arī 2010. gada Eiropas čempionātā 1500 m distancē — 24. vieta ar rezultātu 3:45,21 min. 2011. gada Universiādē viņš izcīnīja 6. vietu ar rezultātu 3:49,35 min. 2011. gada Pasaules čempionātā viņš startēja neveiksmīgi, nepārvarēdams pirmo sacensību kārtu, kopvērtējumā ierindojoties 30. vietā. 2012. gada Eiropas čempionātā D. Jurkevičs 800 m distancē ar laiku 1:48,59 min ierindojās 26. vietā priekšsacīkstēs, tādējādi nekvalificējoties nākamajai kārtai. Savukārt 1500 metru distancē viņš izcīnīja 6. vietu, finālā distanci veikdams 3:47,36 min. Piedalījās 2012. gada vasaras olimpiskajās spēlēs, kur 1500 m priekšsacīkstēs ierindojās 25. vietā ar rezultātu 3:41,40 min, tikai par 0,48 s atpaliekot no rezultāta, kas bija nepieciešams, lai kvalificētos pusfinālam. 2012. gada Latvijas čempionātā D. Jurkevičs uzstādīja Latvijas rekordu 3000 metru skrējienā (7:54,83), kļūstot par pirmo latvieti, kas distanci veicis ātrāk nekā 8 minūtēs. 2013. gadā viņš Latvijas rekordu šajā distancē uzlaboja līdz 7:52,05, bet 2014. gada jūnijā — līdz 7:49,51. 2014. gada jūlijā labojis vecāko Latvijas rekordu - 2000 m distanci veica 5:05,45 minūtēs, par gandrīz sešām sekundēm labojot Genādijam Hlistovam kopš 1965. gada piederošo rekordu. 2015. gada Eiropas čempionātā telpās Prāgā D. Jurkevičs uzstādīja jaunu Latvijas rekordu 1500 m skrējienā (3:42,84), kas tomēr nebija pietiekoši, lai kvalificētos finālam. «2012. gada Olimpisko spēļu profils». London2012.com. Arhivēts no oriģināla, laiks: 2012. gada 18. jūlijā. Skatīts: 2012. gada 21. jūlijā. «Dmitrijam Jurkevičam - Latvijas rekords 1500 m distancē!». ParSportu.lv. 2009. gada 25. augustā. Arhivēts no oriģināla, laiks: 2009. gada 28. augustā. Skatīts: 2011. gada 2. augustā. «Jurkevičs atkal labo Latvijas rekordu 1500 metros, kvalificējas Londonai». SportaCentrs.com. Skatīts: 2011. gada 2. augustā. «Miļkevičs un Jurkevičs netiek pusfinālā». kasjauns.lv. Skatīts: 2011. gada 2. augustā. Misānam personiskais rekords un sestā vieta trīssoļlēkšanā Andrejs Siliņš. «Jurkevičam skrējienā devītā, kopvērtējumā - 30. vieta». sportacentrs.com, 2011. gada 30. augustā. Skatīts: 2011. gada 1. septembrī. «Arājs iekļūst finālā, šķēpmetējiem fiasko». Sportacentrs.com. 2012. gada 27. jūnijā. Skatīts: 2012. gada 28. jūnijā. «Jurkevičam sestā vieta 1500 metros». Sportacentrs.com. Skatīts: 2012. gada 2. jūlijā. «Jurkevičam līdz pusfinālam pietrūkst 0,48 sekundes». Sportacentrs.com. Skatīts: 2012. gada 4. augustā. «Jurkevičs pirmais izskrien no 8 minūtēm, sasniedz Latvijas rekordu». Lat-athletics.lv. Arhivēts no oriģināla, laiks: 2012. gada 21. augustā. Skatīts: 2012. gada 18. augustā. «Jurkevičs labojis vecāko Latvijas vieglatlētikas rekordu». Delfi.lv. 2014. gada 2. jūlijā. Skatīts: 2014. gada 2. jūlijā. Jurkevičs labo Latvijas rekordu 1500m Arhivēts 2016. gada 10. martā, Wayback Machine vietnē. LVS Olympedia profils (angliski) LOK profils IAAF profils (angliski) IAAF Dimanta līgas profils (angliski) Latvijas vieglatlēta(-es) profils LVS profils