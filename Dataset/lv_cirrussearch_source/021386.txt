Petrs Kristus (Petrus Christus, dzimis apm. 1410.-1420. gadā Bārlē, miris apm. 1475.-1476. gadā Brigē) bija renesanses laika flāmu mākslinieks, ziemeļu renesanses gleznotājs, Jana van Eika māceklis un sekotājs. Iespējams, tieši Kristus Nīderlandes glezniecībā ieviesa ģeometrisko perspektīvu. Kristus daiļradē redzama Jana van Eika, Rogīra van der Veidena un Robēra Kampēna ietekme. Kristus pamatā gleznoja reliģiska rakstura darbus un portretus, kā arī ainavas. Starp izcilākajiem Kristus darbiem jāmin "Jaunas meitenes portrets" (apm. 1470), "Pastarā tiesa" (1452), "Kartūzieša portrets" (1446), "Pasludināšana" (1452). Petrs Kristus dzimis Bārlē-Hertogā netālu no Antverpenes. Pēc Jana van Eika nāves 1441. gadā Kristus pārņēma viņa darbnīcu un, iespējams, pabeidza arī dažus viņa darbus. 1444. gadā Kristus ieguva Briges pilsonību un tur darbojās līdz pat nāvei. Iespējams, Kristus apceļojis Itāliju un ietekmējies no Antonello da Mesīnas. Vikikrātuvē par šo tēmu ir pieejami multivides faili. Skatīt: Petrs Kristus. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)