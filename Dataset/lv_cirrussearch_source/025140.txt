Street Angel ir 1928. gada ASV mēmā filma. Filmas režisors ir Frenks Borzeigijs. Street Angel ir Monktona Hofī lugas Lady Cristilinda ekranizējums. Šī ir viena no trim filmām, par ko Dženeta Geinore saņēma 1. Kinoakadēmijas balvu nominācijā "Labākā aktrise galvenajā lomā", pārējās divas filmas bija F. V. Murnava Sunrise: A Song of Two Humans un Borzeigija 7th Heaven. Filmu tāpat nominēja kategorijās "Labākais mākslinieka darbs" un "Labākais operatora darbs". Balvu par aktierspēli pasniedza 1929. gadā, bet pārējās nominācijas izvirzīja 1930. gadā, kas padara šo filmu par vienīgo Amerikas Kinoakadēmijas balvu pasniegšanas vēsturē, kas nominēta divos dažādos gados un nav filma svešvalodā. Enerģiska un jauna sieviete (Geinore) nelegālā veidā iegūst naudu, kas viņai nepieciešama, lai izārstētu slimo māti. Viņu aiztur likuma pārkāpšanas brīdī, kamēr viņai cenšas izbēgt no soda, tikmēr viņas māte nomirst. Nabadzības pārņemta viņa klaiņo pa ielām, līdz sastop ceļošo karnevālu, kur iepazīstas ar klejojošo gleznotāju (Farels). Kaut arī viņi iemīlas viens otrā, tomēr pagātne neliek viņu mierā. Dženeta Geinore — Endžela Čārlzs Farels — Džino Alberto Rabagliati — policists Sīno Konti — policists Gvido Trento — policijas seržants Neri Henrijs Armeta — Masceto Luiss Lidžets — Bepo «WHICH CINEMA FILMS HAVE EARNED THE MOST MONEY SINCE 1914?.». The Argus (Melbourne, Vic. : 1848 - 1956) (Melbourne, Vic. : National Library of Australia). 4 March 1944. Skatīts: 2012. gada 6. augustā. «NY Times: Street Angel». NY Times. Skatīts: 2008-12-06. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Rotten Tomatoes profils (angliski) Street Angel vietnē Virtual History (angliski)