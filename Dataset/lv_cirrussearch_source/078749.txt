Marseļa (franču: Marseille, izrunā: [maʁsɛj]) ir pilsēta Francijas dienvidos Vidusjūras krastā pie Ronas upes grīvas. Francijas otra lielākā pilsēta (aiz Parīzes). Lielākā Francijas osta un lielākā osta Vidusjūras krastos. Pilsētas iedzīvotāju sastāvs ir ļoti raibs, bet apmēram 25% no iedzīvotājiem ir Ziemeļāfrikas izcelsmes. Pilsētā ir arī trešā lielākā ebreju kopiena Eiropā. Pie Marseļas uz salas atrodas Ifas cietoksnis, kurā, pēc leģendas, bijis ieslodzīts grāfs Monte-Kristo. Francijas himna (Marseljēza) nosaukta pilsētas vārdā. Pilsētu ap 600. gadu p.m.ē. nodibina sengrieķu kolonisti no Fokejas (Phocaea) Jonijā un nosauc to par Masāliju (Μασσαλία). 49. gadā p.m.ē. pilsētu ieņem Cēzara leģioni un iekļauj Romas impērijā. Romieši pilsētu sauca par Masīliju (Massilia). 13. gadsimtā Marseļa kļuva par neatkarīgu republiku. 1423. gadā pilsētu izposta aragonieši. 1481. gadā Marseļa tiek iekļauta Francijas sastāvā. 19. gadsimtā Marseļa kļūst par modernu ostu. Tās attīstībai lielu impulsu deva Suecas kanāla attīstība un Francijas koloniālie iekarojumi. 1934. gadā Marseļā IMRO teroristi atentātā nogalināja Dienvidslāvijas karali Aleksandaru I un Francijas ārlietu ministru Luiju Bartū. Tas bija pirmais atentāts pasaulē, kurš uzņemts ar kinokameru. Marseļā ir izvietotas fakultātes trijām Eksas—Marseļas Universitātes sastāvā ietilpstošām universitātēm: Eksas—Marseļas Universitāte I — Provansas Universitāte Eksas—Marseļas Universitāte II — Vidusjūras Universitāte Eksas—Marseļas Universitāte III — Pola Sezāna Universitāte Marseļā atrodas arī četras "Lielās skolas" (franču: grandes écoles), kuras formāli atrodas ārpus Francijas universitāšu sistēmas, bet ir tuvas tām pēc funkcijām un prestiža. Marseļas Centrālā skola Informātikas un jauno tehnoloģiju skola (EPITECH) Jaunāko zinātņu politehniskais institūts KEDGE Biznesa skola Marseļā dzimuši: Antonēns Arto (Antonin Artaud) (1897-1948) - dramaturgs Sezārs Baldačīni (César Baldaccini) (1921-1998) - tēlnieks Moriss Bežārs (Maurice Béjart) (1927-) - baletmeistars Onorē Domjē (Honoré Daumier) (1808—1879) - grafiķis Fernandels (Fernandel) (1903-1971) - aktieris Mariuss Petipā (Marius Petipa) (1818—1910) - baletmeistars Žans-Pjērs Rampāls (Jean-Pierre Rampal) (1922-2000) - flautists Edmons Rostāns (Edmond Rostand) (1868-1918) - dzejnieks Luī-Adolfs Tjērs (Louis-Adolphe Thiers) (1797-1877) - politiķis Zinedins Zidāns (Zinédine Zidane) (1972-) - futbolists Vikikrātuvē par šo tēmu ir pieejami multivides faili. Skatīt: Marseļa. Krievijas Lielās enciklopēdijas raksts (krieviski) Encyclopædia Universalis raksts (franciski)