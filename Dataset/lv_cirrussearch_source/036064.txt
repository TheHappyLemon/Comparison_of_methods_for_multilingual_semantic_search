Kaprīnskābe (n-dekānskābe, nonānkarbonskābe, С9Н19СООН) pieder pie piesātinātajām taukskābēm. Normālos apstākļos kaprīnskābe ir balta kristāliska viela. Kaprīnskābes sāļus un esterus sauc par kaprinātiem jeb dekanoātiem. Glicerīda veidā atrodama sviestā, kokosriekstu eļļā, Limburgas sierā, spermacetā. Kaprīnskābes esteri ir vīnu sastāvā. Iegūst, oksidējot n-dekanolu. Kaprīnskābi lieto dažādās organiskajās sintēzēs, bet kaprīnskābes esterus izmanto farmācijā.