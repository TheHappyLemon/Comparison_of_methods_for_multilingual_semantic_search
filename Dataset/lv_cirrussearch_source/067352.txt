Saša Aleksandere (angļu: Sasha Alexander), dzimusi Suzana S. Drobņakoviča (serbu: Suzana S. Drobnjaković, Сузана С. Дробњаковић) 1973. gada 17. maijā, ir amerikāņu aktrise un TV režisore. Aktrise atveidoja Gretčenu Viteri seriālā Dawson's Creek un filmējusies tādās filmās kā "Vienmēr jā" (2008) un "Viņš nav tevī ieķēries" (2009). Aleksandere atveidoja Keitlīnu "Keitu" Todu pirmajās divās "NCIS: izmeklēšanas dienests" sezonās (2003—2005). No 2010. gada jūlija līdz 2016. gada septembrim Aleksandere atveidoja Dr. Moras Ailas lomu TNT seriālā Rizzoli & Isles, bet 2015.—2016. gadā filmējās seriāla Shameless 5. un 6. sezonā. Saša Aleksandere, kurai ir serbu izcelsme, piedzima kā Suzana Drobņakoviča Losandželosā, Kalifornijā. Septītajā klasē viņa sāka spēlēt skolas izrādēs. Viņa bija arī slidotāja, bet ceļgala traumas dēļ pārtrauca nodarboties ar slidošanu. Viņa turpināja spēlēt izrādēs vidusskolā un koledžā, pēc tam pārcēlās uz Ņujorku, lai spēlētu brīvdabas izrādēs un Šekspīra festivālos. Viņa pabeidza Dienvidkalifornijas Universitātes Kino un televīzijas skolu, kur viņa bija studenšu korporācijas Kappa Alpha Theta biedrene. Aleksandere sāka spēlēt divos īslaicīgi veidotos seriālos: medicīnas drāmā Presidio Med un ABC jauniešu drāmā Wasteland. Plašu mediju uzmanību un kritiķu uzslavas viņa izpelnījās, kad parādījās seriāla Dawson's Creek ceturtajā sezonā kā Gretčena Vitere. Aleksandere filmējās arī vienā no īslaicīgi filmētā Fox komēdijseriāla Greg the Bunny sērijām, kurā viņa atveidoja lesbiešu žurnālistes lomu un uz ekrāna skūpstījās ar Sāru Silvermanu. Aleksandere pievienojās seriālam "NCIS: izmeklēšanas dienests" kā ASV Slepenā dienesta, vēlāk NCIS īpašā aģente Keitlīna "Keita" Toda 2003. gadā. Oficiālā seriāla pilotsērija Yankee White tika demonstrēta 2003. gada 23. septembrī CBS kanālā. Aleksanderes divu gadu darbs seriālā beidzās 2005. gada maijā, kad viņas varoni Keitu nogalināja terorists, kurš otrās sezonas fināla sērijas Twilight pēdējās sekundēs iešāva viņai galvā. Oficiālais paskaidrojums viņas aiziešanai bija tāds, ka "viņa lūdza lauzt līgumu, lai meklētu citas iespējas". Pēc aiziešanas no "NCIS", Aleksandere savos paziņojumos ir skaidri norādījusi, ka viņas problēma seriālā bija tā, ka viņai šķita, ka darba slodze ir pārāk fiziski smaga. No 2010. līdz 2016. gadam Aleksandere septiņas sezonas TNT seriālā Rizzoli & Isles atveidoja Dr. Moru Ailu — Masačūsetsas Sadraudzības galveno medicīnas eksperti, kura strādā kopā ar Bostonas policijas departamentu. Aleksandere spēlēja kopā ar Endžiju Hermonu, kura seriālā spēlēja Bostonas policijas slepkavību nodaļas detektīvi Džeinu Rizoli, Ailas labāko draudzeni. 1999. gada 18. septembrī Aleksandere apprecējās ar režisoru Luku Pecelu, bet vēlāk šī laulība tika anulēta Kalifornijā 2003. gadā. 2007. gada 11. augustā Aleksandere apprecējās ar režisoru Edoardo Ponti, aktrises Sofijas Lorenas un producenta Karlo Ponti dēlu. Šajā laulībā piedzimuši divi bērni: Lučija Sofija un Leonardo Fortunato. Aleksandere runā angļu, serbu, itāļu un nedaudz franču valodā. «Biography». Sasha Alexander. Skatīts: 2023-06-09. «Sasha Alexander». TVGuide.com (angļu). Skatīts: 2023-06-09. «Sasha Alexander on Twitter». Twitter (angļu). Skatīts: 2023-06-10. https://www.facebook.com/peoplemag. «Sasha Alexander Creates a Holiday to Celebrate Her Friends». Peoplemag (angļu). Skatīts: 2023-06-09. Sasha Alexander on Conan (Serbian women vs. Serbian men). Atjaunināts: 2023-06-09 «'Rizzoli and Isles' star has done crime fighting in real life | The Ticket | heraldextra.com». web.archive.org. 2020-02-02. Arhivēts no oriģināla, laiks: 2020-02-02. Skatīts: 2023-06-09. «Theta Heritage». Kappa Alpha Theta (en-US). Skatīts: 2023-06-09. «'NCIS' moves on». Chicago Tribune. 2005-07-17. Skatīts: 2023-06-10. «NCIS's Kate Is Gone, But Scrubs Will Be Back Soon». Arhivēts no oriģināla, laiks: 2014-03-05. Skatīts: 2023-06-10. Mike Reyes published. «NCIS: Why Each Of The Major Cast Members Left». CINEMABLEND (angļu), 2019-05-07. Skatīts: 2023-06-10. «Case LD036397 Alexander, Sasha Vs. Pecel, Luka Michael Robert - Trellis: Legal Intelligence + Judicial Analytics». Trellis.Law (angļu). Skatīts: 2023-06-10. «Sasha Alexander - Biography.». Yahoo!. Arhivēts no oriģināla, laiks: 2016. gada 6. martā. Skatīts: 2023. gada 10. jūnijā. «Sasha Alexander of Rizzoli & Isles Spills All». Redbook (en-US). 2012-05-31. Skatīts: 2023-06-10. Vikikrātuvē par šo tēmu ir pieejami multivides faili. Skatīt: Saša Aleksandere. IMDb profils (angliski) AllMovie profils (angliski)