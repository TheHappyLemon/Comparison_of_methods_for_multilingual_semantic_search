Lūsija Herisa-Stjuarte (angļu: Lusia "Lucy" Harris-Stewart; dzimusi Lūsija Herisa (Lusia Harris) 1955. gada 10. februārī, mirusi 2022. gada 18. janvārī) bija amerikāņu basketboliste. Studējusi Deltas štata universitātē, pārstāvējusi universitātes basketbola komandu NCAA priekštecī Association for Intercollegiate Athletics for Women turnīrā, kur arī uzvarēja trīs gadus pēc kārtas (1975—1977). Spēlējusi profesionāli basketbolu Women's Professional Basketball League līgas klubā Hjūstonas "Angels". 1977. gada vīriešu profesionālās NBA līgas draftā viņu septītajā kārtā izraudzījās Jūtas "Jazz" ar kopējo 137. kārtas numuru. Viņā kļuva par otro sievieti pēc Denīzes Longas (1969. gada NBA draftā viņu izraudzījās Sanfrancisko "Warriors"), kuru izraudzījušies NBA draftā. Tomēr līga anulēja "Warriors" izvēli, tāpēc Herisa ir pirmā un pašlaik vienīgā sieviete, kas izraudzīta NBA draftā. Herisa neizrādīja vēlmi spēlēt NBA un noraidīja "Jazz" piedāvājumu. Vēlāk tika atklāts, ka basketboliste tobrīd bija stāvoklī un tādēļ viņa arī nevarētu piedalīties treniņnometnē. ASV izlases sastāvā izcīnīja sudraba medaļu 1976. gada vasaras olimpiskajās spēlēs (pirmais Olimpisko spēļu basketbola turnīrs sievietēm). Spēlētāja 1992. gadā tika uzņemta Neismita basketbola slavas zālē, 1999. gadā — Sieviešu basketbola slavas zālē. Mirusi 2022. gada 18. janvārī. Randy Kim. «Draft Oddities». NBA.com. Turner Sports Interactive, Inc, 2003. gada 19. jūnijs. Arhivēts no oriģināla, laiks: 2010. gada 1. jūlijā. Skatīts: 2010. gada 24. augusts. Kevin Simpson. «Denise Long, the Patron Saint of Girls Basketball, Is Now 33». Los Angeles Times. Tribune Interactive, Inc, 1985. gada 10. februāris. Skatīts: 2010. gada 25. augusts. Karra Porter. Mad seasons: the story of the first Women's Professional Basketball League, 1978–1981. University of Nebraska Press, 2006. 157. lpp. ISBN 978-0-8032-8789-1. Skatīts: 2010. gada 25. augusts. Steve Luhm. «NBA draft: Jazz draft woman in '77». El Paso Times. MediaNews Group, 2009. gada 20. jūnijs. Arhivēts no oriģināla, laiks: 2012. gada 29. jūnijā. Skatīts: 2010. gada 24. augusts. Džeimsa Neismita piemiņas Basketbola slavas zāles profils (angliski)