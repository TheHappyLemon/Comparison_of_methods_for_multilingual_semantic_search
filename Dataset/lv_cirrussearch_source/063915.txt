Anneja (norvēģu: Andøya, ziemeļsāmu: Ánddásoulu) ir sala Norvēģu jūrā, Norvēģijas ziemeļrietumu piekrastē. Vesterolu salu grupas otra lielākā sala tās pašos ziemeļos. Administratīvi ietilpst Nūrlannes filkes Annejas komūnā. Izstiepta 57 km garumā ziemeļaustrumu—dienvidrietumu virzienā; no kontinenta to atdala Annfjorda līcis. Salā valda mērens jūras klimats. Ainavā pārsvarā kūdras purvi un pļavas, vietām pundurbērzu meži, reljefs paugurains. Lielākā apdzīvotā vieta ir Andenese salas ziemeļu galā. Sala ar autoceļu savienotas ar Hinneju. Pie Andeneses atrodas Norvēģijas gaisa spēku bāze un Annejas kosmosa centrs, kā arī ALOMAR observatorija. Andøya Space Vikikrātuvē par šo tēmu ir pieejami multivides faili. Skatīt: Anneja.