Tallinas Pilsētas halle (igauņu: Tallinna Linnahall) ir pamesta daudzfunkcionāla halle Igaunijas galvaspilsētā Tallinā, netālu no Tallinas vecpilsētas. Ir plāni par tās renovāciju. Uzcelta 1980. gadā, saistībā ar burāšanas sacensībām 1980. gada vasaras olimpisko spēļu ietvaros un tās nosaukums bija V. I. Ļeņina Kultūras un sporta pils (V. I. Lenini nimeline Tallinna Kultuuri- ja Spordipalee). Arhitektoniskais veidols tika izvēlēts, lai neaizsegtu Tallinas vecpilsētas panorāmu. Kompleksa autoru komanda 1984. gadā ieguva PSRS Valsts prēmiju. Kompleksā ietilpa ledus arēna un koncertzāle. Halle tika aizvērta 2010. gadā. Vikikrātuvē par šo tēmu ir pieejami multivides faili. Skatīt: Tallinas Pilsētas halle.