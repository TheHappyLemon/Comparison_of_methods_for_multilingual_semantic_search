Irina Berezina (ukraiņu: Ірина Березіна; dzimusi 1965. gada 7. jūlijā Kijivā, arī Irina Berezina-Feldmane) ir Ukrainā dzimusi Austrālijas starptautiskā meistare šahā (1993). Ukrainas PSR komandas sastāvā 1981. gadā Viļņā uzvarējusi PSRS skolēnu spartakiādē, bet 1982. gadā Ļeņingradā — Vissavienības jaunatnes spēlēs. Beigusi Kijivas fiziskās kultūras un sporta institūta šaha nodaļu. Piedalījusies PSRS sieviešu šaha čempionātu finālos. Pēc PSRS sabrukuma pārcēlusies uz Austrāliju. 1993. gadā Džakartā dalījusi pirmo vietu FIDE Āzijas zonas turnīrā un saņēmusi starptautiskās meistares nosaukumu (WIM). 1995. gadā atkārtoti uzvarējusi Āzijas zonas turnīrā un ieguvusi tiesības piedalīties starpzonu turnīrā Kišiņevā, kur ieguvusi 5½ punktus no 13. 1999. gadā kļuvusi par Austrālijas sieviešu šaha čempionāta uzvarētāju. Tajā pašā gadā izpildījusi vīriešu starptautiskā meistara (IM) normu Okeānijas valstu šaha čempionātā. Vēlākajos gados piecas reizes uzvarējusi Okeānijas valstu sieviešu šaha čempionātos (2002, 2005, 2007, 2011, 2013). Piedalījusies Pasaules šaha čempionātos sievietēm pēc izslēgšanas sistēmas: 2006. gadā Jekaterinburgā zaudējusi 1. kārtā; 2012. gadā Hantimansijskā zaudējusi 1. kārtā Marijai Sebagai; 2015. gadā Sočos zaudējusi 1. kārtā Aleksandrai Kosteņukai. Pārstāvējusi Austrālijas komandu Pasaules šaha olimpiādēs, kurās piedalījusies 7 reizes (1994-1996, 2000-2006, 2014). Strādā Sidnejā par šaha treneri kopā ar savu vīru, starptautisko meistaru šahā Vladimiru Feldmani. 2005. gadā kļuvusi par FIDE vecāko treneri. Team Championship of USSR (juniors) — Vilnius 1981 Team Championship of USSR (juniors) — Leningrad 1982 «FIDE Zonal Women's Chess Tournament, Jakarta 1993». Arhivēts no oriģināla, laiks: 2013. gada 14. augustā. Skatīts: 2017. gada 10. februārī. 1995 Kishinev Interzonal Tournament «Oceania Chess Zone Champions». Arhivēts no oriģināla, laiks: 2012. gada 26. aprīlī. Skatīts: 2017. gada 10. februārī. 2006 FIDE Knockout Matches «2012 FIDE Knockout Matches». Arhivēts no oriģināla, laiks: 2019. gada 30. aprīlī. Skatīts: 2017. gada 10. februārī. 2015 FIDE Knockout Matches OlimpBase :: Women's Chess Olympiads :: Irina Berezina Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)