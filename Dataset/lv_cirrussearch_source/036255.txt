Klonazepāms (zināms arī kā Klonopin) ir benzodiazepīnu grupas psihotropā viela, ko daudzās pasaules valstīs izplata kā recepšu zāles. Klonazepāmu patentēja 1964, gadā, bet sāka izplatīt ASV 1975. gadā. Medicīnā to izmanto pret konvulsijām, panikas lēkmēm, kā arī kustību traucējumiem, piemēram, akatīzijai. Lietojot orāli, efekts sākas stundas laikā un ilgst no 6 līdz 12 stundām. Klonazepāmu lieto ne tikai medicīniskos, bet arī izklaidējošos nolūkos. To lieto relaksācijai un ikdienas stresa mazināšanai, kā arī dažkārt alkohola paģirām un miegam pēc stimulantu lietošanas. Līdzīgi kā citiem benzodiazepīniem klonazepāmam ir augsts atkarības risks. Abstinences sindroms, tāpat kā heroīnam un citām smagajām narkotikām, ir izteikti smags. Pēkšņa klonazepāma ilgstošas lietošanas pārtraukšana rada sliktu pašsajūtu, trauksmi, agresiju un halucinācijas un var būt dzīvībai bīstama. Klonazepāmu saturošie izstrādājumi Latvijā ir recepšu zāles. Klonazepāms ir iekļauts Latvijas kontrolējamo narkotisko vielu, psihotropo vielu un prekursoru III sarakstā (bīstamās psihotropās vielas, kuras var tikt izmantotas ļaunprātīgos nolūkos). Saskaņā ar likuma "Par Krimināllikuma spēkā stāšanās un piemērošanas kārtību" 2. pielikumu, klonazepāma daudzums līdz 0,06 gramiem atzīstams par nelielu, bet virs 5 gramiem — par lielu. Edward Shorter. «B». A Historical Dictionary of Psychiatry. Oxford University Press, 2005. ISBN 9780190292010. (angliski) «Clonazepam». The American Society of Health-System Pharmacists. Skatīts: 2015. gada 15. augusts.(angliski) edited by Grant Cooper. Therapeutic uses of botulinum toxin. Totowa, N.J. : Humana Press, 2007. 214. lpp. ISBN 9781597452472. (angliski) Ashton, C. H. «BENZODIAZEPINE ABUSE». Drugs and Dependence. Harwood Academic Publishers, 2002. Skatīts: 2007. gada 25. septembris. (angliski) Sironi VA; Miserocchi G; De Riu PL (April 1984). "Clonazepam withdrawal syndrome". Acta Neurol (Napoli) 6 (2): 134–9. PMID 6741654. (angliski) Sironi VA; Franzini A; Ravagnati L; Marossero F (August 1979). "Interictal acute psychoses in temporal lobe epilepsy during withdrawal of anticonvulsant therapy". J Neurol Neurosurg Psychiatry 42 (8): 724–30. doi:10.1136/jnnp.42.8.724. PMC 490305. PMID 490178. (angliski) Jaffe R; Gibson E (June 1986). "Clonazepam withdrawal psychosis". J Clin Psychopharmacol 6 (3): 193. doi:10.1097/00004714-198606000-00021. PMID 3711371. (angliski) «Par Krimināllikuma spēkā stāšanās un piemērošanas kārtību». Likumi.lv. Skatīts: 2012. gada 27. februārī.