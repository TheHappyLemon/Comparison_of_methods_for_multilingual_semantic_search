Fabians Kančellāra (itāļu: Fabian Cancellara; dzimis 1981. gada 18. martā, Volenē pie Bernes, Šveicē) ir šveiciešu šosejas riteņbraucējs, kurš kopš 2011. gada brauc Lidl–Trek komandā. Īpaši specializējies pavasara klasikām un individuālajam braucienam, kurā bijis divkārtējs olimpiskais čempions un četrkārtējs Pasaules čempions. 2008. gada olimpiskajās spēlēs Pekinā F. Kančellāra izcīnīja bronzas medaļu grupas braucienā, kā arī kļuva par olimpisko čempionu individuālajā braucienā. Vēlāk pēc Davides Rebellina diskvalifikācijas dopinga lietošanas dēļ grupas braucienā viņam piešķīra sudraba medaļu. Viņš piedalījās arī 2004. gada olimpiskajās spēlēs Atēnās, kur nefinišēja grupas braucienā, bet individuālajā braucienā izcīnīja 10. vietu. 2006. gadā F. Kančellāra uzvarēja klasiskajā viendienas velobraucienā Parīze-Rubē, kas bija viņa pirmais ievērojamais starptautiskais panākums. 2006. un 2007. gadā viņš kļuva par Pasaules čempionu individuālajā braucienā ar atsevišķu startu. 2007. gada Tour de France viņš uzvarēja prologā, tāpēc bija kopvērtējuma līderis pirmajos astoņos posmos. Kopumā 8 reizes uzvarējis Tour de France posmos, tostarp piecas reizes velobraucienu ievadošos prologus. 2010. gadā viņš jau ceturto reizi uzvarēja Pasaules čempionātā individuālajā braucienā. Kančellāras vecāki ir no Dienviditālijas, viņa dzimšanas brīdī dzīvoja Šveicē, Volenē pie Bernes. Pirmais Fabiana sporta veids bija distanču slēpošana, bet vēlāk viņš pievērsās riteņbraukšanai. 2006. gadā apprecējies ar Stefāniju, vēlāk tajā pašā gadā piedzima meita, ko nosauca par Džuliānu. Otrā meita Elīna piedzima 2012. gada 13. jūlijā . Ģimene šobrīd dzīvo Šveicē, Bernē. Kančellāra brīvi runā angļu, itāļu, franču un vācu valodā. Avots: DNF = Nefinišēja — = Nepiedalījās Mathias Froidevaux. «The Swiss Spartacus gears up for success». swissinfo. SRG SSR, 2008-07-11. Arhivēts no oriģināla, laiks: 2014-12-20. Skatīts: 2013-04-03. «Fabian Cancellara». SR/Olympic Sports. Sports-Reference.com. Arhivēts no oriģināla, laiks: 2013-11-04. Skatīts: 2010-12-09. Arhivēts 2013-11-04 Wayback Machine vietnē. Cycling Weekly. «Fabian Cancellara: Rider Profile». Cycling Weekly (IPC Media Ltd.), 2011-06-20. Arhivēts no oriģināla, laiks: 2013-12-19. Skatīts: 2013-04-13. Edward Pickering. «Fabian Cancellara Interview: Fabian the fabulous». Cycle Sport. IPC Media Sports & Leisure, 2010-11-06. Arhivēts no oriģināla, laiks: 2014-01-02. Skatīts: 2013-04-02. Fabian Cancellara. «@f_cancellara». Twitter, 2012-07-14. Arhivēts no oriģināla, laiks: 2013-10-15. Skatīts: 2013-04-02. Fabian Cancellara. «@f_cancellara». Twitter, 2012-07-14. Arhivēts no oriģināla, laiks: 2013-10-16. Skatīts: 2013-04-02. «Fabian Cancellara». Cycling Archives. de Wielersite. Skatīts: 2013. gada 7. aprīlis. Vikikrātuvē par šo tēmu ir pieejami multivides faili. Skatīt: Fabians Kančellāra. Oficiālā tīmekļa vietne Olympedia profils (angliski) The Sport.org profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski) Trap-Friis profils