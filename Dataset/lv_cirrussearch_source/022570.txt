Noriaki Kasai (japāņu: 葛西 紀明, Kasai Noriaki; dzimis 1972. gada 6. jūnijā) ir japāņu tramplīnlēcējs. Piedalījies astoņās olimpiskajās spēlēs (1992, 1994, 1998, 2002, 2006, 2010, 2014, 2018), visvairāk starp tramplīnlēcējiem. 1994. gadā Lillehammerē izcīnījis sudraba medaļu komandu sacensībās lielajā tramplīnā, tāda paša kaluma medaļu šajā disciplīnā izcīnīja 2014. gadā Sočos, vēl 2014. gadā ir izcīnījis bronzu komandu sacensībās. Ar divām 41 gada vecumā izcīnītām medaļām Soču olimpiskajās spēlēs N. Kasai kļuva par vecāko medaļnieku tramplīnlēkšanas sacensībās olimpisko spēļu vēsturē. Vairākas medaļas ir izcīnījis arī Pasaules čempionātā (divi sudrabi un piecas bronzas), no kurām divas bronzas izcīnījis individuālajās sacensībās. Pasaules kausa sacensībās Kasai debitēja 1988. gada decembrī, atsevišķos posmos ir izcīnījis vairāk nekā 15 uzvaras (viens no uzvarām bagātākajiem aktīvajiem sportistiem). Sportista labākais sasniegums ir 1993. un 1999. gadā izcīnītā 3. vieta. Kopumā karjeras laikā ir startējis vairāk nekā 500 Pasaules kausa posmos, kas ir šo sacensību rekords. Tāpat ir visvairāk sezonas startējušais sportists Pasaules kausā (33 sezonas laika posmā no 1988. līdz 2024. gadam). Guvis punktus arī 2024. gada Pasaules kausa sacensībās, 51 gada vecumā. S. I. Staff. «Stoch wins ski jump WCup round, Kasai beats own age record». Sports Illustrated (en-us), 2017-03-19. Skatīts: 2024-02-18. Olympedia profils (angliski) Munzüger Sport profils (vāciski) FIS profils (kalnu slēpošana) (angliski) FIS profils (tramplīnlēkšana) (angliski)