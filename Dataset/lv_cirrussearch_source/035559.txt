Horki (baltkrievu: Горкі) jeb Gorki (krievu: Горки) ir pilsēta Baltkrievijā, Mogiļevas apgabala ziemeļaustrumos, Horku rajona centrs pie Proņas upes. Pilsētā atrodas Baltkrievijas Lauksaimniecības akadēmija. Rakstos no 1544. gada kā Lietuvas lielkņazistes apdzīvotā vieta. Iekļauta Krievijas Impērijā pēc Polijas pirmās dalīšanas 1772. gadā. 1836. gadā šeit tika nodibināta Gorigorku zemkopības skola, kas mūsdienās izveidojusies par Baltkrievijas Lauksaimniecības akadēmiju. Otrā pasaules kara laikā no 1941. gada vidus līdz 1944. gada 26. jūnijam atradās vācu okupācijā. No 1860. līdz 1864. gadam Horku zemkopības skolas (Горыгорецкая земледельческая школа) rektors bija jelgavnieks Ernests Rūdolfs fon Trautfeters. Dažādos laikos Horku zemkopības skolā mācījušies Fricis Brīvzemnieks, Hugo Celmiņš, Pēteris Delle, Augusts Kalniņš, Roberts Kļaviņš, Valdis Lesiņš, Pēteris Sauleskalns, Paulis Zolts. 20. gadsimta trīsdesmito gadu sākumā Horku ķieģeļrūpnīcā strādāja nākamais PSRS maršals Ivans Jakubovskis (Иван Игнатьевич Якубовский, 1912—1976). Q125194897. Vikikrātuvē par šo tēmu ir pieejami multivides faili. Skatīt: Horki. Horki vietnē "Baltkrievijas globuss" Arhivēts 2016. gada 29. oktobrī, Wayback Machine vietnē. (krieviski) Baltkrievijas Lauksaimniecības akadēmija