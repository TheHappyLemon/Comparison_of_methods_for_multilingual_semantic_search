Oleksandrs Šovkovskis (ukraiņu: Олександр Володимирович Шовковський; dzimis 1975. gada 2. janvārī Kijivā) ir bijušais Ukrainas futbola vārtsargs. Šovkovskis ir Kijivas "Dinamo" futbola akadēmijas audzēknis. No pusaudža gadiem līdz šim brīdim Šovkovskis ir spēlējis tikai vienā klubā. Viņš ir visvairāk spēles aizvadījušais spēlētājs visā Dinamo vēsturē. Soli pa solim viņš no jauniešu komandām nonāca Dinamo pamatsastāvā, kur debitēja 1993. gadā. Nākamajā gadā viņu jau izsauca uz Ukrainas futbola izlasi. Lielāko savu karjeras daļu viņš ir bijis Dinamo pamatvārtsargs, izņemot nelielu periodu, kad viņam bija problēmas ar savainojumiem. Fanu un mediju vidū viņš kļuva populārs ar savu prasmi atvairīt 11 metru sitienus. Šovkovskis bija Ukrainas izlases pamatvārtsargs 2006. gada Pasaules kausā. Viņš atvairīja 2 pēcspēles 11 metru sitienus spēlē pret Šveices izlasi otrās kārtas spēlē, ļaujot Ukrainai iekļūt ceturtdaļfinālā. Šovkovski atzina par labāko spēlētāju spēlē. Oleksandrs Šovkovskis kluba vietnē Šovkovska oficiālā vietne WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)