Abu Bakrs Muhameds bin Jahja al-Suli (arābu: أبو بكر محمد بن يحيى الصولي; aptuveni 880. gads — 946. gads Basra) bija arābu šahists. Dzīvojis Abāsīdu kalifāta laikā. Sarakstījis kalifāta sava laika dzejas vēsturi vairākos sējumos. Kļuvis slavens ar savu šatrandža spēles (mūsdienu šaha priekštece) prasmi, Bagdādes kalifu galmā ilgu laiku bijis labākais šahists. Bijis arī autors diviem traktātiem par šatrandžu, kuri nav saglabājušies līdz mūsdienām. Kalifāta galma intrigu dēļ bijis spiests pamest Bagdādi un bēgt uz Basru, kur nomiris trūkumā. Sastādījis šatrandžas pozīcijas - mansubas, dažas no kurām ir saglabājušās līdz mūsdienām. Šatrandža noteikumi ir atšķīrušies no mūsdienu šaha noteikumiem. Lai uzvarētu, bija pieteikami paņemt pretinieka pēdējo figūru. Figūru gājieni arī bija atšķirīgi - tā ar mūsdienu dāmas priekšteci gājienus varēja izdarīt tikai uz blakus esošo diagonālo lauciņu un tika uzskatīta par vāju figūru. 1. Kf8 Kf5 2. Kf7! Kg4 3. Kg8 Kh5 4. Kh7!, un baltie uzvar. Chess Variants Biogrāfija islāma enciklopēdijā (vāciski)