Marianas dziļvaga ir dziļākā zināmā okeāna dziļvaga uz Zemes. Tās dziļums var sasniegt pat 11 kilometru atzīmi (ūdens spiediens pie dibena līdz 108,6 MPa). Tā atrodas Klusā okeāna ziemeļrietumos un stiepjas 1500 km garumā. No Marianas dziļvagas uz austrumiem un dienvidiem atrodas Marianas salas, bet uz ziemeļiem – Guama. Marianas dziļvagā dzīvo vienšūnas organismi, ko sauc par foraminīferām. Cilvēku nolaišanās dziļvagā notika 1960. gada 23. janvārī, kad ASV Jūras kara flotes leitnants Dons Volšs un franču pētnieks Žaks Pikārs ar batiskafu Trieste nolaidās 11 512 metru dziļumā, sasniedzot dziļvagas dibenu. Pat šajā dziļumā viņi pamanīja līdz 30 centimetru garas zivis. Precīzāku dziļvagas dziļumu izdevās izmērīt ar japāņu zondi Kaiko (かいこう), kas sasniedza ieplakas dibenu 1995. gada 24. martā. Fiksētais dziļums bija 10 911 m. Ilustrētā Zinātne. - 2005. gada decembra numurs, 20.lpp. Čelendžera dzelme Vikikrātuvē par šo tēmu ir pieejami multivides faili. Skatīt: Marianas dziļvaga. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Marianas dziļvaga un Čelendžera dzelme neogeo.lv