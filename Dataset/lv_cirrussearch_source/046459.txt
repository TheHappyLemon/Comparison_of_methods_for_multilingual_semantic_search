Kvarca rezonators ir ierīce, kas paredzēta precīzas un noturīgas frekvences maiņstrāvas stabilizēšanai. Iekārtu, kurā frekvences stabilizēšanai tiek izmantots kvarca rezonators, sauc par kvarca ģeneratoru. Kvarca rezonatoru elektroniķu žargonā bieži dēvē vienkārši par kvarcu. Dažādi kvarca rezonatori spēj darboties frekvencēs no dažiem kHz līdz simtiem MHz. Kvarca rezonators sastāv no precīzi noslīpēta kvarca kristāla, kas ievietots stikla, metāliskā vai plastmasas aizsargapvalkā (no tā var arī būt izsūknēts gaiss) un kam pievienoti izvadi. Precīzijas kvarca ģeneratoros izmantojamie rezonatori tiek ievietoti termostatā. Dažreiz kā termostata korpusu izmanto Djuāra trauku. Kvarca rezonatora darbība pamatojas uz kvarca kristāla pjezoelektriskajām īpašībām. Pieliekot kvarca plāksnītei spriegumu, tas izsauc plāksnītes deformāciju. Savukārt deformācija rada lādiņu parādīšanos uz plāksnītes virsmām (pjezoelektriskais efekts). Rezultātā plāksnītes mehāniskās svārstības izraisa elektriskā lādiņa svārstības un otrādi. Šīm svārstībām ir noteikta pašfrekvence (sk. svārstību kontūrs). Dažādi kvarca rezonatori 100 kHz kvarca rezonators pirkstlampas tipa korpusā. 14,9895 kHz rezonators stikla balonā. 4,166666 MHz kvarca rezonators metāliskā korpusā. Pārslēdzami kvarca rezonatori 1970. gadā PSRS ražotā īsviļņu radiouztvērējā "Berill-2" (Берилл-2). Svārstību kontūrs Vikikrātuvē par šo tēmu ir pieejami multivides faili. Skatīt: Kvarca rezonators.