2000. gada Tour de France bija 87. Tour de France daudzdienu velobrauciens, kurš notika no 2000. gada 1. līdz 23. jūlijam. Sacensībām nav oficiāla uzvarētāja, bet sākotnēji tajās uzvarēja amerikānis Lānss Ārmstrongs, gūstot otro no savām vēlāk atņemtajām septiņām uzvarām pēc kārtas. 2012. gada augustā ASV antidopinga aģentūra paziņoja, ka anulējusi visus Ārmstronga rezultātus kopš 1998. gada, ieskaitot septiņas uzvaras pēc kārtas (1999—2005) Tour de France kopvērtējumā, kas tobrīd bija labākas sniegums sacensību vēsturē; Starptautiskā riteņbraukšanas savienība šo diskvalifikāciju apstiprināja. Velobrauciens sākās ar individuālo braucienu pie Futuroscope atrakciju parka (oficiāli tas nebija prologs, jo bija garāks par 8 km), bet kā ierasts beidzās Parīzē. Dalībniekiem bijā jāveic 3662 kilometri pretēji pulksteņa rādītāja virzienam apkārt Francijai, daļai posmu iekļaujot arī Šveici un Vāciju. Pirms sacensību sākuma bija vairāki favorīti: Ārmstrongs, pēc uzvaras iepriekšējā gadā; Jans Ulrihs, kurš uzvarēja 1997. gada Tour de France, finišēja otrais 1996. un 1998. gada tūrē, bet nestartēja 1999. gadā savainojama dēļ; kā arī 1998. gada uzvarētājs Marko Pantāni. 1999. gada tūrē Rišārs Viranks finišēja astotais, lai arī nebija pienācīgi sagatavojies, tāpēc tika uzskatīts par svarīgu braucēju. Pie favorītiem tika pieskaitīti arī Fernando Eskartins, Bobijs Džuličs, Aleksandrs Vinokurovs un Alekss Cille. Velobraucienā piedalījās arī 2 Latvijas sportisti — Arvis Piziks (Memory Card-Jack & Jones) un Romāns Vainšteins (Vini Caldirola-Sidermec). Abi braucēji vairākos posmos iekļuva pirmajā desmitniekā, bet Vainšteins izcīnīja trešo vietu punktu klasifikācijā. Pēc UCI ranga tika automātiski izvēlētas 17 komandas. Tūres organizatori Amaury Sport Organisation (ASO) papildus uzaicnāja trīs komandas. Katra komanda varēja pieteikt deviņus braucējus. Pirms starta katram dalībniekam veica veselības pārbaudi. To neizturēja trīs braucēji: Sergejs Ivanovs no Farm Frites; Rosano Brazi no Team Polti; Andrejs Hauptmans no Vini Caldirola-Sidermec; visiem bija pārsniegts atļautais hematokrīta līmenis (50%) asinīs. Sacensībās startēja 177 dalībnieki. Sacensībās piedalījās šādas komandas: Kvalificējušās komandas US Postal Banesto Mapei-Quick Step Rabobank ONCE-Deutsche Bank Team Telekom Mercatone Uno-Albacom AG2R Prévoyance Saeco Macchine per Caffè-Valli & Valli Festina Farm Frites Cofidis Lotto-Adecco Française des Jeux Team Polti Crédit Agricole Vini Caldirola-Sidermec Ielūgtās komandas Kelme-Costa Blanca Memory Card-Jack & Jones Bonjour «Tour de France for dummies: Time Trials, Mountains Stages, Prologues, and More». Arhivēts no oriģināla, laiks: 2007. gada 7. augustā. Skatīts: 2019. gada 14. februārī. Tour de France 2000 favorieten (nīderlandiski), NRC «Arvis Piziks». www.procyclingstats.com. Skatīts: 2019-02-14.[novecojusi saite] «Romāns Vainšteins». www.procyclingstats.com. Skatīts: 2019-02-14.[novecojusi saite] «Tour de France teams 2000». Cyclingnews. Future Publishing Limited. 2000. gada 1. jūnijs. Skatīts: 2011. gada 21. augusts. «87ème Tour de France 2000» (French). Mémoire du cyclisme. Arhivēts no oriģināla, laiks: 2012-09-02. Skatīts: 2016. gada 26. septembris. «Complete starting list». Cyclingnews. Future Publishing Limited. 2000. gada 30. jūnijs. Arhivēts no oriģināla, laiks: 2011. gada 23. jūlijs. Skatīts: 2011. gada 21. augusts. Vikikrātuvē par šo tēmu ir pieejami multivides faili. Skatīt: 2000. gada Tour de France. «Oficiālā vietne». Arhivēts no oriģināla, laiks: 2000. gada 16. Augustsss. Skatīts: 2019. gada 15. Februāris. Arhivēts 2000. gada 16. Augustsss Wayback Machine vietnē. 2000. gada Tour de France Cyclingnews.com vietnē