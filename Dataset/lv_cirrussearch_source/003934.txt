Šis raksts ir par 1994. gada filmu. Par 2019. gada filmu skatīt rakstu Karalis Lauva (2019. gada filma). "Karalis Lauva" (angļu: The Lion King) ir 1994. gada amerikāņu animācijas filma, kuras režisori ir Rodžers Elers un Robs Minkofs. Filma tika izdota 1994. gada 15. jūnijā. Šī ir Walt Disney Animated Classics 32. filma. Šī animācijas filma veidota ietekmējoties no Bībeles stāstiem un Viljama Šekspīra lugas "Hamlets". "Karalis Lauva" bija visvairāk ieņēmumus ieguvusī animētā filma līdz filmas "Meklējot Nemo" izdošanai, kā arī kļuva par 1994. gada ienesīgāko filmu un 37. visu laiku ienesīgāko filmu. Filma galvenokārt ir saņēmusi pozitīvas atsauksmes. Filma ir saņēmusi vairākus apbalvojumus, tai skaitā Zelta globusu kā labākais mūzikls vai kinokomēdija, kā arī Zelta globusa balvas un Amerikas Kinoakadēmijas balvas par labāko oriģinālmūziku (komponists Hanss Cimmers) un labāko dziesmu (Can You Feel the Love Tonight, Eltona Džona mūzika, Tima Raisa teksts). 2016. gadā filmu iekļāva Kongresa bibliotēkas Nacionālajā kino reģistrā. 2019. gadā tika izdota filma "Karalis Lauva", kas ir šīs animācijas filmas fotoreālistiskā datoranimācijas versija. Gudrajam savannas karalim Mufasam un viņa dzīves biedrenei Sarabi piedzimst mantinieks Simba. Mufasa stāsta savam dēlam par dzīvi karaļvalstī un par to, ka Simba vēlāk ieņems sava tēva vietu – kļūs par savannas karali. Toties Mufasas brālis Nags (oriģināli Scar) cenšas ieņemt troni, stāstot Simbam par Ziloņu kapsētu. Nags cer, ka tādā veidā lauvēnu ievilinās šajā kapsētā, kur Naga pakalpiņi hiēnas to nogalinās. Simba kopā ar savu draudzeni Nalu dodas uz kapsētu. Viņiem uzbrūk hiēnas, kuras uzkūdījis Nags. Taču Simbas tēvs Mufasa laikus izglābj abus lauvēnus. Sākumā Mufasa ir ļoti nikns uz dēlu, taču pēc abu sarunas piedod Simbam un abi sāk spēlēties. Uz Simbas jautājumu, vai viņi abi būs kopā mūžīgi, Mufasa, skatoties zvaigznēs, izstāsta Simbam par mirušo karaļu priekšteču pagātni. Nags kaļ ļaunus plānus, kā nogalināt Simbu. Viņš ievilina Simbu kanjonā, bet hiēnas iedzen tur veselu antilopju baru. Mufasa atkal izglābj savu dēlu, bet pats tiek ieslodzīts uz šaurās klints radzes. Nags savu brāli nogrūž no klints tieši pašā antilopju barā. Mufasa tiek sabradāts un iet bojā. Pēc tam Nags iestāsta Simbam, ka viņš ir vainīgs sava tēva nāvē, tāpēc Simba aiziet no mājām. Nags pavēl saviem pakalpiņiem Simbu nogalināt, bet Simbam izdodas no viņiem aizbēgt. Pēc visiem šiem notikumiem Nags ieņem troni. Simba apmaldās tuksnesī, viņu tur atrod un pieņem savā ģimenē meža kuilis Pumba un surikats Timons. Simba izaug, dzīvojot bezrūpīgu dzīvi „Hakuna matata”. Reiz, dzenoties pēc Pumbas, džungļos nonāk jau pieaugusī Nala. Viņa atkal satiek Simbu. Viņa tam izstāsta, ka Nags un hiēnas ir izpostījušas viņa karaļvalsti. Taču Simba atsakās atgriezties, jo vēl arvien uzskata sevi par vainīgu tēva nāvē. Bez tam Pumba un Timons viņam iestāstījuši, ka, ja jau nelaime ir notikusi, tad vairs neko nevar vērst par labu. Mufasas draugs – gaišreģis Rafiki palīdz Simbam sazināties ar tēva garu. Tēva gars atklāj patiesību un pārliecina Simbu atgriezties un ieņemt likumīgo karaļa vietu. Simba atgriežas savā karaļvalstī kopā ar Nalu, Timonu un Pumbu un konstatē, ka viņa karaļvalsts tiešām ir izpostīta. Simba paziņo Nagam, ka viņš, Simba, ir īstais karalis. Nags pārmet, ka Simba bijis vainīgs tēva nāvē un nemanāmi lēnām virza Simbu uz klints malu. Būdams pārliecināts, ka Simba ies bojā, Nags atzīstas, ka viņš ir nogalinājis Mufasu. Pēc šī paziņojuma saniknotais Simba sasparojas un nokļūst drošībā. Viņš piespiež Nagu publiski atzīties. Lauvenes uzbrūk hiēnām un notiek cīņa. Simba dzenas pakaļ Nagam uz klints virsotni. Tur Nags visā vaino hiēnas un piekrīt pamest šo karaļvalsti. Negaidīti Nags ar ķepu ieputina Simbas acīs pelnus un uzbrūk tam. Starp viņiem sākas cīņa, kuras rezultātā Simba nogrūž Nagu no klints. Nags paliek dzīvs un pieceļas, bet lejā viņam uzbrūk hiēnas, nespējot piedot nodevību. Simba uzkāpj uz klints paaugstinājuma un norēcas, tā pasludinot sevi par īsto karali. Karaļvalsts atkal uzplaukst. Filmas fināla scēnā Simbam un Nalai piedzimst pēcnācējs, kuru Rafiki no klints lepni parāda visiem savannas iemītniekiem. Plašās karaļvalsts valdnieks, tēvs Simbam un dzīves biedrs lauvenei Sarabi. Taisnīgs un labestīgs valdnieks, kurš seko līdzi dzīves norisēm. Viņa varu traģiskā ceļā izbeidz viņa brālis Nags. Simbas draudzene un nākotnes dzīvesbiedre. Pēc režisora Roba Minkofa izteikuma, vai nu Mufasa, vai arī Nags ir viņas tēvs, bet animācijas filmā tas ir parādīts savādāk, viņa ir attēlota kā Simbas māsīca un tas, ka viņi ir dzīvesbiedri, ir pavisam normāls lauvu dzīves apļa ritējums. Rafiki ir pērtiķu sugas pārstāvis. Vecs cilts šamanis un Simbas garīguma vadītājs. Rafiki dzīvo kokā. Mūziklā „Karalis lauva“ Rafiki bija attēlots kā sieviešu dzimtas pārstāvis, bet animācijas filmā kā vīriešu dzimtas pārstāvis. Simbas māte un Mufasas dzīvesbiedre. Nalas māte. Viņas vārds animācijas filmā netiek pieminēts. Nags ir Mufasas brālis un Simbas tēvocis. Filmā viņš ir ļaundaris un kļūst uz kādu brīdi arī par karali. Trīs hiēnas, kas palīdzēja Nagam nogalināt Mufasu un izdzīt Simbu no viņa zemes. Hiēna Eds ir attēlota kā visu laiku histēriski smejoša hiēna. Mufasas dēls un topošais karaļvalsts valdnieks. Viņa tēvocis Nags viņu izdzina no karaļvalsts un vainoja Mufasas nāvē. Simba izauga pie Timona un Pumbas, bet vēlāk atgriezās savā īstajā vietā, kura bija viņam paredzēta dzīves ritumā. Jautrs duets. Viņi adoptēja Simbu un to izaudzināja, turklāt vēl tam iemācīja dzīvot bezrūpīgi (Hakuna matata). Vīzdegunīgs putns un mājas un esošā karaļa galma meistars. «The Lion King (U)». Britu filmu klasifikācijas padome. Arhivēts no oriģināla, laiks: 2018. gada 25. decembrī. Skatīts: 2013. gada 21. jūlijs. «The Lion King». Box Office Mojo. Skatīts: 2022. gada 10. janvārī. Oficiālā tīmekļa vietne IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)