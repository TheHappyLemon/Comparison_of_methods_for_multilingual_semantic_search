Džonatans Ēriksons (zviedru: Jonathan Ericsson; dzimis 1984. gada 2. martā) ir zviedru hokejists, aizsargs. Pašlaik (2014) Ēriksons spēlē Nacionālās hokeja līgas vienībā Detroitas "Red Wings". Profesionāļa karjeru Ēriksons sāka 2003.—04. gada sezonā, kad debitēja Zviedrijas Elitsērijas komandā Södertälje SK. Nākamajās divās sezonās hokejists spēlēja gan Södertälje SK rindās, gan tika izīrēts dažādiem Allsvenskan klubiem. 2006. gada vasarā Ēriksons pārcēlās uz Ziemeļameriku, nākamo sezonu aizvadot AHL vienībā Grandrepidsas "Griffins". 2007.—08. gada sezonā hokejists debitēja NHL vienībā Detroitas "Red Wings". "Red Wings" izdevās izcīnīt Stenlija kausu, taču Ēriksons komandā bija aizvadījis par maz spēļu, lai tiktu iegravēts uz kausa. Viņam gan tika pasniegts Stenlija kausa gredzens. 2008.—09. gada sezonā Ēriksons "Red Wings" aizvadīja vien 19 spēles, taču spēlēja komandas rindās Stenlija kausa izcīņā. Ēriksons kopā ar komandu sasniedza Stenlija kausa finālsēriju, tajā piekāpjoties Pitsburgas "Penguins". Nākamajā sezonā Ēriksons jau bija nostiprinājies "Red Wings" sastāvā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)