Laoaga (filipīniešu: Lungsod ng Laoag, angļu: City of Laoag, iloku: Siudad ti Laoag) ir pilsēta Filipīnās, Ilokosas reģionā, Ziemeļilokosas provinces centrs un lielākā pilsēta. Atrodas Lusonas salas ziemeļrietumos Padsanas upes krastos pie tās ietekas Dienvidķīnas jūrā. Lielākā daļa iedzīvotāju ir iloki. Nozīmīgs reģionāls saimnieciskais, transporta un kultūras centrs. Vēl pirms spāņu koloniālā laikmeta Laoaga (tulkojumā — ‘spilgtais līcis’) bija zināma japāņu un ķīniešu tirgotājiem. 1572. gadā šajā apvidū ieradās spāņu konkistadors Huans de Salsedo, bet 1580. gadā tika uzbūvēta pirmā mūra baznīca; šis datums arī tiek uzskatīts par pilsētas dibināšanas brīdi. 1818. gadā līdz tam vienotā Ilokosas province tika sadalīta ziemeļu un dienvidu provincēs un Laoaga tika nozīmēta par Ziemeļilokosas provinces galvaspilsētu. 1965. gadā Laoagai piešķirts pilsētas statuss. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Laoaga. Encyclopædia Britannica raksts (angliski)