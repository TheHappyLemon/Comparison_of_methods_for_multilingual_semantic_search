Džammu un Kašmīra (dogru: जम्मू और कश्मीर, urdu: جموں اور کشمیر, Jammūn va Kaśmīr) bija viens no Indijas štatiem, kas robežojās ar Pendžābas un Himāčalas Pradēšas štatiem, kā arī ar Ķīnu un Pakistānu. Štata platība bija 222 236 km². Administratīvais centrs vasarā bija Džammu, bet ziemā štata lielākā pilsēta Šrīnagara. Džammu un Kašmīras štatā dzīvoja aptuveni 10,1 miljons iedzīvotāju. 1954. gadā pieņemtais Indijas konstitūcijas 370. pants Kašmīrai deva tiesības uz savu atsevišķu konstitūciju, karogu un neatkarīgu lēmumu pieņemšanā visās jomās, izņemot aizsardzību, ārlietas un sakarus. Indijas parlaments 2019. gada 6. augustā apstiprināja valdības plānu, kas anulēja štata autonomiju un līdz 31. oktobrim izveidoja divas jaunas savienības teritorijas — vienu Džammu un Kašmīras, bet otru Ladakas teritorijā. ANO ģenerālsekretārs aicina uz "maksimālu savaldību" Kašmirā LETA/AFP 2019. gada 9. augustā Kašmīra