Valters Nīfavs (vācu: Walter Niephaus; 1923. gada 30. marts Mersa — 1992. gada 2. novembris Andernaha) bija Vācijas šahists. 1942. gadā uzvarējis Frankfurtes pie Mainas pilsētas šaha čempionātā un šaha turnīrā Leipcigā, apsteidzot Klausu Jungi. Tajā pašā gadā piedalījies Vācijas šaha čempionāta finālā, kurā ierindojies 11. vietā. Otrā pasaules kara laikā ticis iesaukts Vērmahtā, kura rindās kļuvis par armijas čempionu šahā. Pēc kara atsācis piedalīties šaha turnīros. 1955. gadā ierindojies 4. vietā Rietumvācijas šaha čempionātā (uzvarējis Klauss Darga). Divas reizes iekļuvis Vācijas šaha kausa Dähne-Pokal finālos, kuros 1950. gadā zaudējis Lotāram Šmidam, bet 1954. gadā — Kārlim Gilgam. Bijis arī aktīvs korespondencšahists, un 1947. gadā izcīnījis 2. vietu Vācijas korespondencšaha čempionātā. 1951. gadā Vīsbādenē uzvarējis mačā daudzkārtējo Beļģijas šaha čempionu un vēlāko šaha lielmeistaru Alberiku O'Kelli ar 3½:2½. 1960. gadā Diseldorfas šaha kluba Düsseldorfer SG sastāvā uzvarējis Vācijas šaha bundeslīgā. Pārstāvējis Vācijas komandu lielākajos komandu šaha turnīros: Pasaules šaha olimpiādē piedalījies 1956. gadā; Eiropas komandu šaha čempionātā piedalījies 1961. gadā; Klāras Benediktas kausa izcīņās piedalījies 3 reizes (1956-1957, 1959). Komandu vērtējumā visās reizēs izcīnījis zelta medaļas, bet individuālajā vērtējumā izcīnījis 2 zelta (1956, 1959) medaļas. Visu savu darba mūžu līdz aiziešanai pensijā strādājis apdrošināšanas sabiedrībā Diseldorfā. 34. Deutsche Schacheinzelmeisterschaft 1942 in Bad Oeynhausen 43. Deutsche Einzelmeisterschaft 1955 in Frankfurt am Main / Höchst OlimpBase :: Men's Chess Olympiads :: Walter Niephaus OlimpBase :: European Men's Team Chess Championship :: Walter Niephaus OlimpBase :: Clare Benedict Chess Cup :: Walter Niephaus Šahista profils chessgames.com mājaslapā (angliski) Šahista profils 365chess.com mājaslapā (angliski)