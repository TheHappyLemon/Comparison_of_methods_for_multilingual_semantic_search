Orgala kalanhoja (Kalanchoe orgyalis) ir augu suga kalanhoju ģintī. Dabā tā ir sastopama Madagaskaras dienvidos un dienvidrietumos un mūsdienās bieži tiek audzēta kā telpaugs. Tautā šo augu mēdz dēvēt par "vara karotēm" lapu krāsas un formas dēļ. Orgala kalanhoja ir mūžzaļš, krūmveidīgs sukulents, kurš aug lēnām un var sasniegt 1,8 metru augstumu. Lapas ir biezas, to virspusi klāj smalki matiņi, kuri jaunām lapām piešķir rudi-brūnu nokrāsu, un lapu apakšpuse ir pelēki zaļa. Lapām nobriestot, tās pazaudē savu brūno nokrāsu. Ziedēšanas sezona ir ziemas beigas un pavasara sākums, un ziedi ir koši dzelteni. «Kalanchoe orgyalis (Copper Spoons)». World of Succulents (en-US). 2016-09-02. Skatīts: 2022-01-17. Vikikrātuvē par šo tēmu ir pieejami multivides faili. Skatīt: Orgala kalanhoja.