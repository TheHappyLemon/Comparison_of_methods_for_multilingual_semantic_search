Koordinātas: 56°57′33″N 24°06′35″E﻿ / ﻿56.9590397°N 24.1097116°E﻿ / 56.9590397; 24.1097116 Alberta iela ir iela Rīgas Centrā (Klusajā centrā). To uzskata par Rīgas jūgendstila apbūves pērli. Ielas kopējais garums ir 255 metri, tā klāta ar bruģa segumu. Visi Alberta ielas nami ir arhitektūras pieminekļi. Šeit atrodas arī virkne sabiedrisku iestāžu, tostarp Rīgas Jūgendstila muzejs, Jaņa Rozentāla un Rūdolfa Blaumaņa muzejs, Beļģijas, Īrijas un Ungārijas vēstniecības, līdz 2015. gadam atradās Latvijas Universitātes Ģeogrāfijas un Zemes zinātņu fakultāte. Alberta iela tika ierīkota 1900. gadā. 1900. gada 13. aprīlī saistībā ar Rīgas 700. jubileju tā tika nosaukta par Alberta ielu (vācu: Albertstraße, krievu: Альбертовска улица) Rīgas dibinātāja bīskapa Alberta piemiņai. Pēc Latvijas okupācijas ielu 1941. gada 28. aprīlī pārdēvēja par Friča Gaiļa ielu (komjaunieša Friča Gaiļa vārdā), 1941. gadā Hartknoha vārdā par Hartknochstraße, 1942. gada 16. aprīlī Alberta Holandera vārdā par Hollanderstraße, 1944. gada 23. oktobrī tika atjaunots Friča Gaiļa ielas nosaukums, savukārt 1990. gada 16. novembrī tā atguva savu pašreizējo nosaukumu. Alberta ielas apbūve tika veikta no 1901. līdz 1908. gadam, namu autori ir Mihails Eizenšteins, Konstantīns Pēkšēns, Pauls Mandelštams, Eižens Laube u.c. Piezīmes Arī valsts nozīmes vēstures piemineklis kā "Gleznotāja J.Rozentāla dzīves vieta (muzejs)" Alberta iela krustojas ar šādām ielām: Strēlnieku iela (T veida krustojums) Antonijas iela (T veida krustojums) «Rīgas ielu pamatlielumi» (XLS). Atvērtie dati. Rīgas dome. 2016. gada 1. janvārī. Skatīts: 2016. gada 14. augustā. Rīgas ielas. 1. sējums. Apgāds PRIEDAINES. 2001. 98.—102. lpp. ISBN 9984-687-05-8. Rīkojums par Rīgas pilsētas ielu, laukumu un parku pārdēvēšanu 16.04.1942 «Alberta iela». Valoda.ailab.lv. Arhivēts no oriģināla, laiks: 2015. gada 7. janvārī. Skatīts: 2013. gada 20. janvārī. «Valsts nozīmes arhitektūras pieminekļi». Saraksts.mantojums.lv. Skatīts: 2014. gada 10. jūlijā.[novecojusi saite] «Vietējas nozīmes arhitektūras pieminekļi». Saraksts.mantojums.lv. Arhivēts no oriģināla, laiks: 2016. gada 2. aprīlī. Skatīts: 2014. gada 10. jūlijā. «Gleznotāja J.Rozentāla dzīves vieta (muzejs)». Saraksts.mantojums.lv. Nacionālā kultūras mantojuma pārvalde. Vikikrātuvē par šo tēmu ir pieejami multivides faili. Skatīt: Alberta iela. Jūgendstils Rīgā