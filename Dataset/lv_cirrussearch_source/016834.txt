Alesandro Ballans (itāļu: Alessandro Ballan; dzimis 1979. gada 6. novembrī Kastelfranko Veneto, Veneto) ir profesionāls Itālijas šosejas riteņbraucējs, kurš pārstāv UCI WorldTour komandu CCC Pro Team, bijušais pasaules čempions grupas braucienā. Ballans tiek uzskatīts par spēcīgu pavasara klasiku braucēju. Viņa iesauka Bontempino, ir pamazināmā forma, atsaucoties uz Gvido Bontempi, ar kuru Ballanam ir ārēja līdzība. Ballans par profesionāli kļuva 2004. gadā Lampre komandā. Lai arī viņam bija cienījama amatieru karjera, Ballans nebija pieprasīts no profesionālo komandu puses un pirmo kontraktu izdevās noslēgt tikai ar pazīšanos. Savā pirmajā sezonā Ballans darbojās kā komandas līderu Romāna Vainšteina un Džanlukas Bortolami gregari. Ballans ir viens no 27 cilvēkiem, kuri ir norādīti izmeklēšanas materiālos Mantovas dopinga izmeklēšanā. 2010. gadā, kad par to tika paziņots, viņa pārstāvētā komanda BMC Racing Team viņu uz laiku atskaitīja no aktīvās komandas. Vēlāk viņu komanda attaisnoja un 2010. gada 28. maijā viņš atkal piedalījās sacensībās. 2013. gada novembrī tika ziņots, ka CONI vēlas piespriest Ballanam 2 diskvalifikāciju par WADA 2.2 noteikumu punktu pārkāpumu. 2014. gada 17. janvārī šī diskvalifikācija tika piespriesta. Tim Maloney. «Ballan following in Bartoli's footsteps?». Cyclingnews.com – First Edition Cycling News for 7 April 2005, 2005-04-07. Skatīts: 2006-09-27. «Lampre refuses to suspend riders over Mantova investigation». «BMC Racing Team: Statement Regarding Alessandro Ballan». Arhivēts no oriģināla, laiks: 2010. gada 9. jūnijā. Skatīts: 2010. gada 31. maijā. Arhivēts 2010. gada 9. jūnijā, Wayback Machine vietnē. «Arhivēta kopija». Arhivēts no oriģināla, laiks: 2014. gada 22. februārī. Skatīts: 2013. gada 14. novembrī. Arhivēts 2014. gada 22. februārī, Wayback Machine vietnē. Ballan handed two-year ban by CONI Vikikrātuvē par šo tēmu ir pieejami multivides faili. Skatīt: Alesandro Ballans. ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski) Komandas profils Arhivēts 2006. gada 7. maijā, Wayback Machine vietnē. Eurosport profils