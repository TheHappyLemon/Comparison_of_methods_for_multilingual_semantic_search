Aleksandrs Loginovs (krievu: Александр Викторович Логинов; dzimis 1992. gada 31. janvārī) ir Krievijas biatlonists, Krievijas Nopelniem bagātais sporta meistars. Loginovs guvis panākumus jauniešu un junioru sacensībās. 2013. gadā Obertillahā kļuva par pasaules čempionu junioriem gan sprintā, gan iedzīšanā. Pasaules kausa izcīņā debitēja 2013. gada 28. februārī Holmenkollenē, sprinta distancē iegūstot 5. vietu. Nākamajā dienā iedzīšanā izcīnīja 3. vietu un pirmo reizi kāpa uz goda pjedestāla PK posmos. 2014. gada novembrī tika atstādināts no sacensībām, jo iepriekš veiktajos dopinga testos tika uzrādīta eritropoetīna (EPO) lietošana. Loginovam tika piespriesta divu gadu diskvalifikācija, un rezultāti, sākot ar 2013. gada 26. novembri, tika anulēti. Diskvalifikācija noslēdzās 2016. gada 25. novembrī. Loginovs ir piedalījies 2014. gada ziemas olimpiskās spēlēs, kur individuālajā distancē ieguva 30. vietu, bet rezultāts tika anulēts sekojošās diskvalifikācijas dēļ. 2017. gada Pasaules čempionātā Hohfilcenē izcīnīja bronzas medaļu jauktajā stafetē. Pirmo uzvaru PK posmos izcīnīja 2019. gada 11. janvārī Oberhofā sprintā. 2019. gada Pasaules čempionātā Estešundā ieguva sudraba medaļu sprintā un bronzu stafetē. 2018.—2019. gada Pasaules kausa kopvērtējumā ierindojās 2. vietā, piekāpjoties tikai Juhannesam Tīngnēsam Bē. 2020. gada Pasaules čempionātā Antholcā izcīnīja zelta medaļu sprintā un bronzu iedzīšanā. Piedalījās 2022. gada ziemas olimpiskajās spēlēs, pārstāvot Krievijas Olimpiskās komitejas komandu, izcīnīja divas bronzas medaļas — jauktajā un vīriešu stafetē. «Russian Olympic biathlete Loginov banned 2 years for doping». foxsports.com. 2015. gada 10. jūlijs. Skatīts: 2019. gada 12. janvārī. «Decisions of the Independent Anti-Doping Hearing Panel». biathlonrus.com (angļu). 2015. gada 10. jūlijs. Arhivēts no oriģināla, laiks: 2019. gada 10. martā. Skatīts: 2019. gada 12. janvārī. «Rastorgujevs ar trim kļūdām tiek Top 25, Loginovs pārtrauc Bē dominanci». sportacentrs.com. 2019. gada 11. janvāris. Skatīts: 2019. gada 12. janvārī. Vikikrātuvē par šo tēmu ir pieejami multivides faili. Skatīt: Aleksandrs Loginovs. Olympedia profils (angliski) The Sport.org profils (angliski) IBU profils (angliski) biathlon.com.ua profils (ukrainiski)