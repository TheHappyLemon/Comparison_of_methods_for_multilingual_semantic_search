Kioxia Holdings Corporation jeb Kioxia (agrākais nosaukums Toshiba Memory Corporation) ir Japānas pusvadītāju elektronikas komponenšu uzņēmums. tas ir dibināts 2018. gadā, atdaloties no Toshiba. Uzņēmums ražo datoratmiņas mikroshēmas un moduļus, zibatmiņas, atmiņas kartes, pusvadītāju cietos diskus un citas komponentes. Kioxia īpašnieki ir Toshiba (40,64 %), Hoya Corporation (3,13 %) un konsorcijs BCPE Pangea Cayman, kurā apvienojušies uzņēmumi SK Hynix, Apple, Dell un Seagate Technology. 2017. gada 20. septembrī uzņēmuma Toshiba, kas piedzīvoja lielus zaudējumus, padome apstiprināja vienošanos par 18 miljardiem ASV dolāru pārdot savu atmiņas mikroshēmu biznesu konsorcijam, ko vadīja ASV investīciju uzņēmums Bain Capital un kurā ietilpa uzņēmumi Apple, Dell Technologies, Hoya Corporation, Kingston Technology, Seagate Technology un SK Hynix. 2018. gada 1. jūnijā NAND zibatmiņas un pusvadītāju disku nodaļas pārdošana tika pabeigta, un atdalītais uzņēmums ieguva nosaukumu Toshiba Memory Corporation. 2019. gada 1. martā tas kļuva par jaundibinātā Toshiba Memory Holdings Corporation meitas uzņēmumu. Toshiba tajā paturēja 40,2 % kapitāldaļu. 2019. gada 30. augustā tika paraksta galīgā vienošanās par Taivānas elektronikas ražotāja Lite-On pusvadītāju disku biznesa iegādi par 165 miljoniem ASV dolāru; darījums tika pabeigts 2020. gada 1. jūlijā. 2019. gada 1. oktobrī Toshiba Memory Holdings Corporation tika pārdēvēts par Kioxia Holdings Corporation, un Toshiba Memory Corporation tika pārdēvēts par Kioxia Corporation. Šī pārdēvēšana ietvēra arī uzņēmumus, kas saistīti ar Toshiba pusvadītāju disku zīmolu OCZ. Company Outline of KIOXIA Holdings KIOXIA Kioxia korporatīvā informācija Kioxia produktu informācija