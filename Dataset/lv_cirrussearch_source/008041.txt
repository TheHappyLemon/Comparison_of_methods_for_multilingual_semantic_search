Peters Podhradskis (slovāku: Peter Podhradský; dzimis 1979. gada 10. decembrī Bratislavā) ir bijušais slovāku hokejists, aizsargs, Slovākijas hokeja izlases dalībnieks. Karjeras lielāko daļu aizvadījis Eiropas vadošajās līgās, tostarp septiņas sezonas spēlējot Kontinentālajā hokeja līgā. Kļuvis par divkārtēju Slovākijas čempionu. Izlases sastāvā izcīnījis 2000. gada pasaules čempionāta sudraba medaļas. Savu profesionālā spēlētāja karjeru Podhradskis uzsāka 1998. gadā, kad spēlēja Slovākijas Ekstralīgas kluba Bratislavas "Slovan" rindās. Pēc tam, kad 2000. gada NHL draftā Pēteru izvēlējās Anahaimas "Mighty Ducks" vienība, Podhradskis pārcēlās uz Ziemeļameriku, nākamās trīs sezonas aizvadot Amerikas hokeja līgas kluba Sinsinati "Mighty Ducks" rindās, bet debiju NHL tā arī nepiedzīvojot. 2003. gada vasarā Peters atgriezās Eiropā, pievienojoties Čehijas Ekstralīgas klubam HC Pardubice. Čehijas Ekstralīgā Podhradskis aizvadīja vēl vairākas sezonas, līdz 2006. gada vasarā pievienojās Vācijas hokeja līgas klubam Frankfurtes "Lions". 2007.—08. sezonu Peters aizvadīja Krievijas Superlīgas kluba Novokuzņeckas "Metallurg" rindās, bet 2008.—09. sezonā bija viens no Ņižņijnovgorodas "Torpedo" vadošajiem aizsargiem, sezonu noslēdzot kā līgas otrs rezultatīvākais aizsargs. 2009.—10. sezonā Pēters spēlējas Astanas "Baris" rindās, bet 2010.—11. sezonā — Minskas "Dinamo" rindās. Podhradskis piedalījās arī 2011. gada Kontinentālās hokeja līgas Zvaigžņu spēlē. 2012. gada vasarā hokejists pievienojās Doneckas "Donbass" rindām. Divus gadus vēlāk, pēc tam, kad klubs atsauca dalību no līgas, Podhradskis pievienojās Toljati "Lada" rindām. 2015. gada septembrī pievienojās HK Nitra, kopā ar komandu otro reizi karjerā kļūstot par Slovākijas čempionu un pēc sezonas beigām noslēdzot karjeru. Slovākijas izlases rindās spēlējis četros Pasaules čempionātos, 2000. gadā kopā ar komandu izcīnot sudraba medaļas. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)