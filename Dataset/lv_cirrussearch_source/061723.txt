Ujara (krievu: Уяр) ir pilsēta Krievijas Krasnojarskas novadā, Ujaras rajona administratīvais centrs. Municipālajā struktūrā veido municipālo veidojumu «Ujaras pilsēta», kur ir vienīgā apdzīvotā vieta. Izvietojusies Austrumsajānu priekškalnēs Ujarkas upes krastos 132 km uz austrumiem no novada centra Krasnojarskas. Pirmā apdzīvotā vieta Ujarkas krastos dibināta 1760. gadā (pēc citiem datiem — 1734. gadā). Ujarskas (Уярская) ciems izauga pateicoties ieceļotājiem no mūsdienu Latvijas, Ukrainas, Pievolgas un Orlas apgabala teritorijām un 1874. gadā te dzīvoja 1060 cilvēki. 19. gadsimta beigās Transsibīrijas dzelzceļa līnijā uzbūvēja Ujarskas staciju, ko 1897. gadā pārdēvēja par Oļginu (Ольгино), bet vēlāk — par Kļukvennuju (Клюквенная). Pakāpeniski Ujarskas ciems un stacijas ciemati izplešoties apvienojās, un 1934. gadā tos apvienoja Ujaras pilsētciematā, kuram 1944. gadā piešķīra pilsētas statusu. Pēc Otrā pasaules kara pilsētā uzbūvēja vairākus ražošanas uzņēmumus, apkārtnē brūnogļu ieguve. 2022. gada maijā pilsētu nopostīja taigas ugunsgrēks — nodega vairāk kā 200 mājas. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 726. lpp. Остались только печки: жители показали, как выглядит Уяр Красноярского края после пожаров Vikikrātuvē par šo tēmu ir pieejami multivides faili. Skatīt: Ujara. Krievijas Lielās enciklopēdijas raksts (krieviski)