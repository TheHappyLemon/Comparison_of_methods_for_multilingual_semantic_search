Palestīnieši (arābu: الفلسطينيون, al-filasTīnīyyūn, ivritā: פלסטינים) ir apzīmējums arābu valodas dialektā runājošiem Palestīnas apvidus Vidusjūras austrumu piekrastes iedzīvotājiem, kas pēc paražām un dzīvesveida (tradicionāla zemkopju sabiedrība) - t.i. kultūras īpatnībām, - atšķiras no pārējām reģiona arābu tautām. Mūsdienās apdzīvo Palestīnas autonomiju (~4 000 000), Izraēlu un tās okupētās teritorijas (~1 500 000). XX gs. politisko kolīziju rezultātā liels skaits palestīniešu apmeties uz pagaidu dzīvi virknē citu valstu: Jordānijā (~2 700 000), Sīrijā (~450 000), Libānā (~400 000), Čīlē (~500 000), ASV (~70 000), Hondurasā (~55 000), Brazīlijā (~50 000), Lībijā, Jemenā, Kuveitā, Ēģiptē u.c. Precīzs palestīniešu skaits nav zināms, jo ar dzimstības vidējo pieaugumu 3,5% gadā tas pārāk strauji mainās, uzskaites netiek veiktas. Dominējošā reliģija ir islams (93%), taču ir arī liels skaits (6%) kristiešu. Etniski palestīnieši ir šī reģiona seno iedzīvotāju - kanaāniešu, filistiešu, amoriešu, samariešu, senebreju u.c. tautu un cilšu, - autohtoni pēcnācēji, kas pēdējā gadu tūkstoša laikā pilnībā arabizējušies. Gēnu pētījumi norāda uz senebrejiem kā ticamākajiem mūsdienu palestīniešu senčiem, ko daļēji apstiprina arī vēl XIX gs. pirmajā pusē palestīniešu vidū pastāvējušās jūdaisma paražas. Interesanti ir Džifnas un Silidžas ciemi, kurus apdzīvo tiešie krustnešu pēcnācēji, kas ievērojami saglabājuši savas, no apkārtējām kopienām atšķirīgas antropoloģiskā un etnogrāfiskās iezīmes kā arī ciemu ēku arhitektūru. Ārpus Palestīnas dzīvojošie minimāli asimilējas citu arābu vidū, arābu valstīs tiem kā etniski svešiem liek dzīvot īpašās tikai viņiem atvēlētās bēgļu nometnēs. Izraēlā dzīvojošie palestīnieši, atšķirībā no arābiem un druziem, nedien Izraēlas bruņotajos spēkos. Skat. arī Palestīniešu bēgļi descendientes de árabes en porcentajes. «500.000 mil descendientes de palestinos en Chile.». Arhivēts no oriģināla, laiks: 2009. gada 22. jūlijā. Skatīts: 2013. gada 13. jūlijā. «Jewish and Middle Eastern non-Jewish populations share a common pool of Y-chromosome biallelic haplotypes». Arhivēts no oriģināla, laiks: 2020. gada 1. aprīlī. Skatīts: 2009. gada 22. oktobrī. «10 потерянных колен Израиля ищут не там, где следовало?». Arhivēts no oriģināla, laiks: 2011. gada 21. novembrī. Skatīts: 2009. gada 22. oktobrī. Адам Шамир. Сосна и олива или Неприметные прелести Святой земли. Jifna village - kartē un fotogrāfijās[novecojusi saite] United Nations Development Programme of Assistance to the Palestinian People Arhivēts 2009. gada 12. novembrī, Wayback Machine vietnē. Bernard Sabella. Palestinian Christians: Challenges and Hopes. Борис Шустеф. Kто они палестинские арабы? Arhivēts 2009. gada 12. jūlijā, Wayback Machine vietnē.