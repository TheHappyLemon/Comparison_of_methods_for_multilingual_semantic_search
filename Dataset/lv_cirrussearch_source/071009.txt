The Doors ir 1991. gada ASV biogrāfiska filma, kuras režisors ir Olivers Stouns. Filma stāsta par amerikāņu rokgrupas The Doors ietekmi uz mūziku un kontrkultūru. Filmā Vels Kilmers atveido dziedātāju Džimu Morisonu, Mega Raiena Morisona draudzeni Pamelu Kursoni, Kails Maklahlens taustiņinstrumentālistu Reju Manzareku, Frenks Veilijs ģitāristu Robiju Krīgeru un Kevins Dilons bundzinieku Džonu Densmoru. Citas lomas atveido Maikls Madsens, Billijs Aidols un Ketlīna Kvinlena. Sākotnēji biogrāfisku filmu par The Doors vēlējās veidot tādi režisori kā Kventins Tarantīno, Braiens De Palma, Mārtins Skorsēze un Viljams Frīdkins. Par režisoru apstiprināja Oliveru Stounu, lai gan pret to iebilda Rejs Manzareks. Filmas The Doors pirmizrāde notika 1991. gada 1. martā un to izplatīja Tri-Star Pictures. Filma nopelnīja 34,5 miljonus ASV dolāru pie 32 miljonu dolāru budžeta, kā arī saņēma atšķirīgus kritiķu vērtējumus, slavējot Kilmera un pārējo aktieru sniegumu, operatora un mākslinieka darbu un Stouna režiju, bet kritizējot vēsturiskās nepilnības un Morisona atveidojumu. Tīmekļa vietnē Rotten Tomatoes filmai ir 56% vērtējums. «The Doors». Box Office Mojo. Skatīts: 2024. gada 24. janvārī. Swapnil Dhruv Bose. «Val Kilmer explains how he prepared to play the role of Jim Morrison». Far Out Magazine, 2022-01-27. Arhivēts no oriģināla, laiks: 2023-08-29. Skatīts: 2024-01-24. James Riordan. Stone: A Biography of Oliver Stone. New York : Aurum Pres, 1996. 308. lpp. ISBN 1-85410-444-6. «The Doors | Rotten Tomatoes». www.rottentomatoes.com (angļu). 1991-03-01. Skatīts: 2024-01-24. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)