Džordžs Salmons (angļu: George Salmon; 1819. gada 25. septembris Dublina — 1904. gada 22. janvāris Dublina) bija īru matemātiķis, anglikāņu teologs un šahists. Mācījies matemātiku un teoloģiju Dublinas Trinitijas koledžā. 1863. gadā ticis ievēlēts par Karaliskās biedrības biedru. 1866. gadā kļuvis par teoloģijas profesoru Dublinas universitātē. Par saviem pētījumiem algebriskajā ģeometrijā 1868. gadā ticis apbalvots ar Karalisko medaļu (angļu: Royal Medal) "par saviem pētījumiem analītiskajā ģeometrijā un virsmas teorijā". 1871. gadā kļuvis par Dublinas Svētā Patrika katedrāles kancleru. 1889. gadā apbalvots ar augstāko britu apbalvojumu par ieguldījumu zinātnes attīstībā - Koplija medaļu (angļu: Copley Medal). Pēdējos mūža gados bijis pazīstams teologs. Savos teoloģiskajos darbos pievērsies Romas Katoļu baznīcas kritikai, apšaubījis Romas pāvesta nekļūdīgumu, pētījis Jaunās Derības interpretācijas problēmas. Bijis pazīstams arī kā šahists. Bijis Dublinas universitātes šaha kluba patrons un Dubilnas šaha kluba prezidents (1890–1903). 1858. gadā Birmingemā piedalījies 2. Britu šaha kongresā. Pēc kongresa piedalījies šaha simultānspēles seansā pret Polu Morfiju. Atsevišķās partijās parādījis labus rezultātus, tā piemēram, uzvarējis vienu no sava laika vadošajiem šahistiem Danielu Harvicu. A treatise on conic sections (1848); A treatise on higher plane curves: Intended as a sequel to a treatise on conic sections (1852); Lessons introductory to the modern higher algebra (pirmais izdevums 1859. gadā, otrais izdevums 1866. gadā, trešais izdevums 1876. gadā, ceturtais izdevums 1885. gadā, piektais izdevums 1964. gadā); A treatise on the analytic geometry of three dimensions (pirmais izdevums 1862. gadā, piektais izdevums 1895. gadā); The eternity of future punishment (1864); The reign of law (1873); Non-miraculous Christianity (1881); Introduction to the New Testament (1885); The infallibility of the Church (1888); Thoughts on the textual criticism of the New Testament (1897); Royal Medals Copley Medal Paul Morphy vs George Salmon, Birmingham, 27 August 1858 Džordža Salmona biogrāfija (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski)