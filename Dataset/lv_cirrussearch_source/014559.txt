"Ābols upē" ir 1974. gadā uzņemtā latviešu padomju spēlfilma. Filma uzņemta Rīgas Kinostudijā. Režisors Aivars Freimanis mēģinājis apvienot dokumentālās un spēlfilmas veidošanas principus. Iekļauta Latvijas kultūras kanonā. Filma par Daugavas salu - Zaķusalu - tās cilvēkiem un vidi, kurā pamazām ielaužas industrializācijas laikmeta iezīmes. Uz šī fona attēlotas Anitas un Jankas attiecības. Akvelīna Līvmane — Anita Ivars Kalniņš — Janka Abiem aktieriem filmā nebija iepriekš uzrakstīta teksta, vienīgi dažas vissvarīgākās replikas. Netika izveidotas arī nekādas mizanscēnas. Aktieri bija paši savu tēlu un visas filmas līdzautori: viņi ierosināja situācijas, izdomāja dialogus, tēloja veselas epizodes, uz vietas improvizējot, kamēr operators fiksēja katru izdevīgu momentu kā dokumentālajā kino. 1971. gada rudenī filmu vajadzēja pabeigt, taču darbu pārtrauca, jo aktieru piedalīšanās nebija paredzēta scenārijā. Tikai 1974. gada pavasarī tika rasta iespēja šo filmu turpināt un pabeigt. Aizkadra tekstu lasa leģendārais diktors Boriss Podnieks. «Latvijas kultūras kanons». Arhivēts no oriģināla, laiks: 2015. gada 26. septembrī. Skatīts: 2012. gada 5. jūlijā. IMDb profils (angliski) Kino muzejs[novecojusi saite] "Ābols upē" YouTube