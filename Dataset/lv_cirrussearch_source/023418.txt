Topi Jākola (somu: Topi Jaakola; dzimis 1983. gada 15. novembrī) ir somu hokejists, aizsargs, Somijas hokeja izlases dalībnieks. Pašlaik (2018) spēlē SM līgas komandā Turku TPS. Profesionāļa karjeru aizsargs sāka 2000.—01. gada sezonā, kad debitēja SM līgas kluba Oulu "Kärpät" sastāvā. Jau nākamajā sezonā Jākola komandas rindās nostiprinājās. 2004., 2005., kā arī 2007. un 2008. gadā "Karpat" sastāvā izcīnījis Somijas čempiona titulu. 2008. gada vasarā aizsargs pievienojās Zviedrijas Elitsērijas komandai Södertälje SK, savukārt no 2010. līdz 2012. gadam spēlēja Luleå HF rindās. 2012.—13. gada sezonā spēlēja KHL vienībā Habarovskas "Amur", taču tad pievienojās Prāgas "Lev" rindām. 2014. gada vasarā Jākola noslēdza divu gadu līgumu ar KHL jaunpienācēju Helsinku "Jokerit". Tās rindās spēlēja līdz 2017. gada vasarai, kad pievienojās Zviedrijas hokeja līgas klubam HV 71. Somijas hokeja izlases rindās spēlējis 2009., 2010., 2011. un 2012. gada Pasaules čempionātos, 2011. gadā kopā ar izlasi izcīnot zelta medaļas. 2013.—14. gada sezonā kopā ar "Lev" sasniedza Gagarina kausa finālu, tajā gan septiņās spēlēs piekāpjoties Magņitogorskas "Metallurg". Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)