Osama bin Ladens bija zilonis, kas nogalināja 27 cilvēkus un iznīcināja vairākus īpašumus Asamas štatā Indijā. Zilonis nosaukts terorista Osamas bin Ladena vārdā. Dzīvnieks savas darbības veica starp 2004. un 2006. gadu. 2006. gadā ziloni pēc vairākiem neveiksmīgiem nomedīšanas centieniem nošāva, lai gan tiek apšaubīts, vai tika nomedīts īstais dzīvnieks. Zilonis uzbrukumu laikā bija sasniedzis 40 līdz 50 gadu vecumu un 2,7 m līdz 3 m garumu. Ir teikts, ka zilonis nebaidījās no petardēm un uguns. Četrpadsmit no ziloņa 27 upuriem tika nogalināti ziloņa dzīves pēdējo sešu mēnešu laikā. Štatā, kurā dzīvoja zilonis, savvaļā ir aptuveni 5300 Āzijas ziloņu, kuru dzīves vidi samazina urbanizācija. Ziemeļaustrumu Indijā nereti ziloņi barības meklējumos dodas uz cilvēku apdzīvotajiem apgabaliem, kas izraisa konfliktus cilvēku un ziloņu starpā. No 2001. līdz 2006. gadam Asamā ziloņi nogalināja vairāk nekā 250 cilvēkus, bet cilvēki — 268 ziloņus. 2006. gada decembrī Indijas amatpersonas izdeva "šaut, lai nogalinātu" direktīvu ar termiņu līdz mēneša beigām. 18. decembrī tika paziņots, ka zilonis atrodas tējas plantācijā pie Behali pilsētas. Vietējie iedzīvotāji izmantoja bungas un uguni, lai ieslodzītu ziloni plantācijas stūrī. Ziloni nogalināja vietējais mednieks, kuram zilonis, saprotot, ka viņu centīsies nošaut, centās uzbrukt. Mednieks vēlāk intervijās teica: "Tas skrēja man virsū, bet es turpināju šaut. Pēc pāris jardiem tas jau būtu mani notriecis." Osamu bin Ladenu atpazina pēc ziloņa ilkņu trūkuma. Tomēr amatpersonas pauda bažas, ka tas nebija īstais zilonis, jo nāve notika ievērojamā attālumā, 80 km, no vietas, kur tas bija iepriekš redzēts. Mežsaimniekus apsūdzēja nevainīga ziloņa nonāvēšanā, bet dzīvnieku aizstāvju grupas uztraucās, ka citi tā paša bara ziloņi varētu uzbrukt. 2008. gadā vēl viens zilonis, kuru iesauca par Osamu bin Ladenu, nogalināja vairāk kā 11 cilvēkus un radīja desmitiem traumu. Šo ziloni nošāva Džhārkhandā. «India's killer elephant shot dead». BBC News. 2006-12-17. Skatīts: 2013-04-23. «Authorities in India hunting killer elephant named after Osama bin Laden». WAFF. Skatīts: 2015. gada 3. janvāris. "Serial killer elephant shot dead in India" Paul Bignell. «'Osama' the serial killer elephant is shot dead – or is he?». The Independent, 2006-12-18. Skatīts: 2015-01-02. «Killer elephant named after Osama bin Laden slain». USA Today (Gauhati, India). 2006. gada 18. decembris. Skatīts: 2015. gada 2. janvāris. Scott Conroy. «Elephant Named After Bin Laden Shot Dead». Associated Press/CBS News, 2006. gada 17. decembris. Skatīts: 2015. gada 2. janvāris. «"Osama Bin Laden" shot dead in India». today.reuters.comft (Guwahati, India : Reuters). 2006. gada 17. decembris. Arhivēts no oriģināla, laiks: 2015. gada 3. janvārī. Skatīts: 2015. gada 3. janvāris. «Indian police track down and kill 'Osama bin Laden' - the elephant». The Calgary Herald (CanWest MediaWorks Publications Inc.). 2008. gada 1. jūnijs. Arhivēts no oriģināla, laiks: 2015. gada 2. martā. Skatīts: 2016. gada 12. septembrī.