Klusā okeāna jūrasgovju apakšdzimta (Hydrodamalinae) ir viena no sirēnu kārtas (Sirenia) apakšdzimtām, kas apvieno divas izmirušas jūras zīdītāju ģintis. Pēdējā suga no šīs apakšdzimtas (Stellera jūrasgovs (Hydrodamalis gigas)) pārmērīgu medību dēļ izmira salīdzinoši nesenā pagātnē — 1768. gadā, bet tā bija vienīgā suga, kas izdzīvoja līdz mūsdienu laikmetam. Otras Dusisiren ģints pārstāvji zināmi tikai no fosilajiem atradumiem, kas saglabājušies no laika perioda, kas sākas miocēna vidus daļā un beidzas pliocēna sākumā. Apakšdzimtas sugas bija izplatītas Klusā okeāna ziemeļu daļā. Šīs apakšdzimtas pārstāvji bija lielākie visā sirēnu kārtā. Dusisiren ģints jūrasgovis bija 4—5 m garas, toties Klusā okeāna jūrasgovju (Hydrodamalis) ķermenis pārsniedza 7 m garumu. Lielākā apakšdzimtā bija Stellera jūrasgovs, kuras ķermenis pārsniedza 9 m garumu. Dusisiren ģints jūrasgovis bija ar zobiem, bet Hydrodamalis ģints jūrasgovīm zobu nebija. Šīs izmaiņas jūrasgovju evolūcijā saista ar dzīvnieku piemērošanos aukstākam klimatam ar zemākām temperatūrām. †Klusā okeāna jūrasgovju apakšdzimta (Hydrodamalinae) ģints: †Klusā okeāna jūrasgovis (Hydrodamalis) suga: †Kuestu jūrasgovs (Hydrodamalis cuestae) suga: †Stellera jūrasgovs (Hydrodamalis gigas) suga: †Takikavas jūrasgovs (Hydrodamalis spissa) ģints: †Dusisiren suga: †Dusisiren dewana suga: †Dusisiren jordani suga: †Dusisiren reinharti «†subfamily Hydrodamalinae Palmer 1895 (placental)». Arhivēts no oriģināla, laiks: 2021. gada 10. septembrī. Skatīts: 2020. gada 22. janvārī. Arhivēts 2021. gada 10. septembrī, Wayback Machine vietnē. Evolution of the North Pacific Sirenia (Hydrodamalinae) and their paleoenvironment Hydrodamalis ✝ Гидродамалисы — Hydrodamalis «†Dusisiren Domning 1978 (placental)». Arhivēts no oriģināla, laiks: 2016. gada 3. martā. Skatīts: 2020. gada 23. janvārī. Arhivēts 2016. gada 3. martā, Wayback Machine vietnē.