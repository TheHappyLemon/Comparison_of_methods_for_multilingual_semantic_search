Jekaterina Korbuta (krievu: Екатерина Валерьевна Корбут; dzimusi 1985. gada 9. februārī Taškentā) ir Krievijas starptautiskā lielmeistare šahā (2001). Piedzimusi Uzbekistānā, taču bērnībā pārcēlusies uz Krievijas pilsētu Orlu, bet vēlāk uz Sanktpēterburgu. 2003. gadā Jesentukos dalījusi 1.-2. vietu Krievijas junioru šaha čempionātā U20 vecuma grupā. Tajā pašā gadā ieņēmusi trešo vietu Sankpēterburgas sieviešu šaha čempionātā un uzvarējusi Sanktpēterburgas starptautiskajā sieviešu šaha turnīrā. 2004. gadā dalījusi 1.-2. vietu Krievijas junioru šaha čempionātā U20 vecuma grupā Samārā, uzvarējusi Sankpēterburgas sieviešu šaha čempionātā un kļuvusi par Pasaules junioru šaha čempionāta uzvarētāju U20 vecuma grupā. 2006. gadā uzvarējusi Krievijas sieviešu šaha čempionātā. Pārstāvējusi Krievijas komandu lielākajos komandu šaha turnīros: Pasaules šaha olimpiādē piedalījusies 2008. gadā; Eiropas komandu šaha čempionātā piedalījusies 2007. gadā. Komandu vērtējumā izcīnījusi zelta medaļu. Individuālajā vērtējumā izcīnījusi sudraba medaļu; Pasaules komandu šaha čempionātā piedalījusies 2007. gadā. Komandu vērtējumā izcīnījusi sudraba medaļu. Par panākumiem turnīros FIDE 2001. gadā Korbutai piešķīra starptautiskās meistares (WIM) un starptautiskās lielmeistares (WGM) nosaukumu. 2007. gadā saņēmusi starptautiskā meistara nosaukumu vīriešiem (IM). Kopš 2009. gada šaha turnīros piedalās reti. Harikrishna, Korbut win Junior titles 2004 OlimpBase :: Women's Chess Olympiads :: Ekaterina Korbut OlimpBase :: European Women's Team Chess Championship :: Ekaterina Korbut OlimpBase :: World Women's Team Chess Championship :: Ekaterina Korbut Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)