Inga Paškovska (dzimusi 1992. gada 20. janvārī) ir latviešu distanču slēpotāja un biatloniste. IBU kausā biatlonā debitējusi 2011.—2012 gada sezonā Estešundā ar 62. vietu sprintā. Piedalījusies 2012. gada Pasaules čempionātā biatlonā Rūpoldingā, kur sprintā ierindojusies 106. vietā, bet individuālajā distancē — 102. vietā. Kopā ar Žannu Juškāni, Aneti Brici un Baibu Bendiku startējusi arī stafetē, iegūstot 26. vietu. Pēc gada pasaules čempionātā Nove Mesto sprintā ieguvusi 107. vietu. 2013. gada novembrī startējusi pasaules kausa posmā Estešundā, kur jauktajā stafetē ieguvusi 24. vietu. 2015. gada Eiropas atklātajā čempionātā biatlonā ieguvusi 61. vietu sprintā un 62. vietu individuālajā distancē. Piedalījusies 2017. gada Pasaules čempionātā slēpošanā, kur ieguvisi 62. vietu sprintā. Piedalījās Latvijas komandas sastāvā kā distanču slēpotāja 2018. gada ziemas olimpiskajās spēlēs Phjončhanā. «Latviju Phjončhanas ziemas Olimpiskajās spēlēs pārstāvēs 35 sportisti». olimpiade.lv. 2018. gada 22. janvāris. Arhivēts no oriģināla, laiks: 2018. gada 1. februārī. Skatīts: 2018. gada 8. februārī. Olympedia profils (angliski) LOK profils IBU profils (angliski) FIS profils (distanču slēpošana) (angliski)