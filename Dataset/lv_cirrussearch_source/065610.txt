Eva Marija Seinta (angļu: Eva Marie Saint; dzimusi 1924. gada 4. jūlijā) ir bijusī amerikāņu aktrise. Savā vairāk nekā 70 gadus ilgajā aktrises karjerā viņa ir saņēmusi Amerikas Kinoakadēmijas balvu un Emmy balvu, kā arī nominēta Zelta globusa balvai un divām BAFTA kino balvām. Seinta pašlaik ir vecākā dzīvā Kinoakadēmijas balvas saņēmēja, kā arī viena no pēdējām dzīvajām Holivudas Zelta laikmeta zvaigznēm. Savu kinodebiju piedzīvojusi 1954. gada Elija Kazana filmā "Ostā", kur piedalījusies kopā ar Marlonu Brando. Par šo filmu, kas saņēma astoņas Amerikas Kinoakadēmijas balvas tai skaitā kategorijā "Labākā filma", Seinta saņēma Oskaru kategorijā "Labākā aktrise otrā plāna lomā". Vēlāk kopā ar Montgomeriju Kliftu un Elizabeti Teilori piedalījusies filmā "Reintrī apgabals" (Raintree County, 1957) un ar Donu Mariju Freda Cinnemana filmā A Hatful of Rain (1957), par ko viņa nominēta Zelta globusa balvai. Viena no viņas zināmākajām lomām ir Alfreda Hičkoka filmā "Uz ziemeļiem caur ziemeļrietumiem". 1960. gados piedalījusies Oto Premingera vēsturiskajā drāmā Exodus (1960), Normana Džuisona komēdijā The Russians Are Coming, the Russians Are Coming (1965), Vinsentes Minelli drāmā The Sandpiper (1965) un Džona Frankenheimera sporta filmā Grand Prix (1966). Savas karjeras vēlākajā posmā attēlojusi vairākas lomas televīzijā, par lomu seriālā People Like Us (1990) saņēmusi arī Emmy balvu. Piedalījusies arī filmās Loving (1970), Nothing in Common (1986), "Supermens atgriežas" (2006) un "Ziemas pasaka" (Winter's Tale, 2014). Vikikrātuvē par šo tēmu ir pieejami multivides faili. Skatīt: Eva Marija Seinta. IMDb profils (angliski) Internet Broadway Database profils (angliski) AllMovie profils (angliski) Encyclopædia Britannica raksts (angliski)