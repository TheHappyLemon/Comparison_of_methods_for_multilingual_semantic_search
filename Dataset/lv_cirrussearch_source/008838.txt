Šis raksts ir par ASV galvaspilsētu. Par citām jēdziena Vašingtona nozīmēm skatīt nozīmju atdalīšanas lapu. Vašingtona (Washington, D.C.), formāli Kolumbijas distrikts (District of Columbia, D.C.), ir Amerikas Savienoto Valstu galvaspilsēta un federālais apgabals, dibināta 1790. gada 16. jūlijā. Kolumbijas distrikts atrodas ASV austrumos, pie Atlantijas okeāna. Tas robežojas ar diviem štatiem: Mērilendu un Virdžīniju. Mūsdienās Kolumbijas distrikta robeža atbilst Vašingtonas pilsētas robežām. Gan Vašingtonas pilsētu, gan Kolumbijas distriktu pārvalda viena pašvaldības iestāde, taču ASV Kongresam ir augstākas lemšanas tiesības. Līdz ar to Vašingtonas iedzīvotāju statuss nedaudz atšķiras no ASV štatu iedzīvotāju tiesībām — štatos ir lielākas pašpārvaldes tiesības. Vašingtonā pastāvīgi dzīvo vairāk nekā 588 000 iedzīvotāji, bet darba dienās pilsētā atrodas vairāk nekā miljons cilvēku. Ja skatās visu Vašingtonas metropoli, kurā Kolumbijas apgabals ir tikai daļa no tā, tad kopējais iedzīvotāju skaits pārsniedz 5,3 miljonus (astotā lielākā metropole ASV). Pašā pilsētā visu laiku lielākais iedzīvotāju skaits bija 1950. gadā, kad tajā dzīvoja 802 178. Vašingtona ir nosaukta ASV pirmā prezidenta Džordža Vašingtona vārdā. Vašingtonā atrodas 172 dažādu valstu vēstniecības, kā arī Pasaules bankas, Starptautiskā Valūtas fonda (IMF), Amerikas Valstu organizācijas (OAS), Panamerikas veselības organizācijas (PAHO) un citu organizāciju galvenās ēkas. Ja Vašingtona jeb, pareizāk sakot, Kolumbijas apgabals būtu štats, nevis federālais apgabals, tad tas būtu ASV mazākais štats pēc platības un otrs mazākais pēc iedzīvotāju skaita (vēl mazāk iedzīvotāju dzīvo tikai Vaiomingas štatā). Pamatraksts: Vašingtonas dedzināšana 1814. gada 24. augustā, 1812. gada kara laikā, britu spēki iebruka un ieņēma pilsētu pēc tam, kad pieveica amerikāņu spēkus Bladensburgā. Atriebjoties par amerikāņu karaspēka teroru Kanādā, briti pilsētā aizdedzināja vairākas valdības ēkas, tostarp ASV Kapitoliju, Valsts kases ēku un Balto namu. Vašingtonas sadraudzības pilsētas ir : Bangkoka, Taizeme (1962, atjaunota 2002, 2012) Dakāra, Senegāla (1980, atjaunota 2006) Pekina, Ķīna (1984, atjaunota 2004, 2012) Brisele, Beļģija(1985, atjaunota 2002, 2011) Atēnas, Grieķija (2000) Parīze, Francija (2000, atjaunota 2005) Pretorija, Dienvidāfrika (2002, atjaunota 2008, 2011) Seula, Dienvidkoreja (2006) Akra, Gana (2006) Sanderlenda, Lielbritānija (2006, atjaunota 2012) Roma, Itālija (2011, atjaunota 2013) Ankara, Turcija (2011) Brazilja, Brazīlija (2013) Adisabeba, Etiopija (2013) Sansalvadora, Salvadora (2018) «QuickFacts: Washington city, District of Columbia». ASV Tautas skaitīšanas birojs. Arhivēts no oriģināla, laiks: 22 aprīlis 2022. Skatīts: 22 aprīlis 2022. «Table 1. Annual Estimates of the Resident Population for the United States, Regions, States, and Puerto Rico: April 1, 2010 to July 1, 2014» (CSV). U.S. Census Bureau. 2014. gada 26. decembris. Arhivēts no oriģināla, laiks: 2012. gada 3. februārī. Skatīts: 2014. gada 26. decembris. Vikikrātuvē par šo tēmu ir pieejami multivides faili. Skatīt: Vašingtona. Encyclopædia Britannica raksts (angliski) Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Katoļu enciklopēdijas raksts (angliski) Oficiālā mājaslapa