NOAA 16 (pirmsstarta nosaukums NOAA L) bija ASV meteoroloģiskais pavadonis no NOAA polāro orbītu pavadoņu sērijas POES. Palaists 2000. gada septembrī. Tā ekspluatācija beigta 2014. gada jūnijā. Kosmisko aparātu izgatavojis ASV uzņēmums Lockheed Martin uz platformas TIROS-N bāzes. Pavadonī uzstādīti instrumenti: Advanced Microwave Sounding Unit (AMSU), daudzkanālu mikroviļņu radiometrs; Advanced Very High Resolution Radiometer (AVHRR), augstas izšķirtspējas radiometrs; High Resolution Infrared Radiation Sounder (HIRS), augstas izšķirtspējas infrasarkanā mērierīce; Solar Backscatter Ultraviolet Radiometer/2 (SBUV/2), Zemes atmosfēras ozona blīvuma un izplatības mērītājs; Automatic Picture Transmission (APT), instruments analogai attēlu pārraidīšanai. Tajā arī uzstādīta meklēšanas un glābšanas sistēmas KOSPAS-SARSAT aparatūra. NOAA L tika palaists 2000. gada 21. septembrī 10:22 UTC ar nesējraķeti Titan-2(23)G Star-37XFP-ISS no Vandenberga Gaisa spēku bāzes. Pēc veiksmīgā starta tam piešķirts nosaukums NOAA 16. APT kļuva neizmantojams pēc sensora degradēšanās 2000. gada 15. novembrī. Pēc kritiskas anomālijas 2014. gada 5. jūnijā NOAA 16 dekomisionēts 9. jūnijā. Sākotnēji plānoto 2 gadu laikā kosmiskais aparāts nokalpoja 14 gadus. Critical anomaly ends long-lived NOAA satellite mission JUSTIN RAY, SPACEFLIGHT NOW, 2014-06-11, (angliski) NOAA 16 Spacecraft Status Summary Office of Satellite Operations (angliski) NOAA 15, 16, 17 (NOAA K, L, M) Gunter Dirk Krebs (angliski)