Jusufa Mukoko (vācu: Youssoufa Moukoko, dzimis 2004. gada 20. novembrī) ir Vācijas futbolists, kurš pašlaik spēlē Vācijas Bundeslīgas komandā Borussia Dortmund. Mukoko ir dzimis Kamerūnā, taču pārstāv Vācijas izlasi. No 2014. gada līdz 2016. gadam Mukoko spēlēja FC St. Pauli U13 komandā, 13 spēlēs gūstot 23 vārtus. 2016. gadā Mukoko, 13 gadu vecumā, pievienojās Borussia Dortmund akadēmijas U17 komandai. 14 gadu vecumā Mukoko pārgāja uz Dortmundes U19 komandu, kur savā pirmajā spēlē U19 Bundeslīgā guva 6 vārtus. 2019. gada 17. septembrī Mukoko debitēja UEFA Jaunatnes līgā, kļūstot par visu laiku jaunāko debitantu. 2020.—2021. gada Bundeslīgas sezonā, Mukoko tika pieteikts komandas sastāvam. 16 gadu un 1 dienas vecumā Mukoko debitēja Bundeslīgā, 85. minūtē nomainot Ērlingu Holannu, spēlē pret Hertha BSC. Līdz ar to Mukoko kļuva par visu laiku jaunāko Bundeslīgas spēlētāju. 2020. gada 8. decembrī Mukoko nāca laukumā uz maiņu UEFA Čempionu līgas spēlē pret Sanktpēterburgas "Zenit", tādējādi arī Čempionu līgā kļūstot par visu laiku jaunāko spēlētāju. Spēlējis dažādu vecumu Vācijas jauniešu izlasēs. Vācijas izlasē debitēja 2022. gada 16. novembrī draudzības spēlē pret Omānu. Tika iekļauts izlases sastāvā 2022. gada FIFA Pasaules kausa finālturnīrā. Izgāja laukumā uz maiņu spēlē pret Japānu. Mostafa Benjamaa. «Youssoufa Moukoko Scores 6 Goals in BVB U19 Debut». Ultimate Borussia (en-GB), 2019-08-12. Arhivēts no oriģināla, laiks: 2020-11-12. Skatīts: 2020-12-15. Lutz Wöckener. «Debüt in der Youth League: Moukoko führt BVB zum Sieg über den FC Barcelona». DIE WELT, 2019-09-17. Skatīts: 2020-12-15. «Golden Boy Erling Haaland hits four as five-star Borussia Dortmund crush Hertha Berlin». bundesliga.com - the official Bundesliga website (angļu). Skatīts: 2020-12-15. UEFA.com. «Moukoko becomes UEFA Champions League's youngest player». UEFA.com (angļu), 2020-12-08. Skatīts: 2020-12-15. Vikikrātuvē par šo tēmu ir pieejami multivides faili. Skatīt: Jusufa Mukoko. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)