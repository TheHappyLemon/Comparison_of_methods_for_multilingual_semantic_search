Brūnās vardes jeb īstās vardes (Rana) ir varžu dzimtas (Ranidae) ģints, kas apvieno 49 mūsdienās dzīvojošas varžu sugas. Tās mājo Eirāzijas mērenajā joslā, areālam iesniedzoties Indoķīnā, un Ziemeļamerikas rietumu krastā. Saskaņā ar jaunāko sistemātiku Latvijā sastopamas 2 brūno varžu ģints sugas: parastā varde (Rana temporaria) un purva varde (Rana arvalis). Brūnās vardes ir samērā lielas vardes, kurām ir raksturīgs slaids viduklis un krokota āda. Daudzām sugām pārti mugurai stiepjas smalkas, izceltas līnijas, bet šīm vardēm nav krupjiem raksturīgās kārpas. Brūnās vardes ir ļoti labas lēcējas, jo tām ir garas, spēcīgas pakaļkājas, kā arī tās ir labas peldētājas. Pakaļkāju pēdām ir peldpleznas. Ādas krāsa galvenokārt brūna, bet var būt arī pelēcīga un zaļgana. Uz muguras un pakaļkājām tumši vai dzelteni raibumi. Saskaņā ar jaunākajiem ģenētiskajiem pētījumiem varžu dzimtai ir veikta revīzija un no brūno varžu ģints nesenā pagātnē izdalītas vairākas jaunas ģintis: Amerikas dīķa vardes (Lithobates), Austrumāzijas vardes (Glandirana), Dienvidaustrumāzijas vardes (Babina), dīķa vardes (Pelophylax), Indijas smailpurna vardes (Clinotarsus), Malajas vardes (Sanguirana), smailpurna vardes (Odorrana) un zeltmuguras vardes (Hylarana'). Vistuvāk radniecīgas brūnajām vardēm ir smailpurna vardes, pārējās ģintis ir tālākas radinieces, īpaši dīķa vardes. Brūno varžu ģints (Rana) Āzijas varde (Rana asiatica) Cušimas brūnā varde (Rana tsushimensis) Čaočiao varde (Rana chaochiaoensis) Dzeltenkāju varde (Rana boylii) Džona varde (Rana johnsi) Emejas varde (Rana chevronta) Garkāju varde (Rana longicrus) Grieķijas varde (Rana graeca) Hanlui varde (Rana hanluica) Hokaido varde (Rana pirica) Honsju kalnu varde (Rana sakuraii) Huaņžeņas varde (Rana huanrensis) Huņjas varde (Rana zhengi) Ibērijas varde (Rana iberica) Irānas garkāju varde (Rana macrocnemis) Irānas spriganā varde (Rana pseudodalmatina) Itālijas spriganā varde (Rana latastei) Itālijas varde (Rana italica) Japānas brūnā varde (Rana japonica) Japānas kalnu varde (Rana ornativentris) Kalifornijas sarkankāju varde (Rana draytonii) Kalnu dzeltenkāju varde (Rana muscosa) Kaskāžu varde (Rana cascadae) Korejas varde (Rana coreana) Kulajas varde (Rana culaiensis) Kunju varde (Rana kunyuensis) Ķīnas brūnā varde (Rana chensinensis) Līdzenuma meža varde (Rana kukunoris) Mitakes varde (Rana uenoi) Nebas varde (Rana neba) Nevadas raibā varde (Rana luteiventris) Ningbo varde (Rana zhenhaiensis) Okinavas varde (Rana ulma) Omei meža varde (Rana omeimontis) Oregonas raibā varde (Rana pretiosa) Parastā varde (Rana temporaria) Pireneju varde (Rana pyrenaica) Purva varde (Rana arvalis) Rjūkjū brūnā varde (Rana kobai) Sangzhi varde (Rana jiemuxiensis) Sarkankāju varde (Rana aurora) Sibīrijas varde (Rana amurensis) Sičuaņas varde (Rana shuchinae) Sjerra Nevadas dzeltenkāju varde (Rana sierrae) Spriganā varde (Rana dalmatina) Tago varde (Rana tagoi) Taivānas brūnā varde (Rana sauteri) Tavasas varde (Rana tavasensis) Tālo Austrumu varde (Rana dybowskii) Ranidae: Rana Linnaeus, 1758 Abinieki: Bezastainie abinieki (Anura syn. Ecaudata) Paraphyly of Chinese Amolops (Anura, Ranidae) and phylogenetic position of the rare Chinese frog, Amolops tormotus