Horass Grīlijs Hjalmars Šahts (vācu: Horace Greeley Hjalmar Schacht; dzimis 1877. gada 22. janvārī, miris 1970. gada 3. jūnijā) bija vācu ekonomists, baņķieris un politiķis. Tiesāts Nirnbergas procesā, kur attaisnots. Bija Reihsbankas (Vācijas centrālās bankas) prezidents Veimāras Republikas laikā no 1923. līdz 1930. gadam un kritizēja Sabiedrotu Vācijai uzspiestos reparācijas maksājumus pēc Pirmā pasaules kara. Iesākumā būdams liberālis un Vācijas Demokrātiskās partijas dibinātājs, vēlāk kļuva par Ādolfa Hitlera un NSDAP atbalstītāju. Atkal bija Reihsbankas prezidents no 1933. līdz 1939. gadam un Vācijas ekonomikas ministrs no 1934. līdz 1937. gadam, realizējot Vācijas ekonomisko politiku nacistu valdīšanas iesākumā. Pretojās Vācijas militarizācijai un agresīvai ārpolitikai, tāpēc no 1937. gada tika atbīdīts no reālās varas. Uzturēja sakarus ar Vācijas pretošanās kustību, pēc 20. jūlija sazvērestības sakāves tika ieslodzīts Rāvesbrikā, Flosenbirgā un Dahavā. Pēc kara tiesāts Nirnbergas procesā, kur attaisnots. Vēlāk vadīja privātu banku un konsultēja nepievienošanās kustības valstis ekonomikas jautājumos. Vikikrātuvē par šo tēmu ir pieejami multivides faili. Skatīt: Hjalmars Šahts. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)