PDP-7 bija minidators, ko ražoja ASV uzņēmums Digital Equipment Corporation, daļa no PDP sērijas datoriem. Izlaists 1965. gadā, tas bija pirmais, kurā tika izmantota Flip-Chip tehnoloģija. Tas maksāja 72 000 ASV dolāru un bija tiem laikiem lēts, bet vienlaicīgi samērā jaudīgs. PDP-7 bija trešais Digital ražotais 18 bitu dators, kam bija tāda pati instrukciju kopa kā PDP-4 un PDP-9. Tas bija pirmais PDP, kurā tika izmantoti vītie savienojumi. Datoram bija 1,75 µs atmiņas cikla ilgums, bet saskaitīšanas laiks bija 4 µs. Ievades/izvades ierīces ietvēra klaviatūru, printeri, papīra lenti un DECtape lenšu iekārtas. Standarta operatīvās atmiņas lielums bija 4K vārdi (9 kB), bet to varēja paplašināt līdz 64K vārdiem (144 kB). 1969. gadā uz šāda datora Kens Tomsons sarakstīja pirmo operētājsistēmas UNIX versiju asamblervalodā, ko sākotnēji sauca Unics. reference.com — Pdp-7 | Define Pdp-7 at Dictionary.com linfo.org — The PDP-7 was used by Thompson for first version of UNIX, 2007-09-27 Vikikrātuvē par šo tēmu ir pieejami multivides faili. Skatīt: PDP-7.