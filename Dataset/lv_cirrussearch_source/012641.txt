Šis raksts ir par dzelzceļa staciju Jūrmalā. Par citām jēdziena Kūdra nozīmēm skatīt nozīmju atdalīšanas lapu. Kūdra ir pieturas punkts dzelzceļa līnijā Torņakalns—Tukums II (Rīga—Tukums) Jūrmalas pilsētas teritorijā (Kūdrā). Kūdrā pietur daļa Rīga—Ķemeri un Rīga—Tukums elektrovilcienu reisu. Pieturas punktā biļešu kase ir slēgta. Pietura uzbūvēta kūdras fabrikas strādnieku vajadzībām 1951. gadā (tomēr jau kara laikā 40. kilometrā pieturējuši vilcieni), no tā cēlies arī tās nosaukums. 20. gadsimta 50. gados no Kūdras uz Slokas papīrfabriku tika vesta kurināmā kūdra; šim nolūkam bija uzbūvēts īpašs pievedceļš uz kūdras fabriku (mūsdienās nojaukts). Tagadējā stacijas ēka uzcelta 1995. gadā. No 2019. gada decembra par 12 reisiem samazināja pasažieru vilcienu reisu skaitu, kas pietur Kūdras pieturā. No 2022. gada Kūdras pieturu bija paredzēts slēgt, taču tajā turpināja pieturēt vairāki elektrovilcienu reisi. 2023. gada augustā Sabiedriskā transporta padome (SAP) nolēma līdz gada beigām pieturu slēgt. Kūdras stacijas ēka 2017. gadā Sliežu ceļš Rīgas virzienā Sliežu ceļš Tukuma virzienā Kūdras stacija 2011. gadā Kūdras stacijas perons Kūdras stacijas ēka ziemā Kūdras stacijas tualete Pamestā fabrika pie Kūdras stacijas «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-07-31. Žurnāls "Satiksme un technika", Nr. 6, 1942. gada jūnijs, 32. lpp. T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 74. lpp. ISBN 978-9984-38-698-0 «Staciju ēkas Rīgas – Tukuma dzelzceļa līnijā». Arhivēts no oriģināla, laiks: 2016. gada 10. martā. Skatīts: 2012. gada 11. martā. Sabiedriskā transporta padomes lēmums Nr.1 2019.gada 20.septembrī Sabiedriskā transporta padomes lēmums Nr.1 2019.gada 4. oktobrī Līdz gada beigām slēgs sešas dzelzceļa pieturas lsm.lv 2023. gada 21. augustā