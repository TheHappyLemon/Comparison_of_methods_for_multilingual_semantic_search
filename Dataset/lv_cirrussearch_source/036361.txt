Sopiko Huhašvili (gruzīnu: სოფიკო ხუხაშვილი; dzimusi 1985. gada 4. janvārī) ir Gruzijas starptautiskā lielmeistare šahā (2005). Vairākārt pārstāvējusi Gruziju Eiropas un Pasaules junioru šaha čempionātos, kuros divas reizes izcīnījusi Pasaules junioru šaha čempiones nosaukumu U16 vecuma grupā (1999, 2000). 2003. gadā izcīnījusi sudraba medaļu Gruzijas junioru šaha čempionātā, bet 2005. gadā šajā turnīrā dalījusi pirmo vietu. 2007. gadā izcīnījusi sudraba medaļu Gruzijas sieviešu šaha čempionātā. 2008. gadā uzvarējusi Paula Keresa memoriāla B turnīrā Tallinā un dalījusi pirmo vietu Stokholmas starptautiskajā šaha turnīrā. 2019. gadā izcīnījusi sudraba medaļu Gruzijas sieviešu šaha čempionātā. 2020. gada augustā ierindojusies 7. vietā Gruzijas sieviešu šaha čempionātā. 2008. gadā iekļuvusi Krievijas pilsētā Naļčikā notiekošajā Pasaules šaha čempionātā sievietēm pēc izslēgšanas sistēmas, taču Krievijas—Gruzijas kara dēļ kopā ar citām Gruzijas šahistēm šajā čempionātā piedalīties atteikusies. Vēlākajos gados divas reizes piedalījusies Pasaules šaha čempionātos sievietēm pēc izslēgšanas sistēmas: 2010. gadā 2. kārtā zaudējusi Aleksandrai Kosteņukai, bet 2012. gadā zaudējusi 1. kārtā. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā zaudējusi Dronavalli Hārikai. Pārstāvējusi Gruzijas komandu lielākajos komandu šaha turnīros: Pasaules šaha olimpiādēs piedalījusies 2 reizes (2008-2010). Komandu vērtējumā izcīnījusi zelta (2008) un bronzas (2010) medaļas; Eiropas komandu šaha čempionātos piedalījusies 2009. gadā un gan komandu, gan individuālajā vērtējumā izcīnījusi sudraba medaļas; Pasaules komandu šaha čempionātos piedalījusies 2 reizes (2007-2009). Par panākumiem turnīros FIDE 2000. gadā Huhašvili piešķīra starptautiskās meistares (WIM), bet 2005. gadā - starptautiskās lielmeistares (WGM) nosaukumu. 2007. gadā saņēmusi starptautiskā meistara vīriešiem (IM) nosaukumu. GEO Women 76th Ch GEO Women 77th Ch «Appeal to FIDE: move the Women's World Championship». Arhivēts no oriģināla, laiks: 2016. gada 4. martā. Skatīts: 2016. gada 17. novembrī. «World Chess Championship (Women): 2010 FIDE Knockout Matches». Arhivēts no oriģināla, laiks: 2016. gada 5. martā. Skatīts: 2016. gada 17. novembrī. «World Chess Championship (Women): 2012 FIDE Knockout Matches». Arhivēts no oriģināla, laiks: 2019. gada 30. aprīlī. Skatīts: 2016. gada 17. novembrī. Women’s World Championship 2018 OlimpBase :: Women's Chess Olympiads :: Sopiko Khukhashvili OlimpBase :: European Women's Team Chess Championship :: Sopiko Khukhashvili OlimpBase :: World Women's Team Chess Championship :: Sopiko Khukhashvili Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)