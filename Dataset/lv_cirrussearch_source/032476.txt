Frančesko Kasagrande (itāļu: Francesco Casagrande; dzimis 1970. gada 14. septembrī Florencē) ir bijušais Itālijas šosejas riteņbraucējs, kura profesionālā karjera ilga no 1992. līdz 2005. gadam. Viņš bija stabils braucējs Lielajās tūrēs un viendienas sacensībās. 2000. gada Giro d'Italia priekšpēdējā posmā viņš valkāja līdera kreklu, bet nespēja to nosargāt, un uzvarēja cits Itālijas sportists Stefāno Garcelli. Noslēgumā Kasagrande ieguva tikai kalnu klasifikācijas uzvarētāja krekliņu. No nozīmīgākajām viendienas sacensībām viņš 1998.un 1999. gadā uzvarēja Sansevastjanas klasikas sacensībās, kam sekoja uzvara 2000. gada La Flèche Wallonne. 1999. gadā viņš finišēja ceturtais Pasaules čempionātā grupas braucienā. Karjeras sākumā Kasagrande uzvarēja 1996. gada Tirreno—Adriatico un Basku Zemes tūrē, kas abas ir nedēļu ilgas daudzdienu sacensības. Kasagrande uzvarēja arī 2001. un 2002. gada Giro del Trentino un 2002. gada Settimana Internazionale di Coppi e Bartali. Kasagrande tika izraidīts no 2002. gada Giro d'Italia sacensībām par cita sportista notriekšanu. 2005. gadā Kasagrande beidza karjeru. 1998. gadā Tour de Romandie laikā Kasagrandem tika uzrādītas pozitīvas dopinga analīzes, un viņu atlaida no Cofidis komandas. Giro gets downright weird: Casagrande sent packing Arhivēts 2016. gada 13. martā, Wayback Machine vietnē., Velonews, 2002 Casagrande stops, Cyclingnews, 2005 Cofidis bids farewell, CNN, 1998 Olympedia profils (angliski) The Sport.org profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)