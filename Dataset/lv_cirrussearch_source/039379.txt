Valkas pagasts ir viena no Valkas novada administratīvajām teritorijām tā vidienē, Igaunijas pierobežā. Robežojas ar sava novada Valkas pilsētu un Ērģemes, Vijciema un Zvārtavas pagastiem, Valmieras novada Jērcēnu un Plāņu pagastiem, kā arī Igaunijas Valgas apriņķa Tervas un Valgas pagastiem (agrāk Valgas pilsētu un Hummuli, Tellistes, Karulas un Tahevas pagastiem). Gauja, Kaičupe, Kokšu upīte, Pedele, Purgaile, Rikanda, Rīzupe, Seda, Žukupe. Dibena ezers, Dziļais ezers, Leišu ezers, Silezers, Zāļu ezers. Valkas pagasts izveidots 1909. gadā, teritoriju atdalot no Lugažu pagasta. 1919. gada oktobra sarunās par militārās palīdzības sniegšanu pret Bermonta armijas uzbrukumu Rīgai Igaunijas valdība ierosināja Valkas pagasta iekļaušanu Igaunijas teritorijā, kam Latvijas valdība nepiekrita. Pēc Latvijas—Igaunijas robežas līguma parakstīšanas pagasts palika Latvijas teritorijā. 1935. gadā Valkas apriņķa Valkas pagasta platība bija 49,1 km² un tajā dzīvoja 598 iedzīvotāji. 1945. gadā pagastā izveidoja Valkas ciema padomi, ko gan 1947. gadā likvidēja, bet atjaunoja 1949. gadā līdz ar pagasta likvidēšanu. Valkas rajona Valkas ciemam 1954. gadā pievienoja likvidētos Lugažu un Pedeles ciemus. 1990. gadā ciemu reorganizēja par pagastu. 2009. gadā Valkas pagastu kā administratīvo teritoriju iekļāva Valkas novadā. Esošajās robežās, pēc CSP un OSP datiem. Lielākās apdzīvotās vietas ir Sēļi, Lugaži, Pedele, Saule, Zīle, Alieši, Bērzezers, Tomēni. Pagasta pārvalde atrodas Lugažos, Lugažu muižā. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. «Latvijas iedzīvotāju skaits pašvaldībās pagastu dalījumā» (PDF). Iedzīvotāju reģistra statistika uz 01.01.2016. Pilsonības un migrācijas lietu pārvalde. 2016. gada 1. janvārī. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 OSP «Valka.lv Kontakti». Arhivēts no oriģināla, laiks: 2013. gada 16. februārī. Skatīts: 2013. gada 28. februārī. Valkas novads. Valkas pagasts