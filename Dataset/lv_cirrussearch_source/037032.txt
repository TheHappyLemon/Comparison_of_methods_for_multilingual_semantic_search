Pjērs Emeriks Obamejangs (franču: Pierre-Emerick Aubameyang; dzimis 1989. gada 18. jūnijā) ir Gabonas futbolists, spēlē uzbrucēja pozīcijā, bijušais Gabonas futbola izlases kapteinis. Kopš 2023. gada pārstāv Francijas 1. līgas klubu Marseļas "Olympique". Ieguvis 2015. gada Āfrikas labākā futbolista balvu, ko pasniedz Āfrikas Futbola konfederācija. Jauniešu līmenī pārstāvējis vairākas Francijas komandas. Pirmo profesionālo līgumu parakstījis ar Itālijas A sērijas klubu AC Milan, tomēr kluba galvenajā komadā nav spēlējis, bet klubs viņu izīrēja dažādiem Francijas klubiem. 2011. gadā pievienojies klubam AS Saint-Étienne, kura sastāvā 2013. gadā uzvarēja Francijas līgas kausa izcīņā. 2013. gada jūlijā parakstīja piecu gadu līgumu ar Vācijas Bundeslīgas klubu Dortmundes "Borussia". Dortmundes kluba sastāvā divas reizes ieguvis Vācijas superkausu. 2015.—2016. gada sezonā kļuvis par Bundeslīgas otro rezultatīvāko futbolistu, Vācijas profesionālo futbolistu balsojumā atzīts par sezonas labāko Bundeslīgas spēlētāju. 2016.—2017. gada sezonā kļuva par Bundeslīgas rezultatīvāko spēlētāju, gūstot 31 vārtus. 2018. gada 31. janvārī parakstīja līgumu ar Anglijas Premjerlīgas klubu Arsenal. Pārejas summa sasniedza 69 miljonus eiro. 2018–19. gada sezonā Obamejangs guva 22 Premjerlīgas vārtu un, kopā ar Mohamedu Salāhu un Sadio Manē, viņš kļuva par līgas labāko vārtu guvēju. 2019. gada novembrī kļuvis par Arsenal komandas kapteini. 2022. gada 1. februārī Arsenal lauza līgumu ar Obamejangu. 2022. gada 2. februārī parakstīja līgumu ar La Liga klubu FC Barcelona. Tomēr jau pēc pusgada Obamejangs atgriezās Premjerlīgā un pievienojās Chelsea. 2009. gada februārī aizvadījis vienu spēli Francijas U21 izlasē pret Tunisiju. Tomēr pieaugušo līmenī nolēmis pārstāvēt Gabonas izlasi, kuras sastāvā debitējis 2009. gada 28. martā pret Maroku un guvis vārtus savā pirmajā spēlē izlasē. Gabonas olimpiskās izlases sastāvā piedalījies 2012. gada vasaras olimpiskajās spēlēs Londonā. Guva vārtus pirmajā spēlē pret Šveici. Tie bija pirmie Gabonas vārti olimpisko spēļu futbola turnīros un vienīgie 2012. gada turnīrā. Izlase nespēja izkļūt no grupas. 2015. gada Āfrikas Nāciju kausa finālturnīrā kļuva par komandas kapteini, guva vienus vārtus spēlē pret Burkinafaso. Arī 2017. gada finālturnīrā, kurā Gabona piedalījās mājinieku statusā, Obamejangs pildīja komandas kapteiņa pienākumus. Trīs turnīra spēlēs guva divus vārtus, bet komanda nespēja izkļūt no grupas. 2022. gada 19. maijā Pjērs Emeriks Obamejangs oficiāli paziņoja par aiziešanu no izlases pēc 72 spēlēm un 30 gūtiem vārtiem. P.E. Obamejanga tēvs Pjērs Obamejangs arī bija futbolists un aizvadīja 80 spēles Gabonas izlases sastāvā. Arī viņa brāļi Katilina un Villijs ir futbolisti, spēlējuši AC Milan jauniešu komandās un Gabonas izlasē. Saint-Étienne Coupe de la Ligue: 2012–13 Borussia Dortmund DFB Pokal: 2016–17 DFL Supercup: 2013, 2014 Arsenal FA kauss: 2019–20 FA Community Shield: 2020 Individuālie sasniegumi Āfrikas gada futbolists: 2015 Vācijas Bundeslīgas gada labākais spēlētājs: 2015–16 Vācijas Bundeslīgas labākais vārtu guvējs: 2016–17 Anglijas Premjerlīgas labākais vārtu guvējs: 2018–19 Arsenal sezonas labākais spēlētājs: 2019–20 «Dortmundes sensācija Obamejangs pārtrauc Turē dominanci Āfrikā». sportacentrs.com. 2016. gada 8. janvāris. Skatīts: 2017. gada 18. janvārī. «Borussia Dortmund sign Pierre-Emerick Aubameyang from St-Etienne» (angļu). The Guardian. Skatīts: 2017. gada 18. janvārī. «Aubameyang named players' player of 2015/16» (angļu). bundesliga.com. 2016. gada 1. jūnijs. Skatīts: 2017. gada 18. janvārī. «Obamejangs pārceļas uz Londonu un paraksta līgumu ar "Arsenal"». sportacentrs.com. 2018. gada 31. janvāris. Skatīts: 2018. gada 31. janvārī. «Salah, Mane & Aubameyang share Golden Boot». BBC Sport (en-GB). Skatīts: 2022-02-03. «Xhaka stripped of Arsenal captaincy». BBC Sport (en-GB). 2019-11-05. Skatīts: 2022-02-03. «Aubameyang leaves club by mutual consent». www.arsenal.com (angļu). Skatīts: 2022-02-03. «FC Barcelona sign Pierre-Emerick Aubameyang». www.fcbarcelona.com (angļu). Skatīts: 2022-02-03. https://www.fcbarcelona.com/en/football/first-team/news/2759749/pierre-emerick-aubameyang-leaves-for-chelsea «La France et la Tunisie dos à dos» (franču). FFF.fr. 2009. gada 11. februāris. Arhivēts no oriģināla, laiks: 2009. gada 23. februārī. Skatīts: 2017. gada 18. janvārī. «Gabon/Maroc: Le gabonais Pierre Emerick Aubameyang, homme du match pour sa première sélection» (franču). allafrica.com. 2009. gada 28. marts. Skatīts: 2017. gada 18. janvārī. «Aubameyang leads cast as hosts Gabon name final Nations Cup squad» (angļu). bbc.com. 2016. gada 27. decembris. Skatīts: 2017. gada 18. janvārī. Husband, Ben (18 May 2022). "Pierre-Emerick Aubameyang releases statement announcing international retirement". Daily Mirror. «Aubameyang crowned African Footballer of the Year». www.aljazeera.com (angļu). Skatīts: 2021-03-03. «Pierre-Emerick Aubameyang named players' player of 2015/16 | Borussia Dortmund». bundesliga.com - the official Bundesliga website (angļu). Skatīts: 2021-03-03.[novecojusi saite] «Aubameyang is our 2019/20 Player of the Season». www.arsenal.com (angļu). Skatīts: 2021-03-03. Vikikrātuvē par šo tēmu ir pieejami multivides faili. Skatīt: Pjērs Emeriks Obamejangs. Olympedia profils (angliski) Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) FBref spēlētāja profils (angliski)