Persepole (senpersiešu: 𐎱𐎠𐎼𐎿) ir sena pilsēta Irānā, tā bija Ahemenīdu impērijas ceremoniālā galvaspilsēta. Atrodas apmēram 60 km uz ziemeļaustrumiem no Šīrāzas. Senākās Persepoles drupas tiek datētas ar apmēram 515. gadu p.m.ē. Tās citadele 1979 .gadā tika iekļauta UNESCO Pasaules mantojuma sarakstā. Persepole tikusi dibināta 6. gadsimta p.m.ē. beigās, tās apbūve tika uzsākta Dārija I valdīšanas laikā. Persepole tika pilnībā iznīcināta 330. gadā p.m.ē., kad to iekaroja Maķedonijas Aleksandrs. Pirmie zinātniskie izrakumi pilsētā tika uzsākti 1930. gadā un turpinājās vairākus gadus. Vikikrātuvē par šo tēmu ir pieejami multivides faili. Skatīt: Persepole. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski) Enciklopēdijas Krugosvet raksts (krieviski)