Romēns Eduārs (franču: Romain Édouard; dzimis 1990. gada 28. novembrī Puatjē) ir Francijas starptautiskais lielmeistars šahā (2009). Vairākkārt pārstāvējis Franciju Eiropas un pasaules jauniešu šaha čempionātos, kuros izcīnījis trīs medaļas: zelta (2006. gadā Eiropas jauniešu šaha čempionātā U16 vecuma grupā) un divas sudraba (2007. gadā Pasaules un Eiropas jauniešu šaha čempionātos U18 vecuma grupā). 2010. gadā bijis otrais Francijas šaha čempionātā, 2012. gadā šajā turnīrā dalījis 1.-4. vietu (visi četri uzvarētāji pasludināti par tā gada Francijas šaha čempioniem), bet 2014. gada Francijas šaha čempionātā ierindojies trešajā vietā. Daudzu starptautisko šaha turnīru laureāts, tajā skaitā uzvarējis vai dalījis pirmo vietu Bādviszē (Vācija, 2008), Saragosā (2008), Bādsvērishofenē (Vācija, 2009), Luksemburgas šaha festivālā Echternacher Open (2010), Hastingsā (Anglija, 2010), Dubaijā (2014). 2023. gada augustā izcīnījis 2. vietu Francijas šaha čempionātā. Pārstāvējis Francijas komandu lielākajos komandu šaha turnīros: Pasaules šaha olimpiādēs piedalījies 4 reizes (2010-2016); Eiropas komandu šaha čempionātos piedalījies 4 reizes (2009, 2013-2017). Komandu vērtējumā izcīnījis sudraba (2013) medaļu. Individuālajā vērtējumā izcīnījis zelta (2013) medaļu. Par panākumiem turnīros FIDE 2007. gadā Eduāram piešķīrusi starptautiskā meistara (IM) nosaukumu, bet 2009. gadā - starptautiskā lielmeistara (GM) nosaukumu. Romain Edouard gewinnt Echternacher Schnellschach Open 2010 Dubai Open 2014 {https://en.chessbase.com/post/french-championships-2023-report French Championships: Gozzoli and Hejazipour clinch titles] OlimpBase :: Men's Chess Olympiads :: Romain Edouard OlimpBase :: European Men's Team Chess Championship :: Romain Edouard Title Applications (GM): Romain, Edouard Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)