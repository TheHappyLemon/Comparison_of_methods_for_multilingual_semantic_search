Šis raksts ir par automašīnu ražotāju. Par citām jēdziena Tesla nozīmēm skatīt nozīmju atdalīšanas lapu. Tesla, Inc. ir ASV, Teksasā (līdz 2021. gadam — Kalifornijā) bāzēts uzņēmums, kas projektē, ražo un pārdod elektromobiļus un to piedziņas sastāvdaļas. Tesla akcijas tiek kotētas NASDAQ fondu biržā ar simbolu TSLA. Tesla ieguva plašu uzmanību ar tās ražoto elektromobiļa modeli Tesla Roadster, kas bija pirmais pilnībā elektriskais sērijveida sporta auto; tam sekoja Model S, pilnībā elektrisks luksusa sedans, tam sekoja Model X, pilnībā elektrisks luksusa SUV, un tam sekoja Model 3. Tesla pārdod arī elektromobiļu piedziņas komponentes, ieskaitot litija jonu bateriju komplektus citiem autoražotājiem, ieskaitot Daimler un Toyota. Tesla izpilddirektors Īlons Masks ir izteicies, ka saredz Tesla kā neatkarīgu autoražotāju, kura nākotnes mērķis ir masveidā ražot pilnībā ar elektrību darbināmus automobiļus vidējam patērētājam pieejamā cenā. 2022. gada janvārī Tesla piedāvāja četrus auto modeļus — Model S, Model X, Model 3 un Model Y. Uzņēmumu Tesla (sākotnēji Tesla Motors) 2003. gada 1. jūlijā reģistrēja Martins Eberhards un Marks Tarpenings. 2004. gada februārī trīs dibinātāji piesaistīja investīcijas 7,5 miljonu ASV dolāru apmērā, Īlonam Maskam ieguldot 6,5 miljonus dolāru. Masks kļuva par direktoru padomes priekšsēdētāju un iecēla Eberhardu par ģenerāldirektoru. Pirmā Tesla automobiļa prototipi tika oficiāli prezentēti 2006. gada 19. jūlijā Santamonikā (Kalifornija). 2006. gadā Maskam izdevās piesaistīt finansējumu 100 miljonu dolāru apmērā. Rezultātā 2008. gadā Tesla sāka ražot savu pirmo modeli Roadster. 2010. gada janvārī Tesla saņēma aizdevumu 465 miljonu dolāru apmērā no ASV Enerģētikas departamenta, ko uzņēmums atmaksāja 2013. gadā. 2010. gada maijā Tesla sāka būvēt rūpnīcu Frīmontā (Kalifornija) Model S ražošanai. 2010. gada 29. jūnijā Tesla īstenoja akciju sākotnējo publisko piedāvājumu (IPO) NASDAQ un piesaistīja 226 miljonus ASV dolāru, kļūstot par pirmo Amerikas auto ražotāju, kas īstenoja IPO, kopš to izdarīja Ford Motor 1956. gadā. 2012. gada jūnijā Tesla sāka ražot savu otro automašīnu Model S. 2017. gada jūlijā Tesla sāka sedana Model 3 tirdzniecību. Pēc desmit gadu darbības, 2013. gada pirmajā ceturksnī Tesla pirmoreiz uzrādīja peļņu. 2016. gada jūnijā Tesla paziņoja, ka vēlas iegādāties saules enerģijas iekārtu ražotāju SolarCity, kurā Īlons Masks bija padomes priekšsēdētājs un viņam piederēja 22 % SolarCity kapitāldaļu. 1. augustā noslēgta vienošanās par SolarCity iegādi par 2,6 miljardiem USD. Darījums vēl jāapstiprina akcionāriem un valsts institūcijām. 2019. gada 14. martā notika jaunā elektriskā auto Tesla Model Y prezentācija. 2020. gada novembrī Tesla, Uber un vēl 26 Amerikas uzņēmumi dibināja organizāciju Zero Emission Transport Association (ZETA), kas lobēs elektrisko auto skaitu palielināšanu ASV. 2021. gada 25. oktobrī uzņēmuma kapitalizācija pārsniedza 1 triljonu dolāru. 2021. gada 1. decembrī galvenā mītne tika pārvietota no Paloalto Kalifornijā uz Ostinu Teksasā, kur jau atradās liela Teslas automobiļu rūpnīca. Rebekah Sager. «Tesla's Stocks Soar». First to Kknow, 2013-07-01. Arhivēts no oriģināla, laiks: 2013-08-28. Skatīts: 2013-07-11. «The World's Only Electric Sports Car: 2010 Tesla Roadster». Sportscarmonitor.com. 2010-04-11. Skatīts: 2011-11-20.[novecojusi saite] «Tesla Model X». «Tesla Model 3». «Tesla and Toyota’s RAV4 EV And Now A Tesla-Daimler Partnership – AltTransport: Your Guide to Smarter Ways of Getting Around». Alttransport.com. 2010-09-14. Arhivēts no oriģināla, laiks: 2012-03-08. Skatīts: 2011-11-20. Donna Howell. «Tesla Motors Shows Electric Model X SUV; What Next?». investors.com. Skatīts: 2012-02-09. «History of Tesla: Timeline and Facts». thestreet.com. Skatīts: 2021-12-20. «Zero to 60 in 4 Seconds, Totally From Revving Batteries». nytimes.com. Skatīts: 2021-12-20. «Electric Car Evolution». cleantechnica.com. Skatīts: 2021-12-20. «Tesla gets loan approval from US Department of Energy». tesla.com. Skatīts: 2021-12-20. «Idle Fremont Plant Gears Up for Tesla». wsj.com. Skatīts: 2021-12-20. «Growth Of Tesla Guide». comparebrokers.co. Skatīts: 2021-12-20. «Everything you need to know about Tesla Model 3, which is starting production». theverge.com. Skatīts: 2021-12-20. Alan Ohnsman. «Tesla Posts First Quarterly Profit on Model S Deliveries». Bloomberg L.P., 2013-05-08. Arhivēts no oriģināla, laiks: 2013-10-04. Skatīts: 2013-05-08.During Q1 2013 a total of 4,900 Model S cars were delivered in North America (mostly in the U.S. and a few units delivered in Canada). Tesla Motors. «Tesla Motors, Inc. – First Quarter 2013 Shareholder Letter». Tesla Motors, 2013-05-08. Arhivēts no oriģināla, laiks: 2013-10-23. Skatīts: 2013-05-08. Tesla iepērkas par 2,6 miljardiem dolāru LETA--AFP, 2016. gada 2. augusts «Tesla unveils Model Y electric SUV with 300 miles range and 7-seats». electrek.co. Skatīts: 2021-12-20. «Clean Transportation Leaders Launch Zero Emission Transportation Association». prnewswire.com. Skatīts: 2021-12-20. «Tesla breaks $1tn valuation barrier after Hertz orders 100,000 vehicles». theguardian.com. Skatīts: 2021-12-20. «Tesla Makes It Official, Marking Headquarters Move to Texas». Bloomberg.com (angļu). 2021-12-01. Skatīts: 2022-08-02. Vikikrātuvē par šo tēmu ir pieejami multivides faili. Skatīt: Tesla. Encyclopædia Britannica raksts (angliski) Brockhaus Enzyklopädie raksts (vāciski) Oficiālā tīmekļa vietne Kompānijas oficiālais blogs Facebook profils Tesla oficiālā Google+ lapa Twitter profils Kompānijas Vimeo profils