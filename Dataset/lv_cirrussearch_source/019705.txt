Metriskie priedēkļi vai SI vienību priedēkļi ir vienības priedēkļi, kas tiek izmantoti, lai veidotu decimālos daudzkārtņus un decimāldaļas. Katram priedēklim ir savs unikālais simbols. Piemēram, priedēklis kilo- var tikt pievienots gramam, tādējādi norādot, ka grams tiek reizināts ar vienu tūkstoti, viens kilograms atbilst 1000 gramiem (1 kg = 1000 g). Savukārt priedēklis centi- var tikt pievienots metram, lai norādītu, ka tas jādala ar vienu simtu, viens centimetrs atbilst vienai simtdaļai no metra (1 cm = 0,01 m). Tiek prognozēts, ka ap 2030. gadu cilvēces uzkrātais datu apjoms sasniegs 1 jotabaitu, tādējādi tiks sasniegts esošās metrisko priedēkļu skalas augšgals, un radīsies nepieciešamība pēc jauniem priedēkļiem. Savukārt kvantu fiziķi jau ir spējuši izmērīt mazāk kā 42 joktoņūtonu lielus starpatomu spēkus, un drīz radīsies nepieciešamība skalu turpināt arī uz "leju". Tā kā pēdējo reizi skala papildināta 1991. gadā, Lielbritānijas Nacionālās fizikas laboratorijas galvenais metrologs Ričards Brauns (Richard Brown) ieteica jaunus priedēkļus, ko Starptautiskais svaru un mēru birojs oficiāli apstiprināja 2022. gadā. Pakāpes 1027 un 1030 apzīmē ar priedēkļiem rona- (ronna-, R) un kveta- (quetta-, Q), savukārt pakāpes 10−27 un 10−30 — ar priedēkļiem ronto- (ronto-, r) un kvekto- (quecto-, q). Tālākā nākotnē varētu ieviest arī priedēkļus bundeka- (bundecca-, B) un bundekto- (bundecto-, b) pakāpju 1033 un 10−33 apzīmēšanai. Garā skala ir sistēma, pēc kuras decimālajiem skaitļiem tiek izvēlēti nosaukumi. Garajā skalā katru jaunu nosaukumu piekārto skaitlim, kuru iegūst, kāpinot miljonu attiecīgā pakāpē, proti, par miljonu sauc 10000001, par biljonu 10000002, taču par triljonu 10000003 utt. Rezultātā katram nākamajam nosaukumam atbilstošs skaitlis ir 106 reizes lielāks par iepriekšējam atbilstošu. Garā skala atšķiras no īsās vienīgi ar to, ka īsajā katrs nākamais jaunais nosaukums tiek piekārtots tikai tūkstoš reižu lielākam skaitlim. Ņemot vērā, ka nosaukumi abās skalās neatšķiras (atšķiras vienīgi tiem atbilstoši skaitļi), ir jāpievērš sevišķa vērība, lai nejauktu sistēmas un nerastos kļūdas. Lai skalu lietot būtu ērtāk, eksistē nosaukumi arī skaitļiem, kuri ir tūkstoš reizes lielāki par iepriekšējo miljona pakāpi. Resolution 3 of the 27th CGPM (2022) — On the extension of the range of SI prefixes (angliski) You know kilo, mega, and giga. Is the metric system ready for ronna and quecca? (angliski)