Šis raksts ir par mūzikas grupu. Par jēdzienu budismā skatīt rakstu nirvāna. Nirvana bija amerikāņu rokgrupa, kuru izveidoja dziedātājs un ģitārists Kurts Kobeins un basģitārists Krists Novoseliks Aberdīnā, Vašingtonas štatā, 1987. gadā. Nirvana sastāvā bijuši daudzi bundzinieki, visilgāk tajā bijis ir Deivs Grols, kurš pievienojās grupai 1990. gadā. Neskatoties uz tikai trijiem izlaistajiem pilnmetrāžas studijas albumiem savā septiņu gadu karjerā, Nirvana tiek uzskatīta par vienu no ietekmīgākajām un svarīgākajām rokgrupām mūsdienās. 1980. gadu beigās Nirvana izveidojās kā daļa no Sietlas grandžmūzikas, izlaižot savu pirmo albumu “Bleach” ierakstu kompānijā Sub Pop 1989. gadā. Grupa nāca klajā ar izstrādātu skaņu, kas pamatojās uz dinamiskiem kontrastiem, bieži starp klusām vārsmām un skaļiem, smagiem piedziedājumiem. Pēc līguma parakstīšanas ar lielo kompāniju DGC Records, Nirvana guva negaidītus panākumus ar "Smells Like Teen Spirit", pirmo singlu no grupas otrā albuma Nevermind (1991). Nirvana pēkšņie panākumi tika plaši popularizēti alternatīvā roka sabiedrībā un solists Kurts Kobeins tika minēts medijos kā "savas paaudzes runasvīrs". Nirvana karjera beidzās pēc Kurta Kobeina nāves 1994.gadā. Kopš savas debijas, grupa ir pārdevusi vairāk nekā 25 miljonus ierakstu ASV un vairāk nekā 75 miljonus ierakstu visā pasaulē, padarot tos par vienu no vislabāk pārdotajām grupām pasaules vēsturē. Kurts Kobeins — vokāls, ģitāra (1987—1994) Krists Novoseličs — basģitāra (1987—1994) Deivs Grols — bungas, vokāls (1990—1994) Ārons Burčhards — bungas (1987—1988) Deils Krovers — bungas (1988, 1990) Deivs Fosters — bungas (1988) Čeds Dunkans — bungas (1988—1990) Džeisons Evermens — ģitāra (1989) Dens Peters — bungas (1990) "Big" John Duncan — ģitāra (1993) Peta Smīra — ģitāra, vokāls (1993—1994) Lori Goldstons — čells (1993—1994) Melora Krīgera — čells (1994) Bleach (1989) Nevermind (1991) In Utero (1993) "Smells Like Teen Spirit" (Nirvana dziesma) Vikikrātuvē par šo tēmu ir pieejami multivides faili. Skatīt: Nirvana. Latvijas Nacionālās enciklopēdijas šķirklis Encyclopædia Britannica raksts (angliski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski)