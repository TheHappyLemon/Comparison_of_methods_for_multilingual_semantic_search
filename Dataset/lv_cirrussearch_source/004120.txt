Rojs Moriss Kīns (angļu: Roy Maurice Keane; dzimis 1971. gada 10. augustā Korkā) ir bijušais Īrijas futbolists, pašlaik — futbola treneris. Savā 18 gadus ilgajā spēlētāja karjerā viņš spēlēja Cobh Ramblers komandā Īrijas līgā, Nottingham Forest un Manchester United (abi Anglijā), karjeru noslēdzot ar īsu posmu Celtic sastāvā Skotijā. Kopš 2013. gada ir Īrijas futbola izlases trenera asistents. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. Būdams dominējošs centra pussargs, Kīns izcēlās ar savu agresīvo spēli un cīņassparu. Šī attieksme viņām palīdzēja izcelties kā Manchester United kapteinim no 1997. gada līdz pat kluba pamešanai 2005. gadā. Kīns klubā aizvadīja 12 gadus, palīdzot tam sasniegt vairākus nozīmīgus panākumus. Pēc spēlētāja karjeras beigām sāka strādāt par treneri. Vadījis Anglijas klubus Sunderland un Ipswich Town, bijis Aston Villa galvenā trenera asistents. 2013. gada novembrī kļuva par Īrijas futbola izlases trenera asistentu, pirmo spēli šajā amatā aizvadot pret Latvijas izlasi. Manchester United Anglijas Premjerlīga: 1993–94, 1995–96, 1996–97, 1998–99, 1999–2000, 2000–01, 2002–03 FA kauss: 1993–94, 1995–96, 1998–99, 2003–04 FA Community Shield: 1993, 1996, 1997, 2003 UEFA Čempionu līga: 1998–99 Starpkontinentālais kauss: 1999 Celtic Skotijas Premjerlīga: 2005–06 Skotijas Līgas kauss: 2005–06 Individuālie sasniegumi FWA gada labākais futbolists: 2000 FIFA 100 Sunderland Anglijas čempionāts: 2006–07 «O'Nīls un Kīns pirms spēles pret Latviju kļūst par Īrijas treneriem». sportacentrs.com. 2013. gada 5. novembris. Skatīts: 2018. gada 4. februārī. Vikikrātuvē par šo tēmu ir pieejami multivides faili. Skatīt: Rojs Kīns. Munzüger Sport profils (vāciski) WorldFootball profils (angliski) Soccerbase spēlētāja profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)