Heimskringla (no islandiešu valodas — 'Pasaules loks') ir Snorri Sturlusona sarakstītās sāgas par Norvēģijas un tās karaļu vēsturi. Heimskringla ir Islandes valstvīra un dzejnieka Snorri Sturlusona (1178—1241) galvenais darbs, kurā attēlota Norvēģijas un tās karaļu vēsture no 9. gadsimta pirmās puses līdz 1177. gadam. Savos darbos Sturlusons jau bija tuvu modernās historiogrāfijai un centās psiholoģiski pamatot attēloto personu rīcību. Autors ir veicis kritisku pastāvošās tradīcijas pārbaudi, salīdzinot ar attiecīgā laika skaldu dzeju un sāgām. Heimskringlas sāgas par Olavu Svēto LXXX nodaļā, kurā aplūkoti 1016. gada notikumi, cita starpā minēts, ka Upsālas ķēniņš Eriks Anundsons 860. gados karojis Igaunijā un Kursā. Heimskringla, Historia.lv