25I-NBOMe (2C-I-NBOMe, saīsinājumā arī "25I") ir fenetilamīna grupas psihoaktīva viela ar psihodēliskām īpašībām. Tā ir atvasināta no citas psihodēliskas vielas — 2C-I. 25I-NBOMe 2003. gadā atklāja ķīmiķis Ralfs Heims Berlīnes Brīvajā universitātē, publicējot savu atklājumu doktora disertācijas darbā. Vēlāk savienojumu izmēģināja Deivida Nikolsa vadītā komanda Purdue Universitātē. Viela ir līdzīga citām NBOMe klases vielām, it īpaši 25B-NBOMe un 25C-NBOMe. Pēc 2014. gada aptaujas tika noskaidrots, ka tā ir visbiežāk lietotā NBOMe klases viela. 25i-NBOME pārdošana izklaides mērķiem tika uzsākta 2010. gadā un kopš šī laika ir strauji augusi tās izplatība. Tā kā viela ir aktīvi mikrogramu devās (vidējā deva aptuveni 600 ug), tad tā, līdzīgi kā LSD, tiek izplatīta markās. Legālā statusa dēļ ir ļoti lēta — viena deva vairumtirdzniecībā nereti maksā vien dažus centus. Daudzi to izmanto, lai vielu iepirktu un realizētu tālāk krietni dārgāk, cenšoties pārdot to arī kā LSD un gūstot ievērojumus ienākumus. 25i-NBOME un LSD efekti ir līdzīgi un daudziem neatškirami, bet 25i-NBOME ir ievērojami toksiskāks. Tikai nedaudz pārsniedzot parasto, izklaides mērķiem domāto devu, 25i-NBOME var izraisīt dzīvībai bīstamus veselības traucējumus. Dažu gadu laikā pasaulē no 25i-NBOME ir miruši vairāki cilvēki. Viela dažās valstīs ir aizliegta. Latvijā pagaidu aizliegto vielu sarakstā to iekļāva 2013. gada decembrī. Ralf Heim PhD. «Synthese und Pharmakologie potenter 5-HT2A-Rezeptoragonisten mit N-2-Methoxybenzyl-Partialstruktur. Entwicklung eines neuen Struktur-Wirkungskonzepts.» (German). diss.fu-berlin.de, 2010-02-28. Skatīts: 2013-05-10. Michael Robert Braden PhD. «Towards a biophysical understanding of hallucinogen action.». Purdue University, 2007. Skatīts: 2012-08-08. Lawn, Will; Monica Barrat, Martin Wiliams, Abi Horne, Adam Winstock (2014. gada 24. februārī). "The NBOMe hallucinogenic drug series: Patterns of use, characteristics of users and self-reported effects in a large international sample". Journal of Psychopharmocology. doi:10.1177/0269881114523866. (angliski) Les Iversen. «Temporary Class Drug Order Report on 5-6APB and NBOMe compounds». Advisory Council on the Misuse of Drugs. Gov.Uk, 2013. gada 29. maijā. Skatīts: 2013. gada 16. jūnijā. (angliski) «Fatalities / Deaths». Erowid. 2013. gada 26. aprīlī. Skatīts: 2013. gada 7. maijā. (angliski) Par aizlieguma noteikšanu vielai 25I-NBOMe un tās saturošiem izstrādājumiem, likumi.lv. Atjaunināts: 2015. gada 4. novembrī.