Sorbets (itāļu: Sorbetto), senākā forma šerbets (turku: şerbet), ir no augļu saldējuma un vīna, šampanieša vai liķiera pagatavots ūdeņaina sniega izskata saldējums, ko pasniedz punša glāzēs. Lielāka mielasta laikā starp ēdieniem garšas atsvaidzināšanai var pasniegt citronu sorbetu. Agrīnās sorbeta receptes, kas saturēja cukuru, sāli, sniegu, citronu sulu un dažādus augļus vai šokolādi un kanēli, atrodamas ap 1692. gadu rakstītā itāļu pavārgrāmatā. 1775. gadā Filipo Baldīni Neapolē iespieda grāmatu De' sorbetti. Latviešu konversācijas vārdnīca. XX. sējums. Rīga : Anša Gulbja izdevniecība. 39 887. sleja.