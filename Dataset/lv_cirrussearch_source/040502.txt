OpenStreetMap (tulkojumā no angļu valodas — ‘atvērtā ielu karte’) ir projekts, kura mērķis ir radīt brīvi labojamas kartes. Kartes tiek veidotas, par pamatu ņemot datus no pārnēsājamiem GPS uztvērējiem, aerofotogrāfijām, pašu lietotāju zināšanām, kā arī no citiem atvērtiem datu avotiem, kas pieļauj to izmantošanu karšu veidošanai. Karšu dati un arī pašas renderētās kartes ir licencētas saskaņā ar Open Database License licenci. OpenStreetMap (OSM) 2004. gada jūlijā dibināja Stīvs Kousts. 2006. gadā tika izveidota organizācija OpenStreetMap Foundation (OSMF), lai paplašinātu izaugsmi, attīstību un brīvu ģeogrāfisko datu izplatīšanu un koplietošanu ikvienam interesentam. 2006. gada decembrī Yahoo apstiprināja, ka OpenStreetMap drīkst izmantot tā aerofotogrāfijas kā datu avotu karšu izveidē. 2007. gada aprīlī kompānija Automotive Navigation Data (AND) projektam ziedoja pilnīgus datus par Nīderlandes ceļu tīklu, kā arī Indijas un Ķīnas galveno ceļu datus. 2007. gada jūlijā, kad notika pirmā starptautiskā OSM konference The State of the Map, projektā bija reģistrējušies 9000 lietotāju. Konferences sponsoru skaitā bija Google, Yahoo un Multimap. 2007. gada augustā parādījās neatkarīgs projekts OpenAerialMap, lai izveidotu datubāzi ar aerofotogrāfijām, kuras pieejamas saskaņā ar brīvu licenci. 2007. gada oktobrī OpenStreetMap pabeidza importēt ASV TIGER ceļu datubāzi. 2007. gada decembrī Oksfordas Universitāte kļuva par pirmo lielo organizāciju, kura izmantoja OpenStreetMap datus savā galvenajā tīmekļa vietnē. 2008. gada janvārī kļuva pieejama funkcionalitāte, kas ļāva lejupielādēt kartes datus GPS iekārtām velosipēdistu vajadzībām. 2008. gada februārī Indijā notika vairākas apmācību darbnīcas. Martā divi dibinātāji paziņoja, ka ir saņēmuši investīcijas 2,4 miljonu eiro apjomā kompānijā CloudMade, kura izmanto OpenStreetMap datus komerciāliem mērķiem. 2010. gada novembrī Bing pārmainīja datu licenci, atļaujot izmantot viņiem piederošus satelītattēlus kartes veidošanai. 2012. gadā Google Maps platformas pārejai uz maksas produkta statusu noveda uz vairāku populāru vietņu pāreju uz OpenStreetMap un citu karšu pakalpojumu sniedzēju produktiem. OpenStreetMap dati ir pieejami dažādos formātos dažādās tīmekļa vietnēs: Kartes ir pieejamas tiešsaistē šādās tīmekļa vietnēs: Steve Coast. «Yahoo! aerial imagery in OSM». OpenGeoData, 2006. gada 4. decembris. Arhivēts no oriģināla, laiks: 2011. gada 20. februārī. Skatīts: 2011. gada 15. aprīlis. Steve Coast. «AND donate entire Netherlands to OpenStreetMap». OpenGeoData, 2007. gada 4. jūlijs. Arhivēts no oriģināla, laiks: 2011. gada 23. augustā. Skatīts: 2011. gada 15. aprīlis. Nick Black. «OpenAerialMap – Community contributed aerial imagery». OpenGeoData, 2007. gada 7. augusts. Arhivēts no oriģināla, laiks: 2011. gada 23. augustā. Skatīts: 2011. gada 15. aprīlis. Nathan Willis. «OpenStreetMap project imports US government maps». Linux.com, 2007. gada 11. oktobris. Skatīts: 2011. gada 16. aprīlis. Peter Batty. «Oxford University using OpenStreetMap data». Geothought, 2007. gada 3. decembris. Skatīts: 2011. gada 16. aprīlis. Richard Fairhurst. «Cycle map on your GPS». Système D, 2008. gada 13. janvāris. Skatīts: 2011. gada 16. aprīlis. «WikiProject India». OpenStreetMap Wiki. Skatīts: 2011. gada 15. aprīlis. «We’re funded!». CloudMade. 2008. gada 17. marts. Arhivēts no oriģināla, laiks: 2012. gada 15. februārī. Skatīts: 2011. gada 16. aprīlis. «Bing engages open maps community». blogs.bing.com. Arhivēts no oriģināla, laiks: 2012-03-23. Skatīts: 2018-10-17. «WikiProject Piste Maps». OpenStreetMap Wiki. Skatīts: 2011. gada 15. aprīlis. Vikikrātuvē par šo tēmu ir pieejami multivides faili. Skatīt: OpenStreetMap. www.openstreetmap.org - Projekta mājaslapa Projekta viki Latvijas OSM entuziastu kopienas blogs Latvijas projekta dalībnieku lapa Pilnīgāko karšu piemēri