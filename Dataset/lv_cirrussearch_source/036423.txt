Dins Ližeņs (ķīniešu: 丁立人, piņjiņs: Ding Liren; dzimis 1992. gada 24. oktobrī Džedzjanā) ir Ķīnas starptautiskais lielmeistars šahā (2009). Pasaules čempions no 2023. gada 30. aprīļa. Vairākkārt pārstāvējis Ķīnu Pasaules junioru šaha čempionātos dažādās vecuma grupās, kuros izcīnījis trīs medaļas: divas sudraba (2002. gadā U10 vecuma grupā, 2004. gadā U12 vecuma grupā) un bronzas (2012. gadā U20 vecuma grupā). 2009. gadā pirmo reizi uzvarējis Ķīnas šaha čempionātā, kā arī izpildījis lielmeistara normu. 2011. gadā izcīnījis otro uzvaru Ķīnas šaha čempionātā, bet pēc gada vēlreiz atkārtojis šo panākumu. 2014. gadā Hainaņā starptautiskajā lielmeistaru šaha turnīrā dalījis pirmo vietu ar Bu Sjandži. 2015. gadā dalījis otro vietu Veikanzē (Nīderlande) starptautiskajā šaha turnīrā Tata Steel. 2017. gadā Tbilisi iekļuvis Pasaules kausa šahā finālā, kurā piekāpies Levonam Aronjanam, un nodrošinājis piedalīšanos 2018. gada Pasaules šaha čempionāta pretendentu turnīrā. 2018. gada martā Berlīnē izcīnījis 4. vietu pretendentu turnīrā. 2019. gada augustā Sentluisā uzvarējis starptautiskajā šaha lielmeistaru turnīrā 7th Sinquefield Cup, pārspēlēs pieveicot Magnusu Karlsenu. 2019. gada oktobrī Hantimansijskā FIDE Pasaules kausa izcīņā pēc izslēgšanas sistēmas ieņēmis 2. vietu un nodrošinājis sev vietu 2020. gada FIDE pretendentu turnīrā. 2021. gada aprīlī Jekaterinburgā ieņēmis 5. vietu Pasaules šaha čempionāta pretendentu turnīrā. 2022. gada jūlijā Madridē izcīnījis 2. vietu Pasaules šaha čempionāta pretendentu turnīrā. 2023. gada aprīlī Astanā mačā par Pasaules šaha čempiona nosaukumu uzvarējis Krievijas lielmeistaru Janu Nepomņaščiju ar 9½:8½ un kļuvis par 17. Pasaules šaha čempionu. 2023. gada maijā Bukarestē ierindojies 8. vietā starptautiskajā lielmeistaru šaha turnīrā GCT Superbet Chess Classic. Pārstāvējis Ķīnas komandu lielākajos komandu šaha turnīros: Pasaules šaha olimpiādēs piedalījies 4 reizes (2012-2018). Komandu vērtējumā izcīnījis 2 zelta (2014, 2018) medaļas. Individuālajā vērtējumā izcīnījis zelta (2018) un bronzas (2014) medaļas; Pasaules komandu šaha čempionātos piedalījies 5 reizes (2011-2019). Komandu vērtējumā izcīnījis 2 zelta (2015, 2017), 2 sudraba (2011, 2013) un bronzas (2019) medaļas. Individuālajā vērtējumā izcīnījis sudraba (2015) un bronzas (2013) medaļas; Āzijas valstu komandu šaha čempionātos piedalījies 2 reizes (2012-2014). Komandu vērtējumā izcīnījis 2 zelta (2012, 2014) medaļas. Individuālajā vērtējumā izcīnījis zelta (2014) un sudraba (2012) medaļas. «Ding Liren wins the Chinese Chess Championship». Arhivēts no oriģināla, laiks: 2016. gada 3. martā. Skatīts: 2016. gada 23. novembrī. Title Applications: Ding, Liren 2011 Chinese Championship: Ding Liren and Zhang Xiaowen win! 2012 Chinese Championship – Ding Liren completes hat trick 5th Hainan Danzhou Super Grandmaster Chess Tournament «Carlsen gewinnt in Wijk aan Zee». Arhivēts no oriģināla, laiks: 2017. gada 11. aprīlī. Skatīts: 2016. gada 23. novembrī. 2017 World Cup «2018 FIDE World Chess Candidates Tournament 10.-27.03.2018.». Arhivēts no oriģināla, laiks: 24.03.2018. Skatīts: 28.03.2018. 7th Sinquefield Cup 2019 | The Week in Chess World Cup: Radjabov wins World Cup in blitz! 2020-2021 FIDE World Chess Candidates Tournament Candidates Tournament 2022 FIDE World Chess Championship 2023 (Apr 9, 2023 – May 1, 2023) Ližeņs uzvar taibreikā un kļūst par pasaules čempionu šahā 2023 GCT Superbet Chess Classic OlimpBase :: Men's Chess Olympiads :: Ding Liren OlimpBase :: World Men's Team Chess Championship :: Ding Liren OlimpBase :: Men's Asian Team Chess Championship :: Ding Liren Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)