Konkursa gaitā vairākkārt ir mainījusies Eirovīzijas dziesmu konkursa balsošanas kārtība. Eirovīzijas dziesmu konkursa uzvarētājs tiek izvēlēts pēc tā brīža balsošanas sistēmas. Katras valsts profesionālā žūrija un skatītāji atsevišķi dod 12, 10 un 8-1 punktus. Pašreizējā balsošanas sistēma ieviesta 2023. gada Eirovīzijas dziesmu konkursā. Poļinas Gagarinas no Krievijas A Million Voices 2015. gada konkursā bija pirmā konkursa dziesma, kura ieguva vairāk par 300 punktiem, neuzvarot tajā. Damī Imas no Austrālijas Sound of Scilence2016. gada konkursā bija pirmā konkursa dziesma, kura ieguva vairāk par 500 punktiem, neuzvarot tajā. Kristiāna Kostova no Bulgārijas Beautiful Mess 2017. gada konkursā bija pirmā konkursa dziesma, kura ieguva vairāk par 600 punktiem, neuzvarot tajā. Šajā pašā gadā Salvadors Sobrals no Portugāles ar dziesmu Amar pelos dois kļuva par pirmo dziesmu Eirovīzijas dziesmu konkursa vēsturē, kura ir ieguvusi vairāk par 750 punktiem. Vienādu rezultātu noteikumu Eirovīzijas dziesmu konkursā ieviesa pēc 1969. gada konkursa, kad uzvarēja 4 dalībvalstis – Francija, Lielbritānija, Nīderlande un Spānija. Bez vienādu rezultātu noteikuma visas četras valstu pārstāves ieguva Eirovīzijas uzvarētāja statusu. 1969. gada rezultātu dēļ sekojošā – 1970. gada konkursu boikotēja Austrija, Norvēģija, Portugāle, Somija un Zviedrija. Ja jau 1969. gada konkursā būtu ieviests vienādu rezultātu noteikums, uzvarētu Francija. Parasti katra Eirovīzijas dziesmu konkurs dalībvalsts saņem punktus, taču dažās situācijās kāda dalībvalsts balsošanas beigās nesaņem nevienu punktu. Pirmā reize, kad kāda dalībvalsts nesaņem punktus, jeb iegūst 0 punktus bija 1962. gada konkursā, kad četras valstis ieguva zemāko punktu skaitu, kas iespējams. Pēdējā reize, kad kāda valsts ieguva 0 punktus balsošanas beigās bija 2015. gada konkursā. Kopš 2016. gada konkursa, kad ieviesta jaunā balsošanas sistēma, iespēja iegūt 0 punktus konkursā ir daudz zemāka nekā iepriekš. Lai arī 2001. – 2005. gada konkursu rezultātu statistiskā analīze pierāda reģionālās balsošanas esamību Eirovīzijas dziesmu konkursā, ir diskutējams jautājums vai tas notiek politisku apvienību labad, vai kulturāli cieši saistītu valstu dēļ. Vairākas konkursa dalībvalstis var iedalīt dažādās reģionālās balsošanas kategorijās: Grieķija un Kipra Azerbaidžāna un Turcija Nāciju Sadraudzības valstis: Lielbritānija, Austrālija, Īrija un Malta Austrija, Šveice un Vācija Beļģija un Nīderlande Andora, Portugāle un Spānija Ziemeļvalstis: Dānija, Islande, Norvēģija, Somija un Zviedrija + Igaunija Baltijas valstis: Igaunija, Latvija un Lietuva Moldova un Rumānija Balkānu valstis: Albānija un Ziemeļmaķedonija Bijušās Dienvidslāvijas valstis: Bosnija un Hercegovina, Horvātija, Melnkalne, Serbija, Slovēnija un Ziemeļmaķedonija Bijušās Padomju Savienības valstis: Krievija, Armēnija, Azerbaidžāna, Baltkrievija, Gruzija, Moldova un Ukraina Serbija un Ungārija. Eirovīzijas dziesmu konkurss Eirovīzijas dziesmu konkursa uzvarētāji Eirovīzijas dziesmu konkursa vadītāju uzskaitījums Eirovīzijas dziesmu konkursa dalībvalstis Paul Jordan. «Biggest change to Eurovision Song Contest voting since 1975». eurovision.tv, 2016. gada 18. februāris. Skatīts: 2016. gada 18. februāris. «Eurovision 1997». Eurovision.tv. Skatīts: 2014. gada 11. novembris. «Eurovision history». Eurovision.tv. Skatīts: 2014. gada 11. novembris. «Rules of Eurovision Song Contest 1999». Myledbury. Skatīts: 2014. gada 11. novembris. «Rules of Eurovision Song Contest 2000». Myledbury. Skatīts: 2014. gada 11. novembris. «Rules of Eurovision Song Contest 2001». myledbury. Skatīts: 2014. gada 11. novembris. «Rules of Eurovision Song Contest 2002». Myledbury. Skatīts: 2014. gada 11. novembris. «Rules of Eurovision Song Contest 2003». myledbury. Skatīts: 2014. gada 11. novembris. https://www.eurovision.tv/upload/press-downloads/2013/Public_version_ESC_2013_Rules_ENG_FINAL.pdf «Eurovision 2013: How will 'Birds' fly for the Netherlands?». Sofabet.com. 2013. gada 11. marts. «Subtle but significant: EBU changes weight of individual jury rankings». eurovision.tv. 2018. gada 27. aprīlis.