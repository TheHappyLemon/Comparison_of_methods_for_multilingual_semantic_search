Timi Zajcs (slovēņu: Timi Zajc; dzimis 2000. gada 26. aprīlī Ļubļanā) ir Slovēnijas tramplīnlēcējs. 2022. gada ziemas olimpisko spēļu zelta un sudraba medaļu ieguvējs Slovēnijas komandas sastāvā, 2023. gada pasaules čempions sacensībās uz lielā tramplīna un komandu sacensībās. Pasaules kausā debitējis 2017. gada novembrī, izcīnījis divas individuālās uzvaras Pasaules kausa posmos. 2022. gada Pasaules čempionātā lidojumos ar slēpēm Vikersundā, Norvēģijā izcīnīja zelta medaļu komandu sacensībās un sudrabu individuāli. 2022. gada ziemas olimpiskajās spēlēs Pekinā T. Zajcs ieguva medaļas abās komandu sacensībās: zelta medaļu Slovēnijas jauktajā komandā un sudraba medaļu vīriešu komandas sastāvā. 2023. gada Pasaules čempionātā Planīcā kļuva par čempionu lēcienos no lielā tramplīna. Izcīnīja zelta medaļu arī komandu sacensībās un bronzu jaukto komandu sacensībās. Vikikrātuvē par šo tēmu ir pieejami multivides faili. Skatīt: Timi Zajcs. Olympedia profils (angliski) FIS profils (tramplīnlēkšana) (angliski) FIS profils (ziemeļu divcīņa) (angliski)