Budismā bodisatva (sanskritā bodhisattva, pāli valodā bodhisatta) ir būtne, kas palīdz citiem sasniegt apskaidrību (nirvānu). "Bodisatva" sanskritā nozīmē "viedā būtne". Bodisatva pats sasniedzis Nirvānas, jeb pilnās laimes un apskaidrības robežu, taču pats nekļūst par budu, lai palīdzētu citiem sasniegt šo stāvokli. Bodisatvas statusā nonākuši visi Dalailamas. Teravādas budismā bodisatva cenšas sasniegt apskaidrību, lai pēc tam varētu palīdzēt citiem ar iegūtajām zināšanām. Arī Gautama Buda pirms apskaidrības sasniegšanas bija bodisatva. Mahājānas budismā bodisatvam piemīt bodicita (iecietīga apņemšanās palīdzēt citiem sasniegt augstāko attīstības stāvokli - pilnīgu apskaidrību). Paliekot samsāras pasaulē, bodisatva apņēmies pēc iespējas ātrāk sasniegt apskaidrību un tādējādi varētu mācītu darmu, līdz to sasniegušas visas būtnes. Dažādās budisma tradīcijās ir dažādi uzskati par to, kuri tieši bijuši bodisatvas. Avalokitešvara bodisatva ir plaši cienīts Mahājānas budismā kā visu Budu līdzcietības iemiesojums un pieminēts vairākās sūtrās. The Heart Sutra, Red Pine, ISBN 1-59376-009-4 (angliski)