Zinātnes centrs AHHAA (igauņu: Teaduskeskus AHHAA) ir lielākais zinātnes centrs Igaunijā un Baltijas valstīs. Tas atrodas Tartu pilsētā. Zinātnes centra AHHAA mērķis ir popularizēt zinātni un tehnoloģijas, veicināt sabiedrības interesi un izpratni par zinātni. Ekspozīcija veidota, pielietojot interaktīvas metodes un spēles elementus. Kopš 2011. gada 7. maija Zinātnes centrs AHHAA atrodas jaunā ēkā netālu no Tartu centra. AHHAA uzsāka savu darbību 1997. gada 1. septembrī kā Tartu Universitātes projekts. No 2004. gada AHHAA zinātnes centrs strādā ar Tartu pilsētas un Tartu Universitātes atbalstu. No 2008. gada līdz 2017. gadam vienā no lielākajiem Tartu iepirkšanās centriem Lõunakeskus bija atvērts AHHAA 4D piedzīvojumu kinoteātris. No 2009. gada līdz 2013. gadam Tallinas Brīvības laukumā darbojās zinātnes centra AHHAA filiāle. No 2011. gada 7. maija Zinātnes centrs AHHAA atrodas jaunā, modernā ēkā netālu no Tartu centra, jaunā ēka ir 11,156 m². Zinātnes centra AHHAA mērķis ir radīt aizraujošu un interesantu mācību vidi, kas veicinātu jaunu zināšanu apguvi. To veicināšanai tiek izmantotas dažādas metodes — praktiska dalība darbnīcās, zvaigžņu un planētu vērošana planetārijā, zinātnes likumu skaidrošana teātra uzvedumos utt. Zinātnes centra AHHAA modernā ēka atrodas Tartu pilsētas centrā, Sadama ielā 1. Celtniecības darbi tika uzsākti 2008. gada vasarā un pabeigti 2010. gada nogalē. Ēkas platība ir vairāk kā 10 000 m2, tilpums ir 54 000 m3 . Šajā būvē ir izvietotas trīs ekspozīciju zāles ar vairākiem balkoniem. Uz zinātnes centra jumta atrodas planetārijs pilnas lodes formā. Eksponāti tehnoloģiju zālē atklāj tehnoloģiskos sasniegumus, kas tiek izmantoti ikdienā. Parādīta trīšu sistēma, kas palīdz celt smagus priekšmetus. Uzstādīta pasaulē lielākā Hobermana lode, kā arī ir iespēja braukt ar velosipēdu pāri trosei pāri zālei. Tehnoloģiju zāles 2.stāva balkonā atrodas anatomijas kolekcija, kas pieder Tartu Universitātes Medicīnas fakultātei. Tehnoloģiju zāles 3.stāvā ir apskatāma matemātikas izstāde „AHHAA, kubā”. Dabas zāles eksponāti demonstrē bioloģijas, fizikas, ģeogrāfijas un materiālu zinātnes likumus. Apmeklētājiem ir iespēja redzēt zivis no Sarkanās jūras, novērot cālēnu šķilšanos procesu vai kā 20 000 skudras organizē savu dzīvi milzīgā skudru pūžnī. Dabas zālē atrodas arī Baltijā un Ziemeļvalstīs vienīgais ūdens printeris, kur uz ūdens sienas iespējams uzzīmēt zīmējumu. Jaunākajiem Zinātnes centra AHHAA apmeklētājiem izveidots rotaļu laukums, kurā, izmantojot spēļu klučus, var uzbūvēt māju vai ciettoksni. Īslaicīgo izstāžu zālē atrodas dažādas izstādes, kuras ir veidojuši un izstrādājuši Zinātnes centra AHHAA izgudrotāji un izstāžu veidotāji. AHHAA centrā tiek izvietotas arī ceļojošās izstādes no citām valstīm. Ekspozīcija parasti tiek mainīta divas reizes gadā. Zinātnes centrā AHHAA notiek demonstrējumi zinātnes teātrī. Priekšnesumi tiek iedalīti dažādās kategorijās (fizika, ķīmija, gaiss, drošība un veselība), tiek piedāvāti arī sezonālie zinātnes teātri, priekšnesumi Ziemassvētkiem vai Lieldienām. Zinātnes teātrī ir 70 sēdvietas un 30 stāvvietas. AHHAA zinātnes centrā ir organizētas darbnīcas, lai veicinātu apgūt zinātni. Darbnīcas ir veidotas par tēmām, kas saistītas ar bioloģiju, ķīmiju, fiziku, enerģētiku, gaismu, astronomiju un gastronomiju. Darbnīcas vada apmācīts personāls. Apmeklētāji var piedalīties tādās darbīcās kā ziepju laboratorija, operācija "Acs", DNS izdalīšana, šokolādes rūpnīca u.c. Zinātnes centra planetārijs piedāvā lielisku iespēju aplūkot zvaigžņotās debesis unikālā vietā – pilnas lodes hibrīdplanetārijā. Zinātnes centra AHHAA planetārija unikalitāte slēpjas tajā, ka pretēji parastajiem planetārijiem, kuros var aplūkot zvaigznājus tikai uz grieztiem un sienām, Zinātnes centra AHHAA planetārijā zvaigžņotās debesis ir iespējams redzēt arī zem kājām. Šī iemesla dēļ, AHHAA planetārija grīda ir veidota no stikla. Megastar tipa projektors, kas tiek izmantots Zinātnes centra AHHAA planetārijā ir spējīgs veidot 10 miljonu zvaigžņu attēlu, šim projektoram pieder arī pasaules Ginesa rekords kā visaugstāk attīstītajam planetārija projektoram. Iekārta sastāv no pieciem projektoriem, kas sinhroni darbojas, veidojot digitālu projekciju, kas spēj veidot attēlu 300 grādu leņķī. Vispārīgi diametrs – 9 metri 20 sēdvietas + 5 papildvietas pirmais planetārijs Eiropā, kas izmanto MEGASTAR tipa projektoru šobrīd pirmais un vienīgais hibrīdplanetārijs (vairāku porjektoru sistēma) Baltijas valstīs Zinātnes centra AHHAA planetārijs pieder divām organizācijām: Ziemeļvalstu planetāriju asociācijai Internacionālajai planetāriju biedrībai AHHAA centra zinātnes veikals atrodas pirmajā stāvā. Ieeja veikalā ir pirms biļešu kases, lai tā apmeklējumam nav jāiegādajas biļete. AHHAA zinātnes veikals ir lielākais šāda tipa veikals Igaunijā, kurā ir pieejams plašs galda spēļu klāsts, kas veicina loģisko domāšanu. Veikalā ir atrodamas arī citas ierīces un rotaļlietas, kas veicinās bērna izpratni un zināšanas medicīnā, astronomijā vai informātikā, piemēram, cilvēka ķermeņa uzbūves modeļi, zvaigžņu kartes, roboti, mājas planetārijus. No 2008. gada 18. jūlija līdz 2017. gada 31. decembrim Zinātnes centram AHHAA bija 4D piedzīvojumu kinozāle, kas atrodās pie Tartu Dienvidu robežas Lõunakeskus iepirkšanās centrā. Pēc statistikas datiem katrs ceturtasi centra apmeklētājs ir no Latvijas, tāpēc Zinātnes centrs AHHAA nodrošina ekskursiju programmu un aprakstus eksponātiem arī latviešu valodā. Kopš 2012. gada Zinātnes centrs AHHAA apmeklē arī dažādas Latvijas pilsētas ar savu izbraukumu izstādi „Zinātne uz riteņiem”. 2016. gadā AHHAA izbraukuma izstāde viesojās Ventspilī, Daugavpilī un Jelgavā. Apmeklētāji var izmēģināt dažādus interaktīvos eksponātus, piedalīties darbnīcās un apmeklēt zinātnes teātri. AHHAA ir piedalījies arī Latvijas kultūras pasākumos — Jelgavas metāla svētkos, ZZ čempionātā, Latvijas muzeju naktī, Rīgas pilsētas svētkos u.c. Zinātnes centra AHHAA darbība tiek nodrošināta pateicoties vairākām akadēmiskajām institūcijām un sadarbības partneriem, kas pārstāv gan privāto, gan publisko sektoru: Igaunijas izglītības un pētniecības ministrija Tartu pilsēta Tartu Universitāte Haribo Kalev AGA Igaunija Laima Tallegg Nordea banka Vides investīciju centrs Rakveres gaļas kombināts A.Le Coq Tartu alus darītava Aru, Margus (March–June 2012). "Under One Dome: AHHAA Science Centre Planetarium". Planetarian: Journal of the International Planetarium Society 41 (2): 57. Atjaunināts: 2014-06-04. Oficiālā tīmekļa vietne