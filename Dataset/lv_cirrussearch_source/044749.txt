Soledada Gonsalesa de Ugeta (spāņu: Soledad Gonzalez de Huguet; dzimusi 1934. gada 24. septembrī) ir Argentīnas starptautiskā meistare šahā (1957), divkārtējā Argentīnas sieviešu šaha čempione. No 1950. gadu vidus līdz 1960. gadu sākumam bijusi viena no vadošajām Argentīnas šahistēm. Divas reizes uzvarējusi Argentīnas sieviešu šaha čempionātos: 1954. un 1956. gadā. 1957. gadā Riodežaneiro uzvarējusi Pasaules čempiones šahā izcīņas cikla Dienvidamerikas zonas turnīrā. Piedalījusies 1959. gada pretendentu turnīrā šahā sievietēm Plovdivā, kurā ierindojusies 15. vietā (uzvarēja Kira Zvorikina). 1963. gadā Fortalezā izcīnījusi 3. vietu Dienvidamerikas zonas turnīrā. Par panākumiem turnīros FIDE 1957. gadā viņai piešķīra starptautiskās meistares (WIM) nosaukumu. «Rio de Janeiro 1957 - 3° Torneio Zonal Sulamericano Feminino». www.brasilbase.pro.br. Arhivēts no oriģināla, laiks: 2018. gada 1. novembrī. Skatīts: 2018. gada 18. septembrī. «1959 Candidates Tournament : World Chess Championship (women)». www.mark-weeks.com. «Fortaleza 1963 - 5° Torneio Zonal Sulamericano Feminino». www.brasilbase.pro.br. Šahista profils chessgames.com mājaslapā (angliski) Šahista profils 365chess.com mājaslapā (angliski)