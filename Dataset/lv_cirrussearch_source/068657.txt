Raijāna Bernāvi (arābu: ريانة برناوي, Rayyanah Barnawi; dzimusi 1988. gada septembrī) ir Saūda Arābijas biomedicīnas pētniece, kosmonaute. 2023. gadā viņa veica kosmisko lidojumu ar kosmosa kuģi Crew Dragon misijā Ax-2, kļūstot par pirmo arābu sievieti kosmosā. Raijāna Bernāvi piedzima 1988. gada septembrī Džidā. Viņa studēja medicīnas tehnoloģijas Otago Universitātē Jaunzēlandē, iegūstot bakalaura grādu. Bernāvi turpināja studijas Faisala Universitātē Rijādā, iegūstot maģistra grādu. Pēc tam viņa strādāja cilmes šūnu pētniecībā karaļa Faisala Specializētajā slimnīcā un pētniecības centrā Rijādā, nodarbojoties ar krūts vēža un vēža cilmes šūnu izpēti. Brīvajā laikā Bernāvi patīk niršana ar akvalangu, paraplanierisms, ūdenssporta veidi un kalnu pārgājieni. Viņa nodarbojas ar šiem sporta veidiem Turcijā, Jaunzēlandē, Indonēzijā un citās valstīs. 2023. gada 12. februārī tika paziņots, ka Saūda Arābijas Kosmosa izpētes komisija izraudzījusies Raijānu Bernāvi un lidotāju Ali el Karni piedalīties SpaceX kosmiskajā lidojumā AX-2. Lidojumu kosmosā Raijāna Bernāvi sāka 2023. gada 21. maijā misijā Ax-2, esot Crew Dragon kosmosa kuģa Freedom misijas speciālistei. Starptautiskajā kosmosa stacijā (SKS) apkalpe pavadīja septiņas dienas. 31. maijā kosmosa kuģis atgriezās uz Zemes. Kosmisko lidojumu kopsavilkums: SpaceX launches Axiom-2, before arriving with four astronauts to the ISS Sawyer Rosenstein, nasaspaceflight.com, 2023-05-21 Vikikrātuvē par šo tēmu ir pieejami multivides faili. Skatīt: Raijāna Bernāvi. Rayyanah Barnaw Axiom Space (angliski) Райяна Барнауи astronaut.ru, (krieviski)