Marsūpijs jeb olu kamera (arī perējamā kamera) ir maisveidīgs veidojums krūšu daļas apakšpusē perakarīdu virskārtas vēžveidīgo mātītēm, kas kalpo olu iznēsāšanai un mazuļu izšķilšanai, kuri, apejot kāpuru stadiju, veido pieaugušu īpatņu samazinātu kopiju, sauktu par manku. Marsūpija sieniņas veido krūšu segmentu sternīti no virspuses un oostegītu lapiņas (krūšu ekstremitāšu izaugumi) no sāniem un apakšas. Marsūpija esamība ir viena no galvenajām perakarīdu autopomorfijām, ļaujot daudziem to pārstāvjiem (piemēram, mitrenēm) pāriet uz sauszemes dzīvesveidu. Nora Sloka, Bezmugurkaulnieku zooloģijas praktikums, izdevniecība "Zvaigzne", Rīga, 1971. g., 161. lpp. Zooloģija — 1. sēj. (Bezmugurkaulnieki), red. G. Abrikosovs un L. Levinsons — LVI, Rīga, 1964. g., 343.lpp.