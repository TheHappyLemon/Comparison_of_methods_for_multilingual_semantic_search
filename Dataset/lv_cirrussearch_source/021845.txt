Goodreads ir "sociālās kataloģizēšanas" vietne, kuru 2006. gada decembrī izveidoja Otiss Čandlers, programminženieris un uzņēmējs, un Elizabete Čandlere. Vietne tika palaista 2007. gada janvārī. Tā ļauj interneta lietotājiem brīvi pārskatīt Goodreads plašo, lietotāju veidoto grāmatu un atsauksmju datubāzi. Lai varētu pievienot datubāzei jaunu grāmatu, iesniegt atsauksmi, kataloģizēt savu bibliotēku vai veidot lasāmo grāmatu sarakstus, nepieciešams reģistrēties. Reģistrēti lietotāji var arī veidot savas grupas grāmatu ieteikumiem un diskusijām. 2007. gada decembrī vietnei bija vairāk nekā 650 000 lietotāju un datubāzē bija reģistrētas vairāk nekā 10 000 000 grāmatas. 2012. gada jūlijā vietne sasniedza 10 miljonu lietotāju skaitu, mēnesī to apmeklēja 20 miljonus reižu, un to pārvaldīja 30 darbinieki. 2013. gada 23. jūlijā tika paziņots, ka tā sasniegusi 20 miljonu lietotāju robežu, ieguvusi divreiz lielāku lietotāju skaitu tikai 11 mēnešu laikā. Organizācijas ofiss atrodas Sanfrancisko. 2013. gada 28. martā Goodreads iegādājās Amazon. Darījuma cena palika neatklāta. Goodreads tika izveidots 2006. gadā, un tā misija ir "palīdzēt cilvēkiem atrast un dalīties ar grāmatām, kuras viņi mīl... [un] attīstīt lasīšanas un mācīšanās procesu visā pasaulē". Vietnes darbības pirmajā gadā organizācija darbojās bez oficiāla finansējuma. 2007. gada decembrī tā saņēma aptuveni $750 000 no biznesa eņģeļiem. Goodreads balstījās uz šo finansējumu līdz 2009. gadam, kad saņēma divus miljonus dolāru no jauno tehnoloģiju atbalstītājiem — organizācijas True Ventures. 2010. gada oktobrī organizācija atvēra savu API, ļaujot partneriem piekļūt vietnes grāmatu katalogam, lietotāju publicētajiem vērtējumiem un citiem mainīgajiem. Goodreads saņem nelielu komisijas maksu katru reizi, kad lietotājs no Goodreads nonāk kādā interneta veikalā, kur iegādājas grāmatu. 2011. gadā Goodreads iegādājās Discovereads — grāmatu rekomendāciju instrumentu, kas lieto automatizētus algoritmus, kuri spēj mācīties no iegūtās informācijas, lai analizētu, kādas grāmatas cilvēkiem varētu patikt, balstoties uz to grāmatu sarakstu, kuras viņiem patikušas iepriekš, un to, kādas grāmatas patīk cilvēkiem ar līdzīgu gaumi. Pēc tam, kad lietotājs ir novērtējis vismaz divdesmit grāmatas piecu zvaigžņu skalā, lapa sāk sniegt grāmatu rekomendācijas. Otiss Čandlers uzskata, ka šī vērtējuma sistēma būs pārāka par Amazon ieviesto, jo Amazon, veidojot rekomendāciju sarakstu, iekļauj arī grāmatas, kuras lietotājs ir vienkārši apskatījis vai iegādājies dāvināšanai. Vēlāk tajā pašā gadā Goodreads ieviesa grāmatu rekomendācijas algoritmu reģistrētiem lietotājiem un vietnei bija vairāk nekā pieci miljoni lietotāju. The New Yorker grāmatu bloga redaktore Meisija Halforda gan atzīmēja, ka algoritms nav perfekts, jo grāmatu skaits, kas nepieciešams, lai izveidotu perfektu rekomendāciju sistēmu, ir tik liels, ka "brīdī, kad es būtu pusceļā uz mērķi, mani lasīšanas ieradumi jau būtu mainījušies un man būtu jāsāk no gala". 2012. gada oktobrī Goodreads paziņoja, ka ir sasnieguši 11 miljonu lietotāju skaitu ar 395 miljoniem kataloģizētu grāmatu un vairāk nekā 20 000 lietotāju veidotiem grāmatu klubiem. Tikai mēnesi vēlāk, 2012. gada novembrī, Goodreads pārsniedza 12 miljonu lietotāju skaitu, skaitlis bija dubultoties gada laikā. 2013. gada martā Amazon paziņoja, ka ir noslēguši vienošanos par Goodreads iegādi 2013. gada nogalē par līdz šim neatklātu summu. Goodreads vietnē lietotāji var pievienot grāmatas saviem virtuālajiem grāmatu plauktiem, vērtēt un rakstīt atsauksmes par grāmatām, redzēt, ko lasa viņu draugi, piedalīties diskusijās par dažādām tēmām, kā arī saņemt ieteikumus, ko lasīt nākamo. Pēc tam, kad lietotājs ir pievienojis savam profilam draugus, viņš var redzēt viņu grāmatu plauktus un atsauksmes par izlasīto, kā arī komentēt draugu profilos. Goodreads piedāvā piecu zvaigžņu grāmatu vērtēšanas sistēmu, ar iespēju vērtējumam pievienot rakstisku grāmatas aprakstu. Lapa piedāvā noklusējuma grāmatu plauktus — lasīts (read), šobrīd-lasu (currently-reading) un jāizlasa (to-read) — un iespēju izveidot pašam savus plauktus, kuros kategorizēt savas grāmatas. Vēl tiek piedāvātas viktorīnas, citāti un dažādi grāmatu saraksti. Lietotāji var regulāri saņemt ziņas par jaunākajām grāmatām, grāmatu ieteikumiem, autoru intervijām un dzeju. Ja lietotājs pats ir sarakstījis kādu darbu, šo darbu var sasaistīt ar autora profila lapu, kurā tiek iekļauts autora blogs. Goodreads organizē arī bezsaistes pasākumus, piemēram, grāmatu apmaiņas un "literārus krodziņa apmeklējumus". Vietne veicina lasītāju mijiedarbību ar autoriem caur intervijām, dāvanu dalīšanu, autoru blogiem un profila informāciju. Autoriem ir iespēja popularizēt savas grāmatas tam īpaši atvēlētās sadaļās. Kā norādīts vietnē, Goodreads kā reklāmas platformu izmanto septiņpadsmit tūkstoši autoru, ieskaitot Džeimsu Patersonu un Mārgaretu Atvudu. Goodreads darbojas arī Twitter, Pinterest, Facebook un citās sociālo tīklu lapās. Otiss Čandlers 2012. gada augustā intervijā Tech Crunch stāstīja, ka Goodreads izstrādās vēl vairākas funkcijas, atļaujot lasītājiem atjaunināt profilu, kamēr viņi lasa grāmatas, un notiek pārrunas ar Facebook komandu par grāmatu klubu veidošanu sociālajā tīklā. Viņš uzskata, ka viens no lielākajiem cēloņiem nesenajam Goodreads lietotāju skaita pieaugumam ir vietnes jaunā Facebook Open Graph lietotne. Readers Choice Awards ir ikgadēja apbalvošanas programma, kas pirmo reizi tika uzsākta 2009. gadā. Goodreads lietotāji var nominēt, viņuprāt, labākās grāmatas, kuras izdotas attiecīgajā gadā. Pēdējā balsošanas kārtā tiek izvēlētas desmit grāmatas no divdesmit dažādām kategorijām. «Goodreads Ranking». Alexa. Arhivēts no oriģināla, laiks: 2019. gada 7. janvārī. Skatīts: 2012. gada 22. oktobris. Claire Cain Miller. «Need Advice on What to Read? Ask the Internet». The New York Times Bits, 2011-03-10. Skatīts: 2012. gada 29. novembris. «About Us». Goodreads. Skatīts: 2012. gada 20. decembris. Good reads: book nerds social networking, TechCoastReview. Atjaunināts: 2007-09-17, «Goodreads Raises Angel Round To Help You Find That Perfect Book». Tech Crunch. Skatīts: 2012. gada 22. oktobris. Ellen Lee. «Goodreads' Otis Chandler reviews growth». SF Gate. Skatīts: 2012. gada 22. oktobris. Otis Chandler, 23rd July 2013 http://www.goodreads.com/blog/show/425-goodreads-grows-to-20-million-readers "Book lovers seething over Amazon acquisition of Goodreads", Inside Bay area. Atjaunināts: 2013. gada 18. decembrī. Drew Olanoff. «Amazon Acquires Social Reading Site Goodreads, Which Gives The Company A Social Advantage Over Apple». SF Gate. Skatīts: 2012. gada 22. oktobris. Carolyn Kellogg. «What Goodreads will do with its new millions». LA Times, 2009. gada 14. decembris. Skatīts: 2012. gada 6. augusts. «Goodreads Launches Social Reading API». Read write Web. October 2010. Arhivēts no oriģināla, laiks: 2010. gada 26. novembrī. Skatīts: 2010. gada 24. novembrī. Atsaucē izmantots novecojis parametrs |month= Curt Hopkins. «Goodreads Buys Recommendation Service Discovereads». ReadWrite. Matt Frassica. «For ebook devotees, reading is a whole new experience». The Louisville Courier Journal (USA Today), 2011. gada 2. jūlijs. Skatīts: 2011. gada 28. jūlijs. Macy Halford. «Getting Good at Goodreads». The New Yorker, Nov 2011. Skatīts: 2011. gada 15. novembris. Atsaucē izmantots novecojis parametrs |month= Mark Fidelman. «These are Top 25 Book Reviewers on Goodreads» (infographic). Forbes. Skatīts: 2012. gada 22. oktobris. Greenfield, Jeremy (November 8, 2012), "Goodreads CEO Otis Chandler on the Future of Discoverability and Social Reading", Digital book world. Atjaunināts: 2013. gada 18. decembrī Amazon.com to Acquire Goodreads, Corporate IR. Atjaunināts: 2013. gada 18. decembrī. "Exciting News About Goodreads: We're Joining the Amazon Family!", Good reads. Leslie Kaufman. «Amazon to Buy Social Site Dedicated to Sharing Books». The The New York Times, 2013. gada 28. marts. Skatīts: 2013. gada 29. marts. «Goodreads». Skatīts: 2012. gada 29. novembris. «Groups». Goodreads. Skatīts: 2011. gada 15. novembris. Jonathan Strickland. «How Goodreads Works». How Stuff Works. Skatīts: 2012. gada 29. novembris. Carolyn Kellogg. «Goodreads reaches 10 million users». Los Angeles Times. Skatīts: 2012. gada 29. novembris. «Author Program». Goodreads. Skatīts: 2012. gada 29. novembris. Anthony Ha. «Reading Is Alive And Well At Social Reading Site Goodreads, Which Just Hit 10M Members». Tech Crunch. AOL Tech. Skatīts: 2012. gada 29. novembris. «Goodreads». Twitter. Skatīts: 2012. gada 20. decembris. «Goodreads». Pinterest. Skatīts: 2012. gada 20. decembris. «Goodreads launches its 2012 awards». Los Angeles Times. Skatīts: 2012. gada 27. novembris. Goodreads oficiālā mājaslapa Goodreads oficiālais blogs