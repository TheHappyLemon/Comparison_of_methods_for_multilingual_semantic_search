Emma Šarlote Duere Votsone (angļu: Emma Charlotte Duerre Watson; dzimusi 1990. gada 15. aprīlī Parīzē, Francijā) ir angļu aktrise, kura populāra kļuva, atveidojot Hermioni Grendžeri filmu sērijā par Hariju Poteru. Viņa Hermiones lomu pirmo reizi spēlēja deviņu gadu vecumā, līdz tam viņa bija piedalījusies vienīgi skolas ludziņās. No 2001. līdz 2011. gadam viņa ir filmējusies visās astoņās filmās par Hariju Poteru ar Denjelu Redklifu un Rūpertu Grintu. E. Votsone ir ieguvusi vairākus apbalvojumus par Hermiones Grendžeres lomu un ir nopelnījusi vairāk nekā 10 miljonus sterliņu mārciņu. Emma Votsone piedzima Francijā, bet pēc 5 gadiem sāka dzīvot Lielbritānijā. Emma tika nosaukta savas vecmāmiņas vārdā. Emma šobrīd dzīvo Oksfordā kopā ar savu māti Žaklīnu. Viņas vecāki ir šķīrušies. Viņai ir jaunāks brālis Alekss. Emma piedzima angļu advokātu ģimenē. Piecos gados viņa pārvācās ar māti un brāli no Parīzes uz Angliju, grāfistē Oksfordšīrā. Savu vārdu Emma saņēma par godu vecmāmiņai. Viņas vecāki, Žaklīna (dz. 1949. gadā) un Kriss Votsons (dz. 1948. gadā), izšķīrās, un viņa sāka dzīvot ar māti un jaunāko brāli Aleksu. Mācījās Dreigonas pamatskolā, Oksfordā. Skolā viņa spēlēja galvenās lomas izrādēs "Artūrs: Jauni gadi", "Laimīgais princis" un pavāri "Alise Brīnumzemē". Septiņos gados Emma ieguva pirmo vietu skolas daiļlasītāju konkursā. Desmit gadu vecumā skolotājs Emmai piedāvāja piedalīties kastingā uz Hermiones lomu filmā "Harijs Poters un Filozofu akmens", kas notika skolā. Emma ieguva lomu. 2002. gadā viņa tika nominēta "Saturna" balvu nominācijā "Labākā loma jaunajai aktrisei" ("Harijs Poters un Filozofu akmens") un AOL balva kā "Labākā otrā plāna aktrise" par filmu "Harijs Poters un Noslēpumu kambaris". Līdz 2008. gadam viņa mācījās Hidingtonas skolā. 2014. gadā viņa pabeidza Brauna universitāti Rodailendā angļu literatūras specialitātē. Katram no šķirtajiem Emmas vecākiem ir jauna ģimene un savi bērni. Tēvam — dvīņi Nina un Lūsija un četrgadīgs dēls Tobijs. Mātei — divi dēli (Emmas pusbrāļi), kuri "pastāvīgi atrodas viņas klātbūtnē". Emmas brālis Aleksandrs ir uzņemts divās filmās par Hariju Poteru, bet pusmāsas (Nina un Lūsija) kopā ar Emmu uzņemtas filmā "Baleta kurpes", kuru rādīja 2008. gadā kanālā BBC. Uzņemtā filma par Hariju Poteru atnesa Emmai vairāk nekā 10 miljonus dolāru. Emma saprot un atzīst, ka šīs naudas pietiek, lai nekad vairs nestrādātu. Tomēr, viņa nav pieņēmusi piedāvājumu aiziet no skolas, lai veltītu visu savu laiku filmēšanai. Emma draudzējas ar tādām Harija Potera filmas zvaigznēm kā Denjels Redklifs un Rūperts Grints. Viņa sauc to par "aizsardzības sistēmu" no stresiem pirms filmēšanās. Emma interesējas par dejām, dziedāšanu, lauku hokeju, tenisu, mākslu, patīk staigāt pa veikaliem, klausīties mūziku, priekšroku dodot popmūzikas virzienam (Dido, Samanta Mamba), kaķi (Emmai ir divi kaķi — Bābels un Domino) un skola. Par sevi Emma saka, ka viņa ir "maza feministe". Jūsmo par tādiem aktieriem kā Džonijs Deps un Džūlija Robertsa. «Warner Bros. Official site». (Flash: click appropriate actor's image, click "Actor Bio"). harrypotter.warnerbros.co.uk. Arhivēts no oriģināla, laiks: 2006. gada 10. aprīlī. Skatīts: 2006. gada 28. marts. «Emma Watson» (angliski). The New York Times. Skatīts: 2008-01-12. Stefan Stenzhorn. «Potter star Watson "rich enough to retire"» (angliski). RTÉ.ie Entertainment, 2007-07-27. Arhivēts no oriģināla, laiks: 2010-01-15. Skatīts: 2007-07-27. Arhivēts 2007-08-17 Wayback Machine vietnē. Oficiālā mājaslapa (angliski) IMDb profils (angliski) AllMovie profils (angliski) Box Office Mojo profils (angliski) TV profils Arhivēts 2008. gada 14. jūlijā, Wayback Machine vietnē. (angliski) Guides: Harry Potter Actors profils (angliski)