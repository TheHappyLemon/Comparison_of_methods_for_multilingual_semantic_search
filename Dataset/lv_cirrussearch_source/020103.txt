Konstanca (rumāņu: Constanţa) ir pilsēta Rumānijas dienvidaustrumos pie Melnās jūras. Lielākā Dobrudžas pilsēta un lielākā Rumānijas ostas pilsēta un kūrorts. Pilsēta ar vārdu Tomisa (Tomis) ap 500. gadu p. m. ē. dibinājuši sengrieķi. 29. gadā p. m. ē. reģionu no Odrisas atkaroja romieši. 8. gadā pēc Oktaviāna pavēles Tomisā tika nometināts Ovidijs, kurš 17. gadā šeit mira. Pēc Romas impērijas šķelšanās tā iekļāvās Bizantijā Vēlāk pilsētu pārsauca par Konstantiju par godu Flāvijai Jūlijai Konstantijai (Flavia Julia Constantia) — Konstantīna Lielā pusmāsai. No 1419. gada — Osmaņu impērijas sastāvā, bet pēc 1878. gada — Rumānijā. Konstancā dzimuši: Andrejs Pavels (Andrei Pavel, 1974) — tenisists; Sebastians Stens (Sebastian Stan, 1982) — aktieris; Simona Halepa (Simona Halep, 1991) — tenisiste. Vikikrātuvē par šo tēmu ir pieejami multivides faili. Skatīt: Konstanca. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Ebreju enciklopēdijas Austrumeiropā raksts (angliski)