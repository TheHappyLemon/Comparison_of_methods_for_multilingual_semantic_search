Transporta un sakaru institūts (TSI) ir augstākā mācību iestāde, kas akreditēta Latvijā uz neierobežotu laiku. Augstskolas satversmi ir apstiprinājis Latvijas Republikas Ministru Kabinets. Institūtu ir akreditējušas vairākas starptautiskas organizācijas. Absolventi saņem valsts apstiprināta parauga diplomus. TSI ir iekļauts Starptautiskās Civilās aviācijas organizācijas (SCAO) direktorijā. TSI veic visu veidu un līmeņu speciālistu ar augstāko izglītību sagatavošanu: bakalaurs, maģistrs, doktors, 1. un 2. līmeņa profesionālā izglītība. Tiek piedāvātas 18 programmas trīs fakultātēs. Datorzinātņu un telekomunikāciju fakultāte gatavo speciālistus šādās specialitātēs: Datorzinātnes (B.Sc., M.Sc.) Elektronika (B.Sc., M.Sc., Prof.) Telekomunikācijas (B.Sc.) Informācijas sistēmas (М.Sc.) Robotika (Prof.) Transporta un loģistikas fakultāte gatavo speciālistus šādās specialitātēs: Transporta komerciāla ekspluatācija (B.Sc.) Transporta un biznesa loģistika (Prof.) Transports un loģistika (M.Sc.) Aviācijas transporta tehniskā ekspluatācija (Prof.) Aviācijas transports (Prof.) Vadībzinātņu un ekonomikas fakultāte gatavo speciālistus šādās specialitātēs: Ekonomika (B.Sc., M.Sc.), Vadība, administrēšana, nekustamo īpašumu pārvaldība ((B.Sc., M.Sc.). TSI IT akadēmijas uzdevums ir palīdzēt studentiem papildus augstākajai izglītībai apgūt zināšanas un prasmes, kas nepieciešamas IT tirgū, kā arī starptautisko IT profesionāļa sertifikātu. TSI IT akadēmija ir autorizēta Starptautiskās Izglītības programmas Microsoft IT Academy dalībniece. Pašlaik tajā darbojas vairāk nekā pusotra tūkstoša universitāšu, koledžu un skolu visā pasaulē. Tās mērķis ir nodrošināt studentiem iespēju apgūt aktuālākos Microsoft produktus un tehnoloģijas mācību iestādē, kā arī efektīvi sagatavoties testu nokārtošanai, lai iegūtu starptautisko Microsoft sertifikātu. TSI IT akadēmija ir autorizēts Starptautiskās Izglītības programmas Cisco Networking Academy dalībniece. Tīkla akadēmijas Cisco programma ir virzīta uz datortīklu projektēšanas un ekspluatācijas, izmantojot starptautiskus standartus, augsti kvalificētu speciālistu sagatavošanu. Nodarbības notiek speciālā laboratorijā, kas nodrošināta ar profesionālu Cisco aprīkojumu. TSI ir vairāk nekā 500 modernu datoru, 16 datoru klases, bibliotēka ar modernām lasītavām un datoru zālēm. Visi datori ir pieslēgti lokālajam datortīklam un Internetam. Darbojas multimediju sistēmu un tālmācības laboratorija. 2005. gadā Eiropas Komisija piešķīra TSI tiesības izsniegt Diploma Supplement — dokumentu, kas apliecina augstākās mācību iestādes akadēmisko un profesionālo programmu atbilstību Eiropas kvalitātei. 2008. gadā TSI saņēma starptautisko sertifikātu ISO 9001:2000 par menedžmenta sistēmas atbilstību starptautiskajam kvalitātes ISO 9001 standartam. Studiju procesu nodrošina augsti kvalificēti docētāji, no kuriem vairāk nekā 70% ir zinātniskie grādi un nosaukumi. Institūtā notiek daudzpakāpju zinātniski pētnieciskais darbs, ko organizē augstskolas vadošie docētāji un kurā aktīvi tiek iesaistīti studenti. Zinātnisko pētījumu finansējuma ziņā TSI ir trešajā vietā starp visām augstākajām mācību iestādēm Latvijā. TSI izdod zinātniski pētniecisko žurnālus: "Transport and Telecommunication" (ISSN 1407-6160, ISSN 1407-6179); "Computer Modelling and New Technologies" (ISSN 1407-5806, ISSN 1407-5814); "Research and Technology - Step into the Future". TSI zinātniski pētnieciskais žurnāls, ISSN 1691-2853, ISSN 1691-2861. Latviešu Angļu TSI oficiālā mājaslapa Arhivēts 2007. gada 29. maijā, Wayback Machine vietnē. «Latvijas Republikas Izglītības un zinātnes ministrija. Augstskolu un koledžu personāls». Arhivēts no oriģināla, laiks: 2015. gada 5. janvārī. Skatīts: 2009. gada 24. februārī. «Scopus. Transporta un sakaru institūta publikācijas 2007. gadā. Meklēts 2008. gada 1. jūlijā». Arhivēts no oriģināla, laiks: 2019. gada 6. septembrī. Skatīts: 2019. gada 22. oktobrī.