Hjū Lorenss Dohertijs (angļu: Hugh Lawrence Doherty; dzimis 1875. gada 8. oktobrī, miris 1919. gada 21. augustā) bija britu tenisists, olimpiskais čempions vīriešu vienspēļu un dubultspēļu turnīros. Viņš ir seškārtējs Grand Slam čempions. 1903. gadā kļuva par pirmo ne-amerikāni, kurš uzvarēja ASV atklātajā čempionātā tenisā. Lorenss Dohertijs piedzima 1875. gada 8. oktobrī Beulah Villa Vimbldonā, Londonas pievārtē. Viņš piedzima Viljama Dohertija un Katrīnas Annas Deivisas ģimenē. Lorensam bija brālis, Redžinalds, kurš arī gadsimta mijā bija titulēts tenisists. Tāpat kā viņa brālis, Lorenss bija ieguvis izglītību Vestminsteras skolā no 1890. līdz 1894. gadam, kam sekoja Trinitiholla, Kembridžā, kur viņš bija Kembridžas Universitātes Zālāja tenisa kluba prezidents. 1892. gadā Lorenss ieguva Renšaha kausu, kas notika Skarboro pilsētā un turnīrs bija paredzēts Visanglijas čempionāts zēniem līdz 16 gadu vecumam. Bez zāliena tenisa spēlēja arī īsto tenisu un golfu. Lorenss Dohertijs pazīstams arī kā Mazais Do (Little Do). Viņš piecas reizes pēc kārtas, 1902. — 1906. gadam, uzvarēja Vimbldonas vienspēļu turnīrā un astoņas reizes, 1897. — 1905. gadam, uzvarēja dubultspēļu turnīrā spēlējot kopā ar savu brāli, Redžinaldu Dohertiju. 1903. gadā viņš kļuva par pirmo tenisistu, kurš uzvarēja Grand Slam turnīrā ārpus savas dzimtenes, ASV atklātajā čempionātā tenisā viņš trijos setos pieveica amerikāņu tenisistu Viljamu Larnerdu. Viņš no 1901. līdz 1906. gadam uzvarēja Britu slēgto kortu čempionātā. Turklāt viņš septiņas reizes pēc kārtas (1900–1906) ieguva vienspēļu titulu Dienvidfrancijas čempionātā Nicā. Lorenss Dohertijs 1900. gada vasaras olimpiskajās spēlēs startēja trijās tenisa disciplīnās. No šīm disciplīnām viņš divās ieguva zelta medaļas. Vienspēļu turnīra finālā viņš fināla mačā pieveica savu tautieti Haroldu Mahoni. Dubultspēļu turnīrā viņš startēja kopā ar ar savu brāli Redžinaldu Dohertiju. Fināla cīņā pieveicot Maksu Dekužī un Bezilu de Garmendiju viņi izcīnīja otro zelta medaļu. Jauktajās dubultspēlēs viņš startēja kopā ar amerikānieti Merionu Džonsu kā Jauktās komandas pārstāvji. Šajā turnīrā viņi izcīnīja bronzas medaļu. 1900. gada olimpiskajās spēlēs zelta medaļas netika pasniegtas, tās tika piešķirtas vēlāk ar atpakaļejošu datumu. Laikā no 1902. līdz 1906. gadam Dohertijs spēlēja Lielbritānijas Deivisa kausa komandā. 1902. gadā viņš piekāpās ASV komandai. 1903. gadā Dohertijs uzvarēja gan vienspēlēs, gan dubultspēlēs un Britu salām palīdzēja izcīnīt pirmo Deivisa kausa uzvaru. 1904., 1905. un 1906. gadā viņš bija daļa no Lielbritānijas komandas, kas veiksmīgi aizstāvēja iegūto kausu. 1906. gadā viņš atteicās no tenisa spēlēšanas un pievērsās golfam. 1914. gadā pēc Pirmā pasaules kara laikā Dohertijs pievienojās Karaliskā Jūras spēku brīvprātīgo rezerves pretgaisa filiālei, bet 1915. gadā tika atbrīvots sliktas veselības dēļ. Dohertijs nomira 1919. gada 21. augustā no toksēmijas. 1980. gadā viņš un brālis tika uzņemts Starptautiskajā tenisa slavas zālē. Vīriešu vienspēles Vīriešu dubultspēles Wray Vamplew. «Doherty, (Hugh) Lawrence [Laurie] (1875–1919), tennis player». Oxford University Press. Ernest C. Elliott. Fifty Leaders of British Sport : A Series of Portraits. London, New York : John Lane The Bodley Head, 1904. 57,58. lpp. OCLC 7215485. OL 14007858M. «English Indoor Tennis». The New York Times. 1906. gada 29. aprīlis. Hugh Laurence Doherty (UK) Arhivēts 9 December 2012 at Archive.is «Paris 1900 Tennis: singles men». Starptautiskā Olimpiskā komiteja. Skatīts: 2020. gada 12. augusts. «Paris 1900 Tennis: doubles men». Starptautiskā Olimpiskā komiteja. Skatīts: 2020. gada 13. augusts. «Paris 1900 Tennis: doubles mixed». Starptautiskā Olimpiskā komiteja. Skatīts: 2020. gada 18. augusts. «Davis Cup player profile». International Tennis Federation (ITF). «Records of the Royal Naval Volunteer Reserve – Doherty, Hugh Lawrence». The National Archives. Lorenss Dohertijs (SOK profils) (angliski) Lorenss Dohertijs (Olympedia.org) (angliski) Lorenss Dohertijs (Sports Reference profils) (angliski) Lorenss Dohertijs (Starptautiskā tenisa slavas zāle) (angliski)