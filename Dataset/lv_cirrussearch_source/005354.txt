Mišels Velbeks (Michel Houellebecq, dzimis 1958. gada 26. februārī Reinjonā), ir franču rakstnieks. M. Velbeka romāns "Karte un teritorija" (La carte et le territoire) iznāca 2010. gada 4. septembrī apgādā Flammarion. Par šo romānu rakstniekam piešķirta prestižā Gonkūru prēmija. 2015. gada 7. janvārī tai pašā izdevniecībā iznāca viņa romāns "Pakļaušanās" (La soumission), kur rakstnieks rāda Franciju pēc islāma uzvaras 2022. gadā. 2019. gada 4. janvārī apgādā Flammarion iznāca viņa romāns "Serotonīns" (Sérotonine), kura centrā, iespējams, ir autora alter-ego, četrdesmit sešus gadus vecs agronoms, vārdā Florāns Klods, Velbeka varoņa prototips, kurš pamet savu japāņu draudzeni un dodas dzīvot inkognito, bēgdams no sociālā un profesionālā spiediena. Florāns Klods dzīvo hroniskā depresijā un ir atkarīgs no zālēm, kas atbrīvo serotonīnu - laimes hormonu. Visur valda krīze, it īpaši lauksaimniecībā, kur ES politikas reformu rezultātā Francijas zemnieki (īpaši piensaimnieki) nonāk uz bankrota sliekšņa un ir spiesti ķerties pie radikālām cīņas metodēm. Autora jaunības draugs, aristokrātisks pienkopis, ko pametusi sieva, metas ar krūti "uz ambrazūras" un tiek brutāli iznīcināts. Autora skatiens apsūdzoši slīd pāri dažādiem Francijas reģioniem. Valoda – tipiski velbekiska, sarkastiska, bet ar apcerīguma, smalkuma piesitienu, kas bija vairāk raksturīgs Velbeka agrīnajiem romāniem. "Šis romāns par postījumiem pasaulē, kas nepazīst līdzcietību, solidaritāti, kur pārmaiņas ir kļuvušas nekontrolējamas, ir arī romāns par nožēlu un sirdsapziņas grēmām." 2022. gada 7. janvārī Flammarion publicēja līdz šim apjomīgāko Velbeka romānu "iznīcināt" (anéantir). Šo romānu dēvē par politiskāko no rakstnieka romāniem. Tā centrā ir ministra padomnieks, notārs Pols, kurš precējies ar Prudansu, viņa tēvs strādājis slepenajos dienestos un iet bojā atentātā. Romāns mēģina atklāt daudz ko no mūsdienu politikas aizkulisēm, tehnoloģiju "virtuves", un brīžiem līdzinās trillerim. Tā pirmais teikums skan šādi: "Dažās pirmdienās novembra beigās vai decembra sākumā tev, ja neesi precējies, ir sajūta, ka atrodies nāves gaitenī." Latviešu valodā Dena Dimiņa tulkojumā izdoti pieci M. Velbeka romāni. «Michel Houellebecq». Arhivēts no oriģināla, laiks: 2010. gada 14. novembrī. Skatīts: 2010. gada 30. novembrī. Le roi Houellebecq sacré enfin par le Goncourt, France Soir, 8 novembre 2010. Houellebecq : visionnaire ou pervers ? [1] Michel Houellebecq. «Sérotonine de Michel Houellebecq - Editions Flammarion». editions.flammarion.com (franču). Skatīts: 2019-02-14. «Pourquoi "Sérotonine" est le plus houellebecquien et le plus triste des romans de Houellebecq». Culturebox (franču). Skatīts: 2019-02-14. «"Sérotonine" : Houellebecq, romantique comme jamais». Franceinfo (franču). 2019-01-04. Skatīts: 2019-02-14. Michel Houellebecq. «Anéantir de Michel Houellebecq - Editions Flammarion». editions.flammarion.com (franču). Skatīts: 2022-02-04. Michel Houellebecq. anéantir. Paris : Flammarion, 2022. 11. lpp. ISBN 978-2-0802-7153-2.