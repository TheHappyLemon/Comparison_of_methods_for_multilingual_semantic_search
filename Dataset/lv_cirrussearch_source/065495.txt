Flindersa sala (angļu: Flinders Island) ir sala Austrālijas dienvidos, Firno salu grupas lielākā sala. Administratīvi ietilpst Tasmanijas štatā, veido atsevišķu Flindersas pašvaldību. Lielākā apdzīvotā vieta ir pašvaldības centrs Vaitmarka (170 iedzīvotāji). Sala izvietojusies Basa šauruma austrumu galā starp Austrāliju un Tasmaniju. Sala pauguraina, ap trešdaļu aizņem klinšu atsegumi; augstākais punkts ir Stšelecka kalns 756 m vjl salas dienvidos. Salā izveidotas vairākas aizsargājamās dabas teritorijas, tajā skaitā Stšelecka nacionālais parks salas dienvidos. Sala nodēvētas par godu britu jūrasbraucējam Metjū Flindersam (Matthew Flinders), pirmajam eiropietim, kurš izpētīja salu 1798. gadā. Sala bijusi apdzīvotas jau ilgi pirms eiropiešu kolonizācijas, bet pamesta klimata pārmaiņu dēļ. 18. gadsimta beigās salas apkārtnē intensīvi tika medīti roņi, bet jau līdz 1828. gadam to krājumi izsīka. 1830. gados uz salu tika izsūtīti atlikušie Tasmanijas aborigēni, bet jau 1847. gadā atlikušie 47 tasmanieši tika pārcelti uz Oisterkovas apmetni pie Hobārtas. 19. gadsimta beigās salā sāka apmesties kolonisti no Tasmanijas un Jaundienvidvelsas. Mūsdienās salā ir tikai četras nelielas lauksaimnieku un lopkopju apmetnes. Tasmania Parks and Wildlife Service. Strzelecki National Park Vikikrātuvē par šo tēmu ir pieejami multivides faili. Skatīt: Flindersa sala. Encyclopædia Britannica raksts (angliski)