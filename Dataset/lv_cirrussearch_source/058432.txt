Villijs Davids Frederiks Saņols (franču: Willy David Frédéric Sagnol, dzimis 1977. gada 18. martā) ir Francijas futbola treneris un bijušais futbolists, spēlējis labās malas aizsarga pozīcijā, bijis Francijas futbola izlases dalībnieks. Kopš 2021. gada Saņols ir Gruzijas futbola izlases galvenais treneris. Savu karjeru sācis savas dzimtās pilsētas komandā Saint-Étienne. 1997. gadā Saņols pievienojās citai Francijas komandai Monaco. Ar Monaco komandu Saņols 1999–2000. gada sezonā kļuva par Francijas 1. divīzijas čempionu. 2000. gadā pievienojies Vācijas komandai Bayern Munich. Bayern Munich sastāvā Saņols piecas reizes kļuva par Vācijas Bundeslīgas čempionu, četras reizes ieguva Vācijas kausu, kā arī vienu reizi ieguva UEFA Čempionu līgas trofeju un Starpkontinentālo kausu. Francijas futbola izlasi pārstāvējis 2002. un 2006. gada FIFA Pasaules kausā, kā arī 2004. un 2008. gada Eiropas čempionātā. Divas reizes uzvarējis FIFA Konfederāciju kausā. No 2013. līdz 2014. gadam bijis Francijas U21 izlases galvenais treneris. 2014. gadā parakstījis divu gadu līgumu ar Ligue 1 komandu Bordeaux. Pirmajā sezonā Saņols palīdzēja komandai izcīnīt sesto vietu Ligue 1. 2016. gada 14. martā Saņols tika atbrīvots no amata. 2017. gada jūnijā kļuvis par Karlo Ančeloti asistentu Minhenes "Bayern" komandā. 2017. gada 28. septembrī Ančeloti tika atbrīvots no amata un Saņols kļuva par Bayern Munich pagaidu treneri. Saņols pameta klubu pēc astoņām dienām, kad par treneri kļuva Jups Heinkess. 2021. gadā kļuvis par Gruzijas futbola izlases galveno treneri. Monaco Francijas 1. divīzija: 1999–2000 Trophée des Champions: 1997 Bayern Munich Vācijas Bundeslīga: 2002–03, 2004–05, 2005–06, 2007–08 Vācijas kauss: 2002–03, 2004–05, 2005–06, 2007–08 DFL Ligapokal: 2000 UEFA Čempionu līga: 2000–01 Starpkontinentālais kauss: 2001 Francija FIFA Konfederāciju kauss: 2001, 2003 «Bordeaux coach Sagnol leaves club». ESPN.com (angļu). 2016-03-14. Skatīts: 2021-09-21. «Bayern Munich sack manager Ancelotti». BBC Sport (en-GB). Skatīts: 2021-09-21. Munzüger Sport profils (vāciski) Soccerbase spēlētāja profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)