Nicas iekarošana notika 1543. gada augustā, 1541. gada Itāļu kara laikā, kad Franču un Osmaņu apvienotā armija uzbruka un iekaroja Svētās Romas impērijas pilsētu Nicu. 6. augustā apvienotā franču un turku flote (110 Osmaņu galeras un 50 franču) izsēdināja karaspēku pie Villa Franšas, kur sāka aplenkumu. Agrā 15. augusta rītā turkiem un frančiem izdevās izlauzt caurumu sienā pie viena no galvenajiem torņiem, un garnizons jau bija gatavs padoties, kad pilsētniece Katrīna Segurana kopā ar vairākiem drosminiekiem, kurus viņa sauca palīgā, stāvēja karavīriem ceļā un piespieda tos cīnīties. Tomēr pilsēta netika noturēta ilgi ilgi, jau 22. augustā tā kapitulēja. Citadeles garnizons atteicās padoties un izturēja līdz 8. septembrim, kad pilsētā ienāca Savojas hercoga armija, kas karoja Svētās Romas impērijas pusē. Pēc padošanās Nica tika izlaupīta un un nodedzināta, tradicionāli par to tika vainoti turki, bet, visticamāk, to izdarīja franču karavīri. Anthem for Catherine Ségurane. Information from the City of Nice's website (franču val.) John Brian Harley. Cartography in the Traditional Islamic and South Asian Societies, 2000-11-23. 245. lpp. ISBN 9780226316352. Skatīts: 2016-12-02. Penny Cyclopaedia of the Society for the Diffusion of Useful Knowledge. 1835. 428. lpp. Skatīts: 2016-12-02.