Antonija Ivanova (bulgāru: Антония Иванова; 1931. gada 24. septembris Sofija — 2004. gada 25. maijs Sofija) bija Bulgārijas starptautiskā lielmeistare šahā (1983), daudzkārtējā Bulgārijas sieviešu šaha čempione. No 1950. gadu sākuma līdz 1960. gadu beigām bijusi viena no vadošajām Bulgārijas šahistēm. Sešas reizes uzvarējusi Bulgārijas sieviešu šaha čempionātos (1951, 1952, 1954, 1957, 1958, 1967). Piedalījusies 1955. gada pretendentu turnīrā šahā sievietēm Maskavā, kurā ierindojusies 8. vietā (uzvarēja Olga Rubcova), un 1964. gada pretendentu turnīrā šahā sievietēm Suhumi, kurā ierindojusies 16. vietā (uzvarēja Alla Kušnira). Antonija Ivanova divas reizes pārstāvējusi Bulgāriju sieviešu šaha olimpiādēs (1957, 1963). Par panākumiem turnīros FIDE 1954. gadā viņai piešķīra starptautiskās meistares (WIM), bet 1983. gadā - starptautiskās lielmeistares (WGM) goda nosaukumu. Bijusi precējusies ar Bulgārijas šaha lielmeistaru Milko Bobocovu (1931—2000). «World Chess Championship (women) : 1955 Candidates Tournament». Mark-weeks.com. Arhivēts no oriģināla, laiks: 2016-06-12. Skatīts: 2011-12-20. 1964 Candidates Tournament OlimpBase :: Women's Chess Olympiads :: Antonia Ivanova Šahista profils chessgames.com mājaslapā (angliski) Šahista profils 365chess.com mājaslapā (angliski)