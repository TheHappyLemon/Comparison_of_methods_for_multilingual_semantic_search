Ģeofizika ir zinātnes nozare, kas pēta Zemes fizikālos parametrus un procesus. Pastāv vairākas ģeofizikas apakšnozares: Seismometrija — sniedz ziņas par Zemes iekšējo uzbūvi. Magnetometrija pēta Zemes magnētisko lauku, mērot tā deklināciju un inklināciju. Praktiskiem mērķiem magnetometrija tiek izmantota rūdu, dimantu u.c. derīgo izrakteņu meklēšanā, kā arī kvartārģeoloģijā, arheoloģijā, ģeodēzijā un teritorijas kartēšanā (topogrāfiskās un aeronavigācijas kartes). Gravimetrija dod iespēju izzināt Pasaules okeāna un Zemes virsmas ģeoloģisko uzbūvi un okeāna dibena un Zemes virsmas topogrāfiju, kā arī Zemes smaguma spēka intensitāti un Zemes virsmas nobīdi konkrētā punktā gada laikā. Praktiskiem mērķiem gravimetriskos mērījumus izmanto hidroloģijā, ģeodēzijā (tai skaitā precīzajā nivelēšanā) un kartogrāfijā (topogrāfiskās un aeronavigācijas kartes). Radiometrija pēta Zemes iežu un minerālu radioaktivitāti, ļauj noteikt iežu sastāvu bezserdes urbumos (radiometriskā karotāža). Vikikrātuvē par šo tēmu ir pieejami multivides faili. Skatīt: Ģeofizika. Latvijas Nacionālās enciklopēdijas šķirklis Encyclopædia Britannica raksts (angliski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)