Ostroha (ukraiņu: Острог) ir apgabala nozīmes pilsēta Ukrainas rietumos, Rivnes apgabalā pie Horiņas upes. Vēsturiski nozīmīgs kultūras un izglītības centrs. Rakstos pirmoreiz minēta 1100. gadā, Hipatija hronikā. 14. gadsimtā tā iekļāvās Lietuvas lielkņazistē, vēlāk kļuva par Polijas daļu. No 14. gadsimta tā bija Ostrožku dzimta rezidences vieta un ievērojams kultūras centrs. Ostrohā 1576. gadā tika nodibināta pirmā augstskola mūsdienu Ukrainas teritorijā - Ostrohas akadēmija. 1581. gadā šeit Ivans Fjodorovs nodrukāja t.s. Ostrohas bībeli - pirmo drukāto bībeli baznīcslāvu valodā. Pilsēta nopostīta Bohdana Hmeļnicka sacelšanās laikā. 1636. gadā akadēmija tika slēgta. Iekļāvusies Krievijā pēc Polijas Trešas dalīšanas 1795. gadā. 1917. gadā iesākuma ietilpa Ukrainas Tautas republikas sastāvā. 1921. gada Rīgas miera rezultātā Ostroha iekļāvās jaunizveidotajā Polijas valstī. 1939. gadā iekļauta Ukrainas PSR, pamatojoties uz Molotova—Ribentropa paktu. No 1941. gada 3. jūlija līdz 1944. gada 13. janvārim atradās vācu okupācijā. No 1991. gada - neatkarīgās Ukrainas sastāvā. Pilsētā darbojas 1994. gadā atjaunotā Ostrohas akadēmija (Національний університет «Острозька академія»). Vikikrātuvē par šo tēmu ir pieejami multivides faili. Skatīt: Ostroha. Ostrohas akadēmija http://www.rv.ukrstat.gov.ua/; arhivēšanas datums: 10 augusts 2013; arhīva URL: https://web.archive.org/web/20130810040342/http://www.rv.ukrstat.gov.ua/.