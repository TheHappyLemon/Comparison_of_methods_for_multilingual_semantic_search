Augusts no Prima Portas (itāļu: Augusto di Prima Porta) ir romiešu 1. gadsimta Oktaviāna statuja, kas atrodas Vatikāna muzeju kolekcijā. Tika atrasta 1863. gada 20. aprīlī Oktaviāna sievas Līvijas Druzillas bijušās villas drupās Romas pievārtē. Statuja ir bronzas oriģināla, kas bija novietots Romas senātā, marmora kopija. Gandrīz droši, ka tā savulaik bija krāsota, tomēr krāsas gadsimtu laikā izzudušas. Tiek uzskatīts, ka statujai ir portreta līdzība ar Oktaviānu. Vikikrātuvē par šo tēmu ir pieejami multivides faili. Skatīt: Augusts no Prima Portas.