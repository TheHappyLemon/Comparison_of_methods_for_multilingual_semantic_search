Sergejs Makaričevs (krievu: Сергей Юрьевич Макарычев; dzimis 1953. gada 17. novembrī Maskavā) ir PSRS un Krievijas starptautiskais lielmeistars šahā (1976). Pirmos panākumus šahā guvis 1970. gadā, kad starptautiskajā jauniešu šaha turnīrā Suhumi ieņēmis otro vietu. 1973./1974. gadu mijā Groningenā uzvarējis Eiropas junioru šaha čempionātā U20 vecuma grupā. 1974. gadā uzvarējis Amsterdamas starptautiskā šaha festivāla B turnīrā, bet pēc gada dalījis 2. vietu galvenajā A turnīrā. 1976. gadā pirmo reizi uzvarējis Maskavas pilsētas šaha čempionātā, bet 1983. gadā atkārtojis šo panākumu. 1977. gadā Mehiko PSRS izlases sastāvā uzvarējis Pasaules studentu šaha komandu čempionātā. Trīs reizes piedalījies PSRS šaha čempionātu finālos (1978, 1979, 1980/81), kuros labāko rezultātu sasniedzis 1979. gadā Minskā, kad ieņēmis 5. vietu. Daudzu starptautisko šaha turnīru laureāts, tajā skaitā uzvarējis straptautiskajos šaha turnīros Novisadā (1983), Frunzē (1985), Maskavā (1992). Par panākumiem turnīros FIDE 1974. gadā viņam piešķīrusi starptautiskā meistara (IM), bet 1976. gadā - starptautiskā lielmeistara (GM) nosaukumu. Pazīstams arī kā šaha treneris. Bijis Nonas Gaprindašvili sekundants 1978. gada mačā par pasaules čempiones titulu. Tāpat bijis Anatolija Karpova sekundants 1985. un 1986. gada mačos par pasaules čempiona nosaukumu. 1996. gadā beidzis profesionālā šahista karjeru un vairs nav piedalījies FIDE rīkotajos turnīros. Beidzis Maskavas Valsts universitātes žurnalistikas fakultāti. No 1996. līdz 2015. gadam strādājis dažādās Krievijas televīzijas NTV struktūrās, kurās kopā ar sievu Marinu sagatavojis šaham veltītu iknedēļas programmu Шахматное обозрение ("Šaha apskats"). OlimpBase :: World Student Team Chess Championship :: Sergei Makarichev «Ergebnis von Eloabfrage: Makarichev, Sergey». Arhivēts no oriģināla, laiks: 2016. gada 4. martā. Skatīts: 2018. gada 2. oktobrī. Последний выпуск передачи "Шахматное обозрение" Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)