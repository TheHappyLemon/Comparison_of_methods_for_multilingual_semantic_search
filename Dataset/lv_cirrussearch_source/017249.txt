Sasāri (itāļu: Sassari) jeb Tatari (sardīniešu: Tàtari) ir pilsēta Itālijā, Sardīnijas salas ziemeļrietumos. 2011. gada beigās pilsētā dzīvoja 131 tūkstotis cilvēku. Pēc šī rādītāja tā ir Sardīnijas otra lielākā pilsēta aiz Kaljāri. Pilsētas aizbildnis ir Svētais Nikolajs. Rakstos pilsēta pirmo reizi pieminēta 1131. gadā ar nosaukumu Jordi de Sassaro. 1135. gadā tā tika pārsaukta par Tathari. Pilsēta ļoti strauji attīstījās un 1294. gadā kļuva par neatkarīgu pašvaldību (libero comune). 14. gadsimta sākumā Sardīniju un līdz ar to arī Sasāri okupēja Aragonas karaliste. 1617. gadā jezuīti pilsētā dibināja Sasāri Universitāti, kas ir vecākā Sardīnijā. 1713. gadā īslaicīgi pilsēta nonāca Austroungārijas pakļautībā. 1720. gadā Sasāri valdīja Savojas dzimta. Šajā laikā tika dibināta arī Sardīnijas Karaliste. 1861. gadā pilsēta kļuva par jaunizveidotās Itālijas Karalistes daļu. Otrā pasaules kara laikā Sabiedrotie bombardēja Sasāri un pilsēta tika stipri nopostīta. https://demo.istat.it/?l=it. Vikikrātuvē par šo tēmu ir pieejami multivides faili. Skatīt: Sasāri. Encyclopædia Britannica raksts (angliski)