Šis raksts ir par upi. Par pilsētu skatīt rakstu Balha. Balha, augštecē Bandeamīra, (puštu: د بلخ سیند, dari: دریای بلخاب) ir 471 kilometrus gara upe Afganistānas ziemeļos. Iztece - Bābu kalnos, Bandeamīras nacionālā parka teritorijā. Augštecē tek rietumu virzienā, pie Golles kalna pagriežas uz ziemeļiem. Pie Balhas un Mazārešarīfas, kur upe plaši izmantota irigācijā, pagriežas uz ziemeļrietumiem. Pēc Āgčas izzūd tuksnesī, nesasniedzot Amudarju. Senatnē, līdz apūdeņošanas kanālu izbūvei, Balha bija Amudarjas pieteka.