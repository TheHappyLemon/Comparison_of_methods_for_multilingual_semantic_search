Johanness Lohners (vācu: Johannes Lochner; dzimis 1990. gada 15. oktobrī) ir vācu bobsleja pilots. Viņš ir divu sudraba medaļu ieguvējs 2022. gada ziemas olimpiskajās spēlēs, pa reizei uzvarējis Pasaules kausa kopvērtējumā gan divniekos, gan četriniekos. Ar bobsleju sāka nodarboties 2011. gadā. Pasaules kausa sacensībās debitēja 2015. gada 24. janvārī Sanktmoricā ar 5. vietu divnieku sacensībās. 2015. gadā pirmo reizi piedalījās arī Pasaules čempionātā un jau debijas reizē izcīnīja sudraba medaļu, dalot otro vietu ar Oskara Melbārža pilotēto ekipāžu. 2016. gada Pasaules čempionātā Īglsā vēlreiz ieguva sudrabu divnieku sacensībās, bet komandu sacensībās izcīnīja zelta medaļu. Pirmo reizi vietu uz goda pjedestāla Pasaules kausa posmā izcīnīja 2016. gada 3. decembrī Vistlerā četrinieku sacensībās. 2017. gada 8. janvārī Altenbergas trasē četriniekos izcīnīja savu pirmo uzvaru Pasaules kausa posmā. Tā paša gada 21. janvārī Sanktmoricā pirmo reizi uzvarēja arī divnieku sacensībās. 2017. gada Pasaules čempionātā izcīnīja bronzu divniekos, bet četrinieku sacensībās kļuva par pasaules čempionu, dalot 1. vietu ar cita vācu pilota Frančesko Frīdriha ekipāžu. Arī komandu sacensībās ieguva zelta godalgu. 2017.—2018. gada sezonā uzvarēja Pasaules kausa kopvērtējumā četriniekos. 2018. gada ziemas olimpiskajās spēlēs Phjončhanā ieņēma 5. vietu divniekos uz 8. vietu četrinieku sacensībās. 2019. gada Pasaules čempionātā Vistlerā vēlreiz ieguva zeltu komandu sacencībās, bet pamatdisciplīnās startēja neveiksmīgi, ieņemot tikai 8. vietu divniekos un 9. vietu četriniekos. Pēc gada Pasaules čempionātā Altenbergā izcīnīja divas sudraba godalgas — gan divniekos, gan četriniekos. 2021. gada Pasaules čempionātā, kas arī risinājās Altenbergā, diviekos tika pie vēl vienas sudraba medaļas, bet četrieniekos ieguva bronzu. 2022. gada ziemas olimpiskajās spēlēs Pekinā izcīnīja divas sudraba medaļas, gan divniekos gan četriniekos piekāpjoties Frančesko Frīdriham. 2022.—2023. gada sezonā lieliski startēja divnieku sacensībās un izcīnīja sešas uzvaras Pasaules kausa posmos, nodrošinot uzvaru kopvērtējumā. Arī 2023. gada Pasaules čempionātā Sanktmoricā izcīnija zelta medaļu divniekos. «Melbārdim/Dreiškenam vēsturisks sudrabs pasaules čempionātā». sportacentrs.com. 2015. gada 11. marts. Skatīts: 2023. gada 20. novembrī. «BMW IBSF World Cup: Johannes Lochner celebrates first World Cup victory in four-man bobsleigh». ibsf.org. 2017. gada 8. janvāris. Skatīts: 2023. gada 20. novembrī. «BMW IBSF World Cup: First victory in the two-man bobsleigh for Johannes Lochner». ibsf.org. 2017. gada 21. janvāris. Skatīts: 2023. gada 20. novembrī. «Melbārdis paliek soli aiz medaļām, viss pjedestāls vāciešiem». sportacentrs.com. 2017. gada 26. februāris. Skatīts: 2023. gada 20. novembrī. «Lochner with overall World Cup title in 4-man bob, Kripps wins combined rankings». ibsf.org (angļu). 2018. gada 21. janvāris. Skatīts: 2023. gada 20. novembrī. «World Champion Johannes Lochner first-time overall World Cup winner in 2-man bobsleigh». ibsf.org (angļu). 2023. gada 19. februāris. Skatīts: 2023. gada 20. novembrī. «Cipuļa divnieks ātrākais PČ ceturtajā braucienā, finišā sestais, triumfē vācieši». sportacentrs.com. 2023. gada 29. janvāris. Skatīts: 2023. gada 20. novembrī. Vikikrātuvē par šo tēmu ir pieejami multivides faili. Skatīt: Johanness Lohners. Olympedia profils (angliski) The Sport.org profils (angliski) Munzüger Sport profils (vāciski) IBSF profils (angliski) FIS profils (kalnu slēpošana) (angliski)