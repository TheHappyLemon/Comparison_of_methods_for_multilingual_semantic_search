Rumjana Gočeva (bulgāru: Румяна Гочева; dzimusi kā Rumjana Hristova Bojadžijeva (bulgāru: Румяна Христова Бояджиева) 1957. gada 21. jūlijā Asenovgradā) ir Bulgārijas starptautiskā meistare šahā (1982). No 1970. gadu beigām līdz 1990. gadu sākumam bijusi viena no vadošajām Bulgārijas šahistēm. 1973. gadā Novisadā uzvarējusi starptautiskajā junioru šaha turnīrā. 1974. gadā Plovdivā starptautiskajā sieviešu turnīrā dalījusi 3.—4. vietu ar Elizabeti Polihroniadi. 1976. gadā Atēnās uzvarējusi Balkānu valstu čempionātā juniorēm. Daudzkārtējā Bulgārijas sieviešu šaha čempionātu dalībniece, kuros izcīnījusi 6 zelta (1980, 1982 (dalīta 1.—2. vieta ar Margaritu Voisku), 1984 (dalīta 1.—2. vieta ar Margaritu Voisku), 1987, 1989, 1991) un bronzas (1979) medaļas. Daudzu starptautisko sieviešu šaha turnīru laureāte: 1978. gadā Plovdiva izcīnīta 1. vieta, 1980. gadā Albenā dalīta 1.—3. vieta, 1981. gadā Plovdivā dalīta 2.—4. vieta, 1982. gadā Plovdivā dalīta 1.—2. vieta ar Tatjanu Lemačko, 1988. gadā Atēnās izcīnīta 1. vieta, 1996. gadā Dojranā (Maķedonija) dalīta 2.—3. vieta, 2007. gadā Fillahā izcīnīta uzvara atklātā turnīra sieviešu konkurencē. Par panākumiem turnīros FIDE 1982. gadā Gočevai piešķīra starptautiskās meistares (WIM) nosaukumu. Pārstāvējusi Bulgārijas komandu Pasaules šaha olimpiādēs, kurās piedalījusies 5 reizes (1980-1986, 1990), un komandu vērtējumā izcīnījusi sudraba (1984) medaļu. 8th Chess Balkaniad (girls): Athens 1976 OlimpBase :: Women's Chess Olympiads :: Rumiana Gocheva Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)