Madžores ezers (itāļu: Lago Maggiore — ‘Lielais ezers’; senāk arī Verbāno ezers — Lago Verbano) ir liels ezers Alpu kalnu dienvidu nogāzē, uz Itālijas un Šveices robežas. Otrs lielākais ezers Itālijā, ezera piekraste ir zemākais punkts Šveices teritorijā. 80,1% ezera atrodas Itālijā, 19,9% — Šveicē, savukārt lielākā daļa ezera sateces baseina atrodas Šveices teritorijā. Ezera gultne ir 170 m dziļāk par jūras līmeni. Radies ledāja kušanas laikā. Cauri uz dienvidiem tek Tičīno upe. Ūdens apmaiņas periods — 4 gadi. Ezera krastos maigs klimats, ilgajā reģiona vēsturē ap ezeru izveidoti daudzi krāšņi dārzi un citi kultūrvēsturiskie pieminekļi. Uz Brisago salām atrodas botāniskie dārzi. Ļoti populārs tūrisma objekts. Ezerā turpinās zveja; gadā tiek nozvejots ap 150 tonnu zivju. Leģendas par noslēpumainu dzīvnieku, kas atkārtoti novērots šajā ezerā. Kopš 1856. gada ezerā notiek kuģniecība — pašlaik ezerā kursē 25 kuģi. «Lagomadžore». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 410. lpp. Vikikrātuvē par šo tēmu ir pieejami multivides faili. Skatīt: Madžores ezers. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Casavarese - tūristu ceļveži, foto galerijas