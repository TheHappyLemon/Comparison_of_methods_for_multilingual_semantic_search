"Džungļu kruīzs" (angļu: Jungle Cruise) ir 2021. gada ASV fantāzijas piedzīvojumu filma. Filmas režisors ir Žaume Kolets-Serra, scenārija autori Glens Fikara, Džons Rekva un Maikls Grīns. Filma balstīta uz tāda paša nosaukuma Disnejlendas atrakciju. Galvenajās lomās filmējās Dveins Džonsons, Emilija Blanta, Džeks Vaitholls, Džesijs Plemonss un Pols Džamati. Filma seko kādas nelielas upes laivas kapteinim, kuru nolīgst neliela ceļotāju grupa, lai džungļos atrastu Dzīvības koku. Plāni par piedzīvojumu filmu, kas balstīta uz Disnejlendas atrakciju aizsākās jau 2004. gadā pēc filmas "Karību jūras pirāti: Melnās pērles lāsts" veiksmes. Projekts bija neaktīvs līdz 2011. gadam, jo galveno lomu vajadzēja atveidot Tomam Henksam vai Timam Alenam, tomēr šī projekta versija tika apturēta. 2015. gada augustā lomai tika apstiprināts Džonsons, bet nākamā gada janvārī Blanta. Pārējie aktieri līgumus noslēdza 2018. gada pavasarī, un filmēšana notika Havaju salās un Atlantā, Džordžijas štatā no tā paša gada maija līdz septembrim. Pēc gada aizkavēšanās COVID-19 pandēmijas dēļ filma "Džungļu kruīzs" piedzīvoja pirmizrādi ASV 2021. gada 30. jūlijā. Tā bija skatāma vienlaikus gan kinoteātros, gan straumēšanas servisā Disney+ ar Premier Access piekļuvi. Filma ir nopelnījusi vairāk nekā 220 miljonus ASV dolāru visā pasaulē, kā arī 30 miljonus ASV dolāru no Disney+ Premier Access pirmizrādes nedēļas nogalē. Filma saņēmusi dažādas kritiķu atsauksmes, kas slavēja Džonsona un Blanta attiecību atspoguļojumu un izklaides vērtības, bet kritizēja scenāriju un datora radītu attēlu pārpilnību. Uzsākts darbs pie filmas turpinājuma, Džonsons un Blanta jau piekrituši atkal atveidot savas lomās. «Jungle Cruise». Britu filmu klasifikācijas padome. Skatīts: 2021. gada 31. jūlijs. Rebecca Keegan. «How Dwayne Johnson Wooed Emily Blunt for 'Jungle Cruise' — and Why She Ghosted Him». The Hollywood Reporter, 2021. gada 21. jūlijs. Skatīts: 2021. gada 27. jūlijs. «Jungle Cruise (2021)». Box Office Mojo. Skatīts: 2022. gada 11. aprīlī. «Jungle Cruise Press Kit». dmedmedia.disney.com. The Walt Disney Studios. Skatīts: 2021. gada 30. jūlijs. IMDb profils (angliski) Metacritic profils (angliski) Rotten Tomatoes profils (angliski)