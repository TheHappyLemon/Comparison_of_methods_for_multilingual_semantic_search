Pāvels Tregubovs (krievu: Павел Владимирович Трегубов; dzimis 1971. gada 21. decembrī Krasnodarā) ir Krievijas starptautiskais lielmeistars šahā (1994), kas kopš 2023. gada šaha turnīros pārstāv Franciju. 1999. gadā kopā ar Simenu Agdesteinu un Mihailu Gureviču dalījis pirmo vietu Francijas starptautiskajā šaha festivālā Cappelle-la-Grande. 2000. gadā Itālijā uzvarējis pirmajā Eiropas individuālajā šaha čempionātā un Ņūdelī piedalījies Pasaules šaha čempionātā pēc izslēgšanas sistēmas, kurā 2. kārtā zaudējis Rustamam Kosimdžonovam. Tajā pašā gadā kopā ar Mihailu Gureviču un Ivanu Sokolovu dalījis pirmo vietu Amsterdamas starptautiskajā šaha turnīrā. 2007. gadā dalījis pirmo vietu Parīzes starptautiskajā šaha turnīrā. 2008. gadā dalījis pirmo vietu Odesas starptautiskajā šaha turnīrā Pivdenny Bank Chess Cup. 2009. gadā Hantimansijskā piedalījies Pasaules šaha kausa izcīņā pēc izslēgšanas sistēmas un 1. kārtā zaudējis Varužanam Akopjanam. Par panākumiem turnīros FIDE 1994. gadā Tregubovam piešķīrusi starptautiskā meistara (IM), bet 1993. gadā - starptautiskā lielmeistara (GM) nosaukumu. FIDE vecākais treneris no 2012. gada. Aktīvi piedalās Starptautiskās šaha profesionāļu asociācijas (angļu: Association of Chess Professionals (ACP)) darbā un ieņem vadošos amatus šajā organizācijā. 2015. gada vasarā apprecējies ar Krievijas šaha lielmeistari Aleksandru Kosteņuku. Transfers in 2023 2000 FIDE Knockout Matches Championnat International de Paris 2007 4th Pivdenny Bank Chess Cup 2008 2009 World Cup «The ACP Board». Arhivēts no oriģināla, laiks: 2017. gada 23. februārī. Skatīts: 2017. gada 20. martā. «Alexandra Kosteniuk Marries Pavel Tregubov». Arhivēts no oriģināla, laiks: 2015. gada 10. augustā. Skatīts: 2017. gada 20. martā. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)