Bjērns Melīns (zviedru: Björn Melin; dzimis 1981. gada 4. jūlijā Jenšēpingā, Zviedrijā) ir bijušais zviedru hokejists, spēlēja kreisās malas uzbrucēja pozīcijā, bijis Zviedrijas hokeja izlases dalībnieks. 2006.—07. gada sezonā trīs spēles aizvadījis Nacionālās hokeja līgas kluba Anahaimas "Ducks" sastāvā. 2004., 2008. un 2010. gadā kļuvis par Zviedrijas čempionu. 1999. gada NHL draftā viņu Ņujorkas "Islanders" izraudzījās ar kopējo 163. kārtas numuru. NHL aizvadījis 3 spēles Anahaimas "Ducks" sastāvā. Karjeru uzsācis Zviedrijas Elitserien līgas klubā HVN1, tā sastāvā aizvadīja piecas sezonas. 2004.—2005. gada sezonu aizvadīja citā Elitsērijas klubā Malmes "Redhawks", taču jau nākamajā sezonā atkal pārstāvēja HVN1. 2006.—2007. gada sezonu paralēli aizvadīja NHL klubā Anahaimas "Ducks" un AHL klubā Portlendas "Pirates". Nākamās trīs sezonās atkal pārstāvēja HV71 klubu. 2010.—2011. gada sezonu uzsāka KHL klubā Ņižņekamskas "Ņeftehimik", taču sezonu noslēdza Šveices hokeja līgas klubā HK Frībūra-Goterona. 2011. gada jūnijā parakstīja līgumu ar KHL klubu Rīgas "Dinamo". 2011. gada oktobrī viņš pārtrauca sadarbību ar "Dinamo". Pēc tam pārgājis uz Somijas līgas klubu Raumas "Lukko". No 2012. līdz 2014. gadam spēlēja Zviedrijas hokeja līgas klubā Šelefteo AIK, taču tad divas sezonas aizvadīja HV71 rindās. Rīgas 'Dinamo' noslēdz līgumu ar zviedru uzbrucēju Bjernu Melinu Arhivēts 2011. gada 12. jūnijā, Wayback Machine vietnē., delfi.lv "Dinamo" noslēdz līgumu ar zviedru uzbrucēju Melinu, sportacentrs.com "Dinamo" un Melina ceļi šķiras Bjerns Melins pievienojies Somijas hokeja klubam 'Lukko'[novecojusi saite] Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)