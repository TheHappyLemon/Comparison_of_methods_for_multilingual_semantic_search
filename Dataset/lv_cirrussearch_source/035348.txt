Džonijs Elens Hendrikss (Johnny Allen Hendrix, dzimis 1942. gada 27. novembrī, miris 1970. gada 18. septembrī), plaši zināms kā Džimijs Hendrikss (Jimi Hendrix), bija Amerikas Savienoto Valstu ģitārists, dziesmu autors un dziedātājs. Daudzi mūsdienu rokģitāristi ir atzinuši, ka Hendrikss savā ziņā ir viņus ietekmējis. Hendrikss bieži nosaukts par visu laiku labāko un vienu no ietekmīgākajiem ģitāristiem savā laikā daudzos mūzikas žanros. Džimija Hendriksa fenomens nav tik daudz viņa virtuozajā ģitārspēles tehnikā, cik unikālajā mūzikas domāšanā, viņš spēja ar ģitāru nospēlēt tādas skaņas, kas iepriekš likās neiespējami. Viņš mācēja spēlēt arī ar zobiem.[nepieciešama atsauce] Hendrikss ietekmējās no tādiem blūza māksliniekiem kā B. B. Kings, Mudijs Vaters, Hovlins Volfs, Alberts Kings un Elmors Džeimss, ritma un blūza ģitāristiem Kurtisa Meifīlda un Stīva Kropera, un džeza ģitārista Vesa Montgomerija. Hendrikss dzīves laikā, kā arī pēc nāves ieguva vairākas prestižas roka mūzikas balvas. Ievērojamākie sasniegumi ir iekļūšana ASV Rokenrola slavas zālē (1992) un Lielbritānijas mūzikas slavas zālē (2005). 1969. gadā viņš spēlēja slavenajā Vudstokas festivālā, un daudzi nāca skatīties tieši viņa uzstāšanos.[nepieciešama atsauce] Viņš ir bijis anglofīls (cilvēks, kuru ļoti interesēja Anglijas kultūra) un pat pārcēlies tur uz dzīvošanu. Viņš nomira 1970. gadā, 27 gadu vecumā, nosmokot pats savos vēmekļos pēc piedzeršanās. Dienu pirms Hendriksa nāves Ēriks Kleptons atrada un nopirka kreiļu Fender Stratocaster ģitāru un vēlējās to uzdāvināt Hendriksam, taču bija satriekts, uzzinot, ka to nespēs izdarīt.[nepieciešama atsauce] Tom Barnes. «44 Years Later, Jimi Hendrix Is Still the Most Influential Guitarist of All Time» (angļu). Mic. Skatīts: 2019. gada 7. jūnijā. «Best Guitarists That Were Influenced by Jimi Hendrix» (angļu). TheTopTens. Skatīts: 2019. gada 7. jūnijā. Klāss Vāvere. «Džimijs Hendrikss». Nacionālā enciklopēdija. Skatīts: 2019. gada 7. jūnijā. Vikikrātuvē par šo tēmu ir pieejami multivides faili. Skatīt: Džimijs Hendrikss. Latvijas Nacionālās enciklopēdijas šķirklis Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Zinātniskās fantastikas enciklopēdijas raksts (angliski) Enciklopēdijas Krugosvet raksts (krieviski)