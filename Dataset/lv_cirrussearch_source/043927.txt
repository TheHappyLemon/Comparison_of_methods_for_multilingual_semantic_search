Nestors Fabjans Pitana (spāņu: Néstor Fabián Pitana; dzimis 1975. gada 17. jūnijā) ir Argentīnas futbola tiesnesis. Ar futbola tiesāšanu sācis nodarboties 2006. gadā. 2007. gada jūnijā debitēja kā tiesnesis Argentīnas Pirmajā divīzijā. 2010. gadā kļuva par FIFA kategorijas tiesnesi. Pitana ir tiesājis 2012. un 2015. gada Recopa Sudamericana, kā arī pa vienai no finālspēlēm 2013. un 2016. gada Copa Libertadores. Viņš bija tiesnesis četrās 2014. gada FIFA Pasaules kausa finālturnīra spēlēs. Tiesājis divas 2015. gada Copa América spēles, bijis tiesnesis arī 2017. gada FIFA Konfederāciju kausā. 2018. gada FIFA Pasaules kausa finālturnīrā tiesāja atklāšanas spēli starp Krieviju un Saūda Arābiju. Pitana tika nozīmēts tiesāt arī 2018. gada Pasaules kausa finālu starp Franciju un Horvātiju 15. jūlijā. «Pasaules kausa atklāšanas spēli tiesās argentīnietis Pitana». diena.lv. 2018. gada 12. jūnijā. Skatīts: 2018. gada 14. jūlijā.[novecojusi saite] «Pasaules kausa finālspēli tiesās argentīnietis Pitana». sportacentrs.com. 2018. gada 12. jūlijā. Skatīts: 2018. gada 14. jūlijā. Vikikrātuvē par šo tēmu ir pieejami multivides faili. Skatīt: Nestors Pitana. Olympedia profils (angliski)