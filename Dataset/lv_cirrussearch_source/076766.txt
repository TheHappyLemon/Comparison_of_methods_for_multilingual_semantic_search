Liene Jansone (dzimusi 1981. gada 22. maijā Rīgā) ir latviešu bijusi basketboliste, spēlēja spēka uzbrucējas pozīcijā, bijusi Latvijas sieviešu basketbola izlases dalībniece, arī tās kapteine. Pēc karjeras beigām — basketbola trenere. Lienes Jansones abi vecāki Ziedonis Jansons un Daiga Jansone ir bijušie basketbolisti, tagad basketbola treneri, arī māsa Līga bijusi basketbola spēlētāja, šobrīd trenere. Karjeru sākusi 1997. gadā TTT Rīga komandā. Laikposmā no 2000. līdz 2004. gadam spēlēja NCAA, pārstāvot Sjēnas Universitātes basketbola komandu Sjēnas "Saints", komandā viņa bija viena no līderēm. 2000.—2001. gada sezonā (Jansones debijas sezona) komanda uzvarēja konferencē un Jansone tika atzīta par vērtīgāko spēlētāju, kā arī par konferences gada labāko debitanti. 2003. un 2004. gadā tika atzīta par konferences gada spēlētāju. Pēc tam atgriezusies Eiropā. Pirmo sezonu aizvadīja Izraēlas Premjerlīgas klubā Haifas "Hapoel", klubs Izraēlas čempionātā neiekļuva izslēgšanas spēlēs. Nākamajā sezonā viņa pārstāvēja Spānijas līgas klubu Lugo "Yaya Maria", Jansone tika atzīta par Spānijas čempionāta gada labāko ārvalstu spēlētāju, kā arī iekļuta ārvalstu spēlētāju simboliskajā pieciniekā. Tāpat ar klubu sasniedza finālu Spānijas Superkausa izcīņā. Arī nākamās divas sezonas tika aizvadītas Spānijā, 2006.—2007. gada sezona Salamankas "Perfumerias Avenida" sastāvā (sasniegts Spānijas čempionāta fināls), savukārt 2007.—2008. gada sezona Hondaribias "Hondarribia-Irun" sastāvā. 2008.—2009. gada sezona tika uzsākta Čehijas līgas kluba Brno "Gambrinus Sika" sastāvā, ar ko tika uzvarēts Čehijas čempionāta regulārajā sezonā. Atlikušo sezonas daļu Jansone pārstāvēja Francijas līgas klubu Tarbes "Gespe Bigorre". Tā sastāvā viņa sasniedza Francijas kausa un līgas finālu. Nākamo pusotru sezonu aizvadījusi Itālijā. 2009.—2010. gada sezonā pārstāvēja Umbertīdes "Liomatic" klubu. 2010.—2011. gada sezonas pirmo pusi (līdz decembrim) aizvadīja Venēcijas "Umana Reyer" sastāvā. Atlikušo sezonu aizvadīja arī Itālijas klubā Pool Comense. 2011. gada septembrī parakstīja līgumu ar Francijas klubu Ēksanprovansas "Pays d'Aix Basket 13". Pēc vienas aizvadītas sezonas viņa pārgāja uz Turcijas klubu Tarsus Belediyesi. 2013. gada martā klubs lauza līgumu. 2013. gada augustā viņa pievienojās Ungārijas klubam Work Force DVTK Miškolc. Liene ir spēlējusi gan Latvijas U-18, gan U-20, gan arī pieaugušo izlasē. Latvijas izlasē debitējusi 2005. gada 6. augustā. Kopā ar Latvijas sieviešu izlasi ir izcīnījusi 6. vietu 2005. gada Eiropas čempionātā Turcijā, 4. vietu 2007. gada Eiropas čempionātā Itālijā, 7. vietu 2009. gada Eiropas čempionātā Latvijā, 8. vietu 2011. gada Eiropas čempionātā Polijā, dalītu 13.—16. vietu 2013. gada Eiropas čempionātā Francijā un dalītu 9.—12. vietu 2008. gada Pekinas Olimpiskajās spēlēs. Viņa ir otrā latviete pēc Guntas Baško, kas piedalījusies piecos Eiropas čempionāta finālturnīros. Pēc 2013. gada Eiropas čempionāta noslēguma viņa paziņoja par karjeras beigšanu izlasē. Kopumā viņa izlases sastāvā aizvadīja 131 spēli, kurā guva vairāk nekā 1100 punktus. 2005: 6. vieta 2005. gada Eiropas čempionātā kopā ar Latvijas sieviešu izlasi Turcijā. 2007: 4. vieta 2007. gada Eiropas čempionātā kopā ar Latvijas sieviešu izlasi Itālijā. 2008: Uzvara Pekinas Olimpisko spēļu kvalifikācijas turnīrā Madridē, Spānijā. 2008: 4. vieta FIBA otrajā "Dimanta bumbas" turnīrā Hainiņā, Ķīnā. 2008: 9. vieta Pekinas Olimpiskajās Spēlēs kopā ar Latvijas sieviešu izlasi Pekinā, Ķīnā. 2009: 7. vieta 2009. gada Eiropas čempionātā kopā ar Latvijas sieviešu izlasi Latvijā. 2011: 8. vieta Eiropas čempionātā Polijā. 2013: dalīta 13.—16. vieta Eiropas čempionātā Francijā. «Liene Jansone (Latvia)». Eurobasketwomen2013.com. Arhivēts no oriģināla, laiks: 2012. gada 26. jūlijā. Skatīts: 2012. gada 11. jūnijā. Sporta Avīze Nr.22 (747), 2010. gada 1.-7. jūnijs. Māris Noviks. «Liene Jansone: "Spēlēšana izlasē ir emocionāla atkarība"». Sportacentrs.com, 2012. gada 7. jūnijā. Skatīts: 2012. gada 7. jūnijā. «FIBA Europe profils». fibaeurope.com. Skatīts: 2008. gada 28. oktobrī. Māra Jurševica. «Vēl botas nost nevelku». Neatkarīgā Rīta Avīze, 2008. gada 9. augustā. Arhivēts no oriģināla, laiks: 2008. gada 14. septembrī. Skatīts: 2008. gada 28. oktobrī. Māris Noviks. «Liene Jansone: "Spānijā mums palīdzēs!». sportacentrs.com, 2008. gada 26. maijā. Skatīts: 2008. gada 28. oktobrī. «Player Bio: Liene Jansone». Siena Saints Official Athletic Site. Arhivēts no oriģināla, laiks: 2015. gada 6. septembrī. Skatīts: 2012. gada 11. jūnijā. «Liene Jansone: "Mūsu trumpis ir spēja vienai otru papildināt"». Sportacentrs.com. Skatīts: 2013. gada 18. maijā. «Jansone pārceļas uz Franciju». Sportacentrs.com. Skatīts: 2013. gada 18. maijā. «Liene Jansone pievienojas Itālijas komandai Umbertides 'Liomatic'». Delfi.lv. Skatīts: 2013. gada 18. maijā. «Jansone pievienojas Itālijas vicečempionēm». Sportacentrs.com. Skatīts: 2011-09-19. LETA. «Jansone atbrīvota no Itālijas komandas Venēcijas "Umana"». Tvnet.lv. Skatīts: 2011-09-19. «Jansone pievienojas divkārtējām Eirolīgas čempionēm». Sportacentrs.com. Skatīts: 2011-09-19. «Liene Jansone atgriežas Francijā». Sportacentrs.com. Skatīts: 2012. gada 11. jūnijā. «Liene Jansone spēlēs Turcijā un Eirolīgā». Sportacentrs.com. 2012. gada 29. septembrī. Skatīts: 2012. gada 29. septembrī. «Turcijas klubs lauž līgumu ar Lieni Jansoni». Sportacntrs.com. Skatīts: 2013. gada 26. martā. Liene Jansone pievienojas ambiciozam Ungārijas klubam «Liene Jansone». Basket.lv. Arhivēts no oriģināla, laiks: 2012. gada 7. martā. Skatīts: 2012. gada 11. jūnijā. «Liene Jansone noslēdz karjeru Latvijas valstsvienībā». Sportacentrs.com. Skatīts: 2013. gada 18. jūnijā. «Sākas EČ basketbolā sievietēm. Šodien Latvija - Francija». Tvnet.lv. Skatīts: 2013. gada 18. jūnijā. Vikikrātuvē par šo tēmu ir pieejami multivides faili. Skatīt: Liene Jansone. Olympedia profils (angliski) LOK profils Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) LBS profils FIBA Europe profils (angliski) Liene Jansone: bez augstiem mērķiem Olimpiādē nav ko darīt