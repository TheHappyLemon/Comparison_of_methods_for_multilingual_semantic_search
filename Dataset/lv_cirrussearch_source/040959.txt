Patriks Džeimss Rotfuss (angļu: Patrick James Rothfuss; dzimis 1973. gada 6. jūnijā) ir amerikāņu rakstnieks. Viņš ir vislabāk pazīstams ar savu sēriju "Karaļkāvēja hronikas", kas saņēma vairākas balvas, tai skaitā 2007. gada "Quill Award" par viņa debijas romānu  "Vēja vārds".  Rotfusa pirmā grāmata "Vēja vārds" tika publicēta 2007. gadā un ieguva "Quill Award" balvu fantastikas, zinātniskās fantastikas un šausmu žanrā.  "Vieda vīra bailes" tika publicēta 2011. gadā un kļuva par bestselleru. Grāmatas latviskotajā versijā ir 1052 lapaspuses. Rakstnieks ir paudis uzskatu, ka drīzumā varētu iznākt trešā triloģijas grāmata “Akmens durvis” (“Doors of stone”), bet noteiktu publicēšanas datumu viņš nav nolicis. Viņš gan intervijās teicis, ka trešā grāmata garuma ziņā nepārsniegs otro. Vēja vārds (2007. gada marts) Vieda vīra bailes (2011. gada marts)