Murilo (Murilo) ir koraļļu atols Klusajā okeānā, Karolīnu salu arhipelāga centrālajā daļā. Ietilpst Mikronēzijas Federatīvo Valstu Čūkas pavalstī. Veido divas municipalitātes — Murilo (329 iedzīvotāji) austrumos un Ruo (241 iedzīvotāji) dienvidos. Atola iedzīvotāji ir mikronēzieši, runā pāfanu valodā, kas tuva čūkiešu valodai. Murilo ir koraļļu atols Karolīnu salu vidusdaļā Hola salu grupā. Atrodas 100 km uz ziemeļaustrumiem no Čūkas un 11 km uz austrumiem no otra Hola salu atola — Nomvina. Atola 28 salu kopējā sauszemes platība ir 1,287 km². Atolam ir 350 km² liela lagūna, kopējā atola platība ir 414 km². Atola lielākās salas ir Ruo, Murilo un neapdzīvotās Numurusa, Eora un Fanano, tās biezi apaugušas ar tropu mežu. Murilo atolā divas sākumskolas — Murilo un Ruo salās. Northwest Unified Schools. Our Schools