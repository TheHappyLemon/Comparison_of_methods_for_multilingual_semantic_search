Semītu valodu saime ir viens no galvenajiem afroaziātu valodu saimes atzariem, kurā runā ap 300 miljonu cilvēku Tuvajos Austrumos, Ziemeļāfrikā un Somālijas pussalā. Visplašāk lietotās semītu saimes valodas ir arābu valoda (ieskaitot visas varietātes), kurā kā dzimtajā valodā runā vairāk kā 200 miljoni cilvēku, amharu valoda (27 miljoni), tigrinja (ap 6,7 miljoni), ivrits (ap 7 miljoni) un aramiešu valoda. Semītu valodas bija vienas no pirmajām, kuras ieguva rakstību. Ebliešu un akadiešu valodās ķīļu rakstu sāka izmantot 3. gadu tūkstoša p.m.ē. vidū. Citas semītu valodas izmantoja Ugaritas, feniķiešu, aramiešu, sīriešu, arābu, dienvidarābijas un geeza rakstu sistēmas. Maltiešu valoda ir vienīgā semītu valoda, kas izmanto latīņu alfabētu. Pamatraksts: semītu pirmvaloda Agrīnākie semītu valodu iezīmju apliecinājumi datējami ap 23. gadsimtu p.m.ē. akadiešu valodā. Iespējami semītu valodas lietotāju agrīnie pieraksti pirmkanaaniešu alfabētā datējami ap 1800. gadu p.m.ē. Semītu pirmvaloda varētu būt lietota no apmēram 4. gadu tūkstoša p.m.ē., apmēram vienlaicīgi ar indoeiropiešu pirmvalodu. Termins "semītu" cēlies no Bībelē aprakstītā Noasa dēla Sema vārda. austrumsemītu valodas (mirušas) akadiešu valoda ebliešu valoda rietumsemītu valodas centrālās semītu valodas arābu valoda arābu valodas varietātes ziemeļrietumsemītu valodas kanaaniešu valoda ivrits (ebreju valoda) aramiešu valoda sīriešu valoda Ugaritas valoda dienvidu semītu valodas amharu valoda (etiopiešu valoda) tigrinja dienvidarābu valoda «Ethnologue report for language code:arb». 1994. gada Etiopijas tautas skaitīšana «Amharu alfabēts un valoda». omniglot.com. Vikikrātuvē par šo tēmu ir pieejami multivides faili. Skatīt: Semītu valodas. Semītu valodu koks Afroaziātu valodu koks Ethnologue par semītu valodām