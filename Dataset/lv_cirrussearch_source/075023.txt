Bilbao (basku: Bilbo, spāņu: Bilbao) ir pilsēta Basku Zemes autonomajā teritorijā, Spānijā. Tā ir Basku Zemes lielākā pilsēta un Biskajas provinces galvaspilsēta. Pilsētā ir 354 145 iedzīvotāju (2006), bet tās aglomerācijā ir 950 155 iedzīvotāju. Pilsēta ir slavena ar Gugenheima muzeju un savu viduslaiku vecpilsētu. Pateicoties tam, ka Bilbao atrodas vietā, kur trīs upes veido grīvu, pilsēta ir nozīmīga ostas pilsēta un industriālais centrs. Pilsētas rajoni upes krastā stiepjās līdz pat Biskajas līcim. 2006. gada statistikas dati liecina, ka pilsētas robežās dzīvoja 354 145 iedzīvotāju. Pilsētas aglomerācijas iedzīvotāju skaits 2007. gadā bija 950 155, ierindojot Bilbao Spānijas apdzīvotāko aglomerāciju piektajā vietā. Kopš 2008. gada Bilbao mērs ir Injaki Askuna. Neskaitot slaveno Gugenhaima muzeju, pilsēta ir mājas arī Bilbao Daiļamatniecības muzejam, kurš tiek uzskatīts par vienu no labākajiem Spānijā, un Bilbao Grīvas Kuģniecības muzejam Nervijonas upes krastā, kas vēl nesen pie sevis uzņēma izstādi - RMS Titanic. Muzeji ir tikai viena no pilsētas piedāvātajām aktivitātēm. Kopš Gugenhaima muzeja atklāšanas 1997. gadā, pilsētā tika atvērtas astoņas jaunas viesnīcas, atspoguļojot arvien pieaugušo interesi par pilsētu. Viens no tūristu iecienītākajiem objektiem ir viduslaiku vecpilsēta ar mazām ieliņām, veikaliņiem, kā arī vēstures pieminekļiem. 1970. gadā Bilbao bija Spānijas sestā lielākā pilsēta pēc iedzīvotāju skaita pilsētas robežās un trešā lielākā - aglomerācijā. Pilsētas iedzīvotāju skaits visaugstākais bija 1981. gadā - 433,115. Kopš tā laika iedzīvotāju sk. sāka samazināties. Neskaitot tradicionāli populārās sporta spēles, futbolu un basketbolu, Bilbao, pateicoties savai izdevīgajai atrašanās vietai, piedāvā arī dažādas brīvdabas aktivitātes. Kempings, tāpat kā klinšu kāpšana, ir populāra nodarbošanās tuvējos kalnos. Ūdenssports, īpaši sērfošana, ir populāri Sopelanas un Mundakas pludmalēs, uz kurām no pilsētas ir viegli nokļūt ar auto, metro vai vilcienu. Buenosairesa, Argentīna Rosario, Argentīna Medeljina, Kolumbija Bordo, Francija Čindao, Ķīnas Tautas Republika Tbilisi, Gruzija Pitsburga, ASV Santadrija de Besos, Spānija Iloilo, Filipīnas Bilbao ir dzimuši: Sportisti Rafaels Alkorta, futbolists. Gaiska Mendjeta, futbolists. Hulio Salinas, futbolists. 2023. gada Spānijas municipālais reģistrs. Vikikrātuvē par šo tēmu ir pieejami multivides faili. Skatīt: Bilbao. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)