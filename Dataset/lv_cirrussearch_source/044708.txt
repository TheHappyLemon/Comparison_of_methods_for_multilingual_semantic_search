1984. gada Pasaules sieviešu šaha čempionāts sastāvēja no vairākiem posmiem — zonālie turnīri, starpzonu turnīri, pretendentu mači un mačs par pasaules čempiones nosaukumu. Šajā ciklā pasaules čempione Maija Čiburdanidze sekmīgi aizstāvēja savu titulu pret pretendentu maču uzvarētāju Irinu Levitinu, gūstot uzvaru mačā par pasaules čempiones nosaukumu ar rezultātu 8½ : 5½. Lai noskaidrotu nākamā pasaules sieviešu čempionāta pretendentu maču dalībniekus 1982. gadā tika organizēti divi starpzonālie turnīri, viens - Bādkisingenē jūlijā, bet otrs - Tbilisi septembrī. Šajos turnīros piedalījās labākās spēlētājas no katras FIDE zonas, kopā — 31 šahiste. No katra starpzonu turnīra pretendentu mačiem kvalificējās trīs pirmo vietu ieguvējas. Bādkisingenē uzvarēja pasaules eksčempione Gaprindašvili, kopā ar viņu pretendentu mačiem kvalificējās arī Semjonova un Lemačko. Tbilisi pirmā bija Murešana, apsteidzot Levitinu un Šilaņu (pirmo ķīnieti, kam izdevās kvalificēties pretendentu mačiem). Sešām pretendentēm no starpzonu turnīriem pievienojās Aleksandrija (iepriekšējā mača par pasaules čempiones titulu zaudētāja) un Joseliani iepriekšējo pretendentu maču fināliste. Pasaules čempiones M. Čiburdanidzes un pretendentes I. Levitinas mačs notika no 1984. gada 10. septembra līdz 25. oktobrim Volgogradā. Mača galvenā tiesnesis bija Jaroslavs Šaitars. Dalībnieču sekundanti: Čiburdanidzei — G. Kuzmins un S. Juferovs; Levitinai — A. Haritonovs un A. Jermoļinskis. Pēc mača 8. partijas vadībā bija Levitina — 4½ : 3½. Tomēr tā turpinājumā Čiburdanidze nezaudēja nevienu partiju un, gūstot 4 uzvaras, maču pabeidza savā labā ar rezultātu — 8½ : 5½ (+5 −2 =7). Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 475. lpp. ISBN 5-85 270-005-3. (krieviski) «World Chess Championship (women) : 1982 Bad Kissingen Interzonal Tournament». Mark-weeks.com. Skatīts: 2018-09-15. «World Chess Championship (women) : 1982 Tbilisi Interzonal Tournament». Mark-weeks.com. Skatīts: 2018-09-15. Gipslis, Aivars. "Pārsēšanās — Kisingenē". Šahs (19/1982): 1.—3. lpp. Džanojevs, Davids. "Likumsakarīgi pārsteigumi. Starpzonu turnīrs sievietēm Tbilisi 1982. gadā". Šahs (1/1983): 6.—7. lpp.. Jermoļinskis, A.. "Trešais mēģinājums. Pretendentu ceturtdaļfināla mačs sievietēm Gaprindašvili—Ļevitina". Šahs (12/1983): 2.—3. lpp. Jermoļinskis, A.. "Trešais mēģinājums (Nobeigums)". Šahs (13/1983): 3.—6. lpp. Gipslis, Aivars. "Intervija ar Nanu Aleksandriju. Pretendentu ceturtdaļfināla mačs sievietēm Aleksandrija—Ļemačko". Šahs (14/1983): 10.—12. lpp.. Osuļs, K.. "Murešana — Semjonova". Šahs (15/1983): 6.—7. lpp. Gipslis, Aivars. "Soču šūpoles". Šahs (3/1984): 6.—7. lpp. Jermoļinskis, A.. "Pēc astoņiem gadiem". Šahs (5/1984): 1.—3. lpp. Jermoļinskis, A.. "Pēc astoņiem gadiem (Turpinājums)". Šahs (6/1984): 4.—6. lpp. Jermoļinskis, A.. "Pēc astoņiem gadiem (Nobeigums)". Šahs (8/1984): 10.—11. lpp. Jermoļinskis, A.. "Barometrs sola vētru. Pretendenšu fināla mačs Ļevitina — Semjonova Sočos 1984. gadā". Šahs (13/1984): 2.—5. lpp. Bilunova, R.. "Čempiones kronis paliek Gruzijā". Šahs (1/1985): 1.—3. lpp.