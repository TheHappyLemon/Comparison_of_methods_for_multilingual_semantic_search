Pandora (grieķu: Πανδώρα) ir dabiskais Saturna pavadonis, pazīstams arī kā Saturn XVII. Pavadoni 1980. gada oktobrī atklāja Stjuarts Kolinzs fotoattēlos, kas tika saņemtas no automātiskās starpplanētu zondes "Voyager 1". Sākotnēji tam tika dots pagaidu apzīmējums S/1980 S 26, bet 1985. gadā oficiāli tika nosaukts sengrieķu mitoloģiskas personas, Pandoras vārdā. Pandora veic pilnu apgriezienu ap Saturnu vidēji 141 700 km attālumā no tā 15 stundās un 5 minūtēs. Orbītas ekscentritāte sastāda 0,0042, bet pati orbīta atrodas precīzi uz planētas ekvatora. Kā pavadonis — "gredzenu gans" ar savu gravitāciju iespaido Saturna F gredzenu. Pandorai ir neregulāra izstiepta forma ar izmēriem apmēram 110×88×62 km. Uz pavadoņa virsmas atrodas vismaz divi triecienkrāteri ar diametru līdz 30 km. Pie ļoti zema blīvuma 0,6 g/cm3 un liela albedo 0,6 Pandora, domājams, sastāv no poraina ledus. Zvaigžņu lielums sastāda 16,3m. Pandoru sauc par F gredzena ganu. Pandoras orbīta ir nestabila un rezonansē ar Prometeju. Visbūtiskākās izmaiņas to orbītās notiek apmēram pēc katriem 6,2 gadiem. USGS/IAU (July 21, 2006). "Planet and Satellite Names and Discoverers". Gazetteer of Planetary Nomenclature. USGS Astrogeology. Retrieved 2011-12-29. Vikikrātuvē par šo tēmu ir pieejami multivides faili. Skatīt: Pandora. Encyclopædia Britannica raksts (angliski)