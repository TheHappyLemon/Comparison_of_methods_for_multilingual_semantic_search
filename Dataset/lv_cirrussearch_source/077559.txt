Vārkavas novads bija 2002. gadā izveidota un 2021. gada 1. jūlijā likvidēta pašvaldība Latgales centrālajā daļā, kurā bija apvienoti bijušā Preiļu rajona Rožkalnu un Upmalas pagasti. 2009. gadā novadam pievienoja Vārkavas pagastu. Robežojās ar Līvānu, Preiļu un Daugavpils novadiem. Novada centrs bija Vecvārkavas ciems. Saskaņā ar 2014. gada statistikas datiem Vārkavas novads bija otrs nabadzīgākais novads Latvijā. 2021. gadā Vārkavas novadu pievienoja Preiļu novadam. Zināms, ka 13. gadsimta sākumā pieminētais Varkas pilsnovads (latīņu: Warka) bija seno latgaļu Jersikas valsts jeb Letijas daļa. Vārkavas katoļu draudzes novads nodibināts 1670. gadā. 17. gadsimtā tas ietilpa Inflantijas vaivadijas Daugavpils trakta (1629-1772) sastāvā. 17. gadsimtā Vārkavas katoļu baznīca piederēja jezuītiem, tad neilgu laiku dominikāņiem no Aglonas. Rožkalnu pagastā esošā Arendoles muiža (Randol) 18. gadsimtā piederēja Līdinhauzeniem-Vulfiem. No 1776. gada novads ietilpa Daugavas provinces Daugavpils apriņķī, no 1796. gada Baltkrievijas guberņas, bet no 1802. gada Vitebskas guberņas sastāvā. Senākā Vecvārkavas jeb Upmalas katoļu baznīca celta 1799. gadā. 1861. gada 1. augustā Arendoles grāfs Staņislavs Plāters-Zībergs iztulkoja zemnieku brīvlaišanas likumu latgaliešu valodā. Pēc dzimtbūšanas atcelšanas izveidoja Varkovas (poļu: Warkow, krievu: Варков) pagastu. Pašreizējā Vārkavas mūra baznīcas būve pabeigta 1880. gadā. 1926. gadā uzcelta Kalupes evaņģēliski luteriskā baznīca. 1945. gadā Kalupes pagastā izveidoja Rožkalnu ciema padomi. 1949. gadā likvidēja Vārkavas pagastu, un to teritorijā izveidoja vairākus ciemus. Upmalas ciems izveidots 1975. gadā no likvidētā Stradiņu ciema un Vārkavas ciema teritorijas daļas. Pie bijušās Vārkavas muižas centra izveidojās kolhoza "Dubna" ciemats. 1990. gadā ciemus reorganizēja par pagastiem. 2002. gadā Preiļu rajona Rožkalnu un Upmalas pagasti apvienojās un izveidoja Vārkavas novadu. 2009. gadā novadam pievienoja Vārkavas pagastu. 2009. gadā arī Vārkavas pagastu iekļāva Vārkavas novadā. 2021. gadā Vārkavas novada teritoriju pievienoja jaunajam Preiļu novadam. Ievērojamākie novada sportisti ir: Māris Ceplis, Andis Briška, Sandis Rudzāts, Dāvis Salcevičs, Edgars Vaivods, Edgars Nikiforovs, Eglons Raudziņš, Zane Gavare. Aleksandrs Kovaļevskis (1840-1901), viens no embrioloģijas pamatlicējiem, Vladimirs Kovaļevskis (1842-1883), viens no paleontoloģijas pamatlicējiem Julijans Vaivods (1895-1990), katoļu kardināls Skatīt arī: Valsts aizsargājamie kultūras pieminekļi Vārkavas novadā https://data.stat.gov.lv/pxweb/lv/OSP_PUB/START__ENV__DR__DRT/DRT010/; Centrālā statistikas pārvalde; pārbaudes datums: 25 februāris 2021. https://data.stat.gov.lv/pxweb/lv/OSP_PUB/START__POP__IR__IRS/IRD060/; Centrālā statistikas pārvalde; pārbaudes datums: 15 jūnijs 2021. «Latvijas iedzīvotāju skaits pašvaldībās pagastu dalījumā» (PDF). Iedzīvotāju reģistra statistika uz 01.01.2016. Pilsonības un migrācijas lietu pārvalde. 2016. gada 1. janvārī. Latvijas reģionu patiesā aina: Vārkavā faktiskais bezdarbs - 94% Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Iedzīvotāju skaits Latvijas pašvaldībās pēc nacionālā sastāva 01.01.2016. Oficiālā tīmekļa vietne