Šis raksts ir par Zemes mākslīgo pavadoni. Par dzīvnieku skatīt rakstu Gobi lācis. Mazaalai (IPA: [madz͡aːlai]), zināms arī kā NUMSAT-1U un BIRDS-M, ir Mongolijas pirmais Zemes mākslīgais pavadonis. GhanaSat-1 2017. gada jūnijā ar kravas kuģi SpaceX CRS-11 nogādāts Starptautiskajā kosmosa stacijā (SKS), no kurienes brīvā lidojumā orbītā palaists jūlijā. Pavadonis nosaukts Mongolijas nacionālā dzīvnieka Gobi lāča (mongoļu valodā Мазаалай) vārdā. Pavadoni konstruēja, montēja un testēja Mongolijas Valsts universitātes trīs studenti. Projektu atbalstīja UNESCO un Japānas Kjusju tehnoloģiju institūts kā daļa no Joint Global Multi-Nation Birds Satellite projekta. Divu gadu laikā trīs studenti no katras piecu dalībvalstu universitātes Kjusju tehnoloģiju institūtā darbojās pie BIRDS pavadoņa izgatavošanas. Mazaalai veidots CubeSat 1U formā ar masu aptuveni 1 kg. Tam iebūvēta 100 m izšķirtspējas kamera (400 km orbītā). Pavadonis veiks GPS lokācijas eksperimentus. Tiks veikti gaisa blīvuma un kosmiskās radiācijas novērojumi. GhanaSat-1 tika palaists 2017. gada 3. jūnijā 21:07:38 UTC ar nesējraķeti Falcon 9 v1.2 no Kanaveralas zemesraga Gaisa spēku stacijas kravas kuģa SpaceX CRS-11 hermētiskajā nodalījumā kopā ar citiem nanopavadoņiem TOKI, GhanaSat-1, BRAC Onnesha un Nigeria EduSat-1. Kravas kuģis SKS sasniedza 5. jūnijā. GhanaSat-1 palaists orbītā brīvā lidojumā 7. jūlijā 08:50 UTC no nanopavadoņu palaišanas iekārtas J-SSOD Nr. 7 reizē ar pavadoņiem TOKI un GhanaSat-1. First Mongolian satellite launched into space montsame.mn, 2017-06-05 NUMSAT-1U Mongolijas Valsts universitāte BIRDS 1 BIRDS projekts Bird B, BTN, G, J, M, MYS, N, PHL (BRAC Onnesha, GhanaSat 1, Toki, Mazaalai, Nigeria EduSat 1) Gunter Dirk Krebs