Lumene Oy ir Somijas kosmētikas uzņēmums. Tā galvenais birojs un ražotne atrodas Espo. Uzņēmumam pieder zīmoli Lumene (ādas kopšanas un krāsu kosmētika) un Cutrin (profesionālā matu kosmētika). Lumene darbojas Somijā, Skandināvijā, Krievijā, ASV, Ukrainā, Čīlē, Igaunijā un citur. 1948. gadā Somijas farmācijas uzņēmums Orion izveidoja tehniskās ķīmijas uzņēmumu Noiro Oy. 1970. gados uzņēmums sāka ražot kosmētiku. Orion 2003. gadā Noiro pārdeva pircēju grupai, ko pārvaldīja Capman, Langholm Capital LL un paša uzņēmuma vadībai. 2004. gadā Noiro kosmētikas līniju Herbina pārdeva uzņēmumam Berner. 2005. gadā Noiro tika pārdēvēts par Lumene Oy. Nosaukums veidots no Lummenes ezera Kuhmoineā, Somijas vidienē. 2014. gadā CapMan fondi pārdeva Lumene 12 % kapitāldaļu uzņēmuma vadībai un Langholm Captal, kas jau bija Lumene lielākais kapitāldaļu turētājs. 2004. gadā Latvijā tika dibināts kosmētikas tirdzniecības uzņēmums SIA Noiro Latvija. 2005. gadā to pārdēvēja par SIA Lumene Latvia. 2009. gada 15. oktobrī tas tika likvidēts. Berner History LUMENE LATVIA[novecojusi saite] Lursoft Lumene Cutrin