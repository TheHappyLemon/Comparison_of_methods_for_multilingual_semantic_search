Manteifeļi (vācu: Manteuffel) un Manteifeļi-Cēges (vācu: Manteuffel genannt Zoege, Zoege von Manteuffel, Manteuffel-Szoege) ir dažādu dzimtu atzari, kuras priekšteči Pomerānijā izsekojami līdz 13. gadsimtam, bet Igaunijā līdz 14. gadsimtam. 16. gadsimta vidū Piltenes apgabala muižnieki Cēges izmainīja savu uzvārdu un sāka sevi dēvēt par Manteifeļiem-Cēgēm. Par pirmo Manteifeļu dzimtas pārstāvi uzskata 1256. gadā pieminēto Anklamas soģi Johanesu Mandiulu (Johannes Mandiuel aduocatus de Thanglim). Pēc dzimtas leģendas pirmie tās pārstāvji bijuši kareivīgi un ļauni, tadēļ iesaukti par "velna vīriem" (man Düwel). Igaunijas un Kurzemes Manteifeļiem sākotnējais uzvārds bijis Zoje un pirmais ar šādu uzvārdu bijis 1325. gadā Dāņu Igaunijā dzīvojošais Gerhards Zoje (Gerardus Soye). Dokumentos šos uzvārds sastopams arī kā Coje vai Cēge (varianti Zoye, Soye, Soeghe, Zoeghe, Zöge, Szöge, Zoege, Szoege). Pēdējais Kurzemes bīskaps Magnuss iecēla Kārli Cēgi (Szöge) par Piltenes soģi jeb fogtu (Stiftvogt) savos Kurzemes valdījumos (1561-1578), kamēr pats 1570. gadā tika kronēts par Livonijas karali un pārcēlās uz dzīvi Oberpālenē. Pēc Kārļa Cēges nāves 1578. gadā Piltenes apgabala zemes īpašumus mantoja viņa brālis Johans Cēge. Kazdangas Manteifeļu atzara pārstāvji brāļi Kārlis Johans Cēge un Johans Gerhards Cēge atbalstīja Kurzemes hercogu centienus pievienot Piltenes apgabalu Kurzemes un Zemgales hercogistei. 17. gadsimtā Cēges pieņēma Manteifeļu uzvārdu, kas pēdīgi kļuva par dubultuzvārda sastāvdaļu. Ierakstīti Sāmsalas bruņniecības (1741) un Kurzemes bruņniecības matrikulās. Vidzemē dzimušo Gothardu Johanu fon Manteifeli 1759. gadā iecēla par Svētās Romas impērijas grāfu. 19. gadsimtā Manteifeļu dzimta izplatījās arī Polijā. Pēc 1920. gada agrārās reformas Manteifeļiem muižas atņēma un viņi pārcēlās uz dzīvi Vācijā un Polijā. Līdz 1920. gadam Manteifeļu dzimtai piederēja šādas Kurzemes muižas 12 671 ha kopplatībā: Kazdangas muiža (Katzdangen) Blendenes muiža (Blendinen) Valātes muiža (Wallaten) Vecdrogas muiža (Alt-Drogen) Lieldrogas muiža (Groß-Drogen) Ķikures muiža (Kikkurn) Pūņu muiža (Puhnen) Vecpils muiža (Oldenburg) Cildu muiža (Zilden) Pērbones muiža (Perbohnen) Kristofs Levins fon Manteifels-Cēge (1725-1802), Kurzemes bruņniecības pilvarotais pārstāvis un bezierunu pakļaušanās Krievijai pretinieks Pēteris Augusts Frīdrihs fon Manteifels (1768–1842), literāts Gustavs Manteifelis (1832-1916), Latgales vēsturnieks Kārlis Georgs fon Manteifels (1846-1895), Kazdangas muižas īpašnieks, Kurzemes landtāga deputāts, apriņķa maršals Verners Cēge fon Manteifels (1857-1926), ķirurgs Kārlis Manteifels-Cēge (1872-1948), Kurzemes landtāga deputāts, Aizputes apriņķa maršals, memuāru rakstnieks Ignācijs Manteifelis (1875-1927), vēsturnieks, sabiedriskais darbinieks Georgs fon Manteifels-Cēge (1889–1962), Baltijas landesvēra virsnieks, Vācijas politiķis Heinrihs fon Manteifels-Cēge (1893–1946), Baltijas landesvēra virsnieks, abvēra ģenerālis Otrajā pasaules karā Hanss fon Manteifels-Cēge (1894-1919), Baltijas landesvēra virsnieks Haso fon Manteifels (1897-1978), ģenerālis un politiķis Jeržijs Manteifels (1900-1954), vēsturnieks, papirologs Leons Manteifels-Cēge (1904-1973), ķirurgs ģenerālleitnants Andreass Gothards fon Manteifels Vidzemes landrāts Ludvigs Vilhelms fon Manteifels Igaunijas landrāts Gothards Johans I fon Manteifels ģenerālmajors Gothards Johans II fon Manteifels, kritis 1813. gada kaujā pie Leipcigas Ķirurgs Verners Cēge fon Manteifels mākslas vēsturnieks Kurts Cēge fon Manteifels vēsturnieks Tadeušs Manteifels-Cēge ķirurgs Leons Manteifels-Cēge politiķis Georgs Manteifels-Cēge Georg Schmidt: Die Familie von Manteuffel. Freiherrlich-Kurländische Linie. Berlin 1909 Georg Schmidt: Die Familie von Manteuffel. Stamm Poplow des pommerschen Geschlechts. Berlin 1913 Georg Schmidt: Die Familie von Manteuffel. Stamm Polzin und Arnhausen des pommerschen Geschlechts. Berlin 1915 Genealogisches Handbuch des Adels, Adelslexikon Band VIII, Band 113 der Gesamtreihe, C. A. Starke Verlag, Limburg (Lahn) 1997. Genealogisches Handbuch der baltischen Ritterschaften Teil 1, Band 2: Livland - Grafen Manteuffel des stammes Zöge Genealogisches Handbuch der baltischen Ritterschaften Teil 2, Band 1: Estland, Görlitz 1930 - Zoege von Manteuffel Genealogisches Handbuch der baltischen Ritterschaften Teil 3, Band 1: Kurland - Manteuffel genannt Zoege Genealogisches Handbuch der Oeselschen Ritterschaft, 1935 - Zoege (von Manteuffel) Manteifeļi-Cēges Kurzemes bruņniecības ģenealoģijas rokasgrāmata