Ašafenburga (vācu: Aschaffenburg) ir pilsēta Bavārijā, Vācijā. Izvietojusies Mainas krastos pašos Bavārijas ziemeļrietumos 41 km uz dienvidrietumiem no Frankfurtes pie Mainas. Nosaukums cēlies no nelielās Ašafas upītes, kas ietek Mainā pilsētas teritorijā. Pilsētas teritorija bijusi apdzīvota jau no akmens laikmeta. Sākotnējie Ašafenburgas iedzīvotāji bijuši alemaņi. 5. gadsimtā uz bijušā Romas leģiona cietokšņa drupām franki uzbūvēja pili. Viduslaikos pilsēta bija zināma kā Ascaffaburc, Ascapha vai Ascaphaburg. 8. gadsimtā Svētais Bonifācijs nodibināja šeit benediktiešu klosteri. Vairākus gadsimtus Ašafenburga bija arhibīskapa rezidence, Bavārijas sastāvā tā nonāca tikai 1814. gadā. 2. pasaules kara laikā stipri cietusi sabiedroto uzlidojumos. 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Ašafenburga. Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski)