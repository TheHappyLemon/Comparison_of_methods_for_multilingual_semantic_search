Mato Kosiks (lejassorbu: Mato Kosyk, vācu: Matthäus Kossick, dzimis 1853. gada 18. jūnijā, miris 1940. gada 22. novembrī) bija sorbu dzejnieks un žurnālists. Kopā ar dzejnieci Minu Vitkojcu tiek uzskatīts par sorbu dzejas klasiķi. Dzimis zemnieku ģimenē. Pēc sākumskolas pabeigšanas iestājās ģimnāzija, kuru viņam nācās pamest 1873. gadā, lai strādātu Leipcigas dzelzceļā. Tajā pašā laikā sarakstīja savus pirmos dzejoļus. 1877. gadā atgriezās Verbenā, kur sāka nodarboties ar literāro darbību, sadarbojoties ar dažādām sorbu izdevniecībām. 1880. gadā viņš kļuva par vienu no lejassorbu kultūras un izglītības sabiedrības Maśica Serbska dibinātājiem. Tajā pašā gadā kļuva par lejassorbu valodas laikraksta Bramborske Nowiny redaktoru. Laikraksta redaktora darbs nenesa pietiekamu peļņu, tāpēc 1883. gadā viņš pārcēlās uz ASV, kur plānoja iestāties luterāņu seminārijā. ASV viņš sāka pētīt luterāņu teoloģiju, sākotnēji Springfīldā, bet vēlāk — Čikāgā. Pēc mācību beigām viņš tika iecelts par Velsburgas pilsētas draudzes mācītāju. Vēlāk viņš atgriezās dzimtenē, lai strādātu par mācītāju vienā no vietējām luterāņu draudzēm un nodarboties ar sabiedrisku darbu. Vietējā luterāņu baznīca neatzina viņa Amerikā iegūto teoloģisko izglītību un viņam bija jādodas atpakaļ uz ASV. No 1892. gada aktīvi sarakstījās ar sorbu sabiedriskajiem darbiniekiem Vācijā, kuri ietekmēja viņu atsākt literāro darbību. Līdz 1913. gadam strādāja par mācītāju ASV vācvalodīgo luterāņu draudzēs. 1913. gadā viņš nopirka fermu Oklahomas štatā, kur strādāja līdz savai nāvei 1940. gadā. 1880 — Serbska swajźba w Błotach 1881 — Pśerada markgroby Gera 1882 — Branibora pad 1893 — Zběrka dolnoserbskich pěsnjow 1929—1930 — Pěsni 2012. gadā Vācijā tika pabeigta Kosika astoņu kopoto rakstu sējumu izdošana. Verbenes ciemā atrodas viņa vārdā nosauktā vidusskola; 2003. gadā Verbenes ciemā tika atklāts M.Kosikam veltīts piemineklis. «Mato Kosyk - Sohn der Gemeinde». amt-burg-spreewald.de. Arhivēts no oriģināla, laiks: 2014. gada 19. augustā. Skatīts: 2020. gada 30. martā. «Mato Kosyk». domowina-verlag.de. Arhivēts no oriģināla, laiks: 2014. gada 19. augustā. Skatīts: 2020. gada 30. martā. Dzīvesgājums