Bezsvara stāvoklis ir stāvoklis, kurā ķermenim nav svara, t. i. spēks, ar kuru atbalsts iedarbojas uz ķermeni, ir nulle. Šāds stāvoklis rodas, ja ķermenis atrodas brīvā kritienā vai arī ķermeņa atbalsta paātrinājums ir vienāds ar brīvās krišanas paātrinājumu. Bezsvara stāvoklī atrodas jebkurš orbītā esošs kosmiskais aparāts ar izslēgtiem dzinējiem. Reizēm svara izzušanu jauc ar gravitācijas izzušanu; ir pat jēdzieni "nulles gravitācija" un "mikrogravitācija", kas no zinātniskā viedokļa ir aplami. Piemēram, var apskatīt Starptautisko kosmisko staciju (SKS), kuras orbītas augstums ir aptuveni 350 km. Šajā attālumā brīvās krišanas paātrinājums ir 8,8 m/s², kas ir tikai par 10% mazāks nekā pie Zemes virsmas. SKS bezsvara stāvokli veido stacijas kustība orbītā ar pirmo kosmisko ātrumu. Neņemot vērā Zemes atmosfēras, Saules gaismas spiediena u.c. maznozīmigu spēku iedarbību. Vikikrātuvē par šo tēmu ir pieejami multivides faili. Skatīt: Bezsvara stāvoklis. Encyclopædia Britannica raksts (angliski) Krievijas Lielās enciklopēdijas raksts (krieviski)