Jaroslavs Januss (slovāku: Jaroslav Janus; dzimis 1989. gada 21. septembrī) ir slovāku hokejists, vārtsargs. Pašlaik (2017) Januss spēlē Čehijas Ekstralīgas klubā Liberecas "Bili Tygri". 2007. gada vasarā Januss pārcēlās uz Ziemeļameriku, kur uzsāka spēlēt Ontārio hokeja līgā. Ērijas "Otters" sastāvā Januss aizvadīja divarpus sezonas, līdz pievienojās Amerikas hokeja līgas vienībai Norfolkas "Admirals", kuras sastāvā spēlēja arī 2010.—11. un 2011.—12. gada sezonās. 2012. gada vasarā hokejists pievienojās Bratislavas "Slovan" rindām, tās sastāvā spēlējot līdz pat 2015. gadam. Turpmākās sezonas Januss aizvadīja Čehijas Ekstralīgā. Slovākijas hokeja izlases rindās spēlējis 2009. gada Pasaules čempionātā junioriem, tiekot iekļauts turnīra simboliskajā izlasē. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)