Petra Mārita Olli (somu: Petra Maarit Olli; dzimusi 1994. gada 5. jūnijā) ir somu brīvā stila cīkstone, 2016. gada vasaras olimpisko spēļu dalībniece, 2018. gada pasaules čempione, 2016. un 2018. gada Eiropas čempione. 2014. gadā Eiropas čempionātā Olli izcīnīja bronzas medaļu, bet 2015. gada rudenī kļuva par Pasaules čempionāta sudraba medaļas ieguvēju. Abās sacensībās viņa startēja svara kategorijā līdz 58 kg. 2016. gadā Eiropas čempionāta finālā Petra Olli uzvarēja esošo pasaules čempioni Ukrainas cīkstoni Oksanu Gergeļu. 2018. gada 24. oktobrī Pasaules cīņas sporta čempionātā Budapeštā Olli finālcīņu ar Kanādas sportisti Danielu Lapažu pabeidza ar rezultātu 5-5, un viņai bija jākļūst par čempioni, jo pretiniecei bija brīdinājums. Tomēr Kanādas treneris iesniedza apelāciju, kuru tiesneši noraidīja, un tāpēc somu sportiste saņēma papildu punktu un kļuva par pasaules čempioni. Līdz ar to, Somijas cīņas sporta vēsturē Petra Olli kļuva par pirmo somu sieviešu cīkstoni pasaules čempioni. «Петра Олли благодарна своим тренерам – россиянину и эстонцу» (krievu). Yle Uutiset. 2018. gada 23. novembris. Skatīts: 2019-06-01. «Финка Петра Олли стала чемпионкой Европы по борьбе» (krievu). fontankafi.ru. 2016. gada 10. marts. Skatīts: 2019-06-01. «Петра Олли в драматичном финале завоевала золотую медаль на чемпионате мире по борьбе» (krievu). Yle Uutiset. 2018. gada 24. oktobris. Skatīts: 2019-06-01. Vikikrātuvē par šo tēmu ir pieejami multivides faili. Skatīt: Petra Olli. Olympedia profils (angliski) FILA profils (angliski)