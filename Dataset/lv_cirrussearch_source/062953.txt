Jakubs Vadlejhs (čehu: Jakub Vadlejch; dzimis 1990. gada 10. oktobrī Prāgā) ir čehu vieglatlēts, startē šķēpa mešanas sacensībās. Viņš ir 2020. gada vasaras olimpisko spēļu sudraba medaļas ieguvējs, kā arī pasaules čempionātu medaļnieks. Piedalījies trijās vasaras olimpiskajās spēlēs (2012, 2016, 2020). Debijas reizē 2012. gadā Londonā neiekļuva finālā, ar rezultātu 77,61 metri ieņemot 25. vietu kvalifikācijā. 2016. gadā Riodežaneiro ieņēma 8. vietu. 2020. gada olimpiskajās spēlēs Tokijā (notika 2021. gadā) izcīnīja sudraba medaļu. Pasaules čempionātā pirmo reizi piedalījās 2011. gadā Tegu, kad ieņēma 16. vietu. 2017. gadā Londonā izcīnīja sudraba medaļu, raidot šķēpu 89,73 metrus tālu un sasniedzot personisko rekordu. 2019. gada Pasaules čempionātā ieņēma 5. vietu. 2022. gadā Jūdžīnā ieguva bronzas medaļu. 2022. gada Eiropas čempionātā Minhenē kļuva par sudraba laureātu. 2022. gada Pasaules čempionātā Budapeštā otro reizi pēc kārtas izcīnīja bronzu. Vikikrātuvē par šo tēmu ir pieejami multivides faili. Skatīt: Jakubs Vadlejhs. Olympedia profils (angliski) The Sport.org profils (angliski) IAAF profils (angliski) Trach and Field vieglatlēta profils (angliski) IAAF Dimanta līgas profils (angliski)