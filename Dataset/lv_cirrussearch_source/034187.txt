Barselonas metro (spāņu: Metro de Barcelona) ir metro sistēma Spānijas otrajā lielākajā pilsētā un Katalonijas galvaspilsētā Barselonā. Barselonas metro savu darbību uzsāka 1924. gadā. Mūsdienās Barselonas metro sastāv no vienpadsmit līnijām un 180 stacijām. Kopējais līniju garums ir 146 kilometri no kuriem lielākā daļa jeb 98% atrodas zem zemes. Pēc 2014. gada datiem Barselonas metro gada laikā pārvadāja 416,2 miljonus pasažieru un ap 1,14 miljoniem pasažieru vienas dienas laikā. Barselonas metro ir pieejamas astoņu veidu biļetes. Viena brauciena cena atkarībā no līnijas svārstās no 2,15 līdz 7,60 eiro. Tas ir septītais noslogotākais metro Eiropā un trīsdesmit piektais noslogotākais metro pasaulē pēc pārvadāto pasažieru skaita viena gada laikā. Tas ir sestais garākais metro Eiropā un divdesmit otrais garākais metro pasaulē pēc visu līniju kopējā garuma. «Arhivēta kopija». Arhivēts no oriģināla, laiks: 2015. gada 26. septembrī. Skatīts: 2015. gada 30. novembrī. «Arhivēta kopija». Arhivēts no oriģināla, laiks: 2016. gada 18. jūnijā. Skatīts: 2016. gada 13. jūnijā.