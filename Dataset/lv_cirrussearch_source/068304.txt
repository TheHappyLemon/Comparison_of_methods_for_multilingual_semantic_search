Preston North End Football Club, vienkārši pazīstams arī kā Preston North End vai PNE, ir profesionāls Anglijas futbola klubs no Prestonas pilsētas, kas piedalās Anglijas otrajā spēcīgākajā futbola līgā jeb Anglijas čempionātā. Klubs tika dibināts 1880. gadā un savas mājas spēles aizvada Deepdale stadionā, kurā ir 23 404 skatītāju vietas. 1888. gadā Preston North End bija viens no Anglijas futbola līgas dibinātājiem. 1888–89. gada sezonā klubs uzvarēja gan jaunizveidotajā Anglijas futbola līgā gan arī FA kausā, kļūstot par pirmo Anglijas komandu, kas vienas sezonas laikā ir uzvarējusi gan augstākajā līgā gan FA kausā. Klubs arī nezaudēja nevienā mačā, iegūstot iesauku The Invincibles. Arī nākamajā seznoā Preston North End kļuva par līgas uzvarētājiem. Kluba pazīstamākie spēlētāji ir Toms Finijs un Bils Šenklijs, kuru vārdā ir nosauktas Deepdale stadiona tribīnes. Anglijas futbola augstākais līmenis (līdz 1992. gadam Pirmā divīzija; tagad — Premjerlīga) Čempioni (2): 1888–89, 1889–90 Vicečempioni (6): 1890–91, 1891–92, 1892–93, 1905–06, 1952–53, 1957–58 Anglijas futbola 2. līmenis (1893.—1992. Otrā divīzija; 1992.—2004. Pirmā divīzija; tagad — Championship) Čempioni (3): 1903–04, 1912–13, 1950–51 Vicečempioni (2): 1914–15, 1933–34 Anglijas futbola 3. līmenis (pašlaik — League One) Čempioni (2): 1970–71, 1999–2000 Izslēgšanas spēļu uzvarētāji (1): 2015 Anglijas futbola 4. līmenis (pašlaik — League Two) Čempioni (1): 1995–96 Vicečempioni (1): 1986–87 FA kauss Čempioni (2): 1888–89, 1937–38 Finālisti (5): 1887–88, 1921–22, 1936–37, 1953–54, 1963–64 FA Charity Shield Finālisti (1): 1938 Oficiālā tīmekļa vietne (angliski)