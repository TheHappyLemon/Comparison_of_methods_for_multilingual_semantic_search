Sphere ir sfēriska sarīkojumu halle Lasvegasas priekšpilsētā Paradaisā, Nevadā, ASV, uz austrumiem no Las Vegas Strip un blakus The Venetian Las Vegas luksusa viesnīcai un kazino. Par arhitektu biroja Populous projektēto ieceri attīstītājs Madison Square Garden Sports paziņoja 2018. gada februārī, kad tā bija zināma kā MSG Sphere. Tā ir lielākā sfēriskā celtne pasaulē, pēc tilpuma apsteidzot līdzšinējo titula turētāju Avicii Arena Zviedrijas galvaspilsētā Stokholmā. Galvenajai zālei ir 18 600 sēdvietu ietilpība, un tā ir aprīkota ar liektu 16K LED ekrānu un 4D efektiem. Tā kā sfēras formai nav koncertzālei piemērota akustika, tad skandas ir aprīkotas ar skaņas viļņu formēšanas un viļņu lauku sintēzes tehnoloģijām. Divas trešdaļas celtnes eksterjera veido 54 000 m2 LED ekrānu, kas tumšajās diennakts stundās rāda kustīgus attēlus. Tas ir lielākais LED ekrāns pasaulē. Celtne ir 112 m augsta un 157 m plata diametrā. Celtniecību uzsāka 2018. gada 27. septembrī, plānojot atklāšanu 2021. gadā, taču Covid-19 pandēmijas radīto piegādes ķēžu satricinājumu rezultātā būvniecību apturēja uz vairākiem mēnešiem. Sarīkojumu halli apmeklētājiem atklāja 2023. gada 6. oktobrī ar īru rokgrupas U2 koncertu. Sphere (Londona) «Southwest Snapshot: January 2023». Engineering News-Record. 2023. gada 11. janvāris. Arhivēts no oriģināla, laiks: 2023. gada 20. maijs. Skatīts: 2023. gada 20. maijs. Mick Akers. «Next Las Vegas arena a 360-foot-tall sphere». Las Vegas Sun, 2018. gada 9. februāris. Arhivēts no oriģināla, laiks: 2019. gada 4. augusts. Skatīts: 2020. gada 28. februāris. Richard N. Velotta. «New performance venue near Las Vegas Strip to reshape skyline». Las Vegas Review-Journal, 2018. gada 9. februāris. Arhivēts no oriģināla, laiks: 2020. gada 28. februāris. Skatīts: 2020. gada 28. februāris. Richard N. Velotta. «Work begins on 18,000-seat MSG Sphere at The Venetian». Las Vegas Review-Journal, 2018. gada 27. septembris. Arhivēts no oriģināla, laiks: 2021. gada 11. aprīlis. Skatīts: 2019. gada 19. decembris. «Populous to build spherical music venues in Vegas and London». Dezeen (en-US). 2018. gada 14. februāris. Arhivēts no oriģināla, laiks: 2021. gada 1. marts. Skatīts: 2018. gada 10. oktobris. «Sphere President: World’s first 16K LED screen, 164K speakers, feel and smell await audiences». www.reviewjournal.com (angļu) (Las Vegas Review-Journal). 2023-01-23. Paul Szydelko. «Changing the shape of entertainment in Las Vegas». Travel Weekly, 2022. gada 21. jūnijs. Arhivēts no oriģināla, laiks: 2022. gada 19. decembris. Skatīts: 2022. gada 19. decembris. «MSG Sphere announces official opening date in September 2023». 2023. gada 10. februāris. Arhivēts no oriģināla, laiks: 2023. gada 16. februāris. Skatīts: 2023. gada 16. februāris.