Donalds Henrijs Ramsfelds (angļu: Donald Henry Rumsfeld; dzimis 1932. gada 9. jūlijā; miris 2021. gada 29. jūnijā) bija amerikāņu politiķis un uzņēmējs, kurš bija ASV aizsardzības sekretārs no 1975. līdz 1977. gadam, strādājot Džeralda Forda administrācijā, un atkal no 2001. gada līdz 2006. gadam, strādājot Džordža V. Buša administrācijā. No 1963. gada līdz 1969. gadam Ramsfelds bija ASV Pārstāvju palātas loceklis, pārstāvot Ilinoisas 13. kongresa apgabalu. Donalds Ramsfelds piedzima Čikāgā, Ilinoisas štatā. Bērnību aizvadījis Čikāgai pieguļošā pilsētā Vinetkā. Ramsfelda tēvs bija Otrā pasaules kara veterāns. 1954. gadā Ramsfelds absolvēja Prinstonas Universitāti, saņemot bakalaura grādu politiskajās zinātnēs. Pēcāk arī mācījās Keisvesternas Universitātē un Džordžtaunas Universitātē, bet tās neabsolvēja. No 1954. gada līdz 1957. gadam Ramsfelds dienēja ASV Jūras kara flotē. Pēc dienēšanas Ramsfelds kļuva par administratīvo asistentu ASV Pārstāvju palātas loceklim no Ohaio 11. kongresa apgabala - Deividam Denisonam. 1962. gadā Ramsfelds tika ievēlēts ASV Pārstāvju palātā, pārstāvot Ilinoisas 13. kongresa apgabalu. Amatā tika apstiprināts 1963. gada 3. janvārī. 1975. gadā, kad ASV prezidents Džeralds Fords pārkārtoja savu kabinetu, Ramsfelds tika iecelts par 13. ASV aizsardzības sekretāru. 1977. gadā Džeraldam Fordam netiekot pārvēlētam, 2001. gadā ASV prezidents Džordžs V. Bušs Ramsfeldu iecēla par 21. ASV aizsardzības sekretāru. Kā aizsardzības sekretāram viņam bija ļoti būtiska loma karā pret terorismu. 2006. gadā Ramsfelds atkāpās no ASV aizsardzības sekretāra amata. 2021. gada 29. jūnijā, 88 gadu vecumā, Ramsfelds nomira no vēža (multiplās mielomas), Taosā Ņūmeksikas štatā. 2021. gada 24. augustā viņš tika apglabāts Ārlingtonas nacionālajā kapsētā. «Donald H. Rumsfeld – George W. Bush Administration». Office of the Secretary of Defense – Historical Office. Arhivēts no oriģināla, laiks: 2019. gada 29. maijs. Skatīts: 2019. gada 29. maijs. «Donald H. Rumsfeld – Gerald Ford Administration». Office of the Secretary of Defense – Historical Office. Arhivēts no oriģināla, laiks: 2019. gada 29. maijs. Skatīts: 2019. gada 29. maijs. Mark Larson. «Radio Interview with Defense Secretary Donald Rumsfeld on KOGO Radio San Diego with Mark Larson». KOGO. Arhivēts no oriģināla, laiks: 2010. gada 2. marts. Skatīts: 2019. gada 29. maijs – caur defense.gov. «Arhivēta kopija». Arhivēts no oriģināla, laiks: 2010. gada 2. martā. Skatīts: 2021. gada 13. novembrī. Curt Mills. «Donald Rumsfeld, Nixon Republican Turned Iraq War Salesman, Dead At 88». The American Conservative, 2021. gada 30. jūnijs. Arhivēts no oriģināla, laiks: 2021. gada 2. jūlijs. Skatīts: 2021. gada 5. jūlijs. Vikikrātuvē par šo tēmu ir pieejami multivides faili. Skatīt: Donalds Ramsfelds.