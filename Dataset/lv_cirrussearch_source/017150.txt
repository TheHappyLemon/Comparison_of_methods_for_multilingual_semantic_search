HTC Corporation ir Taivānas viedtālruņu un planšetdatoru ražotājs. HTC 1997. gadā dibināja Cher Wang, H. T. Cho un Peter Chou. Sākotnēji HTC ražoja viedtālruņus Microsoft operētājsistēmai Windows Mobile, bet kopš 2009. gada ražo arī Android sistēmai. 2015. un 2016. gadā HTC strādāja ar zaudējumiem. 2017. gada 21. septembrī paziņots, ka HTC par 1,1 miljardu dolāru pārdos daļu viedtālruņu biznesa Google: pusi no HTC izpētes nodaļas darbiniekiem (liela daļa no tiem strādāja pie Pixel viedtālruņa) un intelektuālā īpašuma patentus. Darījums pabeigts 2018. gada 30. janvārī. HTC arī turpmāk izstrādāja viedtālruņus ar savu zīmolu; sāka vairāk koncentrēties uz lietu internetu un virtuālās realitātes risinājumiem. 2018. gada jūlijā paziņots, ka, lai uzlabotu HTC finansiālo stāvokli, uzņēmums likvidēs piektdaļu (1500) no kopējā darbavietu skaita. «Arhivēta kopija». Arhivēts no oriģināla, laiks: 2013. gada 17. janvārī. Skatīts: 2013. gada 4. janvārī. "Google" iegādāsies daļu HTC viedtelefonu biznesa LETA, 2017. gada 21. septembris HTC likvidēs piektdaļu darbvietu LETA AFP, 2018. gada 03. jūlijs