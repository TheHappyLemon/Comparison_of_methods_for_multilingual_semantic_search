Devolla (albāņu: Lumi Devoll) ir 196 kilometrus gara Semani upes labā satekupe Albānijas dienvidos. Iztece - Albānijas dienvidaustrumos, uz dienvidiem no vietas, kur satiekas Albānijas, Grieķijas un Ziemeļmaķedonijas robežas. Līkumojot tek rietumu virzienā. Satekot ar Osumi upi, pie Kučovas izveido Semani upi. Devollas krastos atrodas Bilišta, Malika, Gramša un Kučova. 1108. gadā Devollas cietoksnī upes augštecē tika noslēgts Devollas līgums starp Antiohijas firstu Boemundu I un Bizantijas imperatoru Aleksiju I Komnēnu. Norvēģijas valstij piederošā kompānija Statkraft uz Devollas ceļ divus HES. Vikikrātuvē par šo tēmu ir pieejami multivides faili. Skatīt: Devolla.