Džeimss Kīts (James Keith, 1696-1758) bija skotu muižnieks, Stjuartu dinastijas piekritējs, atbalstījis jakobītu sacelšanos. No 1728. gada Krievijas armijas ģenerālis, piedalījies Krievijas karā pret Zviedriju (1741-43), veicis diplomātiskos uzdevumus Zviedrijā (1743-44), vēlāk komandējis Krievijas armijas spēkus Tallinā un Rīgā (1745-47). Vēlāk Prūsijas feldmaršals, viens no tuvākajiem karaļa Frīdriha II padomdevējiem un karavadoņiem. Anglijas lielložas lielmeistars Kintoras grāfs Džons Kīts iecēla savu brāli Džeimsu Kītu par Anglijas lielložas Ziemeļvācijas un Krievijas provinciālložas otro lielmeistaru 1740. gadā. Provinciālložā ietilpa arī tagadējās Latvijas teritorija. Vikikrātuvē par šo tēmu ir pieejami multivides faili. Skatīt: Džeimss Kīts. Encyclopædia Britannica raksts (angliski) Brockhaus Enzyklopädie raksts (vāciski)