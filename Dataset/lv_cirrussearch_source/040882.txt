Kacpers Drozdovskis (poļu: Kacper Drozdowski; dzimis 1996. gada 14. maijā Toruņā) ir Polijas starptautiskais meistars šahā (2013). Šahu iemācījies spēlēt piecu gadu vecumā. Daudzkārtējais Polijas jauniešu šaha čempionātu dalībnieks dažādās vecuma grupās, kurās izcīnījis piecas medaļas: trīs zelta (2006. gadā U10 vecuma grupā, 2010. gadā U14 vecuma grupā, 2011. gadā U16 vecuma grupā), sudraba (2012. gadā U18 vecuma grupā) un bronzas (2009. gadā U14 vecuma grupā). 2010. gadā Javožno šaha kluba JKSz MCKiS sastāvā izcīnījis bronzas medaļu Polijas jauniešu komandu čempionātā šahā. Sekmīgi piedalījies Polijas jauniešu čempionātos šaha ātrspēlē un ātrajā šahā. Četrkārtējs Polijas jauniešu čempions ātrajā šahā (2008. gadā U12 vecuma grupā ar laika kontroli 15 un 30 minūtes uz visu partiju, 2011. gadā U16 vecuma grupā, 2014. gadā U18 vecuma grupā). 2007. gadā uzvarējis Nīderlandes atklātajā jauniešu šaha čempionātā. 2012. gadā Prāgā uzvarējis Eiropas jauniešu šaha čempionātā U16 vecuma grupā. 2013. gadā debitējis Polijas šaha čempionāta finālā. 2014. gada februārī Budapeštā dalījis pirmo vietu First Saturday starptautiskajā šaha turnīrā. Pārstāvējis Polijas komandu Eiropas jauniešu komandu šaha čempionātos U18 vecuma grupā, kuros piedalījies 3 reizes (2012-2014). Komandu vērtējumā izcīnījis 2 zelta (2012, 2013) un sudraba (2014) medaļas, bet individuālajā vērtējumā izcīnījis sudraba (2012) un bronzas (2014) medaļas. Par panākumiem turnīros FIDE 2013. gadā Drozdovskim piešķīrusi starptautiskā meistara (IM) nosaukumu. 2014. gada augustā uzsācis mācības Dalasas Teksasas universitātē kā šīs universitātes šaha programmas stipendiāts. Ekstraliga Juniorów 2010 First Saturday GM Feb 2014 OlimpBase :: European Boys' U18 Team Chess Championship :: Kacper Drozdowski 1st quarter PB 2013, Yerevan, ARM, 18-20 January 2013 «UT Dallas Chess Program Scholarship Winners». Arhivēts no oriģināla, laiks: 2016. gada 30. augustā. Skatīts: 2017. gada 21. decembrī. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)