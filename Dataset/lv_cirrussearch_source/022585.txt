2014. gada ziemas olimpisko spēļu atklāšanas ceremonija notika Soču olimpiskajā stadionā, Sočos, Krievijā 2014. gada 7. februārī. Tā sākās 20:14 pēc Maskavas laika (UTC+4) un beidzās 23:02 pēc Maskavas laika (UTC+4). Šīs bija pirmās olimpiskās spēles, kuras pārvaldīja jaunais Starptautiskā Olimpiskā komitejas prezidents Tomass Bahs Ziemas olimpiskās spēles oficiāli atklāja Krievijas Federācijas prezidents Vladimirs Putins. Atklāšanas ceremoniju Soču olimpiskajā stadionā veidoja 2000 mākslinieki, klātienē to vēroja 40 000 cilvēku Ceremonija pieskārās dažādiem aspektiem Krievijas vēsturē un tā iekļāva vairāku slavenus krievu māksliniekus un to darbus. Daži no tiem bija: Pēteris Čaikovskis, Nikolajs Gogolis, Sergejs Eizenšteins, krievu balets u.c. Atklāšanas ceremonijas vieta - Soču Olimpiskais stadions tika celts speciāli priekš Olimpiskajām spēlēm. Tas tiks izmantots tikai atklāšanas un noslēguma ceremonijām. Konstantīns Ernsts bija galvenais atklāšanas ceremonijas producents un radošais direktors Pirms ceremonijas sākšanās stadionā uzstājās t.A.T.u. un Iekšlietu ministrijas koris, kurš izpildīja Daft Punk dziesmu "Get Lucky". Uz ekrāna parādās 11 gadīgā Liza Temnikova, kura attēlo varoni vārdā Ļubova (krievu valodā "mīlestība"). Viņa sāk skaitīt krievu alfabētu, kurā katram burtam atbilst kāda ar Krieviju saistīta lieta. Pēc tam Ļubova mēģina saķert striķī iesieto pūķi un lēnām, kā sapnī, sāk celties augšup, tālāk no zemes. Kamēr viņa guļ, zem viņas tiek rādīti deviņi dažādi Krievijas dabasskati. Piecas lielas sniegpārslas parādās laukumā, lēnām sāk atvērties un izveido piecu olimpiskos riņķus. Taču tehniskas kļūdas dēļ, augšējā labās puses sniegpārsla neatvērās. Šis misēklis nebija novērojams Krievijas telekanālos, jo pārraidītāji ātri vien šo kadru izgrieza. Sretenskas klostera koris dziedāja Krievijas himnu, tikmēr 240 brīvprātīgie sarkanos, baltos, zilos kostīmos attēloja Krievijas karogu. Karoga nesēji bija grupa kosmonautu - Fjodors Jurčihins, Romans Romaņenko, Svetlana Savitskaja un Jeļena Serova. Karogu mastā pacēla Sergejs Krikaļovs. Brīvprātīgie kustējās uz augšu un leju, izveidojot plīvojošu karogu. Valstis stadionā devās krievu alfabēta kārtībā. Gājienu uzsāka Grieķija un noslēdza Olimpisko spēļu rīkotājvalsts Krievija. Pēc ienākšanas stadionā, atlēti tika nosēdināti tribīņu zemākajās rindās. Katras nosauktās valsts attēls tika uzprojektēts kā satlītattēls uz stadiona grīdas. Stadionā ienākošās valsts nosaukums tika nosaukts angliski, franciski un krieviski. Parādi pavadīja elektroniskās deju mūzikas remiksi, kurus no tradicionālās krievu mūzikas pārveidoja Leonīds Rudenko. Atklāšanas ceremonija lielākoties fokusējās uz klasisko mūziku un liela mēroga priekšnesumiem. Priekšnesumi ceļoja cauri Krievijas vēsturei, cauri bērna acīm, pieskaroties mākslai, mūzikai un baletam. Priekšnesumos bija attēlota Svētā Bazila katedrāles būvēšana, Pētera I armijas veidošanās. Rādot 20. gadsimta notikumus 14 kolonnas pacēlās no zemes un tad pazuda, atspoguļojot Krievijas revolūciju. Dučiem vīriešu veda raķetes un uz zemes parādījās Jurija Gagarina vārds, turpinājumā tika būvēti debesskrāpji. Vēlāk stadionā parādījās trīs Olimpisko spēļu talismani - lācis, tīģeris, zaķis. Olimpiskās spēles par atklātām paziņoja prezidents Vladimirs Putins. Tika izpildīts balets Gulbju ezers, kura beigās parādījās baloži - Olimpiskie simboli. Pēc tam Anna Ņetrebko izpildīja Olimpisko himnu krievu valodā. Atklāšanas ceremonijā piedalījās vairāk nekā 3000 mākslinieki un 2000 brīvprātīgie. 10 000 cilvēku palīdzēja noorganizēt atklāšanas ceremoniju. Vairāk nekā 130 projektori un 2,6 miljoni lūmenu tika izmantoti, lai pārvērstu stadiona grīdu 3D kustīgās bildēs un dabasskatos. Olimpisko karogu stadionā ienesa astoņas izcilas Krievijas personības: Čulpana Hamatova (aktrise), Lidija Skobļikova (ātrslidotāja), Anastasija Popova (žurnāliste), Valentīna Tereškova (kosmonaute), Vjačeslavs Fetisovs (hokejists), Valērijs Gergijevs (diriģents), Alans Jeņiļejevs (kibersportists) un Ņikita Mihalkovs (kinorežisors). Olimpisko zvērestu no atlētu puses deva Ruslans Zaharovs (šorttreks), no tiesnešu puses - Vjačeslavs Vedeņins un no treneru puses - Anastasija Popkova. Olimpiskajā stadionā lāpu iensa tenisiste Marija Šarapova, to nodeva tālāk vieglatlētei Jeļenai Isinbajevai. Trešais lāpas nesējs bija cīkstonis Aleksandrs Kareļins, kurš lāpu iedeva mākslas vingrotājai Aļinai Kabajevai. Tālāk lāpa nonāca pie daiļslidotājas Irinas Rodņinas, kura to nodeva slavenajam hokeja vārtsargam Vladislavam Tretjakam. Tretjaks kopā ar Rodņinu skriešus devās ārā no stadiona. Olimpiskā uguns tika iedegta Soču olimpiskajā parkā. Inez Torre and Matthew Knight CNN. «Sochi 2014: Winter Olympic venues». CNN. Par Starptautiskās Olimpiskās komitejas prezidentu ievēlēts Tomass Bahs, nra.lv, 10.09.2013. Ziemas Olimpiskās spēles iesākas ar tehnisku ķibeli, express.co.uk, 07.02.2014. «22 Russians Who We Won't Let Vladimir Putin Forget Were Gay». www.advocate.com. 2013. gada 6. aug. Rīkotāji lielākajā noslēpumā tur olimpiskās uguns iedegšanu, lsm.lv, 07.02.2014. «Spoiler Alert: Watch a Russian Police Choir Sing ‘Daft Punk’ in Sochi». 2014. gada 7. febr. Megan Gibson. «t.A.T.u. To Play at Sochi Olympic Opening Ceremony», 2014. gada 7. febr.. – caur entertainment.time.com. By Faith Karimi and Michael Martinez CNN. «All eyes on Russia as opening ceremony marks start of Winter Olympics». CNN. Televīzijas kanāla pārraidītāji pēc tehniskās kļūmes, washingtontimes.com, 07.02.2014. Krievijas Federācijas karogu stadionā ienes grupa kosmonautu, space.com, 07.02.2014. «Soču olimpiskās spēles atklātas». Apollo.lv. 2014. gada 7. febr. Olimpisko spēļu atklāšana iesākas ar grandiozu šovu Arhivēts 2014. gada 6. jūlijā, Wayback Machine vietnē., sochi2014.com, 08.02.2014. Nick Miller. «A cheat sheet for the Winter Olympics opening ceremony». The Sydney Morning Herald, 2014. gada 7. febr.. Soču olimpisko spēļu organizatori noalgo 3000 māksliniekus, themoscowtimes.com, 20.09.2013.