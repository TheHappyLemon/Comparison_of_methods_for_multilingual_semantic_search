Arnis Līcītis (dzimis 1946. gada 8. janvārī Rīgā, miris 2022. gada 21. janvārī Rīgā) bija latviešu aktieris. Dzimis 1946. gadā Rīgā aktieru Alfrēda Videnieka un Helgas Līcītes ģimenē. Mācījās Rīgas 1. vidusskolā un neklātienē studēja Valsts konservatorijas Teātra fakultātē, kuru pabeidzis 1970. gadā. Līcītis darbojās Drāmas teātrī, Valmieras teātrī, Jaunatnes un Krievu drāmas teātros, bija viens no ražīgākajiem latviešu kinoaktieriem. Filmējies vairāk nekā 160 filmās un seriālos, vairāk aiz Latvijas robežām. Viena no Latvijā zināmākajām kinolentēm ar Līcīša dalību ir "Aveņu vīns". Bija precējies ar aktrisi Ingu Aizbalti. Miris 2022. gada 21. janvārī Rīgā no sirdstriekas. Rīgas Kinostudijā filmējās no 1965. gada, tēlojis apmēram 150 dažādās filmās, arī Moldovā, Krievijā, Baltkrievijā, Lietuvā un Ukrainā. «Mūžībā devies aktieris Arnis Līcītis». www.lsm.lv (latviešu). 2022-01-21. Skatīts: 2022-01-28. Arnis Līcītis filmas.lv IMDb profils (angliski) Profils kino-teatr.ru (krieviski)