Pečora (krievu: Печора, komi: Печӧра) ir pilsēta Komi republikā Krievijas Federācijā. Tā atrodas Komi ziemeļaustrumu daļā Pečoras upes labajā krastā 588 km uz ziemeļaustrumiem no Siktivkaras. Lielākā upes osta Eiropas ziemeļaustrumos. Pečoras klimats ir mēreni kontinentāls ar ilgu un mēreni bargu ziemu un īsu, siltu vasaru ar nelielu karsto dienu skaitu. Gada vidējā gaisa temperatūra ir -2,5 °C. Janvāra temperatūra ir -19,3 °C (absolūtais minimums -56 °C), bet jūlija +15,4 °C (absolūtais maksimums +35 °C). Sniega sega izveidojas ap 26. oktobri, bet izkūst 10. maijā (tā noturas 192 dienas). Bezsala periods ilgst 70 dienas, bet veģetācijas periods - 73 dienas. Aktīvo temperatūru (virs 10 °C) summa ir ap 1100 °C. Gada nokrišņu daudzums ir ap 580 mm. Pečorā baltās naktis vasarā ir 79 dienas no 12 maija līdz 30. jūlijam. Vidējais vēja ātrums - 3,7 m/s. Gaisa mitrums: 77%. http://www.gks.ru/free_doc/doc_2016/bul_dr/mun_obr2016.rar. Vikikrātuvē par šo tēmu ir pieejami multivides faili. Skatīt: Pečora. Krievijas Lielās enciklopēdijas raksts (krieviski)