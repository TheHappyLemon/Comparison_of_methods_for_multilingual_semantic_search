Barbara Hunde (vācu: Barbara Hund; dzimusi 1959. gada 10. oktobrī Darmštatē) ir Vācijā dzimusi starptautiskā lielmeistare šahā (1982), kas no 1991. gada pārstāv Šveici. No 1975. līdz 1978. gadam četras reizes pēc kārtas uzvarējusi Vācijas Federatīvās Republikas junioru šaha čempionātos. Vairākkārt piedalījusies Vācijas Federatīvās Republikas sieviešu šaha čempionātos, kuros trīs reizes kļuvusi par uzvarētāju (1978, 1982, 1984). Divas reizes piedalījusies Pasaules šaha čempiones izcīņas cikla starpzonu turnīros: 1979. gadā ierindojusies 14. vietā, bet 1982. gadā bijusi tuvu iekļūšanai pretendentu trijniekā, dalot 4.-5. vietu. Daudzu starptautisko sieviešu šaha turnīru laureāte, tajā skaitā uzvarējusi turnīros Bīlē (1977), Veikanzē (1980) un Belgradā (1982). Par panākumiem turnīros FIDE 1979. gadā Hundai piešķīra starptautiskās meistares (WIM), bet 1982. gadā - starptautiskās lielmeistares (WGM) nosaukumu. Kopš 1991. gada šaha turnīros pārstāv Šveici. 1993. gadā uzvarējusi Šveices sieviešu šaha čempionātā. Pārstāvējusi Vācijas Federatīvās Republikas un Šveices komandas lielākajos komandu šaha turnīros: Pasaules šaha olimpiādēs piedalījusies 15 reizes (1978-1988, 1992-1994, 2000-2008, 2012-2014). Komandu vērtējumā izcīnījusi bronzas (1978) medaļu. Individuālajā vērtējumā izcīnījusi sudraba (1978) un 3 bronzas (1980, 1994, 2004) medaļas. Eiropas komandu šaha čempionātos piedalījusies 4 reizes (1992, 1999-2001, 2007). Deutsche Meisterschaften der Frauen 1979 Rio de Janeiro Interzonal Tournament 1982 Bad Kissingen Interzonal Tournament «Ehrentafel Damen». Arhivēts no oriģināla, laiks: 2016. gada 31. martā. Skatīts: 2016. gada 23. augustā. OlimpBase :: Women's Chess Olympiads :: Barbara Hund OlimpBase :: European Women's Team Chess Championship :: Barbara Hund Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)