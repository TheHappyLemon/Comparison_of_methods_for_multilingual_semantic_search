Alfredo Foni (itāļu: Alfredo Foni, dzimis 1911. gada 20. janvārī, miris 1985. gada 28. janvārī) bija itāļu futbolists un futbola treneris. Spēlējis aizsarga pozīcijā, bijis Itālijas futbola izlases dalībnieks. Savu spēlētāja karjeru pavadījis Udinese, Lazio, Padova un Juventus komandās. Ar Juventus komandu 1935. gadā uzvarējis Itālijas A sērijā. Itālijas futbola izlasi pārstāvējis no 1936. līdz 1942. gadam, kopumā piedaloties 23 mačos. Ar izlasi ieguvis zelta medaļu 1936. gada vasaras olimpiskajās spēlēs, kā arī uzvarējis 1938. gada FIFA Pasaules kausā. Viņš ir tikai viens no četriem itāļu futbolistiem, kurš ir uzvarējis abos turnīros. Pēc spēlētāja karjeras beigām kļuvis par treneri. Vadījis komandas Itālijā un Šveicē. Aizvedis Internazionale komandu līdz diviem A sērijas tituliem. Bijis Itālijas un Šveices futbola izlases galvenais treneris. Šveici vadījis 1966. gada FIFA Pasaules kausā. Juventus Itālijas A sērija: 1934–35 Itālijas kauss: 1937–38, 1941–42 Itālija Vasaras olimpiskās spēles zelta medaļa: 1936 FIFA Pasaules kauss: 1938 Internazionale Itālijas A sērija: 1952–53, 1953–54 Roma Starppilsētu gadatirgus kauss: 1960–61 «Olympedia – Alfredo Foni». www.olympedia.org. Skatīts: 2022-10-04. Olympedia profils (angliski) Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)