Artemijs Panarins (krievu: Артемий Панарин; dzimis 1991. gada 30. oktobrī) ir krievu hokejists, kreisās malas uzbrucējs. Pašlaik (2021) Panarins spēlē Nacionālās hokeja līgas kluba Ņujorkas "Rangers" sastāvā. Intervijā 2019. gadā A. Panarins asi kritizējis Krievijā valdošo Vladimira Putina režīmu. Profesionāļa karjeru Panarins sāka jau 2008.—09. gada KHL sezonā, kad aizvadīja piecas spēles Čehovas "Vitjaz" sastāvā. Nākamajā sezonā Panarins "Vitjaz" rindās aizvadīja 20 spēles, taču gadu vēlāk jau nostiprinājās komandas sastāvā. 2011.—12. gada sezonā Panarins kļuva par vienu no komandas vadošajiem uzbrucējiem, un sezonas otrajā pusē tika aizmainīts uz Kazaņas "Ak Bars". Arī nākamo sezonu hokejists uzsāka "Vitjaz" rindās, īsi pirms regulārās sezonas noslēguma tiekot aizmainīts uz Sanktpēterburgas SKA. 2013.—14. gada sezonā Panarins dalīja Sanktpēterburgas SKA rezultatīvākā spēlētāja godu ar Iļju Kovaļčuku. 2014.—15. gada sezonā uzbrucējs atzīmējās jau ar 62 punktiem, sezonu noslēdzot kā visas KHL piektais rezultatīvākais spēlētājs. Kopā ar komandu viņš izcīnīja arī Gagarina kausu. 2015. gada vasarā Panarins noslēdza divu gadu līgumu ar NHL klubu Čikāgas "Blackhawks". Savā debijas sezonā Panarins 80 spēlēs atzīmējās ar 77 punktiem, to noslēdzot kā komandas otrs rezultatīvākais spēlētājs aiz Patrika Keina. Kā līgas labākais debitants Panarins ieguva Kaldera balvu. 2017. gada jūnijā tika aizmainīts uz Kolumbusas "Blue Jackets". 2019. gadā kā brīvais aģents pārgāja uz Ņujorkas "Rangers". 2020. gadā Panarins tika iekļauts līgas simboliskajā izlasē. Krievijas hokeja izlases sastāvā kļuvis par 2011. gada Pasaules čempionu junioriem. Turnīra finālspēlē pret Kanādu Panarins guva divus vārtus. Krievijas hokeja zvaigzne Panarins intervijā asi kritizē Putina režīmu Delfi «Rangers Agree to Terms With Free Agent Forward Artemi Panarin». NHL.com (en-US). Arhivēts no oriģināla, laiks: 2019-07-01. Skatīts: 2019-07-01. Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)