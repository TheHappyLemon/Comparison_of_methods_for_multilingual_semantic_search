Nika Melia (gruzīnu: ნიკა მელია; dzimis 1979. gada 21. decembrī) ir Gruzijas politiķis, Apvienotās nacionālās kustības partijas priekšsēdētājs un bijušais Gruzijas parlamenta loceklis. No 2016. līdz 2019. gadam un no 2020. līdz 2021. gadam viņš bija Gruzijas parlamenta deputāts no Apvienotās nacionālās kustības. Viņam ir Oksfordas Brūkas universitātes maģistra grāds starptautiskajās attiecībās. Melia bija viens no 2019. gada Gruzijas protestu organizētājiem. Protests izvērsās par mēģinājumu iebrukt parlamenta ēkā, ko apturēja specvienības. Rezultātā Melia tika apsūdzēts pēc panta par vardarbības organizēšanu grupā, grupas vadīšanu vai piedalīšanos tajā. 2019. gada jūnijā tiesa noraidīja apsūdzības prasību par pirmstiesas apcietinājumu un lika Meliam iemaksāt drošības naudu, valkāt uzraudzības rokassprādzi un izmeklēšanas laikā arī nodot savu pasi. 2020. gada 1. novembrī Melia bija viens no līderiem opozīcijas mītiņā, kas pieprasīja atkārtotas parlamenta vēlēšanas. 2020. gada 21. decembrī Melia ar 64.9% balsīm tika ievēlēts par Apvienotās nacionālās kustības partijas priekšsēdētāju. Pēc Melias atteikuma maksāt drošības naudu Tbilisi pilsētas tiesa viņam piesprieda pirmstiesas apcietinājumu. 2021. gada 23. februārī specvienības un policija iebruka Apvienotās nacionālās kustības birojā un arestēja Meliu. Eiropas Savienība sagādāja drošības naudu, kā arī 2021. gada 19. aprīlī panāca līguma noslēgšanu starp politiskajām partijām. Melia tika atbrīvots 2021. gada 10. maijā. 2021. gada 5. oktobrī Gruzijas parlaments apstiprināja Melias lūgumu izbeigt viņa parlamenta mandātu. Melias lēmums bija reakcija uz partijas "Gruzijas sapnis" izstāšanos no līguma ar opozīciju. «Nikanor (Nika) Melia - United National Movement». agenda.ge. Arhivēts no oriģināla, laiks: 2023. gada 16. janvārī. Skatīts: 2023. gada 16. janvārī. «Georgian Parliament Strips Opposition Lawmaker Of Immunity Over Violent Protests». www.rferl.org. Skatīts: 2019. gada 26. jūlijs. «Opposition party MP Nika Melia charged with violence at Tbilisi rally». Agenda.ge. Skatīts: 2019. gada 25. jūnijs. «Opposition MP, charged with incitement to violence at Tbilisi rallies, released on bail». Agenda.ge. Skatīts: 2019. gada 28. jūnijs. «Nika Melia becomes new UNM party chair». Agenda.ge. Skatīts: 2021. gada 17. februāris. «EU posts bail to free jailed Georgia opposition leader». The Guardian. 2021. gada 8. maijs. «Georgian Opposition Leader Released In Tbilisi After EU Posts His Bail». rferl.org. 2021. gada 10. maijs. «Parliament Suspends UNM Chairman Melia’s Mandate». Georgia Today. 2021. gada 5. oktobris. «Parliament to discuss UNM Chair’s MP mandate termination». 1st channel. 2021. gada 5. oktobris. Vikikrātuvē par šo tēmu ir pieejami multivides faili. Skatīt: Nika Melia. parliament.ge