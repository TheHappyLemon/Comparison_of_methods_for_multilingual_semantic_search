Mijava (slovāku: Myjava) ir pilsēta Slovākijā, Trenčīnas apgabala Mijavas apriņķa centrs pie Mijavas upes. Pilsētu dibinājuši bēgļi no citiem Slovākijas (tolaik Augšungārijas) apvidiem 1533. gadā. Tāpat kā visa Slovākija, gadsimtiem bijusi Ungārijas sastāvā, pilsētas ungāriskais nosaukums bija Milava (ungāru: Milava). 1848. gada revolūcijas laikā 1848. gada 19. septembrī nemiernieki Ļudovīta Štūra vadībā Mijavā pasludināja Slovākijas atdalīšanos no Ungārijas. Tomēr slovāku kaujiniekiem izdevās iegūt kontroli tikai pār dažiem apgabaliem ap Mijavu. Pēc Pirmā pasaules kara Mijava iekļāvās Čehoslovākijā. No 1993. gada — Slovākijas sastāvā. Pēc tautības vairums pilsētas iedzīvotāju ir slovāki (95,5 %). Pēc reliģiskās piederības — luterāņi (51,4 %), nereliģiozi (28,2 %), katoļi (14,2 %). Neraksturīgi citām Slovākijas pilsētām, lielākā reliģiskā kopiena pilsētā ir luterāņi. Vikikrātuvē par šo tēmu ir pieejami multivides faili. Skatīt: Mijava. Q110227967.