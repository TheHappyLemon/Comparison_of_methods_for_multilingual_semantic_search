Lei Tindzje (ķīniešu: 雷挺婕, piņjiņs: Lei Tingjie; dzimusi 1997. gada 13. martā Čuncjina) ir Ķīnas starptautiskā lielmeistare šahā (2014). 2014. gadā uzvarējusi 4. Ķīnas sieviešu šaha meistaru turnīrā. 2015. gadā uzvarējusi Maskavas starptautiskā šaha festivāla Moscow Open sieviešu turnīrā, apsteidzot Aleksandru Gorjačkinu. 2015. gada decembrī dalījusi 1.-5. vietu Bēnlingenes starptautiskajā šaha turnīrā Vācijā. 2017. gadā uzvarējusi Ķīnas sieviešu šaha čempionātā. 2017. gada augustā bijusi labākā dāmu konkurencē "RTU Open" "A" turnīrā. 2018. gada decembrī Sanktpēterburgā izcīnījusi bronzas medaļu Pasaules čempionātā sievietēm šaha ātrspēlē. Piedalījusies Pasaules šaha čempionātos sievietēm pēc izslēgšanas sistēmas: 2015. gadā Sočos 1. kārtā uzvarējusi Dejsi Kori, bet 2. kārtā zaudējusi Humpi Koneru; 2018. gadā Hantimansijskā 1. kārtā uzvarējusi Anitu Garu, 2. kārtā uzvarējusi Nanai Dzagnidzei, 3. kārtā uzvarējusi Alisai Gaļļamovai, bet ceturtdaļfinālā zaudējusi Katerinai Lagno. 2021. gada novembrī Rīgā uzvarējusi 2021. gada "FIDE Chess.com Grand Swiss" turnīrā sievietēm un iekļuvusi 2022. gada FIDE Pretendenšu turnīrā. 2022. gada oktobrī un novembrī Monako ceturtdaļfināla un pusfināla pretendenšu mačos uzvarējusi Mariju Muzičuku un Annu Muzičuku ar vienādu rezultātu 2½:1½. 2023. gada aprīlī Čuncjinā pretendenšu turnīrā finālā uzvarējusi Taņu Džunji ar rezultātu 3½:1½ un ieguvusi tiesības piedalīties mačā par Pasaules sieviešu šaha čempiones titulu. 2023. gada jūlijā Šanhajā un Čuncjinā mačā par Pasaules šaha čempiones nosaukumu ar 5½:6½ (+1, = 9, -2) zaudējusi Pasaules šaha čempionei Dzjui Veņdzjuņai. 2023. gada decembrī Samarkandā izcīnījusi 3. vietu Pasaules ātrā šaha čempionātā sievietēm. Sekmīgi pārstāvējusi Ķīnas komandu lielākajos komandu šaha turnīros: Pasaules šaha olimpiādēs piedalījusies 1 reizi (2018). Komandu vērtējumā izcīnījusi zelta (2018) medaļu, bet individuālajā vērtējumā izcīnījusi sudraba (2018) medaļu; Āzijas komandu šaha čempionātos piedalījusies 2 reizes (2012, 2016). Komandu vērtējumā izcīnījusi zelta (2016) medaļu. Individuālajā vērtējumā izcīnījusi sudraba (2012) medaļu; Pasaules komandu šaha čempionātos piedalījusies 3 reizes (2015, 2017-2019). Komandu vērtējumā izcīnījusi zelta (2019), sudraba (2017) un bronzas (2015) medaļas. Individuālajā vērtējumā izcīnījusi 3 zelta (2015, 2017 - divas) medaļas. Par panākumiem turnīros FIDE 2014. gadā Lei Tindzje piešķīra starptautiskās lielmeistares (WGM) nosaukumu, bet 2017. gadā - starptautiskā lielmeistara (GM) nosaukumu. «WGM Lei Tingjie best in Moscow Open Women’s Cup». Arhivēts no oriģināla, laiks: 2017. gada 5. jūlijā. Skatīts: 2017. gada 15. augustā. GM Zubarev clinches the title at 32nd Boeblingen Open 2015 Wei Yi and Lei Tingjie are 2017 Chinese Chess Champions «FIDE World Blitz Champions: Carlsen and Lagno | ChessBase». Arhivēts no oriģināla, laiks: 2018. gada 31. decembrī. Skatīts: 2018. gada 31. decembrī. 2015 FIDE Knockout Matches Women’s World Championship 2018 2021 FIDE Chess.com Women's Grand Swiss Women's Candidates Tournament 2022-2023: All The Information - Chess.com Lei Tingjie wins the FIDE Women's Candidates FIDE Women's World Championship (2023) 2023 World Rapid Womens OlimpBase :: Women's Asian Team Chess Championship :: Lei Tingjie OlimpBase :: World Women's Team Chess Championship :: Lei Tingjie 3rd quarter Presidential Board Meeting August 2014 Title Applications approved by the Presidential Board by written resolution Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)