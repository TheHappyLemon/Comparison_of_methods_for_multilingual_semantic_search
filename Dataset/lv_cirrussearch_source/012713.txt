Igors Volkovs (krievu: Игорь Владимирович Волков; dzimis 1983. gada 24. janvārī) ir krievu hokejists, malējais uzbrucējs. Pašlaik (2015) spēlē Kontinentālās hokeja līgas kluba Hantimansijskas "Jugra" sastāvā. Profesionālā spēlētāja karjeru Volkovs uzsāka 2000. gadā, kad debitēja Krievijas Superlīgas kluba Ufas "Salavat Julajev" rindās. Ufā Volkovs spēlēja līdz pat 2004.—05. sezonas vidum, kad pievienojās Maskavas "Dinamo" rindām, kopā ar klubu izcīnot Krievijas čempiona titulu. 2005. gada vasarā Igors atgriezās "Salavat Julajev", 2006.—07. gada sezonā tiekot atzīts par visas līgas vērtīgāko spēlētāju. 2007.—08. sezonā, jau pārstāvot Omskas "Avangard", Volkovs izcīnīja savu otro Krievijas čempiona titulu. 2010.—11. gada sezonu hokejists uzsāka Ufas "Salavat Julajev" rindās, taču tad atgriezās Omskā. 2013. gada jūlija sākumā Volkovs noslēdza divu gadu līgumu ar Maskavas "Spartak", taču komandas rindas pameta jau pēc gada, kad noslēdza viena gada līgumu ar Maskavas CSKA. 2015. gada vasarā noslēdza viena gada līgumu ar Hantimansijskas "Jugra". Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)