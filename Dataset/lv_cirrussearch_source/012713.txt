Timofejs Šiškanovs (krievu: Тимофей Михайлович Шишканов; dzimis 1983. gada 10. jūnijā) ir krievu hokejists, kreisās malas uzbrucējs. Pašlaik (2016) spēlē Āzijas hokeja līgas komandā HK Sahalīna. Profesionālā spēlētāja karjeru Šiškanovs uzsāka 1999. gadā, kad debitēja Krievijas Augstākajā līgā spēlējošajās Maskavas "Spartak" rindās. 2001.—02. sezonu Timofejs aizvadīja Maskavas CSKA, bet 2002. gada vasarā pārcēlās uz Ziemeļameriku. 2002.—03. sezonu Šiškanovs aizvadīja Kvebekas Junioru hokeja līgas klubā Kvebekas "Remparts". No 2003. līdz 2005. gadam hokejists spēlēja AHL, divus mačus aizvadot arī NHL kluba Našvilas "Predators" rindās, taču 2005.—06. sezonas gaitā tika aizmainīts uz Sentluisas "Blues", tās rindās aizvadot 22 spēles. 2006. gada vasarā Šiškanovs atgriezās Krievijā, pievienojoties Krievijas Superlīgas klubam Čehovas "Vitjaz". No 2007. līdz 2009. gadam Šiškanovs spēlēja Maskavas CSKA, Sanktpēterburgas SKA un Ņižņijnovgorodas "Torpedo" rindās, taču nākamās divas sezonas aizvadīja Omskas "Avangard" sastāvā. 2011.—12. sezonu hokejists iesāka Novosibirskas "Sibirj" rindās, taču sezonas vidū pārcēlās uz Mitišču "Atlant". 2012. gada vasarā hokejists pievienojās Habarovskas "Amur" rindām, taču divus gadus vēlāk noslēdza līgumu ar KHL jaunpienācēju HK Soči. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)