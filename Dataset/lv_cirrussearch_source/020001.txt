Shadowgun ir 2011. gadā iOS un Android ierīcēm izdota šaujamspēle no trešās personas skatpunkta. Spēles izstrādātāji ir Madfinger Games. Shadowgun ir šaujamspēle no trešās personas skatpunkta. Spēlētājs vada spēles galveno varoni Džonu Sleidu, pārvietojoties ar analogo kursorsviru ekrāna kreisajā malā, bet ar taustiņiem ierīces labajā malā izmantojot ieročus un veicot citas darbības. Shadowgun ir arī aizsegi, aiz kuriem Sleids var paslēpties no pretinieku lodēm. Spēles darbība norisinās 2350. gadā, kad varu pasaulē ir pārņēmušas ļaunas starpgalaktiskas korporācijas. Tās nolīgušas algotņus, no kuriem labākos sauc par Shadowguns. Viens no viņiem ir spēles galvenais varonis Džons Sleids, kam uzdots atrast doktoru, kurš veic eksperimentus ar apkārtējiem iedzīvotājiem, lai radītu mutantus. Shadowgun ir saņēmis dažādus vērtējumus. Apskatu vietne GameRankings un Metacritic spēles iOS versiju novērtēja ar attiecīgi 77% un 72/100. IGN novērtēja spēli ar 7,5/10, bet Edge Magazine — 4/10, slavējot spēles detalizēto grafiku un animāciju, bet kritizējot līmeņu un ieroču dizainu. PocketGamer spēlei piešķīra 8/10 vērtējumu, slavējot tās grafiku, vadību un skaņas efektus. Touchgen spēli novērtēja ar 8/10, un salīdzināja ar Gears of War 3. Spēles oficiālā lapa izstrādātāju tīmekļa vietnē Arhivēts 2019. gada 19. februārī, Wayback Machine vietnē. (angliski)