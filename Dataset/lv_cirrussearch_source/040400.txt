Adlī er Rūmī (arābu: العدلي الرومي; dzimis ap 800. gadu, miris ap 870. gadu) bija arābu šahists, viens no spēcīgākiem tā laika šatrandžas spēlētājiem. 7. gadsimta beigās un 8. gadsimta sākumā arābi iekaroja Persiju un virkni citu teritoriju. Tie aktīvi apguva iekaroto tautu kultūru, pārņēma tās sasniegumus un veicināja to tālāko attīstību. Arābi ienesa izmaiņas arī no persiešiem apgūtajā spēlē — čatrangā . Nedaudz mainījās noteikumi, figūru nosaukumi un izskats, kā arī pašas spēles nosaukums no čatranga uz šatrandžu. Lielā interese par spēli veicināja šatrandžas spēlētāju skaita pieaugumu. Tos iedalīja vairākās kategorijās pēc stipruma, radās pirmie profesionālie spēlētāji. Tāds bija arī Adlī. Slavens viņš kļuva būdams kalifu Vāsika (842—847) un Mutavakila (847—861) galmu spēlētājs un bija labākais līdz 847. gadam, kad zaudēja maču Razī. Viņa pazudusī grāmata Kitab al-Shatradan, kas datēta ar 842. gadu, bieži minēta citu arābu šatranžas autoru darbos. Tajā bijusi informācija par šatranžas vēsturi, atklātnēm (tabijām), galotnēm un simtiem mansubu. Al-Adli sastādījis vairākas šatrandžas pozīcijas — mansubas. Šatrandžā figūru gājieni arī bija atšķirīgi — tā ar mūsdienu dāmas priekšteci gājienus varēja izdarīt tikai uz blakus esošo diagonālo lauciņu un tā tika uzskatīta par vāju figūru. Baltie piesaka matu 5 gājienos: 1. Tg6+ Kh8 2. Tf8+ Kh7 3. Th6+ Kg7 4. Df6+ Кxf8 5. Th8# vai 4. ... Кxh6 5. Th8# Bill Wall: al-Adli Arhivēts 2016. gada 3. martā, Wayback Machine vietnē. (angliski) Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 9.—10. lpp. ISBN 5-85 270-005-3. (krieviski) Бондаренко Ф.С. Становление шахматного этюда. Киев : Здоров’я, 1980. 7. lpp. (krieviski)