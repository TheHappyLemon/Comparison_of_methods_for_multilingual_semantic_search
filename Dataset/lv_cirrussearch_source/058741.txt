Hennings Stille Bergs (norvēģu: Henning Stille Berg, dzimis 1969. gada 1. septembrī) ir Norvēģijas futbola treneris un bijušais futbolists, spēlēja aizsarga pozīcijā, bijis Norvēģijas futbola izlases dalībnieks. Kopš 2023. gada jūlija Bergs ir Allsvenskan kluba AIK galvenais treneris. Pēc karjeras sākuma Norvēģijā, 1993. gadā Bergs pārcēlās uz Anglijas klubu Blackburn Rovers. Kopā ar Blackburn Rovers un vēlāk ar Manchester United Bergs kopumā izcīnīja trīs Anglijas Premjerlīgas titulus. Savu karjeru noslēdzis Skotijas klubā Rangers. Norvēģijas futbola izlases sastāvā piedalījies 1994. un 1998. gada FIFA Pasaules kausā, kā arī 2000. gada Eiropas čempionātā. Aizvadījis 100 spēles izlasē un guvis deviņus vārtus. Pēc spēlētāja karjeras beigām kļuvis par treneri. Strādājis Norvēģijā, Anglijā, Polijā, Ungārijā un Kiprā. Ar Varšavas "Legia" 2013.—2014. gada sezonā uzvarēja Ekstraklasa līgā, bet nākamājā sezonā izcīnīja Polijas kausu. Vadot Kipras klubu Omonia, 2020.—2021. gada sezonā uzvarēja Kipras Pirmajā divīzijā, izcīnot valsts čempiontitulu. 2023. gada jūlijā kļuva par Zviedrijas kluba AIK galveno treneri. Blackburn Rovers Anglijas Premjerlīga: 1994–95 Anglijas Līgas kauss: 2001–02 Manchester United Anglijas Premjerlīga: 1998–99, 1999–2000 Legia Warsaw Ekstraklasa: 2013–14 Polijas kauss: 2014–15 Omonia Nicosia Kipras Pirmā divīzija: 2020–21 Kipras Superkauss: 2021 Vikikrātuvē par šo tēmu ir pieejami multivides faili. Skatīt: Hennings Bergs. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)