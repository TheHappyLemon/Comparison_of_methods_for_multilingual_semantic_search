1974. (MCMLXXIV) bija parastais gads, kas pēc Gregora kalendāra sākās otrdienā. 18. janvāris — Izraēla parakstīja līgumu atvilkt spēkus no Suecas kanāla rietumkrasta. 27. janvāris — pēc tam, kad Brisbenas upe Austrālijā pārrāva aizsargdambi, applūda daļa Brisbenas pilsētas. 11. februāris — naftas krīze: ASV valsts sekretārs Henrijs Kisindžers publiskoja Neatkarības projektu, kas nodrošinātu ASV enerģētisko neatkarību. 3. marts — Turcijas lidsabiedrības lidmašīna DC-10 reisā no Parīzes uz Londonu nogāzās mežā netālu no Parīzes; bojā gāja visi 346 pasažieri un apkalpes locekļi. 5. marts — Izraēlas pēdējie bruņotie spēki atstāja Suecas kanāla rietumkrastu. 8. marts — Parīzē tika atvērta "Šarla de Golla" lidosta. 17. marts — naftas krīze: arābu naftas eksportētājvalstis, izņemot Lībiju, paziņoja par naftas embargo beigām pret ASV. 29. marts — kosmosa zonde Mariner 10 sasniedza Merkuru. 31. marts — dibināta Apvienotās Karalistes lidsabiedrība British Airways. 6. aprīlis — Anglijas pilsētā Braitonā notiekošajā Eirovīzijas dziesmu konkursā uzvarēja Zviedrijas grupa ABBA ar dziesmu "Waterloo". 25. aprīlis — Portugāles galvaspilsētā Lisabonā sākas Neļķu revolūcija. 18. maijs — pabeigta Varšavas radio masta būve, kas kļuva par pasaules augstāko cilvēka rokām celto konstrukciju (646,38 metri). 30. maijs — NASA palaida mākslīgo zemes pavadoni ATS-6. 1. jūnijs — izveidota Bahamas Centrālā banka. 13. jūnijs — Vācijas Federatīvajā Republikā sākās 1974. gada FIFA pasaules kauss futbolā. 7. jūlijs — Vācijas Federatīvā Republika ar rezultātu 2:1 uzvarēja Nīderlandes valstsvienību un kļuva par FIFA kausa ieguvējiem. 27. — 30. jūlijs — Votergeitas skandāls: ASV Pārstāvju palāta apsūdzēja ASV prezidentu Ričardu Niksonu taisnīguma apturēšanā, varas ļaunprātīgā izmantošanā un Kongresa nicināšanā. 8. augusts — Votergeitas skandāls: ASV prezidents Ričards Niksons paziņoja, ka atkāpsies no amata nākamajā dienā. 9. augusts — Ričards Niksons kļuva par pirmo ASV prezidentu, kas atkāpies no amata; viceprezidents Džeralds Fords kļuva par 38. prezidentu. 15. augusts — Seulā, Dienvidkorejā atvērta pirmā metro līnija. 8. septembris — Votergeitas skandāls: ASV prezidents Džeralds Fords valsts vārdā Ričardam Niksonam piedeva Votergeitas noziegumus. 30. oktobris — The Rumble in the Jungle boksa cīņa kura notika Kinšasā, Zairā, kur Muhameds Ali uzvarēja Džordžu Formenu ar astotā raunda nokautu. 2. decembris — zonde Pioneer 11 veica Jupitera pārlidojumu. 24. — 25. decembris — Klusā okeāna ciklons Treisija gandrīz pilnībā iznīcināja Austrālijas pilsētu Dārvinu; bojā gāja 71 cilvēks. Janvāris 4. janvāris — Armins Cegelers (Armin Zöggeler), Itālijas kamaniņu braucējs 23. janvāris — Džeks Fišers (Jack Fischer), ASV kosmonauts 30. janvāris — Olīvija Kolmane (Olivia Colman), angļu aktrise Februāris 7. februāris — Stīvs Nešs (Stephen John Nash), Kanādas basketbolists 9. februāris — Žordi Kruifs (Jordi Cruijff), Nīderlandes futbolists 13. februāris — Robijs Viljamss (Robbie Williams), angļu dziedātājs 20. februāris — Jeļena Jakovļeva, Latvijas tenisa trenere 22. februāris — Džeimss Blants (James Blunt), angļu dziedātājs Marts 15. marts — Ieva Tāre, latviešu basketboliste 17. marts — Dorins Rečans (Dorin Recean), Moldovas premjerministrs 27. marts — Gaiska Mendjeta (Gaizka Mendieta Zabala), basku futbolists Aprīlis 1. aprīlis — Paolo Betīni (Paolo Bettini), itāliešu riteņbraucējs 9. aprīlis — Dženna Džeimsone (Jenna Jameson), ASV pornoaktrise un uzņēmēja 13. aprīlis — Rūbens Ēstlunds (Ruben Östlund), zviedru kinorežisors un scenārists 18. aprīlis — Edgars Raits (Edgar Wright), angļu režisors un scenārists 28. aprīlis — Penelope Krusa (Penélope Cruz), spāņu aktrise 29. aprīlis — Valters Villadei (Walter Villadei), Itālijas inženieris, kosmonauts Maijs 22. maijs — Arsēnijs Jaceņuks (Арсеній Яценюк), ukraiņu politiķis 23. maijs — Manuela Švēziga (Manuela Schwesig), vācu politiķe Jūnijs 7. jūnijs — Bērs Grilss (Bear Grylls), britu piedzīvojumu meklētājs 23. jūnijs — Džoels Edžertons (Joel Edgerton), Austrālijas aktieris un kinorežisors Jūlijs 1. jūlijs: Maksims Sušinskis (Максим Юрьевич Сушинский), krievu hokejists Džefersons Peress (Jefferson Pérez), Ekvadoras vieglatlēts, soļotājs 8. jūlijs — Andrejs Mezins (Андрэй Мезiн), Baltkrievijas hokejists 29. jūlijs — Džošs Rednors (Josh Radnor), ASV aktieris 30. jūlijs — Hilarija Svonka (Hilary Swank), ASV kinoaktrise Augusts 7. augusts: Maikls Šenons (Michael Shannon), amerikāņu aktieris Andrejs Štolcers, Latvijas futbolists 10. augusts — Aleksandrs Zubkovs (Александр Юрьевич Зубков), krievu bobslejists 19. augusts — Sergejs Rižikovs (Сергей Николаевич Рыжиков) Krievijas kosmonauts Septembris 3. septembris — Martins Gerbers (Martin Gerber), Šveices hokejists Oktobris 8. oktobris — Zorans Zaevs (Зоран Заев), Maķedonijas premjerministrs Novembris 8. novembris — Metjū Rīss (Matthew Rhys), velsiešu kinoaktieris 11. novembris — Leonardo Di Kaprio (Leonardo DiCaprio), ASV aktieris 13. novembris — Sergejs Rjazanskis (Сергей Николаевич Рязанский), Krievijas kosmonauts 18. novembris — Peters Sūlbergs (Petter Solberg), norvēģu autosportists Decembris 23. decembris — Tamazs Pertija (თამაზ პერტია), Gruzijas futbolists, treneris 29. decembris — Jevgeņijs Tarelkins (Евгений Игоревич Тарелкин), Krievijas kosmonauts 18. janvāris — Bills Fingers (Bill Finger), amerikāņu komiksu rakstnieks (dzimis 1914. gadā) 4. februāris — Liliāna Ronketi (Liliana Ronchetti), itāliešu basketboliste (dzimusi 1927. gadā) 2. aprīlis — Žoržs Pompidū (Georges Pompidou), Francijas premjerministrs un prezidents (dzimis 1911. gadā) 2. jūnijs — Voldemārs Jākobsons, latviešu tēlnieks (dzimis 1899. gadā) 11. jūnijs — Juliuss Evola (Julius Evola), itāļu filozofs (dzimis 1898. gadā) 18. jūnijs — Georgijs Žukovs (Георгий Жуков), PSRS maršals (dzimis 1896. gadā) 1. jūlijs — Huans Perons (Juan Perón), argentīniešu politiķis (dzimis 1895. gadā) 29. jūlijs — Ērihs Kestners (Erich Kästner), vācu rakstnieks (dzimis 1899. gadā) 26. augusts — Čārlzs Lindbergs (Charles Lindbergh), ASV aviators (dzimis 1902. gadā) 2. septembris — Konstantīns Raudive, latviešu filozofs, parapsihologs (dzimis 1909. gadā) 21. septembris — Volters Brenans (Walter Brennan), amerikāņu aktieris (dzimis 1894. gadā) 9. oktobris — Oskars Šindlers (Oskar Schindler), ebreju glābējs (dzimis 1908. gadā) 20. oktobris — Dāvids Oistrahs (Давид Ойстрах), padomju vijolnieks (dzimis 1908. gadā) 13. novembris — Vitorio De Sika (Vittorio De Sica), itāļu kinorežisors (dzimis 1901. gadā) 25. novembris — Niks Dreiks (Nick Drake), angļu dziedātājs un komponists (dzimis 1948. gadā) 14. decembris — Volters Lipmens (Walter Lippmann), amerikāņu žurnālists (dzimis 1889. gadā) Ekonomikā — Fizikā — Fizioloģijā vai medicīnā — Ķīmijā — Literatūrā — Miera veicināšanā —