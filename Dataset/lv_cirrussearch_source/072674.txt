Kristaps Janičenoks (dzimis 1983. gada 14. martā Rīgā) ir bijušais latviešu basketbolists, spēlēja uzbrūkošā aizsarga, bet dažkārt vieglā uzbrucēja pozīcijā, ilggadīgs Latvijas basketbola izlases dalībnieks. Pēdējās profesionālā basketbola sezonās pārstāvēja Latvijas klubu Rīgas VEF, tā sastāvā četras reizes kļuvis par Latvijas Basketbola līgas (LBL) čempionu. Pēc karjeras beigām kļuvis par sporta funkcionāru, šobrīd darbojas kā LBL direktors Latvijas Basketbola savienībā. Kristaps Janičenoks savu profesionālā basketbolista karjeru uzsāka 16 gadu vecumā "Brocēni/LMT" komandā. Šajā klubā viņš spēlēja no 1999. līdz 2001. gadam (kopš 2000. gada komandas nosaukums bija BK LMT). Nākamās divas sezonas K. Janičenoks pavadīja Rīgas "Skonto" sastāvā. Spēlējot šajās divās LBL komandās, viņš kļuva par četrkārtēju Latvijas vicečempionu. Uz savu pirmo ārvalstu komandu K. Janičenoks devās 2003. gadā, kad pievienojās Beļģijas komandai Lježas "Basket", kurā viņš pavadīja vienu sezonu. 2004.—2011.2005. gada sezonā pārstāvēja Vācijas klubu Bonnas "Telekom Baskets", taču sākot ar nākamo sezonu viņš spēlēja Itālijā. Šajā laikā K. Janičenoks ir pārstāvēja Kapo d'Orlando "Orlandina Basket", Boloņas "Climamio" un "Teramo Basket". 2007. gadā viņš atgriezās Boloņas komandā "Upim" (agrāk "Climamio"). 2008. gada oktobrī K. Janičenoks pēc piecu gadu pārtraukuma atgriezās Latvijas komandā, pievienojoties "Barons/LMT" komandai. Pēc dažām spēlēm "Barona" sastāvā atstāja komandu. 2008. gada 11. decembrī viņš pievienojās Venēcijas klubam "Umana", kas spēlēja Itālijas A2 (pēc spēka valsts otrajā) līgā. No 2010.—2011. gada sezonas pārstāvēja Rīgas VEF, kā sastāvā izcīnīja trīs LBL čempiona titulus (2011, 2012, 2013), sudraba un bronzas medaļas BBL, kā arī divreiz sasniedza Eirokausa labāko 16 komandu skaitu. 2014. gada novembrī pievienojās BK Ventspils un palīdzēja iekļūt Baltijas līgas finālā. 2017. gadā atgriezās Rīgas VEF, kur arī noslēdza spēlētāja karjeru ar uzvaru 2018.—2019. gada LBL čempionātā, izcīnot savu ceturto čempionu kausu. Kristaps Janičenoks ir pārstāvējis visu vecumu jauniešu Latvijas basketbola izlases. 1999. gadā viņš kopā ar Latvijas U-16 izlasi izcīnīja 5. vietu Eiropas čempionātā, kļūstot par izlases līderi un visa turnīra 2. rezultatīvāko spēlētāju (vidēji spēlē 23,5 punkti). Lai arī Janičenoks ir spēlējis Latvijas U-18 izlasē, taču Eiropas čempionātos šīs vecuma grupas izlases sastāvā nav piedalījies, jo jau 17 gadu vecumā spēlēja U-20 izlasē. Kopā ar U-20 izlasi 2000. gadā viņš nekvalificējās Eiropas čempionāta finālturnīram. Arī divus gadus vēlāk 2002. gadā Latvijas U—20 izlasei neizdevās kvalificēties finālturnīram, taču šoreiz jau Janičenoks ar vidēji spēlē gūtajiem 13,6 punktiem bija viens no izlases līderiem. Latvijas pieaugušo izlases sastāvā K. Janičenoks ir piedalījies sešos Eiropas čempionāta finālturnīros. 2005. gada Eiropas čempionātā viņš kopā ar izlasi turnīrā izcīnīja 14. vietu, ar vidēji spēlē gūtiem 13,3 punktiem kļūdams par izlases otru rezultatīvāko spēlētāju. Divus gadus vēlāk 2007. gada Eiropas čempionātā Latvijas izlase ar K. Janičenoku ieguva 13. vietu Eiropā, šajā turnīrā viņš ar 15,5 punktiem jau bija izlases rezultatīvākais spēlētājs. 2009. gada Eiropas čempionātā Polijā Latvijas izlase parādīja diezgan vāju sniegumu, taču K. Janičenoka rezultativitāti tas neietekmēja: caurmērā gūstot 13,3 viņš kļuva par otru rezultatīvāko Latvijas izlasē. Pārstāvēja izlasi arī 2013., 2015. un 2017. gada Eiropas čempionātā. 2017. gadā noslēdza karjeru Latvijas izlasē. «Janičenoks atkal pārceļas uz Itāliju». Arhivēts no oriģināla, laiks: 2009. gada 16. februārī. Skatīts: 2009. gada 24. februārī. Europe U-16 Championship 1999 - Statistical leaders - Points per game[novecojusi saite], fibaeurope.com, apskatīts 2008. gada 2. augustā Europe U-20 Championship 2000 - Teams - Latvia, fibaeurope.com, apskatīts 2008. gada 2. augustā Europe U-20 Championship 2002 - Players - Kristaps Janičenoks, fibaeurope.com, apskatīts 2008. gada 2. augustā Eurobasket 2005 - Teams - Latvia - Accumulated stats Arhivēts 2008. gada 15. februārī, Wayback Machine vietnē., fibaeurope.com, apskatīts 2008. gada 2. augustā Eurobasket 2007 - Teams - Latvia - Accumulated stats Arhivēts 2008. gada 28. septembrī, Wayback Machine vietnē., fibaeurope.com, apskatīts 2008. gada 2. augustā Eurobasket 2009 - Players - Kristaps Janičenoks Arhivēts 2009. gada 11. septembrī, Wayback Machine vietnē., eurobasket2009.org, apskatīts 2009. gada 8. novembrī Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Eirolīgas profils (angliski) RealGM Basketball profils (angliski)