Mārvins Gejs (angļu: Marvin Gaye; dzimis Mārvins Pencs Gejs jaunākais (Marvin Pentz Gay Jr.) 1939. gada 2. aprīlī, miris 1984. gada 1. aprīlī) bija amerikāņu mūziķis, dziesmu autors un producents. Karjeras laikā izdevis 25 studijas albumus. 20. gadsimta 60. gados kļuva par "Motown princi", jo bija ierakstījis vairāk nekā 30 hitus ierakstu kompānijai. 1968. gadā ar savu dziesmas I Heard It Through the Grapevine versiju sasniedza topu virsotnes. Geja 1969. gadā izdotais albums M.P.G. kļuva par viņa pirmo albumu, kas sasniedza R&B topa pirmo vietu. Veiksmīgais 1971. gadā izdotais What's Going On albums kļuva par pirmo kāda solomākslinieka albumu, kurā iekļauti trīs singli, kas iekļūst topa pirmajā desmitniekā. 1973. gada singls Let's Get It On sasniedza topu virsotnes, savukārt tāda paša nosaukuma albums ierindojās 2. vietā, kļūstot par Motown veiksmīgāko albumu. 1982. gadā, pēc 21 gadu ilgas sadarbības ar Motown, Gejs parakstīja ierakstu līgumu ar Columbia Records un ierakstīja albumu Midnight Love, kurā iekļauta arī Grammy balvu ieguvusī Sexual Healing. Pēc mūziķa nāves 1984. gadā tika izdoti trīs albumi, tika pārizdoti vairāki viņa darbi. Mārvinu Geju 1984. gada 1. aprīlī nošāva viņa tēvs Mārvins Gejs vecākais. Pēc mūziķa nāves viņam piešķirti vairāki apbalvojumi, tai skaitā Grammy mūža ieguldījuma balva, vēl ticis iekļauts vairākās slavas zālēs. Studijas albumi The Soulful Moods of Marvin Gaye (1961) That Stubborn Kinda Fellow (1963) When I'm Alone I Cry (1964) Hello Broadway (1964) How Sweet It Is to Be Loved by You (1965) A Tribute to the Great Nat "King" Cole (1965) Moods of Marvin Gaye (1966) I Heard It Through the Grapevine (1968) M.P.G. (1969) That's the Way Love Is (1970) What's Going On (1971) Trouble Man (1972) Let's Get It On (1973) I Want You (1976) Here, My Dear (1978) In Our Lifetime (1981) Midnight Love (1982) «Marvin Gaye House». Arhivēts no oriģināla, laiks: 2013. gada 25. aprīlī. Skatīts: 2012. gada 18. jūnijs. Dial Them For Murder. Los Angeles Magazine. January 1998. Skatīts: 2012. gada 13. septembris. «Marvin Gaye Timeline». The Rock and Roll Hall of Fame. 1987. gada 21. janvāris. Skatīts: 2010. gada 23. decembris. Vikikrātuvē par šo tēmu ir pieejami multivides faili. Skatīt: Mārvins Gejs. Latvijas Nacionālās enciklopēdijas šķirklis Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) IMDb profils (angliski) Biogrāfija