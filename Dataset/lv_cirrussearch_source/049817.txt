Ostravas "Baník" (čehu: FC Baník Ostrava) ir Čehijas futbola klubs no Ostravas. Klubs ir dibināts 1922. gadā ar nosaukumu SK Slezská Ostrava. Spēlē Čehijas futbola augstākajā līmenī — 1. līgā. Mājas spēles komanda aizvada Ostravas pilsētas stadionā, kurā ir 15 123 vietas. Klubs ir guvis labus panākumus Čehoslovākijas laikā gan čempionātā, gan kausa izcīņā. Baník futbolisti ir trīs reizes kļuvuši par Čehoslovākijas čempioniem un trīs reizes izcīnījuši arī Čehoslovākijas kausu. 2004. gadā komanda izcīnīja Čehijas čempiontitulu. 2005. gadā tā uzvarēja Čehijas kausa izcīņā. Eiropas klubu sacensībās viens no lielākajiem panākumiem ir iekļūšana UEFA Kausu ieguvēju kausa izcīņas pusfinālā 1979. gadā. 1980.—1981. gada sezonā klubs iekļuva Eiropas čempionvienību kausa (tagad UEFA Čempionu līga) ceturtdaļfinālā. 1989. gadā komanda izcīnīja Mitropa kausu. Čehijas 1. līga Čempioni (1): 2003–04 Čehijas kauss Kausa ieguvēji (1): 2004–05 Finālisti (3): 2003–04, 2005–06, 2018–19 Čehoslovākijas čempionāts Čempioni (3): 1975–76, 1979–80, 1980–81 Vicečempioni (6): 1954–55, 1978–79, 1981–82, 1982–83, 1988–89, 1989–90 Čehoslovākijas kauss Kausa ieguvēji (3): 1972–73, 1977–78, 1990–91 Finālisti (1): 1978–79 «Stadion». fcb.cz (čehu). Skatīts: 2019. gada 13. jūlijā. «History». uefa.com (angļu). Skatīts: 2019. gada 13. jūlijā. «Mitropa Cup» (angļu). RSSSF. Skatīts: 2019. gada 13. jūlijā. «Czech Republic - List of Cup Finals» (angļu). RSSSF. Skatīts: 2019. gada 13. jūlijā. «Czechoslovakia / Czech Republic - List of League Tables» (angļu). RSSSF. Skatīts: 2019. gada 13. jūlijā. «Czechoslovakia - List of Cup Finals» (angļu). RSSSF. Skatīts: 2019. gada 13. jūlijā. Vikikrātuvē par šo tēmu ir pieejami multivides faili. Skatīt: Ostravas "Baník". Oficiālā mājaslapa (čehiski) Kluba profils UEFA vietnē (angliski) Kluba profils soccerway.com (angliski)