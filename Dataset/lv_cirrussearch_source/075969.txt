Kosveidīgie augi (latīņu: Equisetophyta) ir paparžaugu (Pteridophyta) apakšnodalījums, kas iedalās četrās klasēs, no kurām līdz mūsdienām ir saglabājusies tikai viena. Kosveidīgos raksturo sporofīta monopodiālā zarošanās un sānzaru mieturveida sakārtojums. Arī lapas sakārtotas mieturos. Stumbram un zariem krasi izteikti posmi un mezgli. Lapas reducētas no vidēja izmēra līdz sīkām, tām ir tikai viena dzīsla. Sporangiji atrodas uz sporofila — pārveidota sānzara. Kosveidīgie ir kā vienādsporu, tā arī dažādsporu augi. Kokveidīgie pārstāvji ir pilnīgi izmiruši, mūsdienās saglabājušies tikai lakstaugi. Nodalījums Kosveidīgie (Equisetophyta) klase †Hienijas (Hyenopsida) klase †Ķīļlapji (Sphenophyllopsida) (Sfenofiļi) klase †Kalamīti (Calamitopsida) klase Kosas (Equisetopsida) (†) — izmirušu augu grupa.