"Balodis sēdēja uz zara pārdomās par eksistenci" (zviedru: En duva satt på en gren och funderade på tillvaron) ir 2014. gada starptautiska kopražojuma melnās komēdijas drāmas filma, kuras režisors un scenārija autors ir Rojs Andersons. Šī ir trešā daļa Andersona "Triloģijā par dzīvi" pēc filmām "Dziesmas no otrā stāva" (Sånger från andra våningen, 2000) un "Tu, kas dzīvo" (Du levande, 2007). Filmas pirmizrāde notika 71. Venēcijas kinofestivālā, kur tā saņēma festivālā galveno balvu — Zelta lauvu. To izvēlējās kā Zviedrijas kandidatūru 88. Kinoakadēmijas balvai kategorijā "Labākā filma svešvalodā", tomēr netika nominēta. Filmas nosaukums ir atsauce uz Pītera Brēgela Vecākā 1565. gada gleznu "Mednieki sniegā". Gleznā ir attēloti ziema ar dažiem putniem, kas sēž uz koka zariem. Andersons sacīja, ka ir iedomājies, ka putni gleznā vēro lejā esošos cilvēkus, prātojot, ko viņi dara. Filmas nosaukumu viņš skaidroja ar "atšķirīgu veidu, kā pateikt "ko mēs patiesībā darām", par ko filma arī ir". Venēcijas kinofestivālā Andersons arī atklāja, ka filmu ietekmēja 1948. gada itāļu režisora Vitorio De Sikas filma "Velosipēdu zagļi". Tīmekļa vietnē Rotten Tomatoes filmai ir 89% vērtējums. Filma ir "lēnā kino" žanra darbs, kas sastāv vairākām īsākām vai garākām epizodēm, kuras dažreiz saista tikai vienādas tēmas vai tēli. Galvenais uzsvars filmā tiek likts uz diviem komivojažieriem, Jonatanu un Semu, un viņu neveiksmīgajiem mēģinājumiem pārdot joku preces (vampīra zobus, smieklu maisus un briesmoņa maskas). Lai gan filmai nav galvenās sižeta līnijas, visas epizodes ir savā starpā saistītas. Nancy Tartaglione. «Venice Film Festival Lineup Announced: ‘Manglehorn’, ‘Good Kill’ In Competition; Bogdanovich, Franco, Levinson, Von Trier Also In Official Selection». Deadline (en-US), 2014-07-24. Skatīts: 2023-08-27. «Roy Andersson film scoops Venice Golden Lion award». BBC News (en-GB). 2014-09-07. Skatīts: 2023-08-27. Scott Roxborough. «Oscars: Sweden Picks ‘A Pigeon Sat on a Branch’ for Foreign-Language Category». The Hollywood Reporter (en-US), 2015-09-01. Skatīts: 2023-08-27. Spektra. «Roy Andersson siktar på Guldpalmen». Svenska Dagbladet (zviedru), 2013-01-27. ISSN 1101-2412. Skatīts: 2023-08-27. «A Pigeon Sat on a Branch Reflecting on Existence - Rotten Tomatoes». www.rottentomatoes.com (angļu). 2015-06-03. Skatīts: 2023-08-27. Peter Bradshaw. «A Pigeon Sat on a Branch Reflecting on Existence review – a unique hallucinatory trilogy». The Guardian (en-GB), 2015-04-23. ISSN 0261-3077. Skatīts: 2023-08-27. «A pigeon sat on a branch reflecting on cinema». The Arts of (Slow) Cinema (en-GB). 2017-09-11. Skatīts: 2023-08-27. IMDb profils (angliski) AllMovie profils (angliski) Metacritic profils (angliski) Rotten Tomatoes profils (angliski)