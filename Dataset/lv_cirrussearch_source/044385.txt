Mahathirs bin Mohamads (malajiešu: محاضير بن محمد, Mahathir bin Mohamad; dzimis 1925. gada 10. jūlijā) ir Malaizijas politiķis, ārsts un rakstnieks. Malaizijas politikā un valsts lietās bija iesaistīts sešas desmitgades. Mahathirs bin Mohameds divus termiņus bija Malaizijas premjerministrs. Premjerministra krēslā pavadīja 24 gadus, kas ir visilgākais laika periods no visiem Malaizijas premjerministriem. Pirmo reizi viņš premjerministra krēslā bija no 1981. gada 16. jūlija līdz 2003. gada 31. oktobrim, savukārt otro reizi premjerministra amatā bija no 2018. gada 18. maijā līdz 2020. gada 24. februārim. Aktīvi iesaistījās dažādu Malaizijas politisko un saimniecības jautājumu risināšanā, veicinot Malaizijas valsts modernizācijas un ekonomiskās izaugsmes procesus. Viņš tika arī kritizēts par autoritāru pārvaldību un cilvēktiesību ierobežošanu. Mahathirs bin Mohamads ir dzimis 1925. gada 10. jūlijā Alorsetarā, kas tajā laikā bija Britu impērijas pilsēta Nefederālajās malaju valstīs. Pēc Otrā pasaules kara sāka mācīties Karaļa Čārlza VII Medicīnas koledžā, kas vēlāk kļuva par Malajas Universitātes medicīnas fakultāti, pēc tam studēja arī Singapūras Universitātē. 1957. gadā atgriezās dzimtajā Alorsetarā, kur uzsāka ārsta praksi. Jau studiju gados Mahathirs bin Mohamads pievērsās politikai un 1946. gadā kļuva par partijas UNMO biedru. Uzsākot ārsta praksi dzimtajā pilsētā Mahathirs bin Mohamads kļuva par partijas priekšsēdētāju Kedahā. Neskatoties uz ievērojamo lomu partijā, viņš netika ievēlēts pirmajās Malaizijas vispārīgajās vēlēšanās, kas norisinājās 1959. gadā. 1964. gada vēlēšanās Mahathirs bin Mohamads tika ievēlēts. No 1974. līdz 1978. gadam viņš bija Malaizijas izglītības ministrs, no 1976. līdz 1981. gadam bija deputātu premjerministrs, no 1978. līdz 1981. gadam bija Malaizijas tirdzniecības un rūpniecības ministrs. 1981. gada 16. jūlijā Mahathirs bin Mohamads kļuva par Malaizijas premjerministru. Aktīvi iesaistījās dažādu Malaizijas politisko un saimniecības jautājumu risināšanā, veicinot Malaizijas valsts modernizācijas un ekonomiskās izaugsmes procesus. Premjerministra amatā bija līdz 2003. gada 31. oktobrim. Viņš tika arī kritizēts par autoritāru pārvaldību un cilvēktiesību ierobežošanu. Būdams premjerministrs, Mahathirs bin Mohamads no 1981. līdz 1986. gadam bija Malaizijas aizsardzības ministrs, no 1986. līdz 1999. gadam — Malaizijas iekšlietu ministrs, no 1998. līdz 1999. gadam un no 2001. līdz 2003. gadam — Malaizijas finanšu ministrs. Pēc 2003. gada Mahathirs bin Mohamads joprojām iesaistījas Malaizijas politikas jautājumos, viņš izdeva grāmatas un izteica viedokļus par politiskajiem procesiem valstī. 2018. gada 18. maijā (92 gadu un 304 dienu vecumā) Mahathirs bin Mohamads otro reizi kļuva par Malaizijas premjerministru. 2020. gadā Malaizijā sākās politiska krīze, kā rezultātā Mahathirs bin Mohamads 2020. gada 24. februārī tika atstādināts no Malaizijas premjerministra amata. Vikikrātuvē par šo tēmu ir pieejami multivides faili. Skatīt: Mahathirs bin Mohamads. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)