Fiat Automobiles S.p.A. ir Itālijas automobiļu un motoru ražošanas uzņēmums, kas ir bāzēts Turīnā, Itālijā. Uzņēmumu 1899. gadā izveidoja Džovanni Anjelli. Fiat ir lielākais autobūves uzņēmums Itālijā. Tas ietilpst Nīderlandē reģistrētas pārvaldītājsabiedrības Stellantis grupā. Nosaukums FIAT ir saīsinājums no Fabbrica Italiana Automobili Torino (Itāļu Automobiļu Rūpnīca Turīnā). Fiat konstruētās mašīnas ražo vairākās pasaules valstīs. Ārpus Itālijas lielākā Fiat rūpnīca atrodas Brazīlijā. Automašīnas ražo arī Polijā un Argentīnā. Uzņēmumam piederēja arī Ferrari, Lancia un Alfa Romeo zīmoli. Fiat ir ražojis arī tankus un lidmašīnas. 2021. gada 16. janvārī tika pabeigta mātes uzņēmuma Fiat Chrysler Automobiles apvienošanās ar Francijas Groupe PSA, un Fiat nonāca apvienotā uzņēmuma Stellantis pakļautībā. Fiat mājaslapa (angliski) Fiat Latvija