Artūrs Šilovs (dzimis 2001. gada 22. martā) ir latviešu hokejists, vārtsargs. Pašlaik (2023) pārstāv AHL vienību Ebotsfordas "Canucks". 2023. gada Pasaules čempionāta bronzas medaļas ieguvējs Latvijas hokeja izlases sastāvā, kā arī čempionāta labākais vārtsargs un vērtīgākais spēlētājs. Pārstāvējis Latvijas U-18 izlasi 2018. gada Pasaules čempionātā hokejā jauniešiem (U-18). 2019. gada NHL drafta 6.kārtā ar kopējo 156. numuru viņu izvēlējās Vankūveras "Canucks". 2019. gada augustā parakstīja 3 gadu sākuma līmeņa līgumu ar Vankūveras "Canucks". Iepriekš pārstāvējis HK Rīga un HS Rīga klubus. Nākamo sezonu Šilovs aizvadīja Ontārio hokeja līgas vienībā Berijas "Colts". COVID-19 pandēmijas dēļ aizkavējoties hokeja sezonas sākumam Ziemeļamerikā, 2020.—21. gada sezonu A. Šilovs uzsāka Latvijas čempionāta klubā HS Rīga. Vēlāk, spēkā esošo ierobežojumu dēļ HS Rīga turnīrā nevarēja piedalīties, tādēļ Šilovs pārcēlās uz HK Mogo. Sezonas turpinājumā devās uz Ziemeļameriku, kur pievienojās Amerikas hokeja līgas vienībai Manitobas "Moose". 2021. gada aprīlī uz vienu spēli tika pieteikts arī NHL vienības Vankūveras "Canucks" sastāvā, taču laukumā Šilovs nedevās. Latvijas hokeja izlases sastāvā ar uzvaru debitēja 2020. gada 6. novembra pārbaudes spēlē pret Vācijas U-23 izlasi. Pasaules čempionātā debitēja 2022. gadā, kurā Latvijas izlases vārtus sargāja kopumā 4 spēlēs (divas uzvaras un divi zaudējumi). 2023. gada Pasaules čempionātā, kas notika Rīgā un Tamperē, sargāja Latvijas vārtus visās spēlēs, nospēlējot kopā 601 minūti, un tika atzīts par vienu no trim Latvijas izlases labākajiem spēlētājiem turnīrā. Tāpat A. Šilovs tika atzīts par čempionāta labāko vārtsargu un visa turnīra vērtīgāko spēlētāju. 2023. gada 16. februārī debitēja NHL Vankūveras "Canucks" sastāvā ar zaudējumu 4:6 Ņujorkas "Rangers". Features | Behind The Masks | 2023 #IIHFWorlds YouTube «Artūrs Šilovs nosaukts par pasaules čempionāta labāko vārtsargu un vērtīgāko spēlētāju». apollo.lv (latviešu). 2023-05-28. Skatīts: 2023-05-28. «"Canucks" ar 156. numuru draftē Šilovu». sportacentrs.com. 2019. gada 22. jūnijā. Skatīts: 2019. gada 5. septembrī. «Šogad draftētais vārtsargs Šilovs paraksta līgumu ar Vankūveras "Canucks"». sportacentrs.com. 2019. gada 24. augustā. Skatīts: 2019. gada 5. septembrī. «Šilovs debijā NHL ielaiž piecas ripas, "Canucks" rezultatīvs zaudējums». Sportacentrs.com (latviešu). 2023-02-16. Skatīts: 2023-02-20. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)