Vologdas apgabals ir viens no Krievijas apgabaliem. Tas robežojas ar Novgorodas un Ļeņingradas apgabaliem rietumos, Karēliju ziemeļos, Arhangeļskas apgabalu ziemeļaustrumos un ziemeļos, Kirovas apgabalu austrumos, Kostromas, Jaroslavļas un Tveras apgabaliem dienvidos. Tagadējā Vologdas apgabala rietumu daļa piederēja Novgorodas zemei, bet austrumu daļu pārvaldīja Rostovas kņazi, 1368. gadā Vladimiras lielkņazs Dmitrijs Donskis iekaroja Vologdu. Pēc Pētera I administratīvās reformas 1708. gadā tā bija sadalīta Ingermanlandes guberņas (rietumu daļa) un Arhangeļskas guberņas (austrumu daļa) starpā, bet 1727. gadā rietumu daļa nokļuva Novgorodas guberņas sastāvā. Katrīnas II administratīvās reformas laikā 1780. gadā izveidoja Vologdas guberņu, bet Pāvils I 1796. gadā izveidoja Vologdas provinci. 1937. gada 23. septembrī ar PSRS Centrālās izpildkomitejas dekrētu "Par Ziemeļu apgabala sadalīšanu Vologdas un Arhangeļskas apgabalos" izveidoja Vologdas apgabalu. Vologda Babajeva Belozerska Veļikijustjuga Vitegra Grjazoveca Kadņikova Kirillova Krasavina Nikoļska Sokola Totjma Ustjužna Harovska Čerepoveca Vikikrātuvē par šo tēmu ir pieejami multivides faili. Skatīt: Vologdas apgabals. Encyclopædia Britannica raksts (angliski) Krievijas Lielās enciklopēdijas raksts (krieviski) Pareizticīgo enciklopēdijas raksts (krieviski) Austrumeiropas enciklopēdijas raksts (vāciski)