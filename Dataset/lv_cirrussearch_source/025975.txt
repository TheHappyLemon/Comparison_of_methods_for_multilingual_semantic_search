Asjūta (arābu: أسيوط; Asyūţ) ir pilsēta Ēģiptē, Asjūtas muhāfazas centrs. Izvietojusies valsts vidienē Nīlas kreisajā krastā 375 km uz dienvidiem no valsts galvaspilsētas Kairas. Nozīmīgs koptu reliģijas un kultūras centrs ar ievērojamu koptu iedzīvotāju daļu. Mūsdienās nozīmīgs vieglās un ķīmiskās rūpniecības centrs, transporta mezgls, universitātes pilsēta. Pilsēta zināma no 3100. gada pirms mūsu ēras kā Augšēģiptes 13. nomes galvaspilsēta Zautja (Z3JW.TJ; vēlāk ēģiptiešu Səyáwt, koptu Sjouta (ⲥⲓⲟⲟⲩⲧ)). Ēģiptes 11. dinastijas valdīšanas laikā pilsētas nozīme samazinājās. Romas un Bizantijas laikā pilsēta bija zināma kā Likopole (Lykopolis, Λυκόπολις, Λύκων πόλις — ‘Vilka pilsēta’) pēc ēģiptiešu kara un nāves dieva Upuauta. http://www.citypopulation.de/Egypt-Cities.html. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 62. lpp. Vikikrātuvē par šo tēmu ir pieejami multivides faili. Skatīt: Asjūta.