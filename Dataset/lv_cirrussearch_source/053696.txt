Elisa Manolova (azerbaidžāņu: Elis Filip qızı Manolova; dzimusi 1996. gada 17. janvārī) ir Bulgārijas izcelsmes Azerbaidžānas brīvā stila cīkstone, Eiropas čempione, Pasaules un Eiropas čempionātu medaļniece, 2017. gada Islāma solidaritātes spēļu čempione. Arī Elisas vecākā māsa Džanana Manolova ir cīkstone, pārstāv Bulgāriju. Elisa Manolova dzimusi 1996. gadā. Ar cīņas sportu viņa nodarbojas kopš 2004. gada. Starptautiskajās sacensībās piedalās kopš 2011. gada. 2018. gada Eiropas čempionātā viņa sasniedza finālu, kurā zaudēja somietei Petrai Olli un izcīnīja sudraba medaļu. Gadu vēlāk viņa bija pirmā svara kategorijā līdz 65 kg, finālā pieveicot rumānieti Kristu Inci un izcīnot Eiropas čempionāta zelta medaļu. 2019. gadā pirmsolimpiādes pasaules čempionātā Kazahstānā svara kategorijā līdz 65 kg Elisa izcīnīja turnīra bronzas medaļu. 2020. gada Eiropas čempionātā, kas notika Itālijas galvaspilsētā Romā, svara kategorijā līdz 65 kg Elisa cīņā par čempiones titulu zaudēja bulgārietei Mimi Hristovai un izcīnīja Eiropas čempionāta sudraba medaļu. «Элис Манолова: Я турчанка и особых чувств в схватке с Яневой не было» (krievu). azerisport.com. 2019. gada 19. septembris. Skatīts: 2020-07-14. Элис Манолова завоевала для Азербайджана четвертое «золото» чемпионата Европы (krieviski) Vikikrātuvē par šo tēmu ir pieejami multivides faili. Skatīt: Elisa Manolova. Olympedia profils (angliski) FILA profils (angliski)