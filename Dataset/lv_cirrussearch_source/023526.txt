Šis raksts ir par pilsētu Ukrainā. Par citām jēdziena Dzeržinska nozīmēm skatīt nozīmju atdalīšanas lapu. Torecka (ukraiņu: Торецьк; līdz 2016. gadam Dzeržinska) ir apgabala pakļautības pilsēta Ukrainas austrumos Doneckas apgabalā. Izvietojusies apgabala vidusdaļā Krivijtorecas upes krastos, ietilpst Horļivkas—Jenakijeves aglomerācijā. Pilsētas municipalitātei pakļauta Zaļiznes pilsēta un Kiroves, Novhorodskes un Ščerbiņivkas pilsētciemati (kopā 72 771 iedzīvotājs (2013)). Apdzīvotā vieta izveidojusies vietā, kur kopš 17. gadsimta bijusi kazaku apmetne Ščerbiņivka, ko dibinājis Bohuslavas kazaks Antons Ščerbina. Izaugusi 19. gadsimta 30. gados, kad Ščerbiņivkā tika apvienoti vairāki apkārtējie ciemi un tajā laikā vietējās raktuvēs tika iegūta ceturtdaļa no visa Donbasa akmeņoglēm. Rūpniecība un izrakteņu ieguve strauji attīstījās pēc Kurskas—Harkivas—Azovas dzelzceļa izbūves, kas 1871. gadā tika savienots ar Ščerbiņivku. 1889. gadā uzbūvētas pirmās koksa krāsnis, kas paralēli no sveķiem ieguva arī benzolu. 1894. gadā uzbūvēta metālapstrādes rūpnīca, 1916. gadā — fenola rūpnīca. 1936. gadā Ščerbiņivkai piešķīra pilsētas tiesības un pārdēvēja par godu čekas dibinātājam Feliksam Dzeržinskim. Mūsdienās ievērojams akmeņogļu ieguves un ķīmiskās rūpniecības un mašīnbūves centrs. 2015. gada 16. oktobrī pilsētas padome nolēma pārdēvēt Dzeržinsku par Torecku. 2016. gada 4. februārī pārdēvēšanas lēmumu apstiprināja Ukrainas Augstākā Rada. http://www.ukrstat.gov.ua/druk/publicat/kat_u/2015/zb/06/zb_nas_14.zip. Склад адміністративно-територіальної одиниці. Донецька область, м Дзержинськ Vikikrātuvē par šo tēmu ir pieejami multivides faili. Skatīt: Torecka.