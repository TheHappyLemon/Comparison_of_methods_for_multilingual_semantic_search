Irina Čeluškina (ukraiņu: Ірина Сергіївна Челушкіна; dzimusi 1961. gada 1. februārī Hersonā) ir Ukrainā dzimusi Serbijas starptautiskā lielmeistare šahā (1992). Divkārtējā Ukrainas sieviešu šaha čempionāta uzvarētāja (1982, 1987). No 1982. līdz 1991. gadam piecas reizes piedalījusies PSRS sieviešu šaha čempionātu finālos. 1989. gadā kļuvusi par PSRS sieviešu šaha čempionāta uzvarētāju. Tajā pašā gadā starptautiskajā šaha turnīrā Belgradā izcīnījusi 3. vietu aiz Žužas Verēci un Alisas Gaļļamovas. Divas reizes piedalījusies Pasaules šaha čempiones izcīņas cikla starpzonu turnīros: 1990. gadā ieņēmusi 11. vietu, bet 1991. gadā 22. vietu. Kopš 1998. gada pārcēlusies uz dzīvi Serbijā un šaha turnīros pārstāvējusi Dienvidslāviju, Serbiju un Melnkalni, bet kopš 2006. gada pārstāv Serbiju. Piedalījusies šo valstu sieviešu šaha čempionātos un izcīnījusi četras zelta (1999, 2001, 2005, 2006), sudraba (2007) un trīs bronzas (2000, 2002, 2009) medaļas. Regulāri piedalījusies Belgradas starptautiskajos sieviešu šaha turnīros, kuros uzvarējusi 2001. un 2002. gadā, bet 2005. un 2009. gadā dalījusi 1. vietu. Trīs reizes kļuvusi par Eiropas sieviešu šaha klubu kausa uzvarētāju Serbijas un Melnkalnes komandu Agrouniverzal Zemun un ŠK Internet-CG Podgorica sastāvā (2000, 2001, 2003). Pārstāvējusi Ukrainas, Dienvidslāvijas, Serbijas un Melnkalnes, un Serbijas komandas lielākajos komandu šaha turnīros: Pasaules šaha olimpiādēs, kurās piedalījusies 8 reizes (1992-1994, 2000-2002, 2006-2010, 2016). Ukrainas izlases sastāvā komandu vērtējumā izcīnījusi sudraba (1992) medaļu; Eiropas komandu šaha čempionātos piedalījusies 6 reizes (1992, 2005-2011, 2015). Ukrainas izlases sastāvā komandu vērtējumā izcīnījusi zelta (1992) medaļu. Par panākumiem turnīros FIDE 1985. gadā Čeļuškinai piešķīra starptautiskās meistares (WIM), bet 1992. gadā - starptautiskās lielmeistares (WGM) nosaukumu. 1990 Azov Interzonal Tournament «1991 Subotica Interzonal Tournament». Arhivēts no oriģināla, laiks: 2016. gada 3. martā. Skatīts: 2016. gada 13. oktobrī. OlimpBase :: European Women's Chess Club Cup :: Irina Čeluškina OlimpBase :: Women's Chess Olympiads :: Irina Čeluškina OlimpBase :: European Women's Team Chess Championship :: Irina Čeļuškina Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)