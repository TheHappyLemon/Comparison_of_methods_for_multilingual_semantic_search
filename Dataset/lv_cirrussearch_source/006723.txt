Naoto Kans (japāņu: 菅 直人, Kan Naoto; dzimis 1946. gada 10. oktobrī Ubē, Japānā) ir japāņu politiķis, bijušais Japānas premjerministrs. 2010. gada jūnijā, būdams valsts finanšu ministrs, N. Kans tika ievēlēts par Japānas demokrātiskās partijas līderi. Izglītību ieguvis Tokijas tehnoloģiju institūtā. Pēc vairākkārtējām neveiksmēm 1970. gados notikušajās vēlēšanās N. Kans 1980. gada vēlēšanās ieguva mandātu pārstāvju zemākajā palātā kā Sociālistiskās demokrātu federācijas pārstāvis. 1996. gadā viņš 10 mēnešus bija Japānas veselības un labklājības ministrs. Laika posmā no 2009. gada 16. septembra līdz 2010. gada 6. janvārim N. Kans bija zinātnes un tehnoloģiju politikas, kā arī valsts stratēģijas ministrs; laika posmā no 2009. gada 16. septembra līdz 2010. gada 8. jūnijam viņš pildīja ekonomikas un fiskālās politikas, finanšu ministra, kā arī Ministru prezidenta vietnieka pienākumus. Kopš 2010. gada 8. jūnija viņš bija Japānas premjerministrs. No šī amata atkāpās 2011. gada augustā. «Kan elected prime minister». Asahi Shimbun. 2010. gada 4. jūnijs. Arhivēts no oriģināla, laiks: 2012. gada 30. jūnijā. Skatīts: 2010. gada 4. septembris. Vikikrātuvē par šo tēmu ir pieejami multivides faili. Skatīt: Naoto Kans. Oficiālā mājaslapa (angliski)