Daudznacionāla valsts jeb multinacionāla valsts ir valsts, kuras teritorijā dzīvo dažādas etniskās grupas — nācijas, tautības, nacionālās un etnogrāfiskās grupas, kurām ir politiskā subjektivitāte. Vēsturiski daudznacionālas valstis veidojušās tur, kur vairāk vai mazāk plašas teritorijas valstiska saliedētība notika pirms nāciju veidošanās un nacionālo kustību attīstības (vairākas Austrumeiropas un Āzijas valstis), kā arī koloniālās ekspansijas laikā (Āfrikas valstis, kur daudzas etniskās grupas sadalīja valstu robežas); intensīvas migrācijas rezultātā (piemēram, ASV). Atšķirībā no etniski viendabīgām sabiedrībām daudznacionālu valsti veido vairāk nekā viena etniskā grupa. Faktiski gandrīz visas mūsdienu nacionālās valstis ir daudznacionālas. Multinacionālisms