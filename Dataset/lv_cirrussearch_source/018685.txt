Kežmaroka (slovāku: Kežmarok) ir pilsēta Slovākijas austrumos, Prešovas apgabala Kežmarokas apriņķa centrs pie Popradas upes tradicionālajā Spišas novadā. Pilsēta atrodas koka luterāņu baznīca (Kostol Najsvätejšej Trojice), kas kopā ar citiem objektiem iekļauta UNESCO Pasaules mantojumā. Rakstos pirmoreiz minēta 1251. gadā. Tāpat kā visa Slovākija, gadsimtiem bijusi Ungārijas sastāvā. Attīstījusies kā tirdzniecības centrs - pilsētas vāciskais nosaukums Kesmark radies no Käsemarkt (siera tirgus). 15. gadsimtā kļuva par karaļa brīvpilsētu. Pilsēta attīstījās kā feodāļu dzimtas Tekelu (Thököly) rezidence. Līdz Otrajam pasaules karam pilsētā bija ievērojama vācu un ebreju minoritāte. Pēc etniskā sastāva vairums pilsētas iedzīvotāju ir slovāki (95,21 %). Pēc reliģiskās piederības - katoļi (77,5 %), luterticīgie (4,83 %). Kežmaroka ir hokejista Ļuboša Bartečko (Ľuboš Bartečko, 1976), karavīra Pāla Kraja (Pál Kray, 1735-1804) un Transilvānijas prinča Imres Tekeli (Imre Thököly, 1657-1705) dzimtā pilsēta. No 1810. līdz 1814. gadam Kežmarokas licejā mācījās nacionālās atmodas darbinieks Pavels Jozefs Šafāriks (Pavel Jozef Šafárik, 1795-1861). Vikikrātuvē par šo tēmu ir pieejami multivides faili. Skatīt: Kežmaroka. Q110227967.