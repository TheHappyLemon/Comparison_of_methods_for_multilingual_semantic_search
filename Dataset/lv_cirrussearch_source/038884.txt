Monoteisms (sengrieķu: μόνος, mónos — 'viens' un θεός, theós — 'dievs') jeb viendievība ir reliģiska pārliecība, ka pastāv tikai viens Dievs un atzīst tikai to, pretstatā duālismam un politeismam. Monoteismā Dievs parasti ir visu varens, visur esošs, visu zinošs un vienmēr taisnīgs. Monoteisma reliģijas ir Ābrama reliģijas (kristietība, islāms, jūdaisms), deisms, druzi, rastafari, jezīdisms, bahāisms, bābisms, mandeisms un atonisms. Vēl monoteisms piemīt dažiem hinduisma novirzieniem, piemēram, šaivismam un vaišnavismam. Monoteisma elementi ir sastopami zoroastrismā. Monoteismā noliedz jebkādu citu dievu vai dievību pastāvēšanu, tāpēc tas ir nodalāms no henoteisma (relatīva monoteisma) — reliģiskas sistēmas, kurā ticīgais pielūdz vienu dievu, nenoliedzot, ka citi var pielūgt dažādus dievus. Vēl monoteisms nav saistāms ar monolatriju, tas ir, daudzu dievu esamības atzīšanu, bet ar vienas dievības pastāvīgu pielūgšanu. Pamatraksts: Ābrama reliģijas Pie Ābrama reliģijām pieder trīs no lielajām un globālajām reliģijām pasaulē. Izteikta viendievība pastāv divās no tām, tās ir, jūdaismā un islāmā. Arī trešā Ābrama reliģija kristietība tiek uzskatīta par monoteisma reliģiju, taču Trīsvienības dēļ tiek apšaubīta tās piederība monoteismam un tiek klasificēta jau kā politeisma reliģija. Reliģijas pētnieki uzskata, ka sākotnēji jūdaisms nebija monoteisma reliģija, bet gan monolatrijas reliģija. Pamatraksts: atonisms Senajā Ēģiptē radās pirmā monoteisma reliģija — atonisms. 14. gadsimtā p.m.ē. Ēģiptes faraons Ehnatons paša kontrolētajā zemē centās ieviest ticību tikai vienam dievam, tas ir, Atonam. deisms druzi rastafari jezīdisms bahāisms bābisms mandeisms zoroastrisms (ir monoteisma elementi) Pamatraksts: Dievs Monoteismā Dievs ir vienīgais īstais dievs, kas tiek uzskatīts par eksistējošu. Tiek uzskatīts, ka Dieva būtība ir unikāla un tā nav saistāma ar kādu citu būtni. Dievs parasti ir visu varens, visur esošs, visu zinošs un vienmēr taisnīgs. Dažādām reliģijām dieva attēlojumi ir atšķirīgi. Dievs kristietībā parasti tiek attēlots kā cilvēks, savukārt dievs islāmā ir visuresošs gars un to nemaz nav iespējams attēlot. Dievs monoteismā tiek uztverts kā pasaules un cilvēces radītājs. Dievs ir radījis ne tikai dabisko pasauli un tur pastāvošo kārtību, bet arī ētisko kārtību, kas cilvēkiem būtu jāievēro, un līdz ar to arī sociālo kārtību. Viss ir Dieva rokās. Monoteisma negatīvā izpausme ir monoteisma pārliecība, ka eksistē tikai viens Dievs, kā rezultātā visas pārējās uzskatu sistēmas tiek noraidītas. Šis noraidījums daļēji izskaidro monoteisma reliģiju ārkārtīgi agresīvo vai neiecietīgo nostāju pret citām reliģijām pasaules vēsturē. «monoteisms». tezaurs.lv. «Monotheism» (angļu). Stanford Encyclopedia of Philosophy. «Monotheism in the Ancient World» (angļu). World History Encyclopedia. Vikikrātuvē par šo tēmu ir pieejami multivides faili. Skatīt: Monoteisms. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski) Stanfordas Filozofijas enciklopēdijas raksts (angliski) Enciklopēdijas Krugosvet raksts (krieviski)