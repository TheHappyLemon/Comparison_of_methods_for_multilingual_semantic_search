1956. gada Pasaules sieviešu šaha čempionāts sastāvēja no vairākiem posmiem — zonālie turnīri, pretendentu turnīrs, mačturnīrs par pasaules čempiones nosaukumu. Mačturnīrā uzvarēja Olga Rubcova un kļuva par ceturto pasaules čempioni. Pretendentu turnīrs notika 1955. gada oktobrī Maskavā. Uzvarēja Olga Rubcova, par puspunktu apsteidzot savu tuvāko konkurenti Larisu Volperti. Mačturnīrs par pasaules čempiones nosaukumu notika no 1956. gada 21. augusta līdz 25. septembrim Maskavā. Galvenais tiesnesis bija F. Andersons (Zviedrija). Mačturnīrā spēlēja trīs dalībnieces: pasaules čempione J. Bikova, 1955. gada pretendentu turnīra uzvarētāja O. Rubcova un pasaules eksčempione L. Rudenko. Turnīra gaitā cīņa par pirmo vietu notika starp Bikovu un Rubcovu. Pirms pēdējās kārtas Bikovai bija puspunkts vairāk par Rubcovu, taču šajā kārtā viņa bija brīva. Rubcova uzvarēja pēdējās kārtas partiju pret Rudenko un, apsteidzot Bikovu par puspunktu, kļuva par ceturto pasaules čempioni. Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 241. lpp. ISBN 5-85 270-005-3. (krieviski) «World Chess Championship (women) : 1955 Candidates Tournament». Mark-weeks.com. Arhivēts no oriģināla, laiks: 2016-06-12. Skatīts: 2018-06-29. «World Chess Championship (women) : 1956 Triangular Title Match». Mark-weeks.com. Arhivēts no oriģināla, laiks: 2017-11-20. Skatīts: 2018-06-29.