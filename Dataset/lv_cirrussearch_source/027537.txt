Horuga (tadžiku: Хоруғ) ir pilsēta Tadžikistānā, Kalnu Badahšānas administratīvais, kultūras un saimnieciskais centrs un vienīgā pilsēta. Izvietojusies valsts dienvidaustrumos pie Gundas ietekas Pandžā 2200 metrus virs jūras līmeņa 525 kilometrus no valsts galvaspilsētas Dušanbes. Pamira trakts pilsētu savieno ar Dušanbi rietumos un ar Murgobu austrumos un Ošu ziemeļos. Lielākā daļa iedzīvotāju ir pamirieši, galvenokārt šugnani. Dibināta 1896. gadā kā Krievijas cietoksnis pēc «Lielās spēles», kuras rezultātā Kalnu Badahšāna nonāca Krievijas sastāvā. 1925. gadā kļuva par jaunizveidotās Kalnu Badahšānas autonomijas centru. Pilsētā atrodas Horugas Valsts universitāte, teātris, muzejs un otrs pasaulē virs jūras līmeņa augstākais botāniskais dārzs. https://web.archive.org/web/20221010195817/https://stat.tj/storage//1.01.2022.pdf. «Horoga». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 263. lpp. Фотоблог: Памирский ботанический сад Vikikrātuvē par šo tēmu ir pieejami multivides faili. Skatīt: Horuga. Encyclopædia Britannica raksts (angliski)