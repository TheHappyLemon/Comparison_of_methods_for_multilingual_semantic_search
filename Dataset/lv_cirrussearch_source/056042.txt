Leptoglossus occidentalis ir Ziemeļamerikas ornamentblakšu suga. Šī ir ļoti invazīva un kaitīga ornamentblakšu suga, kura izplatās pa visu Eiropu, vairākos reģionos Āzijā, Ziemeļāfrikā, Centrālamerikā un Dienvidamerikā. Kaitē skujkoku kultivācijas dēstiem un savvaļas mežiem jaunās teritorijās. Tā ir sastopama arī Latvijā. Leptoglossus occidentalis ir viegli atšķirama no citām Palearktikas ornamentblakšu sugām, jo ir liela izmēra (līdz 20 mm garumā), ar paplašinātiem aizmugurējo kāju stilbiem (pēc formas līdzīgi koku lapai), zigzagveida garenisku baltu līniju uz segspārniem un gaiši oranžu vēderu, kuru labi var redzēt, blaktīm lidojot. Blakts barojas uz skujkoku čiekuru sēklām, tā izraisot sēklu sliktu attīstību vai agrīnu izkrišanu. Tā kaitē arī dažiem kultivētiem skujkokiem, piemēram, priedei Pinus pinea, no kuras tā iegūst ēdamās sēklas. No blakts darbības šīs priedes sēklu raža var būtiski mazināties. Leptoglossus occidentalis ir Ziemeļamerikas suga, kura plaši izplatīta Kanādā, ASV un Meksikā. Pamata areāls šai sugai bija Ziemeļamerikas rietumu rajoni — no Meksikas uz ziemeļiem caur ASV Kalifornijas un Jūtas štatiem līdz Kanādas provincēm Britu Kolumbijai, Albertai un Saskačevanai. Pēc Otrā pasaules kara šī ornamentblakts sākusi aizņemt jaunas teritorijas virzienā uz austrumiem un vēlāk izplatījās visos ASV austrumu štatos. Leptoglossus occidentalis ir invazīva blakšu suga, kura plaši izplatās Ziemeļamerikā no pamatareāla uz rietumiem un ziemeļiem, Centrālamerikā un Dienvidamerikā, kā arī Eiropā, Āzijā un Ziemeļāfrikā. Eiropā pirmo reizi atklāta 1999. gadā Itālijā netālu no Vičencas pilsētas. Turpmāk strauji sākusi izplatīties citās teritorijās Eiropā. Tagad Leptoglossus occidentalis ir sastopama Albānijā, Austrijā, Baltkrievijā, Beļģijā, Bosnijā un Hercegovinā, Bulgārijā, Čehijā, Dānijā, Francijā, Grieķijā (arī Krētā), Gruzijā, Horvātijā, Igaunijā, Īrijā, Itālijā, Kiprā, Kosovā, Krievijā, Latvijā, Lielbritānijā, Luksemburgā, Maltā, Melnkalnē, Menas Salā, Moldāvijā, Nīderlandē, Norvēģijā, Polijā, Portugālē, Rumānijā, Serbijā, Slovākijā, Slovēnijā, Somijā, Spānijā, Šveicē, Turcijā, Ukrainā, Ungārijā, Vācijā, Ziemeļmaķedonijā un Zviedrijā. Latvijā šīs sugas pirmā konstatācija bija 2020. gadā, kā liecina portāls Dabas Dati. Āzijas Leptoglossus occidentalis ornamentblakts ir izplatīta Japānas salās, Izraēlā, Ķīnā, Kazahstānā, Kirgizstānā, Libānā un Ziemeļkorejā; Ziemeļāfrikā — Alžīrijā, Marokā un Tunisijā; Centrālamerikā — Kostarikā un Gvatemalā, un Dienvidamerikā — Argentīnā, Čīlē un Urugvajā. Leptoglossus occidentalis ir diezgan liela ornamentblakšu suga, tās ķermeņa garums ir 15—20 mm un platums līdz 5—7 mm. Pieaugušajiem īpatņiem raksturīgi paplašināti mugurējo kāju stilbi un balta zigzagveidīga līnija segspārnu vidū. Ķermeņa krāsa dažādiem īpatņiem variē no sarkanīgi brūnas līdz pelēcīgi brūnai. Vēders dzeltens vai oranžs ar pieciem melniem šķērseniskiem plankumiem. Vēdera krāsojums ir labi redzams kukaiņa lidošanas laikā. Lidošanas veids un troksnis ir nedaudz līdzīgs kā kamenēm. Starp Eiropas ornamentblakšu sugām šī ir ļoti labi atšķirama no citām ornamentblaktīm. Taču Ziemeļamerikā Leptoglossus occidentalis var sajaukt ar Leptoglossus corculus, kurai atšķiras tikai mugurējo kāju stilbi (Leptoglossus corculus stilbi paplašinās līdz pašai distālajai daļai, bet Leptoglossus occidentalis — līdz stilbu vidum). Jaunas nimfas ir oranžas. Ar katru nākamo attīstības stadiju nimfas kļūst tumšākas, līdz pēc dažām stadijām kļūst sarkanīgi brūnas. Olas ir aptuveni 2 mm garas. Mātītes dēj olas ķēdveidīgi uz skujām. Leptoglossus occidentalis barojas ar skujkoku sēklām, taču nekad neēd koku skujas. Blakts izsūc sēklu endospermu, ko pavada sēklu izkrišana vai attīstības pārtraukšana, ko izraisa lipīdu un proteīnu koncentrācijas samazināšanās. Barības augu sarakstā ir aptuveni 40 skujkoku sugu, tai skaitā baltegles, ciedri, priedes, egles, kadiķi, duglāzijas, hemlokegles un vīrakciedri. Leptoglossus occidentalis var izraisīt smagu kaitējumu skujkoku mežiem, īpaši priežu mežiem. Barības augu saraksts: dzimta: Priežu dzimta (Pinaceae) ģints: Priedes (Pinus) suga: Pinus brutia Ten. suga: Koltera priede, Pinus coulteri D. Don suga: Alepo priede, Pinus halepensis Mill. suga: Džefrija priede, Pinus jeffreyi Balf. in Murray suga: cukura priede, Pinus lambertiana Douglas suga: Kalifornijas baltā priede, Pinus monticola Douglas ex D. Don in Lamb. suga: Kalnu priede, Pinus mugo Turra suga: Melnā priede, Pinus nigra J. F. Arnold suga: Pīnija, Pinus pinea L. suga: Dzeltenā priede, Pinus ponderosa Douglas ex C. Lawson suga: Monterejas priede, Pinus radiata D. Don suga: Amerikas sarkanā priede, Pinus resinosa Aiton suga: Pinus sabiniana Douglas suga: Veimuta priede, Pinus strobus L. suga: Parastā priede, Pinus sylvestris L. ģints: Duglāzijas (Pseudotsuga) suga: Zaļā duglāzija, Pseudotsuga menziesii (Mirb.) Franco suga: Dižčiekuru duglāzija, Pseudotsuga macrocarpa (Vasey) Mayr ģints: Hemlokegles (Tsuga) suga: Kanādas hemlokegle, Tsuga canadensis (L.) Carrière suga: Kalnu hemlokegle, Tsuga mertensiana (Bong.) Carrière ģints: Baltegles (Abies) suga: Vienkrāsas baltegle, Abies concolor (Gordon) Lindl. ex Hildebr. suga: Krāšņā baltegle, Abies magnifica A. Murray bis ģints: Egles (Picea) suga: Kanādas egle, Picea glauca (Moench) Voss ģints: Ciedri (Cedrus) suga: Libānas ciedrs, Cedrus libani A. Rich. dzimta: Ciprešu dzimta (Cupressaceae) ģints: Cipreses (Cupressus) suga: Mūžzaļā ciprese, Cupressus sempervirens L. ģints: Vīrakciedri (Calocedrus) suga: Kalifornijas vīrakciedrs, Calocedrus decurrens (Torr.) Florin ģints: Kadiķi (Juniperus) suga: Augstais kadiķis, Juniperus excelsa M.-Bieb. Mātītes dēj olas uz skujkoku skujām no pavasara vidum līdz pavasara beigām. Pēc aptuveni desmit dienām no olām sāk parādīties nimfas. Nimfas attīstās, izejot piecas stadijas, pārvēršoties pieaugušā formā augusta beigās. Ziemo pieaugušā formā zem nolobītas koku mizas, putnu ligzdās vai grauzēju alās. Ziemeļamerikā bieži vien ziemu pavada cilvēku mājokļos. Ziemeļamerikā šī ornamentblakts tiek uzskatīta par nopietnu skujkoku stādu un mežu kaitēkli. Tās darbības rezultātā skujkoku sēklu zaudējums var būt ļoti liels un tāpēc jaunos stādījumos dēstu apjoms stipri var samazināties. Piemēram, savvaļā rietumu baltās priedes sēklu ražas zaudējums var būt līdz 70—80%; Pseudotsuga menziesii — līdz 50%. Profesors Riziero Tiberi 2007. gadā aprakstījis, ka Leptoglossus occidentalis kaitē kultivētai Pinus pinea, no kuras dabū ēdamās sēklas. J.K. Uyemoto 1986. gadā atzīmējis Leptoglossus occidentalis izraisītu kaitējumu kultivētai pistācijai. species Leptoglossus occidentalis Heidemann, 1910. Coreoidea Species File (Version 5.0/5.0) Alf Tore Mjøs, Tore R Nielsen & Frode Ødegaard (2010). The Western Conifer Seed Bug (Leptoglossus occidentalis Heidemann, 1910) (Hemiptera, Coreidae) found in SW Norway. Norw. J. Entomol. 57, 20–22. Leptoglossus occidentalis Heidemann Сосновый семенной клоп. Nabil Nemer, Yara El Khoury, Elise Noujeim, Yara Zgheib, Eustachio Tarasco & Torsten van der Heyden. First records of the invasive species Leptoglossus occidentalis Heidemann (Hemiptera: Coreidae) on different coniferous species including the cedars of Lebanon. Revista Chilena de Entomología (2019) 45 (4): 507-513 Leptoglossus occidentalis (LEPLOC). EPPO Global Database Ornamentblakts Leptoglossus occidentalis (Leptoglossus occidentalis) - Dabas Dati. Latvijas Dabas fonds, Latvijas Ornitoloģijas biedrība Erdem Hızal & Muhittin İnan. Leptoglossus occidentalis (Heidemann, 1910) is an invasive insect species. Bartın Orman Fakültesi Dergisi, 2012, Cilt: 14,Sayı: 21, 56-61 ISSN: 1302-0943 EISSN: 1308-5875