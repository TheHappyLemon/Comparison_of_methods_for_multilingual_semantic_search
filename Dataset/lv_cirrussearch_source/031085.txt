Ģentrifikācija ir celtņu un uzņēmumu ēku iegāde, pārbūve un atjaunošana degradētās teritorijās, piemēram, panīkušos pilsētu rajonos, ko parasti veic turīgas personas. Tās gaitā mainās ne tikai pilsētvide, bet arī tās sociālā vide, kas savukārt palielina nekustamo īpašumu vērtību un uzturēšanas izmaksas un rada problēmas ģimenēm ar zemiem ienākumiem un mazajiem uzņēmumiem. Nabadzīgie cilvēki, kas dzīvoja šajās teritorijās, ģentrifikācijas rezultātā nereti pārvietojas uz dzīvi citur. Šī ir plaši izplatīta strīdīga problēma pilsētplānošanā. Tā attiecas uz pārmaiņām pilsētu iedzīvotāju dzīves stilā un bagāto iedzīvotāju un uzņēmumu īpašumu daļas pieaugumu un pieaugošo nekustamo īpašumu vērtību. Ģentrifikācija parasti ir rezultāts palielinātai interesei par konkrētu apkaimi. Pirmie "ģentrifikatori" var būt mākslinieki ar zemiem ienākumiem vai bohēmistu kopienas, kas palielina apkaimes pievilcību. Nākamie soļi ir palielināti kapitālieguldījumi apkaimē, ko veic nekustamo īpašumu attīstīšanas uzņēmumi, vietējā pašvaldība vai kopienas aktīvisti. Tas veicina saimniecisko darbību un samazina noziedzību, kā arī var izraisīt iedzīvotāju migrāciju. Kopienā notiekot ģentrifikācijai, palielinās vidējie mājsaimniecības ieņēmumi. Nabadzīgākās ģimenes, kas šeit dzīvoja pirms ģentrifikācijas sākuma, kas nespēj maksāt pieaugušo nomas maksu un nekustamo īpašumu nodokli, var būt spiestas pārcelties uz dzīvi citur. Rīgā šobrīd visizteiktāk ģentrifikācija novērojama Andrejsalā un Ķīpsalā. Briselizācija «Gentrification». Dictionary.com. Chris Hamnett: The blind men and the elephant: the explanation of gentrification. Lees, Loretta, Tom Slater, and Elvin K. Wyly. «Health Effects of Gentrification». Centers for Disease Control. Centers for Disease Control. 2015. gada 24. marts. Skatīts: 2015. gada 24. marts. Lesley Williams Reid and Robert M. Adelman, Georgia State University. «The Double-edged Sword of Gentrification in Atlanta». American Sociological Association, April 2003. Arhivēts no oriģināla, laiks: 2015. gada 31. oktobrī. Skatīts: 2015. gada 6. novembrī. Benjamin Grant. «PBS Documentaries with a point of view: What is Gentrification?». Public Broadcasting Service, 2003. gada 17. jūnijs. «„Kas būs”: Ekskursijas 18., 19. un 20. maijā». Arhivēts no oriģināla, laiks: 2016. gada 4. martā. Skatīts: 2015. gada 6. novembrī.