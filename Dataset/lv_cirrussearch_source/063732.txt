M1 Abrams ir trešās paaudzes kaujas pamattanks, kas izstrādāts un ražots ASV. Tanka sērijveida ražošana sākās 1980. gadā. Tas ir ASV Armijas un ASV Jūras kājnieku korpusa, kā arī Ēģiptes, Austrālijas, Marokas un vairāku Tuvo Austrumu valstu bruņoto spēku bruņojumā. Nosaukts ģenerāļa Kreitona Abramsa vārdā. M1 Abrams šobrīd ir viens no smagākajiem tankiem, tā kaujas svars pārsniedza 62 tonnas. Tas lika pamatus vairāku inovatīvu risinājumu izmantošanai, tostarp datorizētai uguns vadības sistēmai un atsevišķai munīcijas uzglabāšanai, izmantojot izmešanas paneļus. Abrams pirmo reizi izmantots kaujās Persijas līča karā, vēl izmantots Afganistānas karā, Irākas karā ASV dienestā, savukārt Irākas Abrams tanki ir piedalījušies karā pret ISIS, kā arī tos izmantoja Saūda Arābija Jemenas pilsoņu karā. Tank Urban Survival Kit (TUSK) ir M1 Abrams bruņu aizsardzības uzlabojumu sērija, kas paredzēta, lai uzlabotu kaujas spējas pilsētvidē. Vēsturiski pilsētas un citi tuvie kaujas lauki bija neparocīgas vietas, kur karadarbībā izmantot tankus. Tanka priekšējās bruņas ir daudz spēcīgākas nekā sānos, augšpusē vai aizmugurē. Pilsētas vidē uzbrukumi var nākt no jebkura virziena, un uzbrucēji var pietuvoties pietiekami tuvu, lai droši trāpītu tanka bruņu vājajām vietām vai sasniegtu pietiekamu augstumu, lai trāpītu augšējai bruņai. Orr Kelly. King of the Killing Zone. New York, New York : W. W. Norton & Company, 1989. ISBN 0-425-12304-9. Richard Pearce Hunnicutt. Abrams: A History of the American Main Battle Tank. Echo Point Books, 2015. ISBN 978-1-62654-166-5. George Forty. Tank Action. From the Great War to the Persian Gulf. Allan Sutton Publishing Ltd., 1995. ISBN 978-0-75090-479-7. «M1 Abrams Main Battle Tank». FAS Military Analysis Network. Skatīts: 2004. gada 17. janvāris. «Modified M1-A2 Abrams Tanks Improve Safety, Precision». www.army.mil (angļu). Skatīts: 2022-09-28. Vikikrātuvē par šo tēmu ir pieejami multivides faili. Skatīt: M1 Abrams. Encyclopædia Britannica raksts (angliski) M1A2 Abrams Main Battle Tank