Tirkmenabata (turkmēņu: Türkmenabat — ‘turkmēņu pilsēta’) ir pilsēta Turkmenistānas austrumdaļā, Lebapa vilajeta administratīvais centrs. Izvietojusies Amudarjas kreisajā krastā 620 km no valsts galvaspilsētas Ašgabatas. Otra lielākā valsts pilsēta un nozīmīgs transporta un lauksaimniecības centrs. Pilsēta zināma kopš m.ē. 1.—4. gadsimta kā Āmula. Pēc vienas no versijām Amudarjas nosaukums Amu Darya nozīmē ‘Āmulas upe’. Nozīmīgs Zīda ceļa atzaru krustojums. 1221. gadā pilsēta mongoļu iebrukumā nopostīta un panīkusi. Kopš 16. gadsimta pilsēta zināma kā Čardžuja (no persiešu: چهارجوی, Čahârjuy — ‘četri kanāli’). 19. gadsimtā pilsēta piederējusi Buhāras emirātam un bijusi vietvalža (beka) rezidence. 1888. gadā dažas verstis no Čardžujas pie Amudarju šķērsojošā Mervas—Samarkandas dzelzceļa tilta uzcēla jaunu pilsētu, ko dēvēja par Jauno Čardžuju un no kuras izauga tagadējā pilsēta. 1924. gadā pilsēta pārdēvēta par Ļeņinsku-Turkmensku (Ленинск-Туркменский), bet 1927. gadā — par Novijčardžuju (Новый Чарджуй). 1940. gadā pilsētu oficiāli pārdēvēja par Čardžou (Çärjew, Чәрҗев) pēc izrunas turkmēņu valodā. Kopš 1999. gada tagadējais nosaukums. «Čardžova». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 142. lpp. Vikikrātuvē par šo tēmu ir pieejami multivides faili. Skatīt: Tirkmenabata. Encyclopædia Britannica raksts (angliski)