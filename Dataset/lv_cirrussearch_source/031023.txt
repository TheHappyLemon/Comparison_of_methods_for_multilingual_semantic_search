Kārlis Šorns (vācu: Karl Schorn; 1818. gada 17. oktobris, Diseldorfa — 1850. gada 7. oktobris, Minhene) bija Vācijas šahists un gleznotājs. Mācījies Diseldorfas mākslas akadēmijā, pēc tam devies uz Parīzi, kur no 1824. līdz 1827. gadam papildinājies pie vadošajiem Francijas māksliniekiem, tostarp arī pie Žana Ogista Dominika Engra. Vēlāk savas mākslinieka studijas turpinājis Minhenē, bet 1832. gadā pārcēlies uz Berlīni. Šeit gleznojis galvenokārt gleznas par vēsturisku tematiku. Pēc brauciena uz Itāliju 1840. gadā atgriezies Minhenē. 1847. gadā kļuvis par Minhenes mākslas akadēmijas profesoru. No 1836. gada līdz 1845. gadam bijis viens no Berlīnes plejādes dalībniekiem. Šajā grupā Berlīnes vadošie šahisti nodarbojušies ar šaha teorijas attīstību. Līdz mūsdienām ir saglabājušās dažas Šorna spēlētās šaha partijas. Šahista profils chessgames.com mājaslapā (angliski)