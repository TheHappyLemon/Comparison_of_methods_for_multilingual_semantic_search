Arvis Vilkaste (dzimis 1989. gada 8. aprīlī Balvos) ir bijušais latviešu bobslejists. Kā stūmējs Oskara Melbārža pilotētajā četriniekā kļuva par 2014. gada ziemas olimpisko spēļu čempionu. Ar bobsleju sācis nodarboties 2010. gadā, kad arī iekļuva nacionālajā izlasē. 2012. gada Pasaules čempionātā junioriem izcīnījis zelta medaļu Melbārža komandas sastāvā. 2012. gada Pasaules čempionātā viņi nepabeidza sacensības. 2013. gadā tika izcīnīta 5. vieta Eiropas un 9. vieta Pasaules čempionātā. 2014. gada ziemas olimpiskajās spēlēs Sočos četrinieku sacensībās kā Melbārža stūmējs izcīnīja zelta medaļu, kas bija pirmā Latvijas sportistu izcīnītā zelta medaļa bobslejā pēc neatkarības atjaunošanas. Sākotnēji zelta medaļas ieguva Krievijas bobsleja četrinieks Aleksandra Zubkova vadībā, bet Latvijas četrinieks palika otrajā vietā, taču pēc pilota diskvalifikācijas par dopinga lietošanu medaļu sadalījums tika mainīts. Saīsinājumi: OS — Olimpiskās spēles, PČ — Pasaules čempionāts, V. — Vieta. Agris Suveizda. «Melbārža četrinieks izcīna olimpisko spēļu sudrabu!». Sportacentrs.com, 2014. gada 23. februārī. Skatīts: 2014. gada 23. februārī. «Oficiāli: SOK maina Soču rezultātus un pasniegs Melbārža ekipāžai zelta medaļas». Sportacentrs.com (latviešu). 2019-03-27. Skatīts: 2019-03-28. Vikikrātuvē par šo tēmu ir pieejami multivides faili. Skatīt: Arvis Vilkaste. Olympedia profils (angliski) LOK profils The Sport.org profils (angliski) IAAF profils (angliski) Latvijas vieglatlēta(-es) profils IBSF profils (angliski)