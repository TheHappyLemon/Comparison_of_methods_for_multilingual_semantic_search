Latvijas sieviešu futbola izlase ir nacionālā sieviešu futbola komanda, kas pārstāv Latviju starptautiskās futbola sacensībās. Latvijas sieviešu futbola izlasi pārvalda Latvijas Futbola federācija. Izlase ne reizes nav kvalificējusies Pasaules kausa vai Eiropas čempionāta finālturnīram. Kopš 2021. gada 10. augusta izlasi trenē Latvijas treneris Romāns Kvačovs. Pirmā sieviešu futbola spēle Latvijā tika aizvadīta 1989. gadā, tajā pašā gadā izveidojoties komandai "Latvija". 1990. g. to pārdēvēja par Jelgavas "RAF", kura startēja PSRS Augstākajā līgā, bet 1993. gadā kļuva par amatieru komandu. Pēc Latvijas neatkarības atjaunošanas uz RAF bāzes 1992. gadā tika izveidota Latvijas sieviešu futbola izlase, par kuras treneri kļuva Viktors Lūkins. Valstsvienība savu pirmo spēli aizvadīja 1993. gada 18. augustā, piekāpjoties spēcīgajai Zviedrijas izlasi Eiropas čempionāta kvalifikācijas turnīra ietvaros. Pēc turnīra noslēguma Latvijas futbola federācija noņēma komandu no starptautisko turnīru aprites. Eiropas čempionāta kvalifikācijā izlase atgriezās vien 2006. gadā. 2013. gadā izlase pirmoreiz piedalījās FIFA Pasaules kausa kvalifikācijas turnīrā. Pirmo uzvaru Eiropas meistarsacīkšu atlases mačos Latvijas izlase svinēja 2011. gada 5. martā, ar 1:0 pieveicot Lietuvas komandu. Spēlētājas pieteikumā mačam ar Ziemeļmaķedoniju un Ziemeļīriju 2022. gada 1. un 6. septembrī. Gūto vārtu skaits aktualizēts 2022. gada 22. augustā. Viktors Lūkins (1992–2003) Agris Bandolis (2003–2010) Didzis Matīss(en) (2010–2021) Romāns Kvačovs (2021–šobrīd) https://www.fifa.com/fifa-world-ranking/women?dateId=ranking_20230825 «Latvijas futbolistes smagā spēlē Anglijā ielaiž 20 vārtus». delfi.lv (latviešu). 2021-11-30. Skatīts: 2021-11-30. «Izvēlēts jaunais Latvijas sieviešu futbola izlases galvenais treneris». Jauns.lv (latviešu). Skatīts: 2021-09-17. Mārtiņš Pagodkins. «Strīpa pavilkta». Sports, 1992-10-20. 3. lpp. Skatīts: 2021-09-17. «Latvijas sieviešu futbola izlase». enciklopedija.lv (latviešu). Skatīts: 2021-09-17. «Latvijas sieviešu futbola izlase». Latvian National Encyclopedia (latviešu). Skatīts: 2021-09-17. Latvijas sieviešu futbola izlase Šķirklis Nacionālajā enciklopēdijā