Rockabilly ir viens no pirmajiem rokenrola paveidiem, radās 1950. gados. Termins ir vārdu rock un hillbilly apvienojums. Kantri mūzika 1940. un 1950. gados tika saukta arī par hillbilly mūziku un iespaidoja rockabilly skanējumu. Citi nozīmīgi stila iespaidotāji ir western swing, boogie woogie un ritmblūzs. Rockabilly zaudēja popularitāti 1960. gados, tomēr 1970. gadu beigās un 1980. gadu sākumā žanrs atguva popularitāti un mūsdienās tam ir kulta statuss. 1997. gada 21. martā tika izveidota Rockabilly slavas zāle. Tajā ir iekļauti vairāki desmiti šī stila mūziķu. Ievērojamākais rockabilly mūziķis Latvijā bija Pits Andersons.