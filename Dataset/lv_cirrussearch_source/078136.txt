Johans Heinrihs Baumanis (vācu: Johann Heinrich Baumann; dzimis 1753. gada 10. februārī, miris 1832. gada 19. jūlijā) bija vācbaltiešu gleznotājs animālists. Viņa darbi bija ļoti populāri, atradušies daudzās Latvijas muižās un birģeru dzīvokļos; tiem raksturīgs reālisms, siltie un tumšie toņi. Viens no nozīmīgākajiem Baumaņa darbiem ir "Tirgotāja Georga Konrāda Nestora portrets". Dzimis 1753. gadā Jelgavā luterāņu mācītāja un Kurzemes un Zemgales hercogistu superintendenta Jukuma Baumaņa (1712–1759) un viņa sievas Šarlotes, dzimušas Štafenhāgenas, ģimenē. No 1773. līdz 1776. gadam viņš studēja teoloģiju Erfurtes universitātē, līdztekus mācījās gleznošanu pie animālista Jēkaba Samuela Beka. Pēc atgriešanās dzimtenē uzrakstījis dažas ludziņas latviešu valodā. 1790. gadā viņu uzņēma Pēterburgas Zinātņu akadēmijā. Uzgleznojis vairāk nekā 1700 eļļas gleznu, kuru tematika pamatā aptver medību ainas un dzīvniekus, no tām saglabājušās tikai 43. Baumanis bija kaislīgs mednieks, savu mednieku stāstu dēļ pazīstams kā "Kurzemes Minhauzens". Mūža nogalē dzīvojis Mazjumpravas muižā, miris 1832. gadā, apglabāts Katlakalna baznīcas kapos. THE HUNTER WITH A PAINTBRUSH Dace Lamberga "Studija" 2004 (34). Johann Friedrich von Recke, Theodor Beise, Karl Eduard Napiersky. Allgemeines Schriftsteller- und Gelehrten-Lexikon der Provinzen Livland … S. 80 Baumann, Johann Heinrich (1753-1832)[novecojusi saite] Baltische Historische Kommission