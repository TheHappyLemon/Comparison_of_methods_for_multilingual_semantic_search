Markuss Nēslunds (zviedru: Markus Näslund; dzimis 1973. gada 30. jūlijā Ērnšeldsvīkā, Zviedrijā) ir bijušais zviedru hokejists, spēlējis uzbrucēja pozīcijā. Pašlaik (2012) ir Zviedrijas Elitsērijas kluba MODO ģenerālmenedžeris. 1991. gada NHL draftā viņu Pitsburgas "Penguins" izraudzījās ar kopējo 16. kārtas numuru. Šī kluba sastāvā arī debitēja NHL, vēlāk tika aizmainīts uz Vankūveras "Canucks". Jau kopš 2000. gada viņš bija "Canucks" komandas kapteinis. Viņš 4 reizes ir ieguvis Sailona Teilora balvu, kuru pasniedz "Canucks" vērtīgākajam spēlētājam. 7 reizes ieguvis arī Sīrusa Maklīna balvu, kuru pasniedz "Canucks" rezultatīvākajam spēlētājam. Piedalījies piecās NHL visu zvaigžņu spēlēs. 2003. gadā viņš ieguva Lestera Pīrsona balvu un tika nominēts arī Hārta balvai, bet to neieguva. Zviedrijas hokeja izlases sastāvā piedalījies 1993., 1996., 1999. un 2002. gada Pasaules čempionātos, 1993. gadā izcīnot sudraba, bet 1999. un 2002. gadā bronzas medaļas. 1992. un 1993. gadā viņš piedalījās arī Pasaules čempionātā junioriem, abas reizes izcīnot sudraba medaļas. Piedalījies arī 1996. un 2004. gada Pasaules kausa izcīņā, kā arī 2002. gada Olimpiskajās spēlēs. 2010. gadā viņš beidza karjeru. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) NHL profils (angliski) Hockey-Reference profils (angliski)