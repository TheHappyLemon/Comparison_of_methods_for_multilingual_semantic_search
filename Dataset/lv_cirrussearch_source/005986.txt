Briežu apakšdzimta (Cervinae) ir viena no briežu dzimtas (Cervidae) apakšdzimtām, kas apvieno īstos briežus. Pazīstamākie ir staltbrieži, Kanādas brieži, dambrieži un Dāvida brieži. Briežu apakšdzimtā ir 17 mūsdienās dzīvojošas sugas, kas sistematizētas 7 ģintīs. Lielākā daļa briežu apakšdzimtas sugu dzīvo Eirāzijā. Tikai 2 sugas ir sastopamas ārpus Eirāzijas: vapiti (Cervus canadensis), kura dabīgais izplatības areāls aptver gan Ziemeļameriku, gan Āzijas austrumus, un staltbriedis (Cervus elaphus), kura dabīgais izplatības areāls aptver gan Eirāziju, gan nelielu reģionu Atlasa kalnos Ziemeļāfrikā. Briežu apakšdzimtas sugas mājo gan mežos, gan atklātās ainavās, gan purvos un purvainās, applūdušās pļavās. Tikai dažas sugas ir sastopamas kalnos. Latvijā ir sastopama tikai viena briežu apakšdzimtas suga - staltbriedis (Cervus elaphus). Briežu apakšdzimta (Cervinae) ģints Aksisbrieži (Axis) apakšģints (Axis) Aksisbriedis (Axis axis) apakšģints (Hyelaphus) Filipīnu aksisbriedis (Axis calamianensis) Indoķīnas aksisbriedis (Axis porcinus) Kūla aksisbriedis (Axis kuhlii) ģints Baltpurna brieži (Przewalskium) Baltpurna briedis (Przewalskium albirostris) ģints Brieži (Cervus) Kanādas briedis (Cervus canadensis) Plankumainais briedis (Cervus nippon) Staltbriedis (Cervus elaphus) Tibetas staltbriedis (Cervus wallichi) ģints Dambrieži (Dama) Dambriedis (Dama dama) Persijas dambriedis (Dama dama mesopotamica) †Sicīlijas dambriedis (Dama carburangelensis) ģints Dāvida brieži (Elaphurus) Dāvida briedis (Elaphurus davidianus) ģints Dienvidāzijas brieži (Rucervus) Barasinga (Rucervus duvaucelii) Līrragu briedis (Rucervus eldii) †Šomburga briedis (Rucervus schomburgki) ģints Sambarbrieži (Rusa) Sambarbriedis (Rusa unicolor) Filipīnu sambarbriedis (Rusa mariannus) Filipīnu plankumainais briedis (Rusa alfredi) Javas briedis (Rusa timorensis) †ģints Milzu brieži (Megaloceros) †Īrijas staltbriedis (Megaloceros giganteus) †Sardīnijas pundurbriedis (Megaloceros cazioti) «Subfamily Cervinae». Arhivēts no oriģināla, laiks: 2018. gada 23. janvārī. Skatīts: 2011. gada 11. janvārī. The phylogenetic position of the 'giant deer' Megaloceros giganteus. Letter in Nature 438, 850–853 (2005-12-08).