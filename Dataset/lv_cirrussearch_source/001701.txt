Vlade Divacs (serbu: Владе Дивац; dzimis 1968. gada 3. februārī Prijepoļjē, Serbijā, Dienvidslāvijā) ir bijušais serbu basketbolists, spēlējis centra pozīcijā. Lielāko savas karjeras daļu pavadījis NBA līgā, kur spēlēja Losandželosas "Lakers", Šarlotes "Hornets" un Sakramento "Kings" sastāvā. Vlade Divacs ticis iekļauts 50 izcilāko Eirolīgas spēlētāju un darbinieku vidū. Divacs ir viens no sešiem NBA spēlētājiem, kam karjerā ir izdevies gūt vismaz 13 000 punktu, 9 000 atlēkušās bumbas, 3000 rezultatīvas piespēles un 1500 blokus. 2009. gada 24. februārī kļuva par Serbijas Olimpiskās komitejas prezidentu. Kopā ar Dienvidslāvijas basketbola izlasi izcīnījis 2 Olimpiskās sudraba medaļas 1988. un 1996. gadā, divreiz uzvarējis Pasaules čempionātā un trīsreiz — Eiropas čempionātā. Divac na čelu OKS naredne četiri godine Arhivēts 2009. gada 27. februārī, Wayback Machine vietnē. (serbu valodā). Blic (2009-02-24) NBA profils (angliski) Eirolīgas 50 labākie spēlētāji un darbinieki (angliski) basketball-Reference profils Arhivēts 2016. gada 10. aprīlī, Wayback Machine vietnē. (angliski)