Dāvis Indrāns (dzimis 1995. gada 6. jūnijā Rīgā) ir Latvijas futbolists, spēlē pussarga pozīcijā, Latvijas futbola izlases dalībnieks. Kopš 2022. gada Indrāns pārstāv Latvijas Virslīgas klubu SK Super Nova. Ar futbolu sācis nodarboties FK Alberts pie trenera Jura Docenko. Vēlāk spēlēja arī pie trenera Artura Zakreševska klubā JDFS Alberts. Pārstāvējis Virslīgas klubus FK Ventspils un "Skonto", kur spēlējis galvenokārt dublieru komandās. 2014. gada Latvijas sezonā aizvadīja četras spēles Virslīgā, ar FK Ventspils kļūstot par Virslīgas čempionu. Pirms 2016. gada sezonas pievienojās Metta/LU komandai, kļūstot par pamatsastāva spēlētāju. Komandā aizvadīja divas sezonas. 2017. gadā tika atzīts par Metta/LU gada futbolistu. 2018. gada sezonā spēlēja FK RFS sastāvā. 2019. gada februārī pievienojās FK Jelgava, parakstot līgumu uz diviem gadiem. 2020. gada septembrī pārgāja uz citu Virslīgas klubu Valmiera FC. 2021. gadā spēlējis gan Virslīgas klubā FK Ventspils, gan 1. līgas klubā JDFS Alberts. 2022. gadā Indrāns pievienojās Virslīgas jaunpienācējiem SK Super Nova. Spēlējis dažādu vecumu Latvijas jauniešu izlasēs. Latvijas nacionālajā izlasē debitēja 2017. gada 9. jūnijā FIFA Pasaules kausa kvalifikācijas spēlē pret Portugāli, nākot uz maiņu 62. minūtē. «Dāvis Indrāns». LFF.lv. Skatīts: 2017. gada 10. jūnijā. «Rīgā noslēdzies Jura Docenko piemiņas turnīrs jauniešiem». LFF.lv. Skatīts: 2017. gada 10. jūnijā. «Aizritējis tradicionālais FS Metta gada noslēguma pasākums». fsmetta.lv. 2017. gada 4. decembris. Skatīts: 2020. gada 10. septembrī. «Dāvis Indrāns paraksta divu gadu līgumu ar "Jelgavu"». sportacentrs.com. 2019. gada 27. februāris. Skatīts: 2020. gada 10. septembrī. «Latvijas izlase piekāpjas Eiropas čempionei Portugālei». LFF.lv. 2017. gada 9. jūnijs. Skatīts: 2017. gada 10. jūnijā. «Latvijai ar četriem debitantiem sakāve pret Portugāli, Ronaldu divi vārti». sportacentrs.com. 2017. gada 9. jūnijs. Skatīts: 2017. gada 10. jūnijā. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)