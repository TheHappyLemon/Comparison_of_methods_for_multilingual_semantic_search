Oļegs Piganovičs (krievu: Олег Константинович Пиганович; dzimis 1985. gada 12. maijā) ir krievu hokejists, aizsargs. Pašlaik (2014) Piganovičs spēlē Kontinentālās hokeja līgas kluba Čeļabinskas "Traktor" sastāvā. Pēc vairākām Krievijas Pirmajā līgā aizvadītām sezonām profesionāļa karjeru Piganovičs sāka 2005.—06. gada sezonā Krievijas Augstākās līgas kluba HK Dimitrova sastāvā. Sezonas gaitā gan hokejists pārcēlās uz Voskresenskas "Khimik" vienību, tās sastāvā aizvadot arī 2006.—07. gada sezonu. 2007.—08. gada sezonu aizsargs sāka Krievijas Superlīgas kluba Čeļabinskas "Traktor" sastāvā. Pēc sezonas beigām Piganovičs ieguva līgas labākā debitanta balvu. Tās rindās aizvadīja trīs sezonas, 2010. gada maijā noslēdzot līgumu ar Maskavas "Spartak". 2011.—12. gada sezonu uzsāka kā "Spartak" kapteinis, taču sezonas gaitā tika aizmainīts uz Habarovskas "Amur" rindām. 2012.—13. gada sezonas vidū no "Amur" rindām tika aizmainīts uz Omskas "Avangard", savukārt 2013. gada maijā Piganovičs noslēdza līgumu ar Doneckas "Donbass". Gadu vēlāk, "Donbass" paziņojot par dalības KHL pārtraukšanu, Piganovičs atgriezās Čeļabinskas "Traktor" rindās. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)