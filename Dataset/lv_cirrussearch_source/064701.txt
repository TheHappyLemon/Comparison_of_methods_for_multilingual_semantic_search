Niklass Hartvegs (vācu: Niklas Hartweg; dzimis 2000. gada 1. martā Karlsrūē, Vācijā) ir Šveices biatlonists. 2019. gada Pasaules čempionātā jauniešiem Brezno izcīnīja zelta medaļu 12,5 km individuālajā distancē. Pasaules kausa sacensībās debitēja 2020. gada 28. novembrī Kontiolahti ar 53. vietu 20 km individuālajā distancē. Pirmo reizi Pasaules čempionātā piedalījās 2021. gadā Pokļukā. Labāko rezultātu individuāli sasniedza iedzīšanā, ieņemot 47. vietu. Startēja arī stafetē, kurā Šveices komanda ieņēma 11. vietu. 2021. gada Pasaules čempionātā junioriem labāko rezultātu ieguva iedzīšanā, ieņemot 4. vietu. Piedalījās 2022. gada ziemas olimpiskajās spēlēs Pekinā. Gan sprintā, gan iedzīšanā iekļuva labāko 40 biatlonistu vidū, ieņemot attiecīgi 37. un 38. vietu. Stafetē bija 12. vietā. Pirmo reizi punktus Pasaules kausa ieskaitē ieguva 2022. gada 22. janvārī Antholcā, 20 km individuālajā distancē ieņemot 17. vietu. 2022.—2023. gada sezonas 1. posmā Kontiolahti pirmo reizi kāpa uz goda pjedestāla Pasaules kausa posmos, izcīnot otro vietu 20 km distancē. «Youth Men 12.5 km Individual Competition». biathlonworld.com (angļu). 2019. gada 27. janvāris. Skatīts: 2022. gada 15. decembrī. «Kontiolahti Individual to Ponsiluoma». biathlonworld.com (angļu). 2022. gada 29. novembris. Skatīts: 2022. gada 15. decembrī. Vikikrātuvē par šo tēmu ir pieejami multivides faili. Skatīt: Niklass Hartvegs. Olympedia profils (angliski) IBU profils (angliski)