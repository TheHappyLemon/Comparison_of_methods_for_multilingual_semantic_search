Džordžs Hermans Rūts (angļu: George Herman Ruth, Jr.; dzimis 1895. gada 6. februārī, miris 1948. gada 16. augustā), plašāk pazīstams kā "Mazulis" Rūts (angļu: "Babe" Ruth), bija amerikāņu beisbolists, spēlēja ārējā laukuma spēlētāja un pičera pozīcijās. Karjeras laikā (1914–1935) pārstāvēja Bostonas "Red Sox", Ņujorkas "Yankees" un Bostonas "Braves" klubus. 1948. gada 16. augustā 53 gadu vecumā Džordžs Hermans "Mazulis" Rūts mira no pneimonijas. MLB debitēja 1914. gada 11. jūlijā "Red Sox" sastāvā, viņš bija pamatsastāva pičers. Taču 1919. gadā viņu pārdeva "Yankees" klubam, kā sastāvā spēlēja līdz 1934. gadam. Spēlēdams "Yankees" sastāvā, viņš kļuva par labā ārējā laukuma spēlētāju. 1935. gadā neilgu laiku pārstāvēja "Braves" klubu, pēc tam paziņoja par karjeras beigām. Pēdējo spēli MLB "Mazulis" Rūts aizvadīja 1935. gada 30. maijā. "Mazulis" Rūts piedalījās divās Visu zvaigžņu spēlēs. 1923. gadā tika atzīts par Amerikāņu līgas vērtīgāko spēlētāju. Vairākos statistikas rādītājos ierindojas starp 10 labākajiem. "Red Sox" sastāvā viņš izcīnīja trīs uzvaras Pasaules sērijā, kopā ar "Yankees" izcīnīja vēl četrus Pasaules sērijas čempiontitulus. 1936. gadā viņš kļuva par vienu no pirmajiem pieciem beisbolistiem, kas tikuši uzņemti Nacionālajā beisbola slavas zālē. Par viņa uzņemšanu tika saņemti 95,13% balsu. "Mazulis" Rūts ir kļuvis par vienu no izcilākajiem sporta varoņiem ASV kultūrā. Tāpat viņš dažādu izdevumu vērtējumos ir ticis atzīts par visu laiku izcilāko beisbolistu. Ārpus laukuma viņš bija slavens ar savu labdarību, taču tika pieminēts arī viņa neapdomīgais dzīvesstils. Tāpat tiek atzīta viņa lielā ietekme beisbola attīstīšanās procesā. Šis sporta veids kļuva ļoti populārs 1920. gados, lielā mērā pateicoties "Mazuļa" Rūta ietekmei. Viņš palīdzēja beisbolam ķļūt no mazrezultatīva sporta veida par rezultatīvu sporta veidu. 1969. gadā par godu profesionālā beisbola 100. gadadienai tika veikts balsojums, kurā viņš tika atzīts par visu laiku izcilāko beisbolistu. 1993. gadā Associated Press paziņoja, ka veiktajā balsojumā "Mazulis" Rūts un Muhameds Ali bija vislabāk pazīstamākie starp 800 dažādiem ASV sportistiem. Tika paziņots, ka vairāk nekā 97% aptaujāto virs 12 gadiem zināja gan M. Ali, gan "Mazuli" Rūtu. Saskaņā ar ESPN viņš bija pirmais īstenais amerikāņu sporta zvaigzne, kura slava pārspēja beisbolu. 1998. gadā The Sporting News ierindoja "Mazuli" Rūtu pirmajā vietā starp 100 visu laiku izcilākajiem beisbolistiem. 1999. gadā ESPN veiktajā balsojumā viņš ierindojās trešajā vietā starp 20. gadsimta izcilākajiem ASV sportistiem, pirmajās divās vietās bija ierindojušies Maikls Džordans un M. Ali. 1999. gadā viņš tika iekļauts MLB gadsimta simboliskajā izlasē. "Mazulis" Rūts bija pirmais beisbolists, kurš sezonas laikā veicis 60 mājas skrējienus (1927), šis sasniegums noturējās kā līgas rekords līdz pat 1961. gadam, kad to pārspēja Rodžers Meriss. Karjerā kopumā viņš veica 714 mājas skrējienus, kas viņa karjeras beigšanas brīdī bija līgas rekords, pirmais šo sasniegumu pārspēja Henks Ārons 1974. gadā. Neraksturīgi citiem spēcīgajiem sitējiem, viņa karjeras atsisto sitienu procents (34,2%) ir 10. labākais beisbola vēsturē, tāpat viņam pieder vienas sezonas "Yankees" rekords atsišanas procentā (39,3% 1923. gadā). "Mazulis" Rūts bija savas ēras dominējošākais spēlētājs. 12 sezonas viņš bija sezonā veikto mājas skrējienu līderis. Tāpat viņam vairāki rekordi pieder vēl joprojām. "Mazuļa" Rūta ietekme uz ASV kultūru tiek pieminēta vēl joprojām. Bieži vien citu sporta veidu izcilības tiek sauktas par "[sporta veida nosaukums] "Mazulis" Rūts" (angļu: The Babe Ruth of ______). Viņš tiek uzskatīts par vienu no visu laiku izcilākajiem beisbolistiem šī sporta veida vēsturē. Vairākos balsojumos viņš ticis atzīts par izcilāko. Viņa vārdā nosaukta "Mazuļa" Rūta balva, ko pasniedz MLB spēlētājam, kas uzrādījis labāko sniegumu Pasaules sērijā, šī ir līdzīga balva Pasaules sērijas MVP balvai. Pirmoreiz tā tika pasniegta gadu pēc "Mazuļa" Rūta nāves 1948. gadā. Parasti to pasniedz dažas nedēļas pēc Pasaules sērijas beigām. "Mazulis" Rūts tika pieminēts Ogdena Neša dzejolī Line-Up for Yesterday: Line-Up for Yesterday R is for Ruth. To tell you the truth, There's just no more to be said, Just R is for Ruth. — Ogdens Nešs, Sport žurnāls (1949. gada janvāris) Robert Weintraub. The House That Ruth Built: A New Stadium, the First Yankees Championship, and the Redemption of 1923. Little, Brown and Company, 2011. ISBN 978-0316086073. Lawrence K. Altman, M.D. «The Doctor's World; Ruth's Other Record: Cancer Pioneer». New York Times, 1998. gada 29. decembris. Skatīts: 2008. gada 2. decembris. «Babe Ruth». Baseball Library. Arhivēts no oriģināla, laiks: 2011. gada 2. janvārī. Skatīts: 2011. gada 3. septembris. «Babe Ruth Baseball Cards: Buying Guide, Rookie Card Checklist and More». Cardboardconnection. Skatīts: 2011. gada 3. septembris. «Babe Ruth retires». history.com. Skatīts: 2011. gada 3. septembris. «May 30, 1935 in History». brainyhistory.com. Skatīts: 2011. gada 3. septembris. «Babe Ruth’s Last Game, on May 30, 1935». miscbaseball.wordpress.com. Skatīts: 2011. gada 3. septembris. «This Day In Sports: The Babe Says A Final Goodbye To The House That He Built». ESPN. Skatīts: 2011. gada 3. septembris. "Major League Baseball's Most Valuable Player Award Winners". Baseball Digest (Evanston, Illinois: Century Publishing Co.) 59 (12): 80. December 2000. ISSN 0005-609X. Atjaunināts: 3 September 2011. «Ruth, Babe». encyclopedia.com. Skatīts: 2011. gada 3. septembris. «BBWAA Results by Year». baseballhall.org. Arhivēts no oriģināla, laiks: 2012. gada 12. jūnijā. Skatīts: 2011. gada 3. septembris. «Babe Ruth». Encarta. MSN.com. Arhivēts no oriģināla, laiks: 2009. gada 31. oktobrī. Skatīts: 2008. gada 22. oktobris. «Baseball Sport – Babe Ruth». Baseballsport.com. Arhivēts no oriģināla, laiks: 2013. gada 20. jūnijā. Skatīts: 2008. gada 22. oktobris. «Red Sox Legends: Babe Ruth». MLB. Skatīts: 2011. gada 3. septembris. Wilstein, Steve (May 17, 1993). Retton, Hammill most popular American athletes. Larry Schwartz. «Loveable Ruth was Everyone's Babe». ESPN.com. Skatīts: 2007. gada 28. novembris. Baseball's 100 Greatest Players by The Sporting News «All-Century Team final voting». ESPN. Associated Press. 1999. gada 23. oktobris. Skatīts: 2011. gada 27. maijs. «Official New York Yankees/Major League Baseball Records». MLB.Com. Skatīts: 2010. gada 12. augusts. «Most Times Leading League». Baseball-Reference.com. Skatīts: 2008. gada 22. oktobris. «Rating the Top Baseball Players of All Time». Skatīts: 2007. gada 28. novembris. «Top Ten Baseball Players of All Time». Arhivēts no oriģināla, laiks: 2009. gada 9. jūnijā. Skatīts: 2007. gada 28. novembris. Associated Press (at Star Tribune, Minneapolis-St. Paul, MN). «Alex Rodriguez is left speechless when accepting playoffs MVP from New York baseball writers». startribune.com. Skatīts: 2010. gada 30. janvārī.[novecojusi saite] (angliski) «The Hutch Award, Lou Gehrig Award, Babe Ruth Award & Roberto Clemente Award Winners». baseball-reference.com. Skatīts: 2010. gada 18. martā. (angliski) «Baseball Almanac». Skatīts: 2010-10-31. Vikikrātuvē par šo tēmu ir pieejami multivides faili. Skatīt: Mazulis Rūts. Encyclopædia Britannica raksts (angliski) Munzüger Sport profils (vāciski) Baseball-Reference MLB profils (angliski) Baseball-Reference mazo līgu profils (angliski) SABR profils (angliski) Oficiālā mājaslapa (angliski) Beisbola slavas zāles profils (angliski) IMDb profils (angliski) Biogrāfija «Babe Ruth, Baseball's Great Star and Idol of Children, Had a Career Both Dramatic and Bizarre». New York Times. 1948. gada 17. augusts. Skatīts: 2007. gada 21. jūlijs. (angliski) ESPN (angliski)