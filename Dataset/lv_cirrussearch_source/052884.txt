Severna (angļu: River Severn, velsiešu: Afon Hafren) ir 354 kilometrus gara upe Velsā un Anglijā. Garākā upe Lielbritānijas teritorijā. Iztece pie Plimlimona kalna, Kembrijas kalnos Velsā. Iesākumā tek austrumu virzienā, visa tecējuma garumā met loku, līdz dienvidrietumu virzienā ietek Bristoles līcī, veidojot estuāru. Lielākās pietekas - Tīma un Eivona. Severnas estuārā ietek arī Eivona un Vaja. Upes krastos atrodas Lanidloisa, Ņūtauna, Velšpūla, Šrūsberija, Aironbridža, Bridžnorta, Bjūdlija, Storporta pie Severnas, Vustera, Aptona pie Severnas, Tjūskberija un Glostera. Severna ar kanāliem savienota ar Temzu, Trentu, Mersiju, Hamberu. Upes deltā paisums pārsniedz 14 metrus. Vikikrātuvē par šo tēmu ir pieejami multivides faili. Skatīt: Severna. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)