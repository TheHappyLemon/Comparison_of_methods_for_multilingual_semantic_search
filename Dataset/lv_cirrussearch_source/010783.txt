Džakomo Antonio Domeniko Kvarengi (itāļu: Giacomo Antonio Domenico Quarenghi, krievu: Джа́комо Анто́нио Доме́нико Кваре́нги; dzimis 1744. gada 20. septembrī, miris 1817. gada 2. martā) bija itāļu klasicisma arhitekts, kurš 1780. gadā pārcēlās uz dzīvi Pēterburgā, kur pēc viņa projektiem uzceltas daudzas sabiedriskās ēkas Paladio stilā. Pēc viņa meta Johans Georgs Ādams Berlics uzcēla Mežotnes pili (1797—1801). Dzimis 1744. gada 20. septembrī Bergamo tuvumā toreizējās Venēcijas Republikas teritorijā. Mācījās Romā, projektēja ēkas Monako un Vīnē. 1780. gadā Kvarengi kļuva par ķeizarienes Katrīnas II galma arhitektu Pēterburgā. Pēc viņa projektiem uzcēla Angļu pili Pēterhofā (1780—1787), Ermitāžas teātra (1783—1787) un Pēterburgas Zinātņu akadēmijas (1783—1785) ēkas Pēterburgā, Aleksandra pili Carskoje Selo (1792—1796), Augstdzimušo jaunavu Katrīnas institūtu (1804—1807) un Smoļnija institūtu (1806—1808). Viņa pēdējais projekts bija Uzvaras kolonna iepretī Rīgas pilij par godu uzvarai karā ar Napoleonu. Vikikrātuvē par šo tēmu ir pieejami multivides faili. Skatīt: Džakomo Kvarengi.