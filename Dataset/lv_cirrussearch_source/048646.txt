Andrē Zeme (norvēģu: Andrée Land) ir neapdzīvots dabas apgabals Špicbergenas ziemeļu daļā, Svalbārā. Tās ziemeļu daļu veido 60 km gara un līdz 30 km plata pussala, ko rietumos apskalo Vudfjords, bet austrumos — Veidefjords. Dienvidos Andrē Zeme robežojas ar Diksona Zemi un Džeimsa I Zemi, bet dienvidrietumos — ar Hokona VII Zemi. Nosaukta par godu zviedru inženierim un polārpētniekam Salomonam Augustam Andrē. Krasta līnija mēreni izrobota. Reljefs kalnains, augstākais kalns ir Leindfjellets (1377 m vjl). Iekšzemē vairāki nelieli ledāji. Zemes dienvidaustrumu daļu aizņem Iekšveidefjorda nacionālais parks. NPDC. Andrée Land