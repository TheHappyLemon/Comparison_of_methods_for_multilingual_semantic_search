Gliemeži jeb vēderkāji (Gastropoda) ir sugām bagātākā gliemju tipa (Mollusca) klase. Šie dzīvnieki dzīvo gan uz sauzemes, gan ūdeņos. Tie var būt gan ar spirālveida čaulu, gan bez čaulas. Pirmās grupas gliemjus parasti sauc par gliemežiem, bet otrās par kailgliemežiem. Starp gliemežu klases sugām ir sastopamas arī parazītiskās sugas. Arī Latvijas faunā gliemeži ir pārstāvēti samērā bagātīgi, tie dzīvo uz sauszemes, saldūdeņos un jūrā. Latvijā ir zināmas 104 sugas (35 saldūdens sugas, 66 sauszemes sugas un 3 jūras sugas). Gliemežu sistemātika pagaidām nav pilnībā izstrādāta. Klasiskajā variantā gliemežus iedalīja 3 apakšklasēs (Prosobranchia, Opisthobranchia un Pulmonata). Reizēm vēl izdalīja Gymnomorpha apakšklasi. Gliemežu klase (Gastropoda) apakšklase: Priekšžauņi (Prosobranchia) apakšklase: Aizsirdsžauņi (Opisthobranchia) apakšklase: Plaušgliemeži (Pulmonata) 1997. gadā Ponders un Lindbergs izstrādāja jaunu gliemežu sistemātiku (Ponder & Lindberg, 1997). Šī sistemātika balstījās uz vēlmi izveidot tikai monofilētiskas organismu grupas. Gliemežu klase (Gastropoda) apakšklase: Eogastropoda kārta: †Euomphalida kārta: Patellogastropoda apakšklase: Orthogastropoda virskārta: Cocculiniformia kārta: Neomphaloida virskārta: Vetigastropoda virskārta: Neritaemorphi kārta: Cyrtoneritomorpha kārta: Neritopsina virskārta: Caenogastropoda kārta: Architaenioglossa kārta: Sorbeoconcha virskārta: Heterobranchia kārta: Heterostropha kārta: Opisthobranchia kārta: Pulmonata Nesistematizēti kārta: †Murchisoniina kārta: †Bellerophontida kārta: †Mimospirina (†) — izmirušu organismu grupa. 2005. gadā tika izvirzīta jauna gliemežu sistemātika (Bouchet & Rocroi, 2005). Tā atcēla visas taksonomiskās grupas virs virsdzimtas un visus gliemežus iedalīja 8 pamatkladās. Gliemežu klase (Gastropoda) klada: Caenogastropoda klada: Cocculiniformia klada: Heterobranchia klada: Neomphalina klada: Neritimorpha klada: Orthogastropoda klada: Patellogastropoda klada: Vetigastropoda Vikikrātuvē par šo tēmu ir pieejami multivides faili. Skatīt: Gliemeži. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Encyclopædia of Life raksts (angliski) Latvijas gliemežu sugu saraksts