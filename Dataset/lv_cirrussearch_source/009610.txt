Raiens Veske (angļu: Ryan Vesce; dzimis 1982. gada 7. aprīlī) ir amerikāņu hokejists, centra uzbrucējs. Pašlaik (2016) Veske spēlē Kontinentālās hokeja līgas kluba Čeļabinskas "Traktor" rindās. No 2000. līdz 2004. gadam Veske studēja Kornela Universitātē, spēlējot arī tās NCAA čempionāta hokeja komandā. 2004.—05. sezonu Raiens aizvadīja zviedru klubā HK Rogle, taču tad nākamās divas sezonas aizvadīja Amerikas hokeja līgā. 2007.—08. sezonu Veske aizvadīja SM līgas klubā Helsinku HIFK. 2008. gada vasarā Veske parakstīja līgumu ar Sanhosē "Sharks" vienību, nākamajās divās sezonās aizvadot 19 spēles NHL, kā arī esot "Sharks" AHL fārmkluba Vorčesteras "Sharks" komandas kapteinis. 2011. gada vasarā Veske pievienojās Ņižņijnovgorodas "Torpedo" rindām, tās sastāvā kļūstot par vienu no līgas rezultatīvākajiem uzbrucējiem. 2012.—13. gada sezonu Veske aizvadīja Šellefteo AIK un Espo "Blues" rindās, taču tad noslēdza līgumu ar Zagrebas "Medveščak" vienību. 2014. gada maija sākumā noslēdza divu gadu vienošanos ar Minskas "Dinamo", savukārt 2016. gada rudenī pievienojās Čeļabinskas "Traktor". Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)