Roberts Petrovickis (slovāku: Róbert Petrovický, izrunā: [ˈroːbɛrt ˈpɛtrovɪtskiː]; dzimis 1973. gada 26. oktobrī Košicē, Čehoslovākijā) ir bijušais slovāku hokejists, centra uzbrucējs, Slovākijas hokeja izlases dalībnieks. Karjeras laikā aizvadījis 208 spēles Nacionālajā hokeja līgā. Karjeras otro daļu aizvadīja dažādās spēcīgākajās Eiropas līgās, divas sezonas aizvadot arī KHL kluba Rīgas "Dinamo" sastāvā. Slovākijas izlases sastāvā piedalījies trijās olimpiskajās spēlēs (1994, 1998, 2002). Tāpat, 2002. gada Pasaules čempionātā izcīnīja zelta medaļu. Profesionāļa karjeru uzsāka 1990. gadā Čehijas Ekstralīgas klubā Trenčīnas "Dukla". Vēl ir spēlējis NHL klubu Hārtfordas "Whalers", Dalasas "Stars", Sentluisas "Blues", Tampabejas "Lightning" un Ņujorkas "Islanders" sastāvos. Tāpat, aizvadījis vairāks sezonas dažādu Eiropas valstu līgās. 2009.—10. gada sezonas otrajā pusē, kā arī 2010.—11. gada KHL sezonas otrajā pusē spēlējis Rīgas "Dinamo" sastāvā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)