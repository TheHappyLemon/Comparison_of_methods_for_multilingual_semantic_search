Kontrabanda (itāļu: contrabando, contra — "pret" + bando — "valdības rīkojums") ir preču, vērtslietu un citu priekšmetu nelikumīga pārvietošana (pārvadāšana, nešana, piegāde) pāri valsts robežai. Kontrabanda ir nopietns drauds valsts drošībai un ekonomiskajai stabilitātei. Kontabandisti izvairās no nodokļu un muitas ieņēmumu nomaksas, kas var radīt ievērojamu zaudējumu valsts budžetam. Kontrabandas metodes var atšķirties atkarībā no kontrabandas preču veida, atrašanās vietas un kontrabandistu mērķiem. Kontrabandas preces var būt paslēptas legālos sūtījumos, lai apietu muitas pārbaudes — konteineros, automašīnās vai preču vilcienos. Daudzi kontrabandisti narkotiku un citu preču pārvadāšanai izmanto jūras vai upju ceļus, kā arī zem ūdens paslēptus konteinerus vai kuģus, kas ir paslēpti starp legāliem kuģiem. Kontrabandisti dažkārt izmanto "kurjerus", kas pie sevis nes nelielu kontrabandas daudzumu (parasti narkotikus). Kontrabandas sūtīšanai tiek izmantots arī internets un pasta pakalpojumi. Vikikrātuvē par šo tēmu ir pieejami multivides faili. Skatīt: Kontrabanda. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)