Noriļska (krievu: Норильск) ir pilsēta Krasnojarskas novada ziemeļu daļā Krievijā. Noriļskā dzīvo ap 180 tūkstošiem iedzīvotāju un tā ir otrā lielākā pilsēta aiz polārā loka pēc Murmanskas. Pilsēta atrodas aiz Ziemeļu polārā loka, Taimiras pussalas dienviddaļā, apmēram 90 km uz austrumiem no Jeņisejas upes. Viena no ekoloģiski vispiesārņotākajām pilsētām pasaulē.[nepieciešama atsauce] Ekoloģiskās piesārņotības iemesls ir tuvumā esošais rūpnieciskais rajons un metālražošanas kombināts. Pirmo Noriļskas koka māju uzcēla 1921. gadā Urvanceva vadītās ekspedīcijas dalībnieki. 1935. gadā šeit izveidoja GULAG nometni (Noriļlagu), kurā ieslodzītie Šmita kalna (гора Шмидтиха) ziemeļu pusē sāka celt Noriļskas metalurģisko kombinātu, kas sāka savu darbību 1939. gada martā. Kopš 1951. gada izveidoja jaunus dzīvojamo māju kvartālus tālāk no metalurģiskā kombināta. Gada vidējā temperatūra: -9,8 °C Janvāra vidējā temperatūra: -25 °C Jūlija vidējā temperatūra: +13,6 °C Temperatūras absolūtais minimums: -61 °C Temperatūras absolūtais maksimums: +32 °C Bezsala perioda ilgums: 84 dienas Dienu skaits ar nokrišņiem: 170 Dienu skaits ar puteņiem: 130 Sniega segas noturēšanās laiks: 244 dienas (7,5 līdz 9 mēneši) Vidējais vēja ātrums: 6 m/s Vidējais atmosfēras spiediens: 750 mm Hg Vidējais gaisa mitrums: 77 % Apkures sezonas ilgums: 302 dienas (10 mēneši) Apkures sezonas vidējā temperatūra: -14,6 °C Dienas un nakts nomaiņa: No 30. novembra līdz 13. janvārim: polārā nakts (45 diennaktis) No 13. janvāra līdz 27. martam: parastā dienas un nakts maiņa (73 diennaktis) No 27. marta līdz 26. aprīlim: naktis ar krēslu (30 diennaktis} No 27. aprīļa līdz 19. maijam: baltās naktis (23 diennaktis) No 19. maija līdz 25. jūlijam: polārā diena (68 diennaktis) No 25. jūlija līdz 15. augustam: baltās naktis (23 diennaktis) No 15. augusta līdz 15. septembrim: naktis ar krēslu (30 diennaktis) No 15. septembra līdz 30. novembrim: parastā dienas un nakts maiņa (73 diennaktis) Lai novērtētu galējo ziemeļu laikapstākļus, bieži izmanto ne tikai gaisa temperatūras, bet arī vēja ātruma rādītājus. Šim nolūkam tiek izskaitļots tā saucamais "laikapstākļu bargums" — cilvēka sajūtu temperatūras ekvivalents, vienlaicīgi iedarbojoties uz to gan stipram salam, gan vējam. Laikapstākļu barguma novērtēšanas shēma ir šāda: katrs vēja ātruma metrs sekundē tiek pieņemts kā vēl divi grādi zem nulles liela gaisa temperatūra. Tādā veidā, ja pilnīgā bezvējā ārā ir -30 °C, tad cilvēkam arī liksies, ka ir -30 °C sals, bet ja pie šīs temperatūras vēl pūtīs vējš ar ātrumu 10 m/s, tad viņam liksies, ka ir jau -50 °C liels sals. Laikapstākļu barguma noteikšana Noriļskai ir diezgan aktuāla, jo šeit bieži ir sals ar stipru vēju, piemēram, 1976. gada decembrī -47 °C temperatūrā pūta vējš ar ātrumu 25 m/s. Noriļska ir krāsainās metalurģijas liels centrs. Šeit notiek krāsaino metālu ieguve: varš, niķelis, kobalts; dārgo metālu: pallādijs, osmijs, platīns, zelts, sudrabs, irīdijs, rodijs, rutēnijs. Noriļskas kombināts iegūst 35 % no pasaules pallādija, 25 % platīna, 20 % niķeļa, 20 % rodija, 10 % kobalta. Noriļskā iegūst 96 % no visa niķeļa, kuru iegūst Krievijā, 95 % kobalta un 55 % vara. Kombināta apgrozījums 2007. gadā bija 321,5 miljardi rubļu. Noriļskas kombināts izmet atmosfērā ļoti daudz indīgu izmešu, padarot Noriļsku par vienu no ekoloģiski vispiesārņotākajām pilsētām pasaulē. Noriļska ar dzelzceļa līniju un autoceļu ir savienota ar Dudinkas pilsētu. Uz citām Krievijas pilsētām tai nav sauszemes ceļu. Vikikrātuvē par šo tēmu ir pieejami multivides faili. Skatīt: Noriļska. Encyclopædia Britannica raksts (angliski) Krievijas Lielās enciklopēdijas raksts (krieviski) Noriļskas tiešsaistes karte Noriļskas fotogrāfijas Noriļskas fotogrāfijas Noriļskas iedzīvotāju "dzīvais žurnāls" Noriļskas informatīvais portāls Noriļskas un tās apkārtnes fotogrāfijas