Intermediate eXperimental Vehicle (IXV) ir Eiropas Kosmosa aģentūras kosmiskais lidaparāts ieiešanas atmosfērā tehnoloģiju pārbaudei. Tas palaists 2015. gada februārī suborbitālā lidojumā. Kosmoplānam izmantots bezspārnu korpuss. Tā nolaišanos atmosfērā varēja kontrolēt ar diviem kustīgiem aizplākšņiem. Lidaparāta garums ir 5 m, platums 2,2 m, augstums 1,5 m. Nosēšanās paredzēta ar izpletņiem. 2012. gadā Arizonā notika virsskaņas izpletņu sistēmas izmēģinājumi. 2013. gada 21. jūnijā Vidusjūrā notika nomešanas modeļa izmēģinājumi, lidaparātu nometot no 3 km augstuma. IXV tika palaists 2015. gada 11. februārī 13:40 UTC ar nesējraķeti Vega (lidojums VV04) no Gviānas kosmiskā centra. Tas no raķetes atdalījās 340 km augstumā. Maksimālais augstums bija 412 km. Pēc tam kosmoplāns iegāja atmosfērā un veica kontrolētu nolaišanos Klusajā okeānā. Pēc IXV atdalīšanās raķetes augšējā pakāpe AVUM VV04 ar atlikušo degvielu veica manevru un sasniedza orbītu. Pēc tam veikts vēl viens manevrs, lai noietu no orbītas. Iespējams, šis eksperiments veikts, lai pārbaudītu Vega spēju ievadīt derīgo kravu ekvatoram tuvā orbītā. ESA experimental spaceplane completes research flight ESA, 2015-02-11 AVUM VV04 Gunter Dirk Krebs IXV ESA (angliski) IXV Gunter Dirk Krebs]