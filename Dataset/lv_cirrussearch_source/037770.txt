Zinaida Gipiusa (krievu: Зинаи́да Никола́евна Ги́ппиус; dzimusi 1869. gada 20. novembrī, mirusi 1945. gada 9. septembrī) bija krievu simbolisma dzejniece, dramaturģe, rakstniece, literatūrkritiķe un reliģioza domātāja. Dzejnieka Dmitrija Merežkovska sieva. Kopā ar vīru 19. un 20. gadsimta mijā izvirzījušies par krievu simbolisma redzamākajiem ideologiem. Aktīvi atbalstīja 1905. gada revolūciju, tāpēc pēc revolūcijas sakāves pāris bija spiests doties emigrācijā uz Parīzi. 1908. gadā Gipiusa un Merežkovskis atgriezās Krievijā. Krasi nepieņemdami Oktobra revolūciju, 1920. gadā atkal devās trimdā uz Parīzi, kur nodzīvoja līdz mūža galam, aktīvi piedaloties emigrācijas literārajā un politiskajā dzīvē. Vikikrātuvē par šo tēmu ir pieejami multivides faili. Skatīt: Zinaida Gipiusa. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Pareizticīgo enciklopēdijas raksts (krieviski) Enciklopēdijas Krugosvet raksts (krieviski)