Kontracepcija (no latīņu: contra — 'pret' un latīņu: [con]ceptio — 'ieņemšana') ir nevēlamas grūtniecības novēršanas līdzekļu (paņēmienu un ierīču) kopums. Kontracepcija tiek izmantota ģimenes plānošanā. Drošs sekss, piemēram, prezervatīvu izmantošana, ļauj izsargāties arī no seksuāli transmisīvām slimībām. Kontracepcijas lietošana jaunattīstības valstīs ir samazinājusi augļu mirstību pirmajās grūtniecības nedēļās par 44%, bet, ja kontracepcija tiktu lietota apjomā, kādā tā tiek pieprasīta, tas novērstu 73% augļu neiznēsāšanas gadījumu. Tā kā pusaudžu grūtniecība mūsdienās ir aktuāla problēma, kas rada tādas lietas kā priekšlaicīgu piedzimšanu, mazu jaundzimušā svaru un zīdaiņu mirstības pieaugumu, daži autori ir ieteikuši pusaudžiem nodrošināt dzimumizglītību, kā arī pieeju kontracepcijai un citiem reproduktīvās veselības pakalpojumiem. Pagarinot laiku starp grūtniecības reizēm, kontracepcija ļauj nodrošināt sieviešu organisma labāku atkopšanos pēc dzemdībām un arī samazināt savu dzimušo bērnu nāves risku. «Definition of Birth control». MedicineNet. Arhivēts no oriģināla, laiks: 2012. gada 6. augustā. Skatīts: 2012. gada 9. augusts. Oxford English Dictionary. Oxford University Press. June 2012 (online).