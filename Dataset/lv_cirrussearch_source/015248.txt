Anete Muižniece-Brice (dzimusi Anete Muižniece 1962. gada 27. aprīlī Rīgā) ir bijusī latviešu basketboliste, spēlējusi uzbrūkošās aizsardzes pozīcijā, Latvijas sieviešu basketbola izlases dalībniece. Laikā no 1981. līdz 1990. gadam spēlējusi Rīgas TTT klubā. 1982. gadā tika izcīnīta uzvara Eiropas čempionvienību kausā, 1987. gadā tika iegūts Liliānas Ronketi kauss, tāpat trīs uzvaras tika gūtas PSRS čempionātā. PSRS izlases sastāvā tika izcīnīta otrā vieta 1987. gada Universiādē, savukārt Latvijas PSR izlases sastāvā — uzvarēts 1983. gada PSRS Tautu spartakiādē. 1990.—1991. gada sezonu viņa aizvadīja Francijas Racing kluba sastāvā. 1991.—1992. gada sezonā viņa atgriezās TTT sastāvā, kā sastāvā tika uzvarēts Latvijas čempionātā. Pēc tam viņa līdz pat 2008. gadam A. Muižniece-Brice spēlēja Arkādija/RTU (vēlāk RTU/Klondaika) sastāvā, ar ko piecas reizes tika izcīnīts Latvijas čempiontituls un vēl sešas reizes tika izcīnīta otrā vieta (1995, 2001—2005). Latvijas izlases sastāvā spēlējusi no 1991. līdz 2000. gadam, startējusi 1995. un 1997. gada Eiropas čempionātu kvalifikācijas turnīros. Anete Muižniece ir dzimusi 1962. gada 27. aprīlī Rīgā. Izglītību ieguvusi Rīgas 77. vidusskolā. Viņas brālis ir bijušais basketbolists un pašreizējais basketbola treneris Kārlis Muižnieks, savukārt viņu abu tēva brālis ir bijušais basketbolists Valdis Muižnieks. Precējusies, ir divi bērni. Dēls Artūrs Bricis ir basketbolists. Guntis Keisels. Zelta meitenes TTT. Jumava, 2008. 119. lpp. ISBN 978-9984-38-625-6. Guntis Keisels. Latvijas basketbola vēsture. Jumava, 1998. 306. lpp. ISBN 9984-05-187-0. «Basketbols priekam». Sporto.lv. Arhivēts no oriģināla, laiks: 2014. gada 13. augustā. Skatīts: 2012. gada 27. augustā. «Sveicam apaļā jubilejā Aneti Muižnieci-Brici!». Basket.lv. Arhivēts no oriģināla, laiks: 2012. gada 30. aprīlī. Skatīts: 2012. gada 27. augustā. «Vīriešu izlases kandidātu sarakstā negaidīti iekļauts U-19 izlasē netikušais Bricis». Kasjauns.lv. Skatīts: 2012. gada 27. augustā.[novecojusi saite] FIBA Europe profils