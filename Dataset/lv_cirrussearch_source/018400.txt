Rožsārtā bērzlape (Russula rosea) ir bērzlapju ģints bazīdijsēne. Tā ir sastopama Eiropā lapu koku un jauktā tipa mežos, auglīgās augsnēs. Sēne bieži aug dižskābaržu tuvumā, veidojot ar tiem mikorizu. Tā netiek uzskatīta par izplatītu sēni un Latvijā ir sastopama reti. Sēnei līdzīgas ir ūdeņainā bērzlape, sīvā bērzlape, cinobrsarkanā bērzlape un dažas citas bērzlapju sugas. Rožsārtā bērzlape parasti no tām atšķiras ar gaišāku cepurītes nokrāsu, kas var būt nedaudz rozīgos toņos, tāpat arī ar vairāk ieliektu cepurītes formu. «Latvijas Daba informācija» (latviski). Arhivēts no oriģināla, laiks: 2010. gada 11. septembrī. Skatīts: 2013. gada 21. martā.