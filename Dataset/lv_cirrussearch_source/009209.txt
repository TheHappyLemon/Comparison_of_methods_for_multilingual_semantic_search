Roberts Veins "Robijs" Ērls (angļu: Robert Wayne "Robbie" Earl; dzimis 1985. gada 2. jūnijā) ir profesionāls amerikāņu hokejists, spēlē kreisās malas uzbrucēja pozīcijā. Pašlaik (2020) pārstāv Šveices hokeja līgas klubu SCL Tigers. 2004. gada NHL draftā viņu Toronto "Maple Leafs" izraudzījās ar kopējo 187. kārtas numuru. Karjeru uzsācis ASV nacionālajā attīstības komandā, vēlāk spēlējis Viskonsinas Universitātes hokeja komandas vienībā. 2005.—2006. gada sezonas beigās aizvadīja vienu spēli AHL vienības Toronto "Marlies" sastāvā, šajā vienībā viņš pavadīja nākamās divas sezonas. 2007.—2008. gada sezonā deviņas spēles aizvadīja arī NHL kluba Toronto "Maple Leafs" sastāvā. 2008.—2009. gada sezonas vidū R. Ērls tika aizmainīts uz Minesotas "Wild", taču galvenokārt spēlējis šīs vienības AHL fāmrklubā Hjūstonas "Aeros". 2011. gada augusta sākumā panāca vienošanos ar KHL klubu Rīgas "Dinamo". Taču 8. augustā tika paziņots, ka R. Ērls "Dinamo" nespēlēs. Vēlāk viņš pievienojās Austrijas hokeja līgas klubam Zalcburgas "Red Bull". 2012. gada vasarā Ērls pārcēlās uz Šveices hokeja līgas vienību HK Rapersvīla, savukārt 2013.—14. gada sezonas vidū pievienojās citam līgas klubam EV Zug. Dinamo pievienojas uzbrucējs Ērls, sportacentrs.com Rīgas 'Dinamo' sastāvu papildina amerikāņu uzbrucējs Robijs Ērls[novecojusi saite], delfi.lv «Robijs Ērls Rīgas 'Dinamo' tomēr nespēlēs». Arhivēts no oriģināla, laiks: 2011. gada 17. augustā. Skatīts: 2011. gada 8. augustā. Ērls "Dinamo" tomēr nespēlēs «Rīgas 'Dinamo' pēdējā brīdī atteikušais Ērls pievienosies Zalcburgas 'Red Bull'». Arhivēts no oriģināla, laiks: 2011. gada 17. augustā. Skatīts: 2011. gada 13. augustā. Ērls "Dinamo" vietā izvēlas Zalcburgas "Red Bull" Eliteprospects profils (angliski) Internet Hockey Database profils (angliski) NHL profils (angliski) Hockey-Reference profils (angliski) ESPN profils (angliski)