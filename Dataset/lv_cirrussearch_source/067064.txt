Deniss Ņikitins, īstajā vārdā Deniss Kapustins (krievu: Денис Никитин / Капустин, dzimis 1984. gada 6. martā, Maskavā, PSRS), pazīstams arī ar pseidonīmu «White Rex» ir krievu galēji labējais aktīvists, bijušais futbola huligāns, uzņēmējs, Krievu Brīvprātīgo korpusa dibinātājs un komandieris. Dzimis un uzauga Maskavā. 2001. gadā, kad viņam bija 17 gadi, ģimene pārcēlās uz Ķelni. Kā raksta Der Spiegel, Kapustinu ģimene ir Krievijas ebreji. Ziemeļreinas-Vestfālenes Iekšlietu ministrija raksturoja viņu kā "vienu no ietekmīgākajiem neonacistu aktīvistiem" Vācijā. Viņš vadīja uzņēmumu White Rex, ar kura starpniecību izplatīja T-kreklus ar balto nacionālistu kodu — 88. Kā raksta Reuters, viņš "bieži sevi raksturoja kā nacionālistu, kas cīnās par etniskajiem krieviem piederošu Krieviju", vienlaikus "noraidot sevi kā neonacistu un balto pārākuma piekritēju". Deniss Ņikitins bija Krievijas neonacista Maksima "Tesak" Marcinkeviča līdzgaitnieks. Atbalstīja Eiromaidanu, kopš 2017. gada dzīvo Ukrainā. 2022. gadā viņš nodibināja Krievu Brīvprātīgo korpusu, kas cīnījās par Ukrainu Krievijas-Ukrainas karā. 2023. gada martā viņš kopā ar vairākiem KBK locekļiem veica reidu Brjanskas apgabalā un maijā piedalījās iebrukumā Belgorodas apgabalā. Pēc pirmā reida iekļauts Krievijas Federācijas teroristu sarakstā. Jörg Diehl. «Rechtsextremer Kampfsportler: Der Neonazi-Krieger aus Moskau». Der Spiegel (vācu), 2019-02-14. ISSN 2195-1349. Skatīts: 2023-05-27. «Guerre en Ukraine: qui sont la Légion Liberté et le RDK, ces unités russes anti-Poutine?». BFMTV (franču). Skatīts: 2023-05-27. Agnieszka Pikulicka-Wilczewska. «How Russians end up in a far-right militia fighting in Ukraine». Reuters (angļu), 2023-05-11. Skatīts: 2023-05-27. «Основатель РДК объявлен в розыск в РФ – DW – 27.03.2023». dw.com (krievu). Skatīts: 2023-05-27. Vikikrātuvē par šo tēmu ir pieejami multivides faili. Skatīt: Deniss Ņikitins.