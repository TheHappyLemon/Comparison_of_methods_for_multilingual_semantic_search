Džulija Lebela-Ariasa (franču: Julia Lebel-Arias; dzimusi kā Ariasa (spāņu: Arias) 1946. gada 10. martā Aguilaresā) ir Argentīnas (līdz 1982. gadam), Francijas (no 1982. līdz 2001. gadam) un Monako (no 2002. gada) starptautiskā meistare šahā (1985). 1970. gadu beigās un 1980. gadu sākumā bijusi viena no vadošajām Argentīnas šahistēm. Četrus gadus pēc kārtas uzvarējusi Argentīnas sieviešu šaha čempionātos (1974, 1975, 1976, 1977). Pēc pārcelšanās uz Franciju trīs reizes kļuvusi par šīs valsts sieviešu šaha čempionātu uzvarētāju (1983, 1986, 1990). 1988. gadā uzvarējusi starptautiskajā sieviešu šaha turnīrā Dortmundā. Divas reizes piedalījusies Pasaules čempionāta šahā sievietēm starpzonu turnīros: 1985. gadā Žeļeznovodskā kopā ar Pepitu Ferreru dalījusi 15.-16. vietu; 1987. gadā Tuzlā ieņēmusi 18. vietu. Pārstāvējusi Argentīnu, Franciju un Monako Pasaules sieviešu šaha olimpiādēs: 1976. gadā pie pirmā galdiņa 7. sieviešu šaha olimpiādē Haifā (+2, =4, -4), 1978. gadā pie otrā galdiņa 8. sieviešu šaha olimpiādē Buenosairesā (+4, =4, -3), 1980. gadā pie otrā galdiņa 9. sieviešu šaha olimpiādē Valletā (+3, =4, -5), 1982. gadā pie trešā galdiņa 10. sieviešu šaha olimpiādē Lucernā (+5, =2, -1), 1984. gadā pie otrā galdiņa 26. sieviešu šaha olimpiādē Salonikos (+4, =5, -4), 1986. gadā pie pirmā galdiņa 27. sieviešu šaha olimpiādē Dubaijā (+4, =2, -6), 1988. gadā pie otrā galdiņa 28. sieviešu šaha olimpiādē Salonikos (+4, =3, -3), 1990. gadā pie otrā galdiņa 29. sieviešu šaha olimpiādē Novisadā (+3, =2, -6), 2012. gadā pie trešā galdiņa 40. sieviešu šaha olimpiādē Stambulā (+5, =3, -3), 2014. gadā pie pirmā galdiņa 41. sieviešu šaha olimpiādē Trumsē (+2, =3, -3), 2016. gadā pie pirmā galdiņa 42. sieviešu šaha olimpiādē Baku (+2, =1, -6), 2018. gadā pie ceturtā galdiņa 43. sieviešu šaha olimpiādē Batumi (+2, =2, -5). Pārstāvējusi Monako Pasaules vīriešu šaha olimpiādēs: 2002. gadā pie otrā rezerves galdiņa 35. šaha olimpiādē Bledā (+2, =1, -4), 2004. gadā pie rezerves galdiņa 36. šaha olimpiādē Kalvijā (+4, =5, -5), 2006. gadā pie ceturtā galdiņa 37. šaha olimpiādē Turīnā (+4, =0, -4). Pārstāvējusi Franciju Eiropas komandu sieviešu šaha čempionātā: 1997. gadā pie pirmā rezerves galdiņa 2. Eiropas komandu sieviešu šaha čempionātā Pulā (+2, =1, -2). 2006. gadā piedalījusies Pasaules senioru sieviešu šaha čempionātā S50 vecuma grupā, kurā ieņēmusi 8. vietu. Par panākumiem turnīros FIDE 1985. gadā viņai piešķīra starptautiskās meistares (WIM) nosaukumu. CHAMP FEMININ. LE CHAMPIONNAT DE FRANCE D'ECHECS «1985 Zeleznovodsk Interzonal Tournament». Arhivēts no oriģināla, laiks: 2020. gada 29. jūnijā. Skatīts: 2018. gada 18. oktobrī. «1987 Tuzla Interzonal Tournament». Arhivēts no oriģināla, laiks: 2019. gada 30. aprīlī. Skatīts: 2018. gada 18. oktobrī. OlimpBase :: Women's Chess Olympiads :: Julia Lebel-Arias 42nd Olympiad Baku 2016 Women 43rd Olympiad Batumi 2018 Women OlimpBase :: Men's Chess Olympiads :: Julia Lebel-Arias OlimpBase :: European Women's Team Chess Championship :: Julia Lebel-Arias ChessBase.com - Chess News - Viktor Korchnoi wins World Senior Championship 2006 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)