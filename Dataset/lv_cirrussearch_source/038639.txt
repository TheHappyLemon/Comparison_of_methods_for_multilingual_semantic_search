Jons Luka Karadžale (rumāņu: Ion Luca Caragiale; dzimis 1852. gada 13. februārī, miris 1912. gada 9. jūlijā) bija rumāņu dramaturgs, rakstnieks, žurnālists un sabiedrisks darbinieks. Rumāņu literatūrā visplašāk pazīstams kā satīrisku lugu autors. Dzimis grieķu izcelsmes ierēdņa ģimenē. Beidzis Ploješti ģimnāziju. 1871. gadā pārcēlās uz Bukaresti, kur strādāja teātrī, kā arī par žurnālistu. Debitēja literatūrā 1873. gadā. Aktīvi iesaistījās politiskajā darbībā. Vēlākos gados strādāja arī par skolotāju, skolu inspektoru un teātra direktoru. Iesaistījās Jasos bāzētās biedrības Junimea darbā, dzīves otrajā pusē saraujot saites ar to. No 1905. gada dzīvoja Berlīnē, kur miris. Jona Lukas Karadžales vārdā nosaukts Nacionālais teātris Bukarestē (Teatrul Național „Ion Luca Caragiale” din București) un Bukarestes Teātra un Kino Nacionālā universitāte (Universitatea Națională de Artă Teatrală și Cinematografică „Ion Luca Caragiale” din București). Vikikrātuvē par šo tēmu ir pieejami multivides faili. Skatīt: Jons Luka Karadžale. Encyclopædia Britannica ieraksts (angliski)