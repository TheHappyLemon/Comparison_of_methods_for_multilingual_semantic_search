Jeļena Isinbajeva (krievu: Елена Гаджиевна Исинбаева, dzimusi 1982. gada 3. jūnijā Volgogradā, PSRS) ir bijusī krievu vieglatlēte, startēja kārtslēkšanas sacensībās. J. Isinbajeva ir divkārtēja olimpiskā čempione (2004, 2008), ieguvusi gada labākās pasaules vieglatlētes balvu 2004., 2005. un 2008. gadā. 2005. gada 22. jūlijā J. Isinbajeva kļuva par pirmo sievieti pasaulē, kura pārvarējusi 5 metru atzīmi kārtslēkšanā. J. Isinbajevai pieder pasaules rekords gan stadionā, gan telpās. 2009. gada 28. augustā Cīrihē pārvarētie 5,06 metri ir pašreizējais pasaules rekords stadionā un 2012. gada 23. februārī Stokholmā pārvarētais 5,01 metrs ir pašreizējais pasaules rekords telpās. J. Isinbajeva ir uzstādījusi jau 28 pasaules rekordus. Viņas tēvs ir tabasaranu tautības, bet māte krieviete. J. Isinbajeva ir Krievijas bruņoto spēku majore, izcēlusies ar Vladimira Putina režīma atbalstu. Tomēr 2023. gadā tika izplatīta informācija, ka šī gada jūlijā viņa ir pārcēlusies uz dzīvi Spānijā (Tenerifē) un ieguvusi šīs valsts pilsonību. No 5 līdz 15 gadiem Jeļena trenējās kā mākslas vingrotāja savā dzimtajā pilsētā Volgogradā. Viņa pameta šo sporta veidu, jo Jeļenai bija mākslas vingrotājai neatbilstoši gars augums. Jeļena Isinbajeva uzvarēja savās pirmajās lielākajās sacensībās 16 gadu vecumā, kad, pusgadu trenējoties kārtslēkšanā, viņa uzvarēja 1998. gada Pasaules jaunatnes spēlēs Maskavā, Krievijā ar augstumu 4,00 m. Tās bija viņas trešās sacensības. Šādu pašu augstumu viņa uzleca arī 1998. gada Pasaules junioru cempionātā vieglatētikā, taču viņu šķīra 10 cm līdz godalgotajām vietām. 1999. gadā viņa uzleca 4,10 m augstu Pasaules jaunatnes spēlēs Bidgoščā, Polijā, ar šādu augstumu pietika, lai Jeļena saņemtu savu otro zelta medaļu. 2000. gada Pasaules junioru čempionātā vieglatlētikā Isinbajeva uzvarēja ar 4,20 m, un tā paša gada olimpiskajās spēlēs Sidnejā, Austrālijā Jeļena Isinbajeva neveiksmīgi debitēja bez rezultāta. 2001. gadā viņa uzvarēja Eiropas junioru čempionātā vieglatlētikā ar rezultātu 4,40 m. Jeļena turpināja progresēt, un 2002. gada Eiropas čempionātā, kur viņa ar rezultātu 4,55 m finišēja 2. vietā aiz savas tautietes Svetlanas Feofanovas. 2003. gadā Jeļena sākumā uzvarēja Eiropas U-23 čempionātā, kur viņa pārvarēja 4,65 m augstumā novietoto latiņu. 2003. gada 13. jūlijā, 21 gada vecumā, Jeļena Isinbajeva uzstādīja savu pirmo pasaules rekordu, kad viņa sacensībās Anglijā pārvarēja 4,82 m augstumu. Šis panākums ierindoja viņu par galveno favorīti pasaules čempionātā, kas norisinājās mēnesi pēc šī pasaules rekorda uzstādīšanas. Taču viņa izcīnīja tikai bronzas medaļu, piekāpjoties savai tautietei Svetlanai Feofanovai, kura uzvarēja, un Vācijas pārstāvei Annikai Bekerei, kura izcīnīja sudraba medaļu. Sacensībās Doneckā, Ukrainā Jeļena Isinbajeva uzstādīja jaunu pasaules rekordu telpās 4,83, kuru gan pēc nedēļas sacensībās Atēnās par 2 cm pārspēja Jeļenas tautiete Svetlana Feofanova. Martā, Pasaules čempionātā telpās Jeļena uzvarēja ar jaunu pasaules rekordu telpās. Jūnija beigās Jeļena piedalījās sacesībās Birmingemā, Lielbritānijā, kur viņa pasaules rekordu stadionā paaugstināja līdz 4,89 m, un pēc nedēļas Londonā pielika klāt 1 cm pasaules rekordam. Kārtslēkšanas sacesības 2004. gada olimpiādē bija vienas no gaidītākajām sacesībām vieglatlētikā. Kad Feofanova nepārleca 4,90 m augstumā novietoto latiņu, Isinbajeva bija kļuvusi par olimpisko čempioni, šajā olimpiādē vēl Isinbajeva uzstādīja jaunu pasaules un olimpisko rekordu: 4,91 m. Vēl 2004. gadā Jeļena vienu reizi laboja pasaules rekordu Briselē, 2004. gada beigās pasaules rekords kārtslēkšanā bija 4,92 m. Kopā Jeļena Isinbajeva 2004. gadā 8 reizes laboja pasaules rekordu, kas kopā ar Olimpiskās čempiones un Pasaules čempiones telpās tituliem palīdzēja Jeļenai Isinbajevai pirmo reizi iegūt balvu Gada labākā vieglatlēte pasaulē. Eiropas čempionātā telpās Jeļena ieguva zelta medaļu ar jaunu pasaules rekordu 4,90 m. 2005. gada jūlijā Jeļena 4 reizes laboja pasaules rekordu, palielinot to no 4,93 m līdz 5,00 m. Līdz ar to Jeļena Isinbajeva kļuva par pirmo sievieti pasaulē, kura ir pārvarējusi 5,00 m robežu kārtslēkšanā. 2005. gada Pasaules čempionātā Helsinkos, Somijā laikapstākļi neveicināja augstu rezultātu saniegšanu, taču tas netraucēja Jeļenai kārtējo reizi labot pasaules rekordu, kas nu bija 5,01 m. Jeļena uzvarēja ar 41 cm starpību, kas ir lielākais pārsvars, ar kādu ir uzvarēts Pasaules čempionātos un Olimpiskajās spēlēs. Šis bija 23-gadīgās Jeļenas 18. pasaules rekords, gada beigās viņa saņēma balvu Gada labākā vieglatlēte pasaulē. Gada sākumā Jeļena piedalījās ikgadējās sacesībās Doneckā, Ukrainā, kur viņa uzstādīja jaunu pasaules rekordu 4,91 m. Martā viņa veiksmīgi nosargāja savu Pasaules čempiones telpās titulu Maskavā, Krievijā. 2006. gada Eiropas čempionātā Gēteborgā, Zviedrijā viņa uzvarēja ar jaunu čempionāta rekordu 4,80 m. Šībija vienīga uz to brīdi iztrūkstošā zelta medaļa viņas kolekcijā. Septembrī viņa ieguva Pasaules kausu Atēnās, pārstāvot Krieviju. 2007. gada 10. februārī Doneckā, Ukrainā Isinbajeva uzstādīja savu 20 pasaules rekordu 4,93 m. Augusta beigās Jeļena vēlreiz ieguva pasaules čempiones titulu, šoreiz ar rezultātu 4,80 m. Jeļena centās uzstādīt jaunu pasaules rekordu, taču nepārvarēja 5,02 m augstumā novietoto latiņu. 2007. gadā viņa ieguva Zelta līgas džekpotu, ar kuru viņai nācās dalīties ar Sanju Ričardsu. 2007. gada sezonā Jeļena uzvarēja 18 sacesībās no 18, kurās startēja. Februāra vidū sacensībās Doneckā Jeļena uzstādīja savu 21. pasaules rekordu 4,95 m. dažas nedēļas vēlāk Isinbajeva izcīnīja savu trešo Pasaules čempiones telpās titulu. Jūlija vidū Jeļena uzstādīja savu pirmo pasaules rekordu stadionā kopš uzvaras 2005. gada Pasaules čempionātā. Jeļena to uzstādīja brīdī, kad cilvēki sāka diskutēt par dominances sieviešu kārtslēkšanā beigām, jo Dženna Stučinska ASV atlases sacensībās pārleca 4,92 m. 2008. gada vasaras olimpiskajās spēlēs Pekinā, Ķīnā, Jeļenai vajadzēja izpildīt tikai 2 mēģinājumus, lai kļūtu par olimpisko čempioni. Jeļena uzvarēja ar jaunu pasaules un olmpisko rekordu 5,05 m, tas bija viņas 24. pasaules rekords. Gada nogalē Monako viņa tika atzīta par gada labāko vieglatlēti pasaulē, šo balvu viņa saņēma jau 3. reizi. Isinbajeva savā pirmajā 2009. gada sezonas startā sacensībās Doneckā, Ukrainā kļuva par pirmo sievieti pasaulē, kura pārvarējusi 5,00 m latiņu telpās. Tas tika saniegts Pole Vault Stars sacesībās. Šis bija jau 6. gads, kad Jeļena šajās sacensībās labo pasaules rekordu. 2009. gada 28. augustā Cīrihē IAAF Zelta līgas sacensībās viņa uzstādīja savu 27. pasaules rekordu un tagad lielākais augstums, kādu sacensībās ar kārti pārlēkusi sieviete ir 5,06 m. 1. vieta — 4,83 m — Pole Vault Stars Donecka, Ukraina 1. vieta — 4,86 m — Pasaules čempionāts telpās Budapešta, Ungārija 1. vieta — 4,87 m — IAAF Gateshead Gatesheda, Lielbritānija 1. vieta — 4,89 m — Birmingham International Meeting Birmingema, Lielbritānija 1. vieta — 4,90 m — British Grand Prix Londona, Lielbritānija 1. vieta — 4,91 m — Vasaras olimpiskās spēles Atēnas, Grieķija 1. vieta — 4,92 m — Golden League Brussels Brisele, Beļģija 1. vieta — 4,83 m — 2nd World Atletics Final Montekarlo, Monako 1. vieta — 4,87 m — Pole Vault Stars Donecka, Ukraina 1. vieta — 4,90 m — Eiropas čempionāts telpās Madride, Spānija 1. vieta — 4,93 m — IAAF Lausanne Lozanna, Šveice 1. vieta — 4,95 m — Meeting de Madrid Madride, Spānija 1. vieta — 5,00 m — IAAF London Londona, Lielbritānija 1. vieta — 4,79 m — IAAF Stockholm Stokholma, Zviedrija 1. vieta — 5,01 m — Pasaules čempionāts Helsinki, Somija 1. vieta — 4,93 m — Golden League Brussels Brisele, Beļģija 1. vieta — 4,74 m — 3rd World Atletics Final Montekarlo, Monako 1. vieta — 4,91 m — Pole Vault Stars Donecka, Ukraina 1. vieta — 4,79 m — Norwich Union Grand Prix Birmingema, Lielbritānija 1. vieta — 4,72 m — Meeting Gaz de France du Pas-de-Calais Lievina, Francija 1. vieta — 4,80 m — Pasaules čempionāts telpās Maskava, Krievija 1. vieta — 4,76 m — IAAF Paris Saint-Denis Parīze, Francija 1. vieta — 4,90 m — IAAF Lausanne Lozanna, Šveice 1. vieta — 4,91 m — IAAF London Londona, Lielbritānija 1. vieta — 4,80 m — Eiropas čempionāts Gēteborga, Zviedrija 1. vieta — 4,81 m — Golden League Brussels Brisele, Beļģija 1. vieta — 4,75 m — 4th World Athletics Final Štutgarte, Vācija 1. vieta — 4,93 m — Pole Vault Stars Donecka, Ukraina 1. vieta — 4,91 m — Meeting Gaz de Franc Parīze, Francija 1. vieta — 4,90 m — Golden League Rome Roma, Itālija 1. vieta — 4,82 m — Norwich Union Super Grand Prix Londona, Lielbritānija 1. vieta — 4,80 m — Pasaules čempionāts Osaka, Japāna 1. vieta — Golden League Brussels Brisele, Beļģija 1. vieta — 4,87 m — 5th World Athletics Final Štutgarte, Vācija 1. vieta — 4,95 m — Pole Vault Stars Donecka, Ukraina 1. vieta — 4,75 m — Pasaules čempionāts telpās Valensija, Spānija 1. vieta — 5,03 m — Golden Gala Roma, Itālija 1. vieta — 5,04 m — Super Grand Prix Montekarlo, Monako 1. vieta — 5,05 m — vasaras olimpiskās spēles Pekina, Ķīna 1. vieta — 4,88 m — IAAF Zurich Cīrihe, Šveice 1. vieta — 5,00 m — Pole Vault Stars Donecka, Ukraina 1. vieta — 4,82 m — Aviva Grand Prix Birmingema, Lielbritānija 1. vieta — 4,83 m — ISATF Berlin Berlīne, Vācija 1. vieta — 4,65 m — Meeting Gaz de France Parīze, Francija 2. vieta — 4,68 m — Aviva London Grand Prix Londona, Lielbritānija bez rezultāta — 2009. gada PČ Berlīne, Vācija 1. vieta — 5,06 m — IAAF Golden League Cīrihe, Šveice Jeļena isinbajeva ir uzstādījusi 28 pasaules rekordus gan telpās (11), gan stadionā (17). Savu pirmo pasaules rekordu stadionā viņa sasniedza Gatehedā, Lielbritānijā, 2003. gada 14. jūlijā, kad viņa uzvarēja ar rezultātu 4,82 m. Savu pirmo pasaules rekordu telpās viņa sasniedza Doneckā, Ukrainā, 2004. gada 15. februārī, kad viņa uzvarēja ar rezultātu 4,81 m. Treknrakstā pašreizējie pasaules rekordi. Исинбаева: испанская жизнь путинской патриотки. Atjaunināts: 2023-09-26 «Russia’s pole vault champ hails Moscow’s 2010 Youth Olympics bid». en.rian.ru. 2007. gada 18. decembrī. Arhivēts no oriģināla, laiks: 2009. gada 26. augustā. Skatīts: 2009. gada 14. augustā. Bekele and Isinbaeva win Athletes of the Year titles for second year, iaaf.org Sports Illustrated 2007 Shaheen, Isinbaeva, Klüft…athletics' current best win streaks Arhivēts 2009. gada 25. augustā, Wayback Machine vietnē. (angliski) Defar, Isinbayeva complete indoor hat-tricks Arhivēts 2008. gada 27. maijā, Wayback Machine vietnē. (angliski) «Isinbajeva triumfē ar kārtējo rekordu». eSports.lv. 2008. gada 18. augustā. BBC Sport; Results — Monday 18 August (angliski) Isinbayeva debuts with 5.00m World Record in Donetsk! Arhivēts 2009. gada 23. jūnijā, Wayback Machine vietnē. (angliski) «Isinbajeva Stokholmā labo pasaules rekordu telpās – 5.01 metrs». Sportacentrs.com. 2012. gada 24. februārī. Skatīts: 2012. gada 24. februārī. Jeļenas Isinbajevas oficiālā mājaslapa (angliski) Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlētes profils (angliski) IAAF Dimanta līgas profils (angliski)