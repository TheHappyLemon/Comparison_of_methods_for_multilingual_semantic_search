Vertu ir luksusa mobilo telefonu zīmols. Tas tika izveidots 1998. gadā, kad Apvienotajā Karalistē tika dibināts Nokia meitas uzņēmums Vertu. Tagad zīmols pieder turku uzņēmējam Hakanam Uzanam. Vertu tālruņi veidoti no zelta, platīna, izturīgiem metālu sakausējumiem un citiem augtas klases materiāliem. Telefonu detaļas tiek izgatavotas ar rokām. Dārgākais Vertu modelis Boucheron Cobra maksāja 217 000 EUR. Dārgākais sērijveida modelis Signature Diamond maksāja 62 000 EUR. 1998. gada oktobrī Somijas mobilo telefonu ražotājs Nokia Apvienotajā Karalistē dibināja meitas uzņēmumu Vertu luksus telefonu izstrādei. Ideju par luksus tālruņu zīmola radīšanu izteica itāliešu izcelsmes Nokia galvenais dizainers Franks Nuovo. Pirmais Vertu telefons publikai tika prezentēts 2002. gada janvārī Parīzē. 2003. gada jūnijā iegūts patents lāzera gravētai tastatūrai. 2004. gada javārī prezentēta otrā kolekcija Vertu Ascent. 2005. gada decembrī izlaista Signature Precious kolekcija. 2006. gada februārī izlaista Vertu Ascent Racetrack Legend Series kolekcija. 2006. gada jūnijā izlaista kolekcija Vertu Constellation, pasaulē pirmie telefoni ar keramisko tastatūru. 2009. gada septembrī izlaists Vertu pirmais salokāmais tālrunis Vertu Ayxta. 2010. gadā izlaists Vertu pirmais viedtālrunis Constellation Quest. 2012. gada 14. jūnijā Nokia paziņoja, ka Vertu tiek pārdots Zviedrijas privātā kapitāla fondam EQT VI. Darījums pabeigts 12. oktobrī. Nokia paturēja 10 % Vertu kapitāldaļu. 2013. gada februārī prezentēts viedtālrunis uz Android platformas — Vertu Ti. 2014. gada septembrī prezentētas augstas klases austiņas un bezvadu skaļruņi, kas tapuši sadarbībā ar Dānijas uzņēmumu Bang & Olufsen. Oktobrī izlaists mobilā telefona modelis Aster, kura korpusu var gravēt, tas apgādāts ar telpiskās skaņas sistēmu Dolby Digital Plus, 13 megapikseļu kameru, jaudīgu 4 kodolu procesoru un operētājsistēmu Android 4.4 (KitKat). 2015. gada novembrī uzņēmums pārdots Honkongā bāzētā investīciju fondā Godin Holdings. 2017. gada martā Vertu par 50 miljoniem sterliņu mārciņu iegādājās turku uzņēmējs Murats Hakans Uzans ar Kiprā reģistrēta uzņēmuma Baferton starpniecību. 2017. gada jūlija sākumā paziņots, ka uzņēmums pārtrauc darbību un tiks likvidēts. Hans Uzanska paturēja tiesības uz Vertu zīmolu, tehnoloģijām un licencēm. 2018. gada oktobrī tika paziņots par jauna Vertu modeļa Aster P izlaišanu. «EQT VI to acquire Vertu from Nokia». Arhivēts no oriģināla, laiks: 2013. gada 16. februārī. Skatīts: 2013. gada 19. aprīlī. «Nokia completes divestment of Vertu to EQT VI». Arhivēts no oriģināla, laiks: 2013. gada 18. maijā. Skatīts: 2013. gada 19. aprīlī. Vertu prezentē savu pirmo audio ierīču kolekciju TVNET 2014. gda 22. septembrī Vertu announces headphones and wireless speaker, that Bang & Olufsen helped to build 3 September 2014 Vertu atklāj jaunu Android telefonu Aster TVNET, 2014. gada 10. oktobrī Vertu luxury smartphone maker sold to Chinese investors Financial Times, 2015.11.03 Turkish exile snaps up smartphone maker Vertu for £50m Christopher Williams, The Telegraph, 2017.03.12 Luxury phone-maker Vertu collapses Chris Baraniuk, BBC, 2017.07.13 Vertu comes back to life with Aster P Android smartphone gsmarena.com, 18 October 2018 Vertu vietne Arhivēts 2011. gada 2. jūlijā, Wayback Machine vietnē.