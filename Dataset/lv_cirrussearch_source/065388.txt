Tupinambarana (portugāļu: Ilha Tupinambarana) ir liela upju sala Amazones upē Brazīlijā, otra lielākā zināmā upju sala pasaulē. Administratīvi ietilpst Amazonasas štatā. Salu veido Amazone, tās atteka Parana du Uraria, kā arī tās pietekas Madeira, Sukunduri, Abakašisa u.c. Faktiski Tupinambarana ir četru salu grupa, kur atsevišķās salas daļas atdala dabīgas caurtekas. Salas reljefs zems, purvains. Lielākā daļa klāta ar mežu. Lielākā apdzīvotā vieta ir Parintinsa salas austrumu galā. Nosaukta pēc tupinambaranu indiāņu cilts. Vikikrātuvē par šo tēmu ir pieejami multivides faili. Skatīt: Tupinambarana.