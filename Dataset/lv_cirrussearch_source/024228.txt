Ržiščiva (ukraiņu: Ржищів) ir apgabala pakļautības pilsēta Ukrainā, Kijivas apgabalā. Izvietojusies apgabala austrumdaļā Dņepras (Kaņivas ūdenskrātuves) labajā krastā 76 km no valsts galvaspilsētas un apgabala centra Kijivas. Vēstures avotos pirmoreiz minēta 1151. gadā Hipatija hronikā kā nocietināta pilsēta Ivangoroda (Іван-город), pie kuras atradies neliels ciematiņš Vžišče (senslāvu — ‘tirgus vieta’), kas, domājams, arī devis mūsdienu nosaukumu pilsētai. 1241. gadā Ivangorodu nopostīja Batija karaspēks. Kopš 14. gadsimta vidus ietilpst Lietuvas Lielkņazistē, bet 1506. gadā tai piešķirtas Magdeburgas tiesības. 1962. gadā piešķirts pilsētciemata statuss, bet 1995. gadā — pilsētas tiesības. Pilsētas lepnums ir tā sauktais «Tripoļjes parks», kur apkopoti pilsētas apkaimē veikto arheoloģisko izrakumu rezultāti. Izrakumi attiecas uz trijiem laikmetiem: Tripoļjes (2.—4. gadu tūkstoši p.m.ē.), Zarubincu (200. gads p.m.ē. — m.ē. 200. gads) un senkrievu. Notiek regulāri ekokultūras festivāli Tripilske kolo. Ukrainas iedzīvotāju skaits 2019. gada 1. janvārī; pārbaudes datums: 1 jūlijs 2019. «Історична довідка». Arhivēts no oriģināla, laiks: 2014. gada 26. novembrī. Skatīts: 2014. gada 1. jūnijā. Vikikrātuvē par šo tēmu ir pieejami multivides faili. Skatīt: Ržiščiva.