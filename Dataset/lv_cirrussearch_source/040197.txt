Mononātrija glutamāts (MNG) arī nātrija glutamāts, ir glutamīnskābes (vienas no visvairāk dabā sastopamajām aminoskābēm) nātrija sāls. Mononātrija glutamāts ir atrodams tomātos, sierā un citos pārtikas produktos. Mononātrija glutamātu pirmoreiz ieguva japāņu ķīmiķis Kikunae Ikeda 1908. gadā, cenšoties iegūt umami garšu no ēdamas jūras zāles, ko Japānā izmanto zupās. Vielai ir izteikta umami garša, tāpēc nereti to pievieno pārtikas produktiem kā garšas pastiprinātāju. ASV Pārtikas un zāļu administrācija un Eiropas Savienība mononātrija glutamātu ir atzinusi par drošu pārtikas piedevu. Tā E numurs ir E621, bet ASV to saīsina un apzīmē ar 'MSG'. Ļoti sastopams ir uzskats, ka mononātrija glutamāts lielā daudzumā izraisa galvassāpes un citus nepatīkamus simptomus (tā saukto Ķīnas restorāna sindromu), tomēr neviens klīnisks pētījums nav atklājis šādu reakciju. Ninomiya K, Technical Committee, Umami Manufacturers Association of Japan (1998). "Natural occurrence". Food Reviews International 14 (2 & 3): 177–211. doi:10.1080/87559129809541157. (angliski) «FDA Q&A on MSG». fda.gov. Skatīts: 2016. gada 5. marts. (angliski) «Questions and Answers on Monosodium glutamate (MSG)». U.S. Food and Drug Administration. 2012. gada 19. novembris. Skatīts: 2014. gada 4. februāris. (angliski) Obayashi, Y; Nagamura, Y (17 May 2016). "Does monosodium glutamate really cause headache? : a systematic review of human studies". The Journal of Headache and Pain 17: 54. doi:10.1186/s10194-016-0639-4. PMC 4870486. PMID 27189588. Arhivēts no oriģināla 2017. gada 8. septembrī. Atjaunināts: 2017. gada 29. oktobrī. (angliski)