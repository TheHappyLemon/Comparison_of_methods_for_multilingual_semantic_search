Pēdējā deja (angļu: The Last Dance) ir 2020. gada ASV dokumentālais sporta miniseriāls, ko kopīgi veidoja ESPN Films un Netflix. Tā režisors ir Džeisons Hehirs, seriāls ataino Maikla Džordana karjeru, īpašu uzmanību pievēršot viņa pēdējai sezonai Čikāgas "Bulls" komandā. Seriālā iekļauti ekskluzīvi kadri no filmēšanas grupas, kurai bija ilgstošas piekļuves tiesības komandai, kā arī intervijas ar daudzām NBA personībām, tostarp Džordanu, Skotiju Pipenu, Denisu Rodmenu, Stīvu Keru un Filu Džeksonu. Seriāls tika demonstrēts ASV telekanālā ESPN no 2020. gada 19. aprīļa līdz 17. maijam, bet starptautiskā mērogā tā sērijas tika izlaistas Netflix nākamajā dienā pēc to demonstrēšanas ASV; sākot ar 23. maiju ESPN korporatīvā partnera kanālā ABC tika pārraidītas divas sērijas vienā dienā. ESPN2 pārraidīja alternatīvu seriāla versiju, kas paredzēta skatīšanai ģimenes lokā, izņemot lielāko daļu sērijās dzirdamo rupjību. Seriāls saņēma kritiķu atzinību un uzslavas par tā režiju un montāžu. 72. Primetime Emmy balvu pasniegšanas ceremonijā tas ieguva Primetime Emmy balvu par izcilu dokumentālo vai informatīvu daudzsēriju filmu. Seriāls kļuva pieejams pakalpojumā Netflix 2020. gada 19. jūlijā. Dokumentālais seriāls sniedz pārskatu par Maikla Džordana karjeru un Čikāgas "Bulls", izmantojot nekad iepriekš ēterā nerādītus kadrus no 1997.—1998. gada Bulls sezonas, kas bija viņa pēdējā sezona komandā. Šis ir 90 dokumentālajā filmā intervēto personu saraksts, sakārtots pēc raidlaika. Maikls Džordans Skotijs Pipens Fils Džeksons Stīvs Kerrs Džerijs Reinsdorfs Deivids Oldridžs Deniss Rodmens Bīdžejs Ārmstrongs Marks Vansils Redžijs Millers Maikls Vilbons Andrea Krēmere Džons Pakssons Sems Smits Horass Grānts Riks Telenders Ahmads Rašāds Tims Grovers Rods Torns Delorisa Džordana Bills Veningtons Dags Kolinss Deivids Falks Aizeja Tomass Maģiskais Džonsons Tonijs Kukočs Vils Perdjū Baraks Obama (kā bijušais Čikāgas iedzīvotājs) Dž. A. Edande Džordžs Kēlers Braians Makintairs Bobs Kostass Tods Boids Lerijs Bērds Džons Selijs Gērijs Peitons Deivids Stērns Anna Kera Džeimss Vortijs Džo O'Nīls Rojs Džonsons Čips Šēfers Kobe Braiants Tims Halams Džalens Rouzs Čārlijs Rozens Čārlzs Bārklijs Džons Stoktons Rojs Viljamss Tišera Leta Vilova Beja Karmena Elektra Bills Kārtraits Džads Bučlers Džims Steks Maiks Bārnets Skots Barels Terijs Frankona Brendans Malons Denijs Eindžs Hauards Vaits Melisa Aizeksone Ronijs Mārtins Rods Higinss Glens Raiss Patriks Jūings Ronijs Džordans Hanna Storma Stīvs Īsts Lerijs Džordans Billijs Pipens Freds Linčs Bazs Pītersons Sidnijs Monkrīfs Nas Rons Hārpers Džons Heferons Bills Klintons (kā bijušais Ārkanzasas iedzīvotājs) Pets Railijs Ādams Silvers Markuss Džordans Džo Kleins Čārlzs Ouklijs Džasmīna Džordana Džastins Timberleiks Billijs Pakers Rons Kolijs Džo Pitka Kevins Logerī Džefrijs Džordans «Everything you need to know about 'The Last Dance'». ESPN.com (angļu). 2020-05-19. Skatīts: 2021-11-25. «Who got the most air time in the Michael Jordan documentary?». HoopsHype. 2020. gada 19. maijs. Skatīts: 2020. gada 21. maijs. Oficiālā tīmekļa vietne IMDb profils (angliski) Rotten Tomatoes profils (angliski)