Ložņu gundega (Ranunculus repens) ir daudzgadīgs Gundegu dzimtas lakstaugs. Augums neliels līdz vidējs 10 — 50 cm. Stumbrs stāvs vai pacils, var būt kails vai apmatots. Parasti ir gari stīgveida dzinumi, kuri sakņojas. Lapas ir divkārt trīsstaraini dalītas, uz gara kāta. Stumbra augšpusē lapas sīkākas, trīstaraini šķeltas vai daivainas. Ziedi zeltaini dzelteni, lielums ap 2 cm. Vainaglapas pārsedzas. Kauslapas pieliekušās pie vainaglapām. Zied no maija līdz septembrim. Augļi — riekstiņi kopauglī. Riekstiņu knābītis īss, taisns. Suga sastopama visā Eiropā. Latvijā ir izplatīts visā valsts teritorijā. Aug pārmitrās pļavās, aizaugušos grāvjos, mitrās un atklātās vietās mežos. Augs ir indīgs. Var saindēties ar svaigi plūktiem augiem. Izžāvēts augs nav indīgs. Augam ir sīva garša, tāpēc liellopi ganoties to neēd.