2020. gada Eiropas čempionāta futbolā kvalifikācija bija spēļu kopums, kas noteica tās 24 vīriešu futbola izlases, kas piedalīsies 2020. gada Eiropas čempionāta finālturnīrā. Kvalifikācijas turnīrs sākās 2019. gada martā un noslēdzās 2020. gada 12. novembrī. Kvalifikācijas turnīrs bija sasaistīts arī ar 2018.—2019. gada UEFA Nāciju līgas rezultātiem. Pirmo reizi kopš 1976. gada neviena komanda neieguva automātisku ceļazīmi uz finālturnīru kā rīkotāji. Kvalifikācijā piedalījās visu 55 UEFA dalībvalstu izlases. Šis ir pirmais Eiropas čempionāts, kura kvalifikācijā piedalījās Kosovas futbola izlase. UEFA atzīst Krievijas izlasi kā PSRS un NVS izlases mantinieci UEFA atzīst Čehijas izlasi kā Čehoslovākijas izlases mantinieci Kvalifikācijas pamatsacensībās visas komandas no 2019. gada marta līdz tā paša gada novembrim aizvada grupu turnīru. Tajā tiks noskaidrotas 20 no 24 izlasēm, kas kvalificēsies finālturnīram. Kvalifikācijas turnīrs tiek aizvadīts 10 grupās: piecās grupās pa piecām komandām un piecās grupās pa sešām komandām. Finālturnīram kvalificēsies katras grupas divas labākās komandas. Ja divām vai vairākām komandām grupu turnīrā būs vienāds punktu skaits, vietu sadalījumu noteiks šādi kritēriji: Lielāks punktu skaits savstarpējās spēlēs. Labāka vārtu starpība savstarpējās spēlēs. Vairāk gūto vārtu savstarpējās spēlēs. Vairāk gūto vārtu izbraukumā savstarpējās spēlēs. Ja pēc kritēriju 1.—4. pielietošanas joprojām ir komandas ar vienādiem rādītājiem, šos kritērijus atkārto tikai attiecībā uz šo komandu savstarpējām spēlēm. Ja tas joprojām nenoskaidro komandu sadalījumu, tiek pielietoti kritēriji 6.—12. Labāka vārtu starpība visās grupas spēlēs. Vairāk gūto vārtu visās grupas spēlēs. Vairāk gūto vārtu izbraukumā visās grupas spēlēs. Vairāk uzvaru visās grupas spēles. Vairāk uzvaru izbraukumā visās grupas spēlēs. Fair play rādītāji visās grupas spēles (1 punkts par vienu dzelteno kartīti, 3 punkti par sarkano kartīti, kas parādīta par divām dzeltenajām kartītēm, 3 punkti par tiešu sarkano kartīti, 4 punkti par dzelteno un tiešu sarkano kartīti). Vieta 2018.—2019. gada UEFA Nāciju līgas kopējā rangā. Izslēgšanas spēlēs (play-off), kas risinājās 2020. gada oktobrī un novembrī, tika noskaidrotas atlikušās 4 komandas, kas kvalificējās finālturnīram. Tajās piedalījās 16 komandas, balstoties uz 2018.—2019. gada UEFA Nāciju līgas rezultātiem. Komandas tika sadalītas četros zaros — katrā pa 4 komandām. Katrai līgai (A, B, C, D) bija savs zars. Tajā automātiski varēja iekļūt attiecīgās līgas grupu uzvarētāji. Ja Nāciju līgas grupas uzvarētājs kvalificējās finālturnīram caur kvalifikācijas grupu turnīru, tad tā vietu ieņēma nākamā komanda attiecīgās līgas rangā. Ja kādā no līgām bija mazāk par 4 komandām, kas nebija kvalicējušās, tad atlikušās vietas tika aizpildītas ar komandām no kopējā Nāciju līgas ranga, bet tā, lai grupu uzvarētāji nevarētu nonākt vienā zarā ar komandu no augstākas līgas. Katrā izslēgšanas spēļu zarā tika aizvadīti pusfināli un fināls. Katrā no šīm kārtām bija tikai viena spēle. Pusfināli tika aizvadīti rangā augstāk esošās komandas laukumā (1. vieta rangā attiecīgajā zarā tiksies ar 4. vietu un 2. ar 3.). Fināla norises vieta tika izlozēta starp pusfinālu uzvarētājiem. Katra zara fināla uzvarētāji kvalificējās finālturnīram. Kvalifikācijas grupu turnīra izloze notika 2018. gada 2. decembrī Dublinā, Īrijā. 55 izlases tika salozētas 10 grupās: piecās grupās pa piecām komandām un piecās grupās pa šešām komandām. Komandas bija izsētas pēc vietām 2018.—2019. gada UEFA Nāciju līgas kopējā rangā. A līgas grupu uzvarētāji bija izdalīti atsevišķā grozā, jo tika ielozēti kādā no grupām ar 5 komandām. Avots: UEFA Avots: UEFA Avots: UEFA Avots: UEFA Avots: UEFA Avots: UEFA Avots: UEFA Avots: UEFA Avots: UEFA Avots: UEFA Sākotnēji kvalifikācijas izslēgšanas spēles bija paredzēts aizvadīt 2020. gada martā, taču COVID-19 pandēmijas dēļ tās tika pārceltas. Pusfināla spēles notiks 2020. gada 8. oktobrī, bet finālspēles tiks aizvadītas 12. novembrī. «Regulations of the UEFA European Football Championship 2018–20» (PDF). UEFA.com (angļu). UEFA. Skatīts: 2018. gada 24. novembrī. «Dublin to stage European Qualifiers draw on 2 December 2018» (angļu). UEFA. 2017. gada 28. septembris. Skatīts: 2018. gada 24. novembrī. «EURO 2020 qualifying draw pots confirmed». UEFA.com (angļu). UEFA. 2018. gada 20. novembrī. Skatīts: 2018. gada 24. novembrī. «EURO 2020 play-offs to take place in October/November». UEFA.com. 2020. gada 17. jūnijs. Skatīts: 2020. gada 17. jūnijs. Oficiālā mājaslapa (angliski)