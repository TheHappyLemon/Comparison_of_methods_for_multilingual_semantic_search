Mazie dumpji, mazo dumpju ģints (Ixobrychus) ir viena no gārņu dzimtas (Ardeidae) ģintīm, kas pieder dumpju apakšdzimtai (Botaurinae). Mazo dumpju ģintī ir 9 mūsdienās dzīvojošas sugas. Mazo dumpju sugas dzīvo visos kontinentos, izņemot Antarktīdu. Tropos dzīvojošās sugas ir nometnieces, bet ziemeļu puslodes ziemeļos ligzdojošās abas sugas (mazais dumpis un Amerikas mazais dumpis) ir daļēji migrējošas. Ziemas periodā tās lido uz dienvidiem. Latvijā sastopama tikai viena mazo dumpju suga - mazais dumpis (Ixobrychus minutus), kas Latvijas teritorijā ir rets ligzdotājs. Mazo dumpju ģints putni ir mazāki augumā nekā dumpju ģints (Botaurus) putni. Mazākais dumpis mazo dumpju ģintī ir mazais dumpis, kurš ir arī mazākais visā gārņu dzimtā. Tā ķermeņa augstums ir 27—36 cm, spārnu plētums 40—58 cm, svars 60—150 g. Tie ligzdo un barojas niedrājos. Mazo dumpju sugas ir grūti novērot, ņemot vērā to slēpto dzīves veidu. Tāpat kā citi gārņu dzimtas putni tie barojas ar zivīm, vardēm un citiem nelieliem ūdens dzīvniekiem. ģints Mazie dumpji (Ixobrychus) Amerikas mazais dumpis (Ixobrychus exilis) Austrālijas mazais dumpis (Ixobrychus dubius) Brūnais dumpis (Ixobrychus cinnamomeus) Dzeltenais dumpis (Ixobrychus sinensis) †Jaunzēlandes mazais dumpis (Ixobrychus novaezelandiae) Mazais dumpis (Ixobrychus minutus) Melnais dumpis (Ixobrychus flavicollis) Pundurdumpis (Ixobrychus sturmii) Svītrainais dumpis (Ixobrychus involucris) Šrenka dumpis (Ixobrychus eurhythmus) «Mazais dumpis Ixobrychus minutus». Arhivēts no oriģināla, laiks: 2010. gada 27. jūlijā. Skatīts: 2011. gada 15. martā. «Little bittern (Ixobrychus minutus)». Arhivēts no oriģināla, laiks: 2011. gada 20. februārī. Skatīts: 2011. gada 15. martā.