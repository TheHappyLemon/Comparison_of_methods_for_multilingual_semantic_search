Tailers Eniss (angļu: Tyler Ennis; dzimis 1989. gada 6. oktobrī) ir kanādiešu hokejists, kreisais malējais uzbrucējs. Pašlaik (2020) pārstāv Nacionālās hokeja līgas klubu Edmontonas "Oilers". Pēc četrām Rietumu hokeja līgā aizvadītām sezonām, profesionāļa karjeru Eniss uzsāka 2009.—10. gada sezonā, kad aizvadīja 10 spēles NHL kluba Bufalo "Sabres" rindās, pārējo sezonu aizvadot AHL vienībā Portlendas "Pirates". Jau 2010.—11. gada sezonā Enisam bija izdevies nostiprināties "Sabres" sastāvā, sezonu noslēdzot kā ceturtais rezultatīvākais komandas spēlētājs. 2012.—2013. gada NHL lokauta laikā Eliss spēlēja Šveices hokeja līgas kluba Langnavas "Tigers" rindās. "Sabres" spēlēja līdz 2017. gada vasarai, kad tika aizmainīts uz Minesotas "Wild". 2019. gada vasarā noslēdza viena gada līgumu ar Otavas "Senators". 2020. gada februārī "Senators" Enisu aizmainīja uz Edmontonas "Oilers". Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)