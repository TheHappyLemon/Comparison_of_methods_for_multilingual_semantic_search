Džons Hjūstons Stoktons (angļu: John Houston Stockton; dzimis 1962. gada 26. martā Spokeinā, Vašingtonas štatā, ASV) ir bijušais amerikāņu basketbolists, spēlēja saspēles vadītāja pozīcijā, bija ASV basketbola izlases dalībnieks. Visu savu karjeru pavadīja NBA kluba Jūtas "Jazz" sastāvā, kas viņu 1984. gada NBA draftā izraudzījās ar kopējo 16. kārtas numuru. Viņam pieder NBA rekordi par visvairāk rezultatīvajām piespēlēm un pārtvertajām bumbām visā karjeras laikā. Viņš tiek uzskatīts par vienu no visu laiku labākajiem saspēles vadītājiem visa sporta veida vēsturē, 2006. gada 11. maijā ESPN.com viņu nosauca par visu laiku 4. labāko saspēles vadītāju. Pirms karjeras NBA viņš pārstāvēja Gonzagas universitātes komandu Gonzagas "Bulldogs" NCAA čempionātā. 1996. gadā tika nosaukts par vienu no 50 izcilākajiem NBA spēlētājiem visā līgas vēsturē un 2009. gadā tika uzņemts Basketbola slavas zālē. NBA karjeras laikā 10 reizes piedalījās NBA Visu zvaigžņu spēlē (1989–1997, 2000), divreiz tika iekļauts visas līgas simboliskajā pirmajā izlasē, 6 reizes — otrajā izlasē un 3 reizes — trešajā izlasē. Kopā ar ASV izlasi izcīnīja zelta medaļu 1992. gada Barselonas un 1996. gada Atlantas Olimpiskajās spēlēs. All-time leaders - Assists All-time leaders - Steals Sports Illustrated Top 10 All-Time Point Guards 10 greatest point guards ever NBA profils (angliski) Basketball Reference profils (angliski) Džeimsa Neismita piemiņas Basketbola slavas zāles profils (angliski)