Jānis Kažociņš (dzimis 1951. gada 11. maijā) ir latviešu virsnieks, bijušais Satversmes aizsardzības biroja vadītājs. Jāņa Kažociņa tēvs Indulis bijis latviešu virsnieks Latvju jaunatnes organizācijā, kas pildīja latviešu zēnu aprūpes virsnieka pienākumus vācu gaisa spēku palīgdienestā vācu okupācijas laikā. Dzimis Pīterboro, Apvienotajā Karalistē. 1973. gadā absolvējis Sandhērstas Karalisko militāro akadēmiju. Papildus mācījies vecāko štāba virsnieku kursos, savukārt Notingemas Universitātē ieguvis bakalaura grādu filozofijā. Dienējis Apvienotās Karalistes Bruņotajos spēkos, sasniedzot brigādes ģenerāļa dienesta pakāpi. 2003. gadā Kažociņš kļuva par Latvijas pilsoni. No 2003. līdz 2013. gadam vadījis Satversmes aizsardzības biroju. Pēc amata atstāšanas 2013. gadā kļuva par Aizsardzības ministra un Ārlietu ministrijas ārštata padomnieku. Pēc tam bija Valsts prezidenta ārštata padomnieks sabiedrības integrācijas jautājumos (2015—2016). No 2016. gada — Valsts prezidenta nacionālās drošības padomnieks, Nacionālās drošības padomes sekretārs. Uldis Neiburgs. «Latviešu karavīri zem svešiem karogiem». www.vestnesis.lv (latviešu). Latvijas Vēstnesis Nr. 48/49, 1999-02-19. Skatīts: 2021-09-21. «Jānis Kažociņš». Tieslietu ministrija. Arhivēts no oriģināla, laiks: 2005. gada 25. martā. Skatīts: 2021. gada 5. aprīlī. «Par Jāņa Kažociņa atzīšanu par Latvijas pilsoni». likumi.lv. «Valsts prezidenta nacionālās drošības padomnieks, Nacionālās drošības padomes sekretārs Jānis Kažociņš». Latvijas Valsts prezidenta kanceleja. Arhivēts no oriģināla, laiks: 2021. gada 22. aprīlī. Skatīts: 2021. gada 5. aprīlī.