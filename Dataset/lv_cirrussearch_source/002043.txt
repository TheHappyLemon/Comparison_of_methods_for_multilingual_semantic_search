Parabola ir visu to plaknes punktu kopa, kas atrodas vienādā attālumā no kāda fiksēta plaknes punkta un kādas fiksētas plaknes taisnes (kas neiet caur fiksēto punktu). Šo punktu sauc par parabolas fokusu, bet taisni - par parabolas direktrisi. Parabola ir viena no otrās kārtas līknēm. Parabolu var iegūt arī šķeļot konusu ar plakni, kas paralēla kādai no tā veidulēm. Parabolas kanoniskais vienādojums ir y 2 = 2 p x {\displaystyle y^{2}=2px} , p > 0 {\displaystyle p>0} . Parabolai ar šādu vienādojumu tās simetrijas ass sakrīt ar X asi. Ja koeficients pie x ir negatīvs, tad parabolas zari būs vērsti uz leju, savukārt ja pozitīvs - uz augšu. Labi zināms piemērs, kur dabā sastopama parabola, ir slīpi pret horizontu sviesta ķermeņa trajektorija. Fizikā pierāda, ka šādā gadījumā ķermeņa trajektorija ir parabola, ja neņem vērā gaisa pretestību. Pie noteiktiem nosacījumiem paraboliska trajektorija var būt kosmosā lidojošam ķermenim, tomēr visbiežāk to trajektorijas ir eliptiskas. Elipse Hiperbola Ķēdes līnija Paraboloīds Riņķa līnija Eric W. Weisstein, Parabola, MathWorld.