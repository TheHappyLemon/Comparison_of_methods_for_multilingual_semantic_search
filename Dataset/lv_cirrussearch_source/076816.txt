Aija Klakocka (dzimusi Brumermane 1986. gada 17. oktobrī Rīgā) ir latviešu basketboliste, spēlē centra pozīcijā, Latvijas sieviešu basketbola izlases dalībniece. Pašlaik (2013) pārstāv klubu SK Cēsis. Latvijas izlasē debitējusi 2005. gada 6. augustā. Kopā ar Latvijas sieviešu izlasi ir izcīnījusi 6. vietu 2005. gada Eiropas čempionātā Turcijā, 4. vietu 2007. gada Eiropas čempionātā Itālijā, 7. vietu 2009. gada Eiropas čempionātā Latvijā un dalītu 9.-12. vietu Pekinas Olimpiskajās spēlēs. Latvijas izlases sastāvā pašlaik (2013) ir aizvadījusi 89 spēles un guvusi 325 punktus. Kopā ar Latvijas U-20 izlasi izcīnījusi 3. vietu 2005. gada Eiropas U-20 čempionātā. Izglītību ieguvusi Biznesa augstskolā "Turība". Aija Klakocka dzimusi basketbolistu ģimenē, viņas māte Ilze Šulce-Brumermane ir trīskārtējā Eiropas čempionvienību kausa ieguvēja, Aijas māsa Dace basketbolu spēlē Francijas līgā. Savas sporta gaitas sākusi TTP sporta skolā pie Maijas Kubliņas. Vidusskolas laikā divus gadus, laikposmā no 2002. līdz 2004. gadam, spēlējusi Francijas basketbola līgas komandas Tulūzas "Launaguet" kadetu vienības sastāvā. 2005. gadā spēlēja Latvijas U-20 izlases sastāvā Eiropas U-20 čempionātā, kur pirmoreiz neatkarīgās Latvijas laikā tika izcīnīta bronzas medaļa. 2006. gadā Aija kļuva par Latvijas Sieviešu basketbola līgas čempioni Avantis/Turība sastāvā. 2008.—2009. gada sezonā kopā ar klubu TTT Rīga izcīnīja otro vietu Latvijas Sieviešu basketbola līgā (finālā zaudējums SK Cēsis), kvalificējās Final Four turnīram Cēsīs Baltijas Sieviešu Basketbola līgā (4. vieta), FIBA Eirolīgas regulārajā sezonā neizkļuva no grupas. 2009.—2010. gada sezonā kopā ar klubu TTT Rīga tika iegūts Latvijas čempiontituls un tika startēts Eirolīgas grupu turnīrā. 2010.—2011. gada sezonu aizvadīja Francijas LFB kluba USO Mondeville sastāvā. 2011. gada sezonas nogalē A. Klakocka guva ceļgala traumu, tādējādi viņa nevarēja palīdzēt Latvijas izlasei 2011. gada Eiropas čempionātā. 2011. gada jūnija beigās parakstīja līgumu ar Itālijas basketbola klubu "Famila Wuber", kas 2010.—2011. gada sezonā izcīnīja uzvaru Itālijas čempionātā. 2011. gada oktobrī izcīnīja Itālijas Superkausu. 2011.—2012. gada sezonā viņa sasniedza Itālijas līgas finālu. Nākamo sezonu aizvadīja Ungārijas klubā "Bácsbasket". 2005: 3. vieta Eiropas U-20 čempionātā kopā ar Latvijas sieviešu U-20 izlasi Čehijā. 2005: 6. vieta 2005. gada Eiropas čempionātā kopā ar Latvijas sieviešu izlasi Turcijā. 2007: 4. vieta 2007. gada Eiropas čempionātā kopā ar Latvijas sieviešu izlasi Itālijā. 2008: piedalīšanās Eirolīgā ar klubu TTT Rīga. 2008: Latvijas čempione TTT Rīga sastāvā. 2008: Uzvara Pekinas Olimpisko spēļu kvalifikācijas turnīrā Madridē, Spānijā. 2008: 4. vieta FIBA otrajā "Dimanta bumbas" turnīrā Hainiņā, Ķīnā. 2008: 9. vieta Pekinas Olimpiskajās Spēlēs kopā ar Latvijas sieviešu izlasi Pekinā, Ķīnā. 2009: Dalība Eirolīgā ar klubu TTT Rīga. 2009: Latvijas vicečempione un Baltijas līgas 4. vietas ieguvēja TTT Rīga sastāvā. 2009: 7. vieta 2009. gada Eiropas čempionātā kopā ar Latvijas sieviešu izlasi Latvijā. 2010: Dalība Eirolīgā ar klubu TTT Rīga. 2010: Latvijas čempione TTT Rīga sastāvā. 2011: Dalība Eirolīgā ar klubu USO Mondeville. 2013: dalīta 13.—16. vieta Eiropas čempionātā Francijā. «Sākas EČ basketbolā sievietēm. Šodien Latvija - Francija». Tvnet.lv. Skatīts: 2013. gada 16. jūnijā. Māris Noviks. «Aija Brumermane: "Ceru vēlreiz spēlēt olimpiādē"». sportacentrs.com, 2009. gada 2. novembrī. Brumermane nākamsezon spēlēs "Mondeville" komandā «Aija Brumermane nespēlēs Eiropas čempionātā». Arhivēts no oriģināla, laiks: 2021. gada 11. aprīlī. Skatīts: 2011. gada 30. jūnijā. Aija Brumermane nepiedalīsies Eiropas basketbola čempionātā[novecojusi saite] Brumermane pievienojas Itālijas čempionvienībai Aija Brumermane pievienojusies Itālijas čempionvienībai 'Famila Wuber' Aijai Brumermanei Itālijas Superkauss, Jēkabsonei +48 Noginskā, Reķei un Veinbergai uzvaras «Brumermane karjeru turpinās Ungārijas komandā Pēčas "Pinkk 424"». Kasjauns.lv. Skatīts: 2013. gada 18. maijā. Olympedia profils (angliski) LOK profils Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) FIBA Europe profils (angliski)