Regīna Spektore (krievu: Регина Спектор, angļu: Regina Spektor; dzimusi 1980. gada 18. februārī, Maskavā) ir amerikāņu dziedātāja un pianiste. Regīna Spektore dzimusi Maskavā 1980. gada 18. februārī muzikālā ebreju ģimenē. Viņas māte bija mūzikas pasniedzēja Maskavas konservatorijā, bet tēvs bija fotogrāfs, kurš amatieru līmenī prata spēlēt vijoli. 1989. gadā, perestroikas laikā, ģimenei atļāva izceļot. Sākotnēji Regīna nonāca, Austrijā, pēc tam Itālijā, bet visbeidzot Ņujorkā, ASV, kur apmetās Bronksā. Ņujorkā viņa apmeklēja Manhatanas mūzikas skolu, taču iedvesmu rakstīt dziesmas viņa guva pusaudžu gados ekskursijas laikā Izraēlā, kur viņas vienaudži veltīja Regīnas dziedātājas talantam atzinīgus vārdus. Mūziku studēja Pērčeisas koledžā (Purchase College), kuru viņa absolvēja 2001. gadā. Ievērību viņa ieguva uzstājoties dažādos priekšnesumos Ņujorkas pilsētā. Regīna Spektore bija producents saviem pirmajiem diviem albumiem, taču lielāku popularitāti ieguva albumi Soviet Kitsch un Begin to Hope", kuriem ir raksturīga augstāka profesionalitāte. 2001 — 11:11 2002 — Songs 2004 — Soviet Kitsch 2006 — Begin to Hope 2009 — Far 2012 — What We Saw from the Cheap Seats 2016 — Remember Us to Life 2003 — Reptilia b/w Modern Girls & Old Fashion Men by The Strokes 2004 — Your Honor / The Flowers 2005 — Live at Bull Moose EP 2005 — Carbon Monoxide 2006 — Us 2006 — On the Radio 2006 — Fidelity 2007 — Live in California 2006 EP Vikikrātuvē par šo tēmu ir pieejami multivides faili. Skatīt: Regīna Spektore. Ebreju sieviešu enciklopēdijas raksts (angliski)