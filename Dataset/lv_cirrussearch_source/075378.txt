Progress M-66 (Прогресс М-66) bija Krievijas automātisks kravas kosmosa kuģis kravu nogādāšanai uz Starptautisko kosmisko staciju (SKS). Kopējā kravas masa bija aptuveni 2407 kg. Tajā ietilpa degviela stacijas dzinējsistēmai, skābeklis, ūdens, pārtikas preces, apģērbs, iekārtas stacijas apkalpošanai un zinātniskajiem pētījumiem, kā arī 390 kg kravas ASV segmentam. Bez tam tika nogādāts otrais modernizētais skafandrs Orlan-MK (pirmais stacijā tika nogādāts 2008. gadā ar Progress M-65). Palaišana notika no Baikonuras kosmodroma 2009. gada 10. februārī 05:49:46 UTC ar nesējraķeti Sojuz-U. Šis starts pirmoreiz pēc daudziem gadiem notika no 31. starta laukuma. Savukārt 1. starta laukumam, no kura līdz šim notika visi Sojuz raķešu starti, 2009. gadā tiks veikts kapitālais remonts. Saslēgšanās ar SKS notika 2009. gada 13. februārī 07:18:13 UTC. Progress automātiskā režīmā pievienojās pie Pirs moduļa saslēgšanās mezgla. Progress M-66 no stacijas atvienojās 2009. gada 6. maijā 15:18 UTC. Tas veica autonomu lidojumu, kura laikā tika veikts tehnisks eksperiments "Plazma-Progress". Karavas kuģis no orbītas tika novadīts 18. maijā, kad 14:32 UTC tika veiks bremzēšanas manevrs. Tas iegāja atmosfērā un sadega. Kosmiskā aparāta nesadegušās daļas aptuveni 15:18 iekrita Klusā okeāna dienvidu daļā, vairākus tūkstošus km au austrumiem no Jaunzēlandes pilsētas Velingtonas. Космический грузовик "Прогресс М-66" отправился к МКС РИА Новости, 2009-02-10 «Прогресс М-66» в составе МКС Arhivēts 2016. gada 4. martā, Wayback Machine vietnē. Пресс-служба ЦУП-М 2009-02-13 "Прогресс М-66" отстыковался от МКС, еще две недели он послужит науке РИА Новости, 2009-05-06 «Прогресс М-66» затоплен в Тихом океане gazeta.ru, 2009-05-18 (krieviski) Прогресс М-66 Arhivēts 2009. gada 25. jūlijā, Wayback Machine vietnē. Российский Центр Управления космическими полетами