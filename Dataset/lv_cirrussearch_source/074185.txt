Lorda Hava sala (angļu: Lord Howe Island) ir Austrālijai piederoša sala Tasmana jūrā 600 km no kontinenta austrumu krasta. Kopā ar netālo Bolspiramidu veido Jaundienvidvelsas štata neinkorporētu vietējo pašvaldību. Pateicoties neatkārtojamajai bioloģiskajai daudzveidībai un unikalitātei 1982. gadā ierakstīta UNESCO Pasaules mantojuma sarakstā. Īpatnēja ar savu īpašo laika zonu, kas normāli ir UTC+10:30, bet ziemā laiks tiek nobīdīts par pusstundu līdz UTC+11. Salu 1788. g. 17. februārī atklāja kuģis HMS Supply, kas ar ieslodzīto partiju devās uz Norfolkas salu, lai tur nodibinātu katorgas nometinājumu. Atpakaļceļā tā paša gada 13. martā sala tika izpētīta. Sala bija neapdzīvota, un pēc visa spriežot bija nezināma arī polinēziešiem. Kuģa kapteiņa Henrija Ledžbērda Bolla vārdā nosaukts kalns salā un netālā Bollspiramidas sala. Pati atklātā sala tika nosaukta admiralitātes pirmā lorda Ričarda Hava vārdā. Salā pastāvīgi iedzīvotāji ieradās tikai 1834. g. Līdz 1974. g. salā nebija lidostas un tā bija sasniedzama tikai ar kuģi vai hidroplānu. Pēc lidostas atvēršanas salā intensīvi sāka attīstīties tūrisms, bet vienlaikus salā nedrīkst atrasties vairāk kā 400 tūristu. Lorda Hava salas tūrisma asociācijas vietne (angliski) Pasaules mantojuma objekts (angliski) Rodent eradication on Lord Howe Island (Foundation for National Parks & Wildlife) (angliski) Jane's Lorda Hava salas lappuse Arhivēts 2011. gada 14. aprīlī, Wayback Machine vietnē. (angliski) Salas kartes (angliski) Kartes (angliski)