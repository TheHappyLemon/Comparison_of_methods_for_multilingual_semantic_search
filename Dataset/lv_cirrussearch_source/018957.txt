Považska Bistrica (slovāku: Považská Bystrica) ir pilsēta Slovākijā, Trenčīnas apgabala Považska Bistricas apriņķa centrs pie Vāhas upes. Rakstos pirmoreiz minēta 1316. gadā. Tāpat kā visa Slovākija, gadsimtiem bijusi Ungārijas sastāvā, pilsētas ungāriskais nosaukums bija Vāgbesterce (ungāru: Vágbeszterce). Tomēr jau 15. gadsimtā pilsētas lietvedības valoda bija slovāku, kas tolaik bija liels retums. Pēc Pirmā pasaules kara iekļāvās Čehoslovākijā. Pilsētas attīstībai impulsu deva ieroču rūpnīcas Roth atvēršana 1929. gadā. No 1993. gada - Slovākijas sastāvā. Pēc etniskā sastāva vairums pilsētas iedzīvotāju ir slovāki (97.72 %). Pēc reliģiskās piederības - katoļi (81,10 %), nereliģiozi (12,18 %). Považska Bistrica ir tenisista Mihala Mertiņāka (Michal Mertiňák, 1979) un hokejista Andreja Mesāroša (Andrej Meszároš, 1985) dzimtā pilsēta. Vikikrātuvē par šo tēmu ir pieejami multivides faili. Skatīt: Považska Bistrica.