Rote (indonēziešu: Pulau Rote) vai Roti (Pulau Roti) ir sala Indonēzijā, Mazo Zunda salu arhipelāgā. Administratīvi ietilpst Austrumu Nusa Tengaras provincē, kur kopā ar apkārtējām saliņām veido atsevišķu Rotes-Ndao apriņķi. Lielākā apdzīvotā vieta ir apriņķa centrs Baa. 92,9% iedzīvotāju ir protestanti, 5,4% — musulmaņi. Sala izvietojusies Indonēzijas dienvidaustrumos. Ziemeļos to apskalo Savu jūra, austrumos — Timoras jūra, dienvidos — Indijas okeāns. Roti šaurums ziemeļaustrumos to atdala no Timoras salas. Sala vulkāniskas izcelsmes, reljefs paugurains; augstākā virsotne ir 444 m vjl. Salā valda tropiskais klimats. Ainavā dominē tropiskie lietusmeži. Vikikrātuvē par šo tēmu ir pieejami multivides faili. Skatīt: Rote.