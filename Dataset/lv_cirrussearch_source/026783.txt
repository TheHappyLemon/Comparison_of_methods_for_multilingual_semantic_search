Bukavu ir pilsēta Kongo Demokrātiskajā Republikā, Dienvidkivu provinces centrs. Izvietojusies valsts austrumdaļā Kivu ezera dienvidu krastā. Pilsētu ar Kostermansvilas (Costermansville) nosaukumu 1901. gadā tradicionālās Buši Karalistes teritorijā dibināja Beļģijas koloniālā administrācija. Līdz 1960. gadiem pilsētas iedzīvotāji lielākoties bija eiropieši, ko sekmēja subtropu klimats ezera krastā un atrašanās gleznainā vietā uz piecām pussalām. 1966. gadā pārdēvēta tagadējā vārdā. Ruandas genocīda (1994) laikā Bukavu apkārtne bija hutu bēgļu centrs. Stipri izpostīta Kongo pilsoņu kara laikā (1996-2003). Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 130. lpp. Vikikrātuvē par šo tēmu ir pieejami multivides faili. Skatīt: Bukavu.