Forlannsunnets (norvēģu: Forlandsundet) ir jūras šaurums Svalbāras rietumos. Tas atdala Špicbergenu austrumos no Prinča Kārļa Zemes rietumos. Šaurums stiepjas 88 km garumā ziemeļrietumu—dienvidaustrumu virzienā. Nosaukts pēc rietumos esošās Prinča Kārļa Zemes (Prins Karl Forland). Krasti līčaini, stipri izroboti, piekrastē nelielas saliņas un klintis. No austrumiem šaurumam piekļaujas Sentdžonsa fjords. Šauruma rietumu piekraste ietilpst Forlannes nacionālajā parkā. Dziļums šauruma ziemeļdaļā ir tikai 2—3 m, tādēļ kuģi ceļā uz Nīolesunnu spiesti apbraukt Prinča Kārļa Zemi. Šauruma austrumu krastā atrodas Polijas vasaras polārstacija Hahuta. https://www.spitsbergen-svalbard.com/2015/07/20/prins-karls-forland.html?hilite=%27Forlandsund%27[novecojusi saite] Spitsbergen-Svalbar.com Prins Karls Forland]