Romans Džindžihašvili (angļu: Roman Dzindzichashvili; krievu: Роман Яковлевич Джинджихашвили; gruzīnu: რომან ჯინჯიხაშვილი; dzimis 1944. gada 5. maijā Tbilisi) ir Gruzijas ebreju izcelsmes ASV starptautiskais lielmeistars šahā (1977). 1960. gadu vidū bijis viens no spēcīgākajiem Gruzijas jaunajiem šahistiem. 1965. gadā uzvarējis šaha turnīrā Tbilisi. Divas reizes (1971, 1972) piedalījies PSRS šaha čempionātu finālos, labāko rezultātu uzrādot 1972. gadā Baku, kad ieņēmis 14. vietu. 1976. gadā emigrējis uz Izraēlu, kur 1978. gadā uzvarējis valsts šaha čempionātā. 1979. gada pārcēlies uz dzīvi ASV. 1980. gadā uzvarējis spēcīgajā Lonpainas (ASV) starptautiskajā šaha turnīrā. Divas reizes dalījis 1.-3. vietu ASV šaha čempionātos (1983, 1989). 1990. gadā piedalījies Pasaules šaha čempiona nosaukuma izcīņas starpzonu turnīrā Manilā, kurā ieņēmis 26. vietu. Par panākumiem turnīros FIDE 1970. gadā Džindžihašvili piešķīrusi starptautiskā meistara (IM), bet 1977. gadā - starptautiskā lielmeistara (GM) nosaukumu. Pārstāvējis PSRS, Izraēlas un ASV komandas lielākajos komandu šaha turnīros: Pasaules šaha olimpiādēs piedalījies 3 reizes (1976-1978, 1984). Komandu vērtējumā izcīnījis bronzas (1984) medaļu; Pasaules komandu šaha čempionātā piedalījies 1989. gadā; Pasaules studentu šaha čempionātā piedalījies 1968. gadā un komandu vērtējumā izcīnījis zelta medaļu. 40 Championship of USSR Baku 1972 Lone Pine (1980) 29th US Championship; 1983 «35th US Championship and World Championship Zonal; 1989». Arhivēts no oriģināla, laiks: 2016. gada 5. martā. Skatīts: 2016. gada 27. jūlijā. 1990 Manila Interzonal Tournament OlimpBase :: Men's Chess Olympiads :: Roman Dzindzichashvili OlimpBase :: World Men's Team Chess Championship :: Roman Dzindzichashvili OlimpBase :: World Student Team Chess Championship :: Roman Dzindzichashvili Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)