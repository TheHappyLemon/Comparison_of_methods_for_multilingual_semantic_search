Ādamābols jeb gāmurs ir balsenes izcilnis kakla priekšējā daļā, kas raksturīgs vīriešiem, ļoti reti arī sievietēm. Ādamābolu veido vairogskrimslis, kas izspiežas uz āru un ir pat sataustāms, un šis skrimslis sastāv no divām leņķī savienotām plāksnītēm. Ādamābols ir sekundārā vīrišķā dzimumpazīme, kas parādās pubertātes vecumā, kad hormonālās iedarbības rezultātā tas izliecas. Tā rezultātā arī balss kļūst zemāka (ar mazāku frekvenci). Nosaukums šai ķermeņa daļai ir radies no mīta, ka Ādamam daļa no ābola, ko ēda Ēdenes dārzā, iesprūda kaklā. Zinātniski tas ir zināms arī ar latīņu nosaukumu prominentia laryngea. «Balsene». medicine.lv - Latvijas veselības portāls. Arhivēts no oriģināla, laiks: 2019. gada 11. Decembris. Skatīts: 2019. gada 12. decembrī. Vikikrātuvē par šo tēmu ir pieejami multivides faili. Skatīt: Ādamābols. Encyclopædia Britannica raksts (angliski)