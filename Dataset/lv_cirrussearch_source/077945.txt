Daoisma grāmatas "Džuandzi" autors ir Džuandzi. Tā ir dažādu avotu rakstu apkopojums. Tiek uzskatīts, ka pats Džuandzi uzrakstīja pirmās septiņas nodaļas ("iekšējās" nodaļas), savukārt viņa mācekļi un domubiedri - pārējās. Džuandzi raksta, ka mūsu dzīve un zināšanas ir ierobežotas un ir muļķīgi lietot ierobežoto, lai iepazītu neierobežoto. Piemēram, mūsu valodu ierobežo viena perspektīva, tāpēc nevajadzētu secināt, ka mūsu pašu secinājumi der visām lietām. Džuandzi filozofisko pozīciju uzskata par multikulturālisma un plurālisma vērtību sistēmu priekšteci. Džuandzi filozofijai raksturīgs arī subjektīvisms un relatīvisms (viņš izvairās spriest par to, vai nāve ir laba vai slikta, par to, kas ir skaists u.tml.), kā arī viegls holisms. Viņa filozofijai bijusi liela ietekme arī dzenbudisma attīstībā. Džuandzi un Huidzi pastaigājās gar Hao ūdenskrituma dambi, kad Džuandzi teica: "Skat, kā mailītes peldas un lēkā, kur vien tām tīk! Tas zivīm patiesi patīk!" Huidzi sacīja: "Tu neesi zivs - kā tu vari zināt, kas zivīm patīk?" Džuandzi teica: "Tu neesi es, tad kā tu zini, ka es nezinu, kas zivīm patīk?" Huidzi teica: "Es neesmu tu, tāpēc nudien nezinu, ko tu zini. No otras puses, tu noteikti neesi zivs - un tas joprojām pierāda, ka tu nezini, kas patīk zivīm!" Džuandzi teica: "Atgriezīsimies pie sākotnējā jautājuma, lūdzu. Tu man jautāji, kā es zinu, kas patīk zivīm - tātad tu jau zināju, ka es to zinu, kad uzdevi šo jautājumu. Es to zinu, stāvot šeit Hao krastā." [1] ķīniešu teksts ar angļu valodas tulkojumu