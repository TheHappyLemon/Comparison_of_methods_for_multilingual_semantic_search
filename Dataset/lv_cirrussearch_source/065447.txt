Fast Times at Ridgemont High ir 1982. gada ASV kinokomēdija, kuras režisore ir Eimija Hekerlinga, bet scenārija autors Kemerons Krovs, kurš to balstīja uz savu 1981. gada grāmatu Fast Times at Ridgemont High: A True Story, ko viņš sarakstīja, deviņus mēnešus slepeni pavadot vidusskolā Sandjego. Filmā galvenās lomas atveido Šons Penns, Dženifere Džeisone Lī, Džadžs Reinholds, Fēbe Keitsa, Braiens Bakers, Roberts Romanuss, Rejs Volstons, Amanda Vaisa, Skots Tomsons un Vinsents Skieveli. Filma ataino vairāku vidusskolas skolēnu dzīvi un attiecības viena mācību gada laikā. Filmas Fast Times at Ridgemont High pirmizrāde notika 1982. gada 13. augustā un to izplatīja Universal Pictures. Filma saņēma pozitīvas kritiķu atsauksmes, tīmekļa vietnē Rotten Tomatoes tai ir 78% vērtējums. 2000. gadā Amerikas Kinoinstitūts to iekļāva savā 100 smieklīgāko filmu saraksta 87. vietā. Entertainment Weekly to nosauca arī par otru visu laiku labāko vidusskolas filmu. 2005. gadā filma iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". Filmā parādās arī vairāki jaunie aktieri, kas vēlāk kļuva slaveni, kā Nikolass Keidžs, Ēriks Stolcs, Forests Vaitekers un Entonijs Edvardss (Keidžam un Stolcam tā bija kino debija). «Cameron Crowe's School Feat». The Washington Post. 13.08.1982. Skatīts: 06.02.2023. «Fast Times at Ridgemont High (1982)». Rotten Tomatoes. Skatīts: 06.02.2023. «AFI’s 100 YEARS…100 LAUGHS». American Film Institute (angļu). Skatīts: 2023-02-06. «50 Best High School Movies - Entertainment Weekly». www.filmsite.org. Skatīts: 2023-02-06. «Librarian of Congress Adds 25 Films to National Film Registry». Library of Congress, Washington, D.C. 20540 USA. Skatīts: 2023-02-06. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)