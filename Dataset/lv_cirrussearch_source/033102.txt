Kārlis Heincs Brunners (vācu: Karl-Heinz Brunner; dzimis 1953. gada 14. martā Minhenē) ir politiķis (SPD) un kopš 2013. gada Vācijas Bundestāga deputāts. Pēc vidusskolas beigšanas Brunners studēja ekonomiku, tiesvedību und vadības zinības Reitlingenē, Minhenē, Štarnbergā un Bratislavā. Kopš 2005. gada viņš ir privātais juriskonsults un priekšsēdētājs firmā Illertisser Sonnenschein. Viņš ir arī redaktors politiskajam žurnālam "Berliner Republik". Brunners ir priekšsēdētājs biedrībai "Illertissen — Elbogen/ Loket n. O". Viņš brīvprātīgi darbojas Bavārijas sarkanajā krustā, kurā viņš ir biedrs kopš 1970. gada. Arī Strādnieku Labklājības biedrībā Brunners darbojas brīvprātīgi . Brunners ir precējies un ģimenē ir divi bērni. Doktora grādu filozofijā Brunners ieguva Bratislavas universitātē. Kopš 2011. gada viņš pasniedz Biberahas augstskolā par tēmu — publiskā un privātā partnerība. Kopš 1982. gada Brunners ir Sociālās Demokrātu Partijas (SPD) biedrs. Ar 1985. gadu viņš ir iesaistījies vietējā politikā. No 1990. līdz 2002. gadam viņš bija pirmais pašvaldības priekšsēdētājs Illertisenē. Kopš 1996. gada viņš ir novada priekšsēdētājs Neiulmas novadā. 2003. gadā viņam izdevās SPD partijas saraksta rindās kļūt par Bundestāga deputātu. Brunners ir Aizsardzības komitejas, Juridiskās un patērētāju aizsardzības komitejas, kā arī Ārlietu komitejas biedrs ieroču atbruņošanas, neizplatīšanas un kontroles jautājumos. Viņš ir Aizsardzības komitejas ziņotājs gaisa spēku jautājumos, Juridiskajā komitejā atbildīgs par korporatīvo maksātnespējas likumu, kā arī par seksuālo minoritāšu tiesību vienlīdzību. Turklāt viņš ir Sociālās Demokrātu Partijas Bavārijas reģiona pārstāvis aizsardzības politikas jautājumos Bundestāgā un Vācijas-Austrijas parlamentāriešu grupas priekšsēdētāja vietnieks. Brunners ir Austrijas Sociāldemokrātiskās Partijas un Čehu Sociāldemokrātiskās Valsts Partijas biedrs. 2014. gada Ukrainas krīzes laikā Brunners piedalījās EDSO novērotāju misijā kā NATO Parlamentārās asamblejas loceklis Ukrainas prezidenta vēlēšanās. Turklāt viņš tikās ar vietējām seksuālo minoritāšu organizācijām. «Arhivēta kopija». Arhivēts no oriģināla, laiks: 2015. gada 24. septembrī. Skatīts: 2014. gada 19. decembrī. «Arhivēta kopija». Arhivēts no oriģināla, laiks: 2014. gada 9. decembrī. Skatīts: 2014. gada 19. decembrī. «Arhivēta kopija». Arhivēts no oriģināla, laiks: 2016. gada 8. maijā. Skatīts: 2016. gada 10. maijā. Arhivēts 2016. gada 8. maijā, Wayback Machine vietnē.