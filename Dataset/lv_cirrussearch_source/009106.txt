Līdsa (angļu: Leeds) ir pilsēta Anglijas ziemeļdaļā, Jorkšīrā pie Eras upes. Viena no Anglijas pamatpilsētām (Core City). Līdsas pamatiedzīvotājus sauc par loineriem (loiner). Liels rūpniecības centrs un viena no visstraujāk augošajām pilsētām Lielbritānijā. Lielākais Apvienotās Karalistes finanšu centrs aiz Londonas — apmēram ceturtdaļa no darbaspēka strādā šajā sektorā. Sporta pasaulē pazīstama ar regbija un kriketa klubiem, kā arī ar futbola klubu Leeds United. Līdsas nosaukums cēlies no ķeltu valsts, kura atradās šajā apgabalā. Pilsēta pirmoreiz minēta Pastarās tiesas grāmatā 1086. gadā. Viduslaikos tirgus pilsēta. Tjudoru valdīšanas laikā Līdsa kļuva par lielu vilnas tirdzniecības un eksporta centru. Rūpnieciskā revolūcija vairākkārtīgi palielināja pilsētas iedzīvotāju skaitu. Eiras un Kalderas kanālu sistēmas un kanāla uz Liverpūli izveide palielināja Līdsas nozīmību. 1758. gadā Līdsā izbūvēja Midltonas dzelzceļu (Middleton Railway) — pirmo komerciālo dzelzceļu pasaulē, kurš nogādāja akmeņogles pilsētas centrā. Šis dzelzceļš darbojas vēl šodien. 20. gadsimta otrajā pusē Līdsā notika ekonomikas pārstrukturēšana. Mūsdienās Līdsas iedzīvotāju galvenā nodarbošanās vairs nav rūpniecība, bet finanšu un apkalpojošās sfēras. Līdsā vai tās apkārtnē dzimuši: Herberts Henrijs Askvits (Herbert Henry Asquith; 1852—1928) — politiķis; Korīna Beilija Reja (Corinne Bailey Rae; 1979) — mūziķe; Melānija Brauna (Melanie Brown; 1975) — mūziķe; Helēna Fīldinga (Helen Fielding; 1958) — rakstniece; Ārons Lenons (Aaron Lennon; 1987) — futbolists; Metjū Deivids Lūiss (Matthew David Lewis; 1989) — aktieris; Malkolms Makdauels (Malcolm McDowell; 1943) — aktieris; Nevils Frensiss Mots (Nevill Francis Mott; 1905—1996) — fiziķis; Pīters O'Tūls (Peter O'Toole; 1932—2013) — aktieris; Alans Smits (Alan Smith; 1980) — futbolists; Čārlzs Stross (Charles Stross; 1964) — rakstnieks. Apvienotās Karalistes 2011. gada tautskaite. https://www.ons.gov.uk/peoplepopulationandcommunity/populationandmigration/populationestimates/datasets/populationestimatesforukenglandandwalesscotlandandnorthernireland. «2011 Census – Built-up areas». ONS. Skatīts: 2013. gada 5. jūlijs. Vikikrātuvē par šo tēmu ir pieejami multivides faili. Skatīt: Līdsa. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Leeds ceļojumu padomi no Wikivoyage (angliski) Līdsas pilsētas padome Oficiālais Līdsas pilsētas gids Oficiālā pilsētas tīmekļa vietne