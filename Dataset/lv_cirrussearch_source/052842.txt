Nemzeti Bajnokság I (tiešā tulkojumā "nacionālais čempionāts", saīsināti NB I) ir augstākā profesionālā futbola līga Ungārijā. Kopš 2011. gada sponsorēšanas nolūkos tās nosaukums ir OTP Bank Liga. Līga tika izveidota 1901. gadā. Pašlaik tajā piedalās 12 komandas, katra ar katru spēlējot trīs reizes. Tādējādi katra komanda sezonas laikā aizvada 33 spēles. Sezonas beigās komandas, kas ieņem pēdējās divas vietas, tiek pazeminātas uz Nemzeti Bajnokság II un tiek aizvietotas ar tās pirmajām divām vietām. Komanda, kas iegūst pirmo vietu, izcīna Ungārijas čempiontitulu un tiesības nākamajā sezonā spēlēt UEFA Čempionu līgas kvalifikācijā. Visvairāk titulu ir izcīnījis Budapeštas klubs Ferencváros (34). Piezīmes: † Likvidēts pirms Otrā pasaules kara. ‡ Klubs no Oradjas, kas tagad atrodas Rumānijā. * Ieskaitot Rába Vasas ETO Győr un Győri Vasas ETO. «Hungary - List of Champions» (angļu). RSSSF. Skatīts: 2020. gada 1. maijā. Oficiālā tīmekļa vietne (ungāriski) Līgas profils UEFA vietnē (angliski) Līgas profils soccerway.com (angliski)