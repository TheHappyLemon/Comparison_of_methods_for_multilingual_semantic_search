Mazais pirkstiņš jeb mazais pirksts ir piektais no pieciem rokas pirkstiem. Tas atrodas blakus zeltnesim un to veido trīs falangas. Amerikā (un daudzviet citur pasaulē) mazo pirkstiņu saāķēšana, kad kaut kas tiek apsolīts, tiek saukta par mazo pirkstiņu zvērestu (angļu: pinky promise). Ķīnā un Korejā solījumiem tiek izmantots līdzīgs žests — pēc pirkstu saāķēšanas vēl tiek saspiesti kopā īkšķi. Japāņu jakuzā eksistē soda veids jubitsume — mazā pirkstiņa daļēja amputēšana. Pastāv populārs, bet maldīgs uzskats, ka dzerot no tējas tasītes ir pieklājīgi izstiept mazo pirkstu. Dažādas smalkās etiķetes rokasgrāmatas parasti nosoda šo praksi, apzīmējot to kā snobiskuma pazīmi sociāli zemāku personu vidū. Microsoft ziņojumapmaiņas lietojumprogrammā Teams ir emocijzīme, kas attēlo dūri ar paceltu mazo pirkstiņu. Apraksts ir "Dabas aicinājums", kas ir pieklājīgs eifēmisms, ko lieto, lai apzīmētu nepieciešamību doties uz labierīcībām. Steve Roud. The Lore of the Playground: One hundred years of children's games, rhymes and traditions. Random House, 2010-10-31. ISBN 978-1-4070-8932-4. Hill, Peter B. E.: "The Japanese Mafia: Yakuza, law, and the state", p. 75. Oxford Univ. Press, 2003 «Tea Etiquette Drinking Tea the 'Proper Way" by Tea Laden». www.tealaden.com. Skatīts: 2022-10-02. «Afternoon to Remember Tea Books - Gourmet Done Skinny». https://gourmetdoneskinny.com/ (en-US). Skatīts: 2022-10-02. «View all available emojis». support.microsoft.com. Skatīts: 2022-10-02. «Emoji». support.microsoft. Skatīts: 2022-10-02. Vikikrātuvē par šo tēmu ir pieejami multivides faili. Skatīt: Mazais pirkstiņš.