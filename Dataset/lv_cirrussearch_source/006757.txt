"Cielaviņas armija" (krievu: Армия "Трясогузки") ir 1964. gadā uzņemtā Latvijas PSR ģimenes filma. Filmas režisors ir Aleksandrs Leimanis. Filma uzņemta Rīgas Kinostudijā pēc Arkādija Mlodika un Aleksandra Vlasova tāda paša nosaukuma noveles motīviem. Filmas varoņi ir pusaudži, kuri kopā ar pieaugušajiem piedalās pilsoņu karā Sarkanās armijas pusē. Pilsētā, ko ieņēmušas Kolčaka bandas, briest sacelšanās, bet pēkšņi, baltajiem par pārsteigumu, no sliedēm noskrien ešelons, un atbildību par šo atgadījumu uzņemas "Cielaviņas armija". Kolčakieši domā, ka tie ir boļševiki, bet pagrīdnieku vadonis Platais par tādu armiju neko nezina. Noskaidrojas, ka draudīgā organizācija sastāv no trim puišiem-klaidoņiem: krievu zēna ar iesauku Cielaviņa, latvieša Mikas un čigāna. Viktors Holmogorovs — Cielaviņa Jurijs Koržovs — Čigāns Aivars Galviņš — Mika Gunārs Cilinskis — Platais Ivans Kuzņecovs — Kondrāts Viktors Pļuts — Nikolajs Aleksejs Aleksejevs — pulkvedis Gurgens Tonuncs — jesauls Uldis Dumpis — adjutants Pāvels Špringfelds — apgaitnieks Epizodēs: Valdemārs Zandbergs Režisors: Aleksandrs Leimanis Režisora asistents: Jānis Streičs Scenārija autori: Aleksandrs Vlasovs un Arkādijs Mlodiks Operators: Māris Rudzītis Mākslinieks: Viktors Šildknehts Komponists: Kirils Molčanovs Montāža: Ērika Meškovska Pirotehniķis: Eigino Oškalns Filmas lielākā daļa uzņemta Liepājā, bet dažas epizodes arī Rīgā, Tukumā un Ķemeros. Bērnu lomu atlasē tika noklausīti 2500 pretendentu un izvēlējās 2 Rīgas skolniekus - Viktoru Holmogorovu un Aivaru Galviņu (pēc tam galvenā loma filmā "Kapteiņa Enriko pulkstenis"). Čigānu zēna lomai izvēlējās Juriju Koržovu no Harkivas čigānu ansambļa (vēlāk Kijivas čigānu ansambļa "Romen" vadītājs). "Cielaviņas armija atkal cīnās" Kino. - 1964. - Jūnijs. - I Rīgas Kino muzejs Vecās labās... Latviešu kinoklasikas 50 spožākās pērles. R., 2005. - 41.-48.lpp Matīsa, Kristīne. Vecās labās... : latviešu kinoklasikas 50 spožākās pērles / Kristīne Matīsa ; [red. Pēteris Upesbrants]. - Rīga : ATĒNA, 2005. - 502 lpp. ISBN 9984-34-142-9 IMDb profils (angliski) Nacionālais Kino centrs