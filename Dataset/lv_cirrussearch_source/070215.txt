Pī diena jeb π diena ir ikgadēja svētku diena par godu matemātikas konstantei pī (π). To atzīmē 14. martā (3/14), kas sakrīt ar pī vērtību, ja to noapaļo ar diviem cipariem aiz komanta (3,14). Pī dienas atzīmēšana sākās 1988. gadā, kad Amerikas Savienotajās Valstīs matemātikas un fizikas kabinetos un laboratorijās galdā cēla kūkas saistībā ar pī, dziedāja dziesmas par šo konstanti un veicinātas citas matemātikas aktivitātes. Vēlākos gados šīs aktivitātes kļuva populāras arī ārpus matemātikas un fizikas kabinetiem. Pī dienas atzīmēšana ir saistīta ar cilvēku intereses palielināšanu par matemātiku un zinātni. Tas ir arī veids, kā uzsvērt matemātikas nozīmi ikdienas dzīvē. Mūsdienās π dienā notiek arī dažādi konkursi, lekcijas, sniedzot iespēju interesentiem baudīt matemātiku citādā veidā. Vikikrātuvē par šo tēmu ir pieejami multivides faili. Skatīt: Pī diena.