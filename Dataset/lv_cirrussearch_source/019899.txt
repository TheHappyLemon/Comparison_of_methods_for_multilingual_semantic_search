Arābu pasaule ir arābvalodīgo apdzīvoto Tuvo Austrumu un Ziemeļāfrikas valstu un teritoriju apzīmējums. Pastāv vairākas termina definīcijas. Viena no definīcijām apgalvo, ka arābu pasaule ir 22 valstis, kas veido Arābu valstu līgu, bet tajā pašā laikā šajās valstīs dzīvojošie nearābi, piemēram, berberi un kurdi, neuzskata, ka dzīvo arābu pasaulē. Postklasiskajā vēsturē arābu pasaule bija sinonīms vēsturiskajām arābu impērijām un kalifātiem. Arābu nacionālisms radās 19. gadsimta otrajā pusē kopā ar citām nacionālistiskām kustībām Osmaņu impērijā. Arābu līga tika izveidota 1945. gadā, lai pārstāvētu arābu tautas intereses un īpaši īstenotu arābu valstu politisko apvienošanos; šis projekts bija pazīstams kā panārabisms. Lai gan vairākās Arābu valstu līgas valstīs runā arābu valodas dialektos, literārā arābu valoda tiek oficiāli lietota visās no tiem. Vairākas valstis ir pasludinājušas arābu valodu par oficiālo vai valsts valodu, lai gan tajās arābu valoda nav tik plaši izplatīta. Savukārt kā Arābu valstu līgas dalībvalstis tās tiek uzskatītas par Arābu pasaules daļu saskaņā ar standarta teritoriālo definīciju. Arābi Arābu valstu līga Panarābisms Musuļmaņu pasaule