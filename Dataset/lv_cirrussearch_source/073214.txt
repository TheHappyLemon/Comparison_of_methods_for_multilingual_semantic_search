Pīters Alberts Deivids Singers (angļu: Peter Albert David Singer, dzimis 1946. gada 7. jūnijā Melburnā, Austrālijā) ir austrāliešu filosofs. Viņš ir Prinstonas Universitātes bioētikas profesors, kā arī Melburnas Universitātes goda profesors. Specializējies praktiskajā ētikā un bioētikā, aplūko ētikas jautājumus no vēlmju utilitārisma (preference utilitarianism) un ateisma pozīcijām. Viņš divreiz ir bijis Monaša Universitātes filosofijas katedras vadītājs, kur izveidojis "Cilvēka bioētikas centru" (Centre for Human Bioethics). 1996. gadā viņš kā Austrālijas Zaļās partijas biedrs neveiksmīgi kandidēja uz vietu senātā. 2004. gadā Austrālijas Humānisma biedrību padome viņam piešķīra Gada humānista titulu. Ārpus akadēmiskās vides Singers visvairāk ir pazīstams kā grāmatas "Dzīvnieku atbrīvošana" (Animal Liberation) autors: šis darbs ticis plaši atzīts par mūsdienu dzīvnieku tiesību kustības aizsākumu. Viņa uzskati par citiem bioētikas jautājumiem, piemēram, abortu un eitanāziju, ir piesaistījuši sabiedrības uzmanību un izraisījuši asas diskusijas. Bioētika Dzīvnieku aizstāvības ētika Dzīvnieku tiesības Utilitārisms Džeremijs Bentams Efektīvais altruisms Vikikrātuvē par šo tēmu ir pieejami multivides faili. Skatīt: Pīters Singers. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) Herdera enciklopēdijas raksts (spāņu) Pītera Singera raksti portālā Diena.lv[novecojusi saite] Raksts "Dzīvnieku atbrīvošana" Pītera Singera mājaslapa Prinstonas universitātē (angliski) Pītera Singera ikmēneša komentāri "Dzīves ētika" (Project Syndicate ietvaros) (angliski)