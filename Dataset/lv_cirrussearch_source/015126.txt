Komandas kapteinis sportā ir komandas dalībnieks, kas izvēlēts par līderi laukumā. Bieži vien tas ir viens no vecākajiem un pieredzējušākajiem komandas dalībniekiem vai spēlētājs, kas var individuāli ietekmēt spēles gaitu. Parasti kapteinim ir kāda atpazīšanas zīme — futbolā kapteinis nēsā rokas apsēju, hokejā uz kapteiņa krekla ir burts "K" vai "C". Vairākos sporta veidos kapteinim var būt palīgs vai palīgi. Profesionālajā sportā visilgāk par kapteini ir bijis Nacionālās hokeja līgas kluba Detroitas "Red Wings" spēlētājs Stīvs Aizermens (1986—2006). «Red Wings Team Captains». Detroithockey.net. Arhivēts no oriģināla, laiks: 2012. gada 16. augustā. Skatīts: 2012. gada 19. augustā.