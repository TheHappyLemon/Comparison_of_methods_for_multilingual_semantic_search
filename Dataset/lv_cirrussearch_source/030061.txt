Salvatore "Toto" Kutunjo (itāļu: Toto Cutugno; dzimis 1943. gada 7. jūlijā, miris 2023. gada 22. augustā) bija itāļu popmūzikas dziedātājs, dziesmu autors un mūziķis. Kā Itālijas pārstāvis Kutunjo uzvarēja 1990. gada Eirovīzijas dziesmu konkursā. Dzimis Fosdinovo, Toskānā, drīz pēc viņa dzimšanas ģimene pārcēlās uz Ligūriju. Viņš sāka savu muzikālo karjeru kā bundzinieks, bet vēlāk izveidoja grupu, kas izpildīja viņa dziesmas. Kutunjo sadarbojās ar franču dziedātāju Džo Dasēnu, sarakstot dažas no viņa slavenākajām dziesmām, tostarp L'Ete Indien, Et Si Tu n'existais pas un Le Jardin du Luxembourg (kopā ar teksta autoru Vito Palavičīni). Kutunjo sadarbojās arī ar dziedātāju Dalidu, kuras izpildījumā dziesma Laissez moi danser drīz pēc iznākšanas sasniedza platīna ieraksta statusu. 1976. gadā Kutunjo pirmo reizi piedalījās starptautiskajā Sanremo mūzikas festivālā un ieguva trešo vietu. 1980. gadā viņš uzvarēja ar dziesmu Solo noi. Pavisam festivālā piedalījies 13 reizes. Uzvarējis 1990. gada Eirovīzijas dziesmu konkursā ar dziesmu Insieme: 1992, kas ieguva 149 punktus, apsteidzot Īriju un Franciju par 17 punktiem. «Toto Cutugno». biografieonline.it. «Festival di Sanremo -L'Anno 1983». Festival.vivasanremo.com. Arhivēts no oriģināla, laiks: 2016-03-05. Skatīts: 2012-11-14. Vikikrātuvē par šo tēmu ir pieejami multivides faili. Skatīt: Toto Kutunjo. IMDb profils (angliski) Oficiālā tīmekļa vietne