Vienkāršais tīkla pārvaldības protokols jeb SNMP (angļu: Simple Network Management Protocol) ir interneta standarta protokols, lai pārvaldītu ierīces IP tīklos. Ierīces, kas atbalsta SNMP, ietver maršrutētājus, komutatorus, serverus, darba stacijas, printerus utt. To lieto galvenokārt tīkla pārvaldības sistēmās, lai pārbaudītu tīklam pievienoto ierīču atbilstību nosacījumiem, lai veiktu konfigurācijas pārraudzību. Vienkāršākais tīklu pārvaldības protokols (SNMP-Simple Network Management Protocol) tika izveidots ap 1988. gadu un tam par pamatu ir trīs virzienu izstrādes – HEMS, SGMP, CMOT. SNMP tika pieņemts tikai kā tā laika pagaidu risinājums un ir uzlabota SGMP protokola izstrāde. Šodien SNMP ir pats populārākais dažādu komerciālo, universitātes un pētniecisko apvienoto tīklu protokols. Standartizēšanas darbība, kas ir saistīta ar SNMP, turpinās, kamēr piegādātāji izstrādā un izlaiž mūsdienu lietojuma pārvaldības programmas, kuras bāzējas uz SNMP. SNMP ir relatīvi vienkāršs protokols, taču tā raksturojumu kopa ir pietiekami spēcīga grūtu problēmu risināšanai. Tas ir lietojuma slāņa protokols, kurš ir paredzēts lai atvieglotu parvaldības informācijas apmaiņu starp tīkla iekārtām. SNMP parasti izmanto lai administrators varētu noteikt pakešu skaitu sekundē un tīkla kļūmju koeficentu, tādējādi admistratori spēj vieglāk pārvaldīt tīkla veiktspēju, konstatēt un risināt problēmas. Pārvaldības moddelis - SNMP aģenti ir programmas (vai aparatūras) moduļi, kuri strādā vadāmajās iekārtās. Aģenti vāc informāciju par vadāmajām iekārtām, kurās tie strādā, un padara šo informāciju pieejamu tīklu pārvaldības sistēmām (network management system - NMS) ar SNMP protokola palīdzību. Komandu tipi-Ja NMS grib vadīt kādu no vadāmām iekārtām, NMS nosūta tai ziņojumu ar norādi par viena no tās mainīgajiem vērtības izmainīšanu. Kopumā vadāmās iekārtas atbild uz trīm komandu tipiem un vienu komandu tipu iniciē paši: Read, Writes,Traversal operations, Traps. Operācijas-SNMP ir vienkāršais pieprasījuma/atbildes protokols. Ir noteiktas sekojošas 4 SNMP operācijas: Get (saņem),Get-next (saņem nākamo),Set (uzstādi),Trap (slazds). «Latvijas Nacionālais terminoloģijas portāls - SNMP». termini.gov.lv.