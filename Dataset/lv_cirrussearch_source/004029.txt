Kvortons (Quorthon), īstajā vārdā Tomass Forsbergs (Tomas Börje Forsberg) (1966. gada 17. februāris — 2004. gada 3. jūnijs), bija zviedru mūziķis, multinstrumentālists. Plašāk zināms kā zviedru smagā metāla grupas Bathory dibinātājs. Tiek uzskatīts reizē par melnā metāla un vikingmetāla žanru izveidotāju un spilgtu smagā metāla mūzikas ikonu. Tomass Forsbergs ir dzimis Zviedrijā, Stokholmā 1966. gada 17. februārī. Jau agri pievērsies mūzikai. 1983. gadā dibina grupu Bathory, bet naudas trūkuma dēļ pirmie ieraksti tiek veikti garāžās un to kvalitāte nav sevišķi augsta. Tomēr tieši to daudzas otrā viļņa melnā metāla grupas centīsies atdarināt. Lielāko mūža daļu Kvortons sirgst ar sirdsdarbības problēmām un 2004. gada 3. jūnijā mirst no sirdstriekas savā dzīvoklī Stokholmā . 1983. gadā tiek dibināta grupa Bathory. Tā brīža Kvartona lielākās muzikālās ietekmes ir grupas Venom un Celtic Frost. Pirmie izdotie ieraksti savas rupjās kvalitātes un sātaniskās stilistikas dēļ tiek uzskatīti par melnā metāla aizsākumiem un stila paraugiem, kam centās līdzināties liela daļa nākamo šī stila grupu. 1980. gadu beigās Kvartona un Bathory daiļradē notiek lūzums. Līdzšinējās stilistikas vietā albumos sāk dominēt ar Skandināvijas vēsturi un vikingiem saistītas tēmas, izmainās arī spēles stils. 1988. gadā izdotais albums Blood Fire Death tiek uzskatīts par pārējas posmu no melnā metāla uz Vikingmetālu. Šajā periodā lielāko daļu ierakstu veic Kvartons vienatnē,spēlējot visus instrumentus, tomēr dažos albumos tiek izmantoti kādi sesijas muzikanti. 1993. gadā Kvartons uz brīdi pamet Bathory un izdod divus soloalbumus zem nosaukuma Quorthon. Stilistiski šie albumi vairāk saistās ar klasisko rokmūziku. Atgriežoties pie Bathory, daži albumi tiek izdoti ar vairāk trašmetālam raksturīgu skanējumu. Tomēr 90. gadu otrajā pusē notiek atgriešanās pie Vikingmetāla. Albumi kļūst konceptuālāki. Viņa pēdējais darbs ir pie četru albumu muzikālās sāgas Nordland, no kuras gan tiek pabeigtas un izdotas tikai divas pirmās daļas. Ar Bathory Bathory (1984) The Return (1985) Under the Sign of the Black Mark (1986) Blood Fire Death (1988) Hammerheart (1990) Twilight of the Gods (1991) Requiem (1994) Octagon (1995) Blood On Ice (1996) Destroyer of Worlds (2001) Nordland I (2002) Nordland II (2003) Ar Quorthon Album (1994) Purity of Essence (1997) Touch of Death (Black Mark Records, BMCD26) (1992) Jubileum Volume I (1992) Jubileum Volume II (1993) Jubileum Volume III (1998) Katalog (2003) In Memory of Quorthon (2006) "One Rode to Asa Bay" (1990) «BLABBERMOUTH.NET - BATHORY: 'In Memory Of Quorthon' Box Set Due In June». Arhivēts no oriģināla, laiks: 2007. gada 10. septembrī. Skatīts: 2017. gada 4. decembrī.