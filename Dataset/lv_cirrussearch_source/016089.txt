Kukunors (no mongoļu: Хөхнуур), arī Cjinhai (ķīniešu: 青海湖; Qīnghǎi Hú) vai Chononpo (tibetiešu: མཚོ་སྔོན་, mtsho sngon po), ir lielākais ezers Ķīnā (Cjinhai province), sālsezers. Augstkalnu ezers Tibetas plakankalnē. Ezerā ietek 23 upes un strauti, iztekas nav. Līdz 1960. gadiem ezerā ietecēja 108 upes, taču lielākā daļa tagad ir izsīkušas. Ezers ir izsīkstošs, caurmērā krītas par 10 cm gadā. Laikaposmā no 1908. līdz 2000. gadam ezera platība kritās par 11,7%. 1960. gados atdalījās 48,9 km² lielais Gahai ezers. Vēlāk notika tālāka Kukunora sadalīšanās mazākos ezeros. Pašreizējā Kukunora platība - 4 460 km² (citi avoti - 4 635 km², 5 694 km²). Par spīti sāļumam, ezerā dzīvo zivis, kuras tiek zvejotas. Ezers atrodas gājputnu migrācijas ceļu krustpunktā un ezeru atpūtai izmanto daudz putnu sugu. Ezera ziemeļaustrumu piekrastē atrodas "Putnu Salas" (Kormorāna sala un Olu sala). Šīs salas kopš 1997. gada tiek aizsargātas. Ezers ziemā bieži aizsalst līdz trīs mēnešus ilgi. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 397. lpp. Vikikrātuvē par šo tēmu ir pieejami multivides faili. Skatīt: Kukunors. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Putnu salu attēli Ezera satelītattēli