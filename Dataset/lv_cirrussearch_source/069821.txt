Aira plato (franču: Massif de l'Aïr) ir plakankalne Saharā, Nigēras centrālajā daļā. Aizņem apmēram 84 000 km² platību. Pamatā paceļas 500 — 900 metru v.j.l., dažās vietās sasniedzot 2000 metru augstumu. 2022 metrus augstais Bagzanes kalns ir Nigēras augstākā virsotne. Plato veido salu Sahāras tuksnesī ar savdabīgu ekosistēmu. Šeit atrodas ievērojami arheoloģiskie pieminekļi. Aira plato austrumu daļā izveidots Aira un Teneres dabas rezervāts, kas iekļauts UNESCO Pasaules mantojuma sarakstā. Uz dienvidiem no plato atrodas Agadesa, kas ir svarīga tuaregu pilsēta. Timijas gelta Vikikrātuvē par šo tēmu ir pieejami multivides faili. Skatīt: Aira plato. Encyclopædia Britannica raksts (angliski) Krievijas Lielās enciklopēdijas raksts (krieviski)