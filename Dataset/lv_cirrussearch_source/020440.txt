Patriks Makvaids (angļu: Patrick McQuaid; dzimis 1949. gada 5. septembrī Dublinā) ir bijušais profesionālais Īrijas šosejas riteņbraucējs un Starptautiskās riteņbraukšanas savienības (UCI) prezidents no 2005. līdz 2013. gadam. Makvaids nāk no riteņbraukšanas ģimenes, viņa tēva Džims un onkulis Pedijs bija augsta līmeņa sportisti. Džimam um Medžai Makvaidiem bija 10 bērni, septiņi dēli un trīs meitas, visi dēli nodarbojās ar velosportu. Pols, Olivers un Daračs Makvaidi, jaunākie no desmit, kā arī viņa brālēns Džons Makvaids pārstāvēja Īriju Pasaules čempionātā un Olimpisko spēļu grupas braucienā. Bez tam, Dublinā ir trīs McQuaid cycles veloveikali un Kierons Makvaids ir otrs lielākais velosipēdu importētājs Īrijā. Makvaids sacensībās piedalījās no 1966. līdz 1982. gadam, sākot ar junioru sacensībām, tad valsts un starptautiskā mērogā. 1974. gadā viņš uzvarēja Īrijas čempionātā grupas braucienā, bet 1975. un 1976. gadā Tour of Ireland sacensībās. Viņš uzvarējis arī Shay Elliott Memorial Race. Karjeras beigās viņš pārstāvēja Lielbritānijas komandu Viking Cycles. Makvaidam aizliedza piedalīties 1976. gada Olimpiskajās spēlēs pēc tam, kad viņš tika pieķerts piedaloties sacensībās Dienvidāfrikā, saistībā ar pretaparteīda boikotu sportā. Viņš bija pieteicies sacensībām ar citu vārdu, bet tika identificēts preses fotogrāfa attēlos. McQuaid family about.shtml celtictrails.com «An interview with Pat McQuaid by Shane Stokes». Cyclingnews. Skatīts: 2007. gada 16. aprīlis. «Interview: who is Pat McQuaid and why is he running our sport?». Cycle Sport Online. Skatīts: 2012. gada 10. augusts. «Pat McQuaid: profile of the president of the International Cycling Union». The Telegraph. Skatīts: 2012. gada 10. augusts. Vikikrātuvē par šo tēmu ir pieejami multivides faili. Skatīt: Patriks Makvaids. Olympedia profils (angliski) Cycling Archives profils (angliski)