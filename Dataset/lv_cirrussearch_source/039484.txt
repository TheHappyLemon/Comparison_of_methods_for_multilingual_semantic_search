Zilganvioletā krāsa jeb indigo krāsa ir krāsa, kura ir redzamās gaismas daļa un tās viļņa garums ir aptuveni no 420 līdz 450 nm. Parasti, runājot par redzamās krāsas spektru, kurā izdala septiņas pamatkrāsas, šī krāsa tiek saukta par zilo krāsu, bet zilā krāsa tiek saukta par gaiši zilo krāsu. Šajā spektrā zilganvioletā krāsa ir starp violeto un zilo krāsu. Ap 2410. gadu p.m.ē. ēģiptieši atklāja indigo krāsvielu, kas deva iespēju krāsot kaut ko zilā krāsā. Šo krāsvielu ieguva no indigoferas auga zariem- tos vairākas stundas izskalojot ūdenī, lai izdalītos indigo. Eiropā indigoferas augs nokļuva tikai 16. gadsimtā, mūsdienās indigo zilo krāsu iegūst tikai sintētiski. Gints Ročāns. Tehnika. Langervaldes iela 1a, Jelgava, LV-3001 : "Izdevniecība Avots", 2008.gads. 18. lpp. ISBN 978-9984-800-45-5.