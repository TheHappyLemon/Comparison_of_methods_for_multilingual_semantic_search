Progress M-20M (Прогресс М-20М; SKS apzīmējums ISS-52P) bija Krievijas automātisks kravas kosmosa kuģis kravu nogādāšanai uz Starptautisko kosmisko staciju (SKS). Tas palaists 2013. gada jūlijā. Darbību beidza 2014. gada februārī. Kopējā kravas masa starta brīdī bija 2366 kg. Īpašajās tvertnēs ietilpa degviela 410 kg, skābeklis (28 kg), gaiss (19 kg) ūdens (420 kg). Hermētiskajā kravas telpā (pavisam 1489 kg) atradās iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces, tai skaitā 112 kg amerikāņu segmentam. Progress M-20M tika palaists 2013. gada 27. jūlijā 20:45:10 UTC ar nesējraķeti Sojuz-U no Baikonuras kosmodroma starta laukuma 31 palaišanas iekārtas 6. Saslēgšanās ar SKS notika 28. jūlijā 02:26:12 UTC pie Pirs moduļa automātiskā režīmā, 2014. gada 3. februārī 16:21 UTC Progress M-20M atvienojās no SKS. 2014. gada 11. februārī Progress M-20M tika novadīts no orbītas. 15:06 UTC bremzēšanas manevram tika iedarbināts kosmiskā aparāta dzinējs. Kosmosa kuģis nogāja no orbītas un sadega Zemes atmosfērā. Nesadegušās daļas aptuveni 15:54 UTC iekrita Klusā okeāna dienviddaļā. Прогресс М-20М Центр Управления космическими полетам (krieviski) Progress M-20M lapa SKS Lidojumu vadības centrā Arhivēts 2015. gada 1. septembrī, Wayback Machine vietnē. (krieviski)