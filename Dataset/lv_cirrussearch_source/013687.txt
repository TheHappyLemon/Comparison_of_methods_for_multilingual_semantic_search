Uzvaras diena ir 9. maijā svinama diena Armēnijā, Azerbaidžānā, Baltkrievijā, Gruzijā, Kazahstānā, Kirgizstānā, Krievijas Federācijā, Moldovā, Tadžikistānā, Turkmenistānā un Uzbekistānā, kas veltīta PSRS uzvarai pret nacistisko Vāciju 1945. gadā. 1945.—1947. gadā Uzvaras diena bija pasludināta par brīvdienu, tomēr kopš 1947. gada šī brīvdiena PSRS tika atcelta, atstājot tikai vakara uguņošanu. Tās vietā PSRS Augstākās Padomes prezidijs pavēlēja svinēt 3. septembri, tomēr arī šī diena tā arī nekļuva par pastāvīgu brīvdienu, lai gan lēmums par 3. septembra, nevis 9. maija, atzīšanu par Uzvaras dienu tā arī netika atcelts un 1946. gada 3. septembra Uzvaras dienas svinības bija plašas. 9. maija svinēšana atsākās 1965. gadā, 20 gadus pēc kara. Tad arī tika izdomāta ikgadējās militārās parādes tradīcija, tika atjaunots brīvdienas statuss, bet 1967. gadā sāka pieminēt Nezināmo kareivi. 21. gadsimtā vecās svinēšanas tradīcijas tika nomainītas ar jaunām, Krievijas Federācijas valsts orgānu atbalstītām un organizētām. Tai skaitā, kopš 2013. gada ne tikai pašā Krievijā, bet arī tās okupētajās teritorijās un citās valstīs tiek organizētas Nemirstīgā pulka demonstrācijas ar karā kritušo un citu cilvēku portretiem. Latvijā šie gājieni notiek ar Latvijas Krievu savienības politisko reklāmu. Gan Latvijā, gan citās zemēs parasta parādība ir konflikti starp dažādām "Nemirstīgā pulka" organizatoru grupām. Parādījās tradīcija par godu karotājiem nēsāt Georga lenti, kas nosaukta Svētā Jura (Georga) krusta vārdā. Georga lente bija melni dzeltena, tomēr mūsdienās tiek lietota melni oranža lente, jo šādas krāsas tika izmantotas padomju flotes gvardes vienību, bet vēlāk arī Slavas ordeņa un citā simbolikā. Pareizais melni oranžās lentes nosaukums tādēļ ir gvardes lente, tomēr tas praktiski netiek lietots šajās akcijās. Daudzās valstīs, kurās tiek svinēts 9. maijs, varas iestādes iesaka atturēties no Georga lenšu un to krāsu salikuma lietošanas vai, kā Kazahstānā un Uzbekistānā, iesaka tās aizvietot ar vietējo simboliku. Neskatoties uz to, ka oficiāli nacisma sagrāves dienu Latvijā atzīmē 8. maijā, daļa sabiedrības dara to 9. maijā. Biedrība 9may.lv katru gadu rīko publiskus pasakumus pie Uzvaras pieminekļa Pārdaugavā, kurus apmeklē tūkstošiem cilvēku. Šajā dienā notiek koncerti un ziedu nolikšana pieminekļa pakājē, kurā piedalās gan NVS valstu vēstnieki, gan vietējie politiķi, lielākoties krievvalodīgie. Notiek arī gājieni, akcija "Nemirstīgais pulks" un svētku uguņošana ap 11 vakarā. 2020. gada jūnija sākumā Saeimas Cilvēktiesību un sabiedrisko lietu komisija atbalstīja grozījumu likumā "Par sapulcēm, gājieniem un piketiem", kas publiskos pasākumos sapulcēs, gājienos un piketos paredz aizliegt izmantot vienu no Uzvaras dienas pēdējo gadu galvenajiem atribūtiem — Georga lenti. 2020. gada 18. jūnijā partija "Latvijas Krievu savienība" organizēja piketu pie Saeimas ēkas, lai lentīti aizstāvētu. Uzvaras parāde Sarkanajā laukumā 1945. gada 24. jūnijā Uzvaras parāde mūsdienās Uzvaras karogs Lielais Tēvijas karš Otrais pasaules karš «Денис Бабиченко. Эти дни Победы. Итоги, № 19/465 (10 мая 2005).». Arhivēts no oriģināla, laiks: 2019. gada 19. decembrī. Skatīts: 2020. gada 21. jūnijā. RIA Novosti: Поклонская прошла в колонне "Бессмертного полка" с иконой Николая II LA/LETA, 2019: “Nemirstīgā pulka” gājienā Rīgā devušies vismaz 4000 cilvēki Delfi, 2019: Sevastopolē 'Nemirstīgajam pulkam' nozagti 500 portreti; aizdomās tur alternatīvo 'Nemirstīgo pulku' Diena, 2016: Konfliktē 9.maija Nemirstīgo pulka gājiena organizatori; Rīgā būs divi pasākumi «Sputniknews, 2019: Alternatīvā "Nemirstīgā pulka" Rīgā nebūs». Arhivēts no oriģināla, laiks: 2020. gada 23. jūnijā. Skatīts: 2020. gada 21. jūnijā. «Jauns.lv: Ar Georga lentītēm cīnījās pret Staļinu?». Arhivēts no oriģināla, laiks: 2020. gada 23. jūnijā. Skatīts: 2020. gada 21. jūnijā. Flot.com: 6. ГВАРДЕЙСКАЯ ЛЕНТА К ФУРАЖКАМ РЯДОВОГО СОСТАВА ГВАРДЕЙСКИХ КОРАБЛЕЙ И ЧАСТЕЙ «Mignews: Киргизия отказывается от георгиевской ленты на День победы». Arhivēts no oriģināla, laiks: 2020. gada 23. jūnijā. Skatīts: 2020. gada 21. jūnijā. Korrespondent.net, 2017: В Казахстане с Обелиска Славы сняли георгиевские ленты «Радио Свобода, 2016: Ташкентские милиционеры срывают «Георгиевские ленты» с автомобилей». Arhivēts no oriģināla, laiks: 2020. gada 22. jūnijā. Skatīts: 2020. gada 21. jūnijā. LA.LV foto reportāža: 9. maijs pie Uzvaras pieminekļa Pārdaugavā «Saeimas komisijā atbalstīta iecere aizliegt Georga lenšu izmantošanu publiskos pasākumos». Arhivēts no oriģināla, laiks: 2020-06-22. Skatīts: 2020-06-21. “Ja pazudīs “Georga lentīte”, mēs izplatīsim tūkstošiem karogu šīs lentītes krāsās.” “Georga lentītes” aizstāvju pulcēšanās pie Saeimas Vikikrātuvē par šo tēmu ir pieejami multivides faili. Skatīt: Uzvaras diena. Labdarības organizācijas "9may.lv" mājaslapa