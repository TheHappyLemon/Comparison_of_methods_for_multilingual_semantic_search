Durbes novads bija pašvaldība Kurzemē. Novads izveidots 2000. gadā, apvienojoties Durbes pilsētai ar lauku teritoriju un Tadaiķu pagastam. 2009. gadā novadam pievienoja arī Dunalkas un Vecpils pagastu. Novada dome un administrācija atradās Tadaiķu pagasta Lieģos, Parka ielā 2. Pēc 2021. gada administratīvi teritoriālās reformas ietilpst Dienvidkurzemes novadā. Durbes novada teritorijā Rietumkursas augstiene pāriet Piejūras zemienē. Augstākais punkts novadā ir Ķīķīzera kalns Vecpils pagastā — 98 m vjl. Zemākā vieta novadā ir Ālandes upe uz robežas ar Grobiņas pagastu. Durbes novada teritorija ietilpst divos ūdens baseinos: ziemeļdaļa mazo upju baseinā starp Liepājas kanāla baseinu un Ventu, dienviddaļa — Liepājas ezera kanāla baseinā. Lielākās novada upes ir Durbe, Lāņupe, Trumpe, Ālande (uz robežas ar Grobiņas novadu). Lielākās ūdenstilpes: Durbes ezers, Purva dīķis, Lielais Bērzu dīķis. Novadā atrodas īpaši aizsargājamā dabas teritorija — dabas liegums „Durbes ezera pļavas”, kas iekļautas NATURA 2000 aizsargājamo teritoriju sarakstā. Dabas lieguma teritorija iekļauj Lāņupes palienes upes lejtecē un Durbes ezera ziemeļdaļu. Matvejs Kadeks (1897—1950) — ģeogrāfs Zigfrīds Anna Meierovics (1887—1925) — politiķis Kristaps Rudzītis (1899—1978) — ārsts Andrejs Spāģis (1820—1871) — jaunlatvietis Skatīt arī: Valsts aizsargājamie kultūras pieminekļi Durbes novadā «Reģionālās attīstības un pašvaldību lietu ministrija». Arhivēts no oriģināla, laiks: 2012. gada 26. aprīlī. Skatīts: 2009. gada 28. augustā. Arhivēts 2012. gada 26. aprīlī, at WebCite https://data.stat.gov.lv/pxweb/lv/OSP_PUB/START__ENV__DR__DRT/DRT010/; Centrālā statistikas pārvalde; pārbaudes datums: 25 februāris 2021. https://data.stat.gov.lv/pxweb/lv/OSP_PUB/START__POP__IR__IRS/IRD060/; Centrālā statistikas pārvalde; pārbaudes datums: 15 jūnijs 2021. Latvijas iedzīvotāju skaits pašvaldībās 01.07.2010. «Durbes novada dome». Arhivēts no oriģināla, laiks: 2010. gada 13. aprīlī. Skatīts: 2010. gada 2. janvārī. Arhivēts 2010. gada 13. aprīlī, Wayback Machine vietnē. Apakšbaseinu karte[novecojusi saite] Iedzīvotāju skaits Latvijas pašvaldībās pēc nacionālā sastāva 01.07.2016. Oficiālā tīmekļa vietne