Marks Štreits (vācu: Mark Streit; dzimis 1977. gada 11. decembrī Englisbergā, Šveicē) ir profesionāls šveiciešu hokejists, spēlē aizsarga pozīcijā, Šveices hokeja izlases dalībnieks un ir izlases kapteinis. Pašlaik (2017) pārstāv NHL klubu Pitsburgas "Penguins". Savu profesionāļa karjeru sāka 18 gadu vecumā nacionālajā čempionātā Fribourg-Gottéron klubā 1995.—1996. gada sezonā. 2004. gada NHL draftā viņu izraudzījās Monreālas "Canadiens" ar kopējo 262. kārtas numuru, kad Štreitam bija jau 26 gadi. 2011. gada septembrī Štreits kļuva par Ņujorkas "Islanders" kapteini. 2013. gada vasarā noslēdza četru gadu līgumu ar Filadelfijas "Flyers". 2017. gada 1. martā vispirms tika aizmainīts uz Tampabejas "Lightning", taču pāris stundas vēlāk tika aizmainīts uz Pitsburgas "Penguins". Kopā ar "Penguins" sezonas izskaņā Štreits izcīnīja Stenlija kausu. Kopā ar Šveices izlasi ir cīnījies visos Pasaules čempionātos kopš 1998. gada, vēl spēlēja 2006 un 2010. gada Olimpiskajās spēlēs. Eliteprospects profils (angliski) The Internet Hockey Database profils (angliski) NHL.com profils (angliski)