Līdzenumu algonkinu valodas ir valodu grupa, kas veido vienu no trim algonkinu valodu saimes atzariem. Šīs valodas savstarpēji nav ciešāk radnieciskas par citām saimes valodām. Iedalījums vienā atzarā ir ģeogrāfisks, saistīts ar šo valodu lietotāju savstarpējo ģeogrāfisko tuvumu. Līdzenumu algonkinu valodas gan fonētiski, pan leksiski visai spēcīgi atdalījušās no protoalgonkinu valodas (pirmvaloda, no kuras cēlušās visas algonkinu valodas). Piemēram, protoalgonkinu *keriwa ("ērglis") šeijenu valodā pārveidojies par netse; protoalgonkinu *veθali ("viņas vīrs") arapahu valodā pārveidojies par ííx; *nepyi ("ūdens") atsinu par nic; *waˈposwa arapahu valodā kļuvis par nóóku; *maθkwa ("lācis") arapahu valodā par wox un *sakimeˈwa ("muša") par noubee; *eθkweˈwa ("sieviete") arapahu par hisei, siksiku aakííwa, šeijenu hé'e un groventru iiθe. Zemāk norādītas valodas un to dialekti. 1. Siksiku ( jeb blekfūti, latviski zināmi arī kā "melnkājainie" vai "melnās pēdas") 2. Arapahoanu i. Arapahu-atsinu Arapahu valoda Atsinu valoda (zināmi arī kā groventri, aáni, ahahnelini, ahe, a'ane, a'ananini) Besavunenu (†) Navathinenu (†) Ha'anahuvenu (†) 3. Šeijenu valoda Šeijenu Sutaio (zināmi arī kā so'taa'e) (†) Mithun (1999:335) Goddard (2001:75) Arapaho Language through Time[novecojusi saite]. The Arapaho Projekt. Retrieved on 2007-04-15 Algonquian Family[novecojusi saite] Algonquian languages[novecojusi saite]