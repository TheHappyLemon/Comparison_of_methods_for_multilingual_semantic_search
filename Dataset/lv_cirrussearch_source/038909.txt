Sensation ir Nīderlandē radies iekštelpu deju mūzikas pasākums, kas ik gadu notiek Amsterdam ArenA stadionā. Pēc katra aizvadītā pasākuma tiek izdoti CD/DVD dubultdiski kas to atspoguļo un singls, ko sauc par Himnu. 2000. gada 1. jūlijā Amsterdam ArenA laukumā notika pirmais pasākums ar nosaukumu "Sensation", kas pulcēja 20 000 cilvēku. Tolaik nebija ne galvenās skatuves arēnas pašā vidū, ne arī noteikta apģērba. Tāpat nebija arī iedalījumu uz "mainstage" un "clubstage" iedalījuma, tā vietā visa arēna tika sadalīta trijos deju laukumos. 2001. gada 7. jūlijā notika otrais "Sensation" festivāls. Tas bija pirmais "Sensation White" un tajā visiem bija jāģērbjas baltās drēbēs. 2002. gadā notika pirmais "Sensation Black". Tajā visiem bija jāģērbjas melnās drēbēs. 2005. gadā "Sensation White" pirmoreiz notika ārpus Nīderlandes — Sportpaleis laukumā Antverpenē, Beļģijā un Veltins Arena stadionā Gelzenkirhenē, Vācijā. Neskatoties uz plašo kritiku, ka "Sensation" līdz ar izplatīšanos ir zaudējis savu unikālo tēlu un šarmu[nepieciešama atsauce], ID&T neatteicās no plāniem padarīt "Sensation" par globālu deju mūzikas pasākumu. 2006. gadā "Sensation White" pasākuma ietvaros notika DJ Tiёsto īpašais priekšnesums, kas veltīts tam, lai cilvēki pieverš uzmanību narkomānijas un AIDS problēmām. Šajā gadā ID&T izveidoja "Sensation International", kas sāka rīkot "Sensation White" pasaules turnejas šovus, kas līdzīgi Amsterdamas pasākumiem. 2007. gadā tika atcelti daudzi "Sensation White" festivāli, tostarp plānotais pasākums Estadio Algavre Faro stadionā Portugalē, kas būtu visu laiku lielākais "Sensation White" pasākums. Sensation White pasākumā visiem ir jāģērbjas baltā. Vienīgi apavi drīkst būt citā krāsā. Kopš pasākuma pirmsākumiem 2001. gadā festivāla moto ir "Be a part of the night — dress in white!" (Esi daļa no nakts — ģērbies baltā!) Katru gadu pasākums Amsterdamā pulcē ap 40 000 cilvēku un parasti notiek pirmajā jūlija sestdienā. Sensation White ir piedalījušies tādi dīdžeji kā ATB, Armins van Bīrens, Derens Emersons, Dāvids Geta, Ēriks E, Ēriks Morillo, Ferijs Korstens, Marko V, Pols van Daiks, Johans Gīlens, Zanders Klainenbergs, Stīvs Andželo, DJ Tiësto, Fedde Le Grand, Mason, Fēliks Da Housekats, Laidback Luke un Tocadisco. Sensation Black pasākumā visiem ir jābūt ģērbtiem melnā. Pasākums vienmēr notiek jūlija otrās nedēļas nogalē. Tajā tiek spēlēta "smagāka" mūzika nekā Sensation White. Ievērojami dīdžeji, kas spēlējuši Sensation Black pasākumos ir Angerfist, Kriss Lībings, Deepack, DJ Darkraver, DJ Lady Dana, DJ Luna, DJ Marcel Woods, DJ Outblast, DJ Pavo, DJ Zany, DJ Promo, DJ The Prophet, DJ Tom Harding, Yoji Biomehanika, DJ Yves De Ruyter, Mauro Pikoto and Maikls de Hejs. Oficiālā mājaslapa Arhivēts 2007. gada 18. augustā, Wayback Machine vietnē. (angliski) I like Sensation (neoficiāla mājas lapa, kurā apkopota informācija par Sensation vakariem) (angliski)