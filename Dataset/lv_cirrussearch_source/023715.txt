1956. gada Eirovīzijas dziesmu konkurss (angļu: Eurovision Song Contest 1956; franču: Concours Eurovision de la chanson 1956) bija pirmais Eirovīzijas dziesmu konkurss. Tas notika Teatro Kursaal zālē Lugāno, Šveicē. 1956. gada konkursu vadīja Loengrīns Filipello. Konkursa fināls notika 1956. gada 24. maijā. Eirovīzijā piedalījās septiņas valstis (sešas Eiropas Ogļu un tērauda kopienas valstis un Šveice), katras valsts pārstāvji izpildīja divas dziesmas. Uzvarētāju noskaidroja žūrijas balsojumā (no katras valsts bija divi žūrijas pārstāvji). Konkursā uzvarēja Šveici pārstāvošā Līza Asija, kas izpildīja dziesmu Refrain. Pārējiem dalībniekiem piešķīra 2. vietu, jo konkursa rezultātus nepublicēja. Šī gada konkursa ieraksti nav saglabājušies, vienīgi saglabājās ieraksts, kurā pēc uzvaras Līza Asija atkārtoja dziesmu. Nav saglabājušies arī 1964. gada ieraksti, kas sadega. No katras dalībvalsts, izņemot Šveici, konkursā piedalījās divi dalībnieki. Dānija, Austrija un Apvienotā Karaliste izrādīja interesi dalībai konkursā, taču nokavēja pieteikšanās termiņu. «Eurovision History - Lugano 1956». Eiropas Raidorganizāciju apvienība. Skatīts: 2012. gada 5. marts. «Eurovision Song Contest 1956». The Diggiloo Thrush. Skatīts: 2012. gada 4. marts. «Scoreboard results». Eurovision Song Contest 1956. EBU. Skatīts: 2012. gada 11. jūnijs. Oficiālā tīmekļa vietne