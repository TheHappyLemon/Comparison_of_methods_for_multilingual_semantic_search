AFI 10 Top 10 godina desmit labākās ASV filmas desmit klasiskajos filmu žanros. Šo sarakstu izveidoja Amerikas Kinoinstitūts (AFI) un publicēja 2008. gada 17. jūnijā. Uzvarētājus atlasīja žūrija, ko veidoja 1500 režisori, kritiķi un kino vēsturnieki. Labākās filmas tika izvēlētas no 500 nominētajām filmām (50 katrā žanrā). Visveiksmīgākais filmu režisors šajā vērtējumā ir Alfreds Hičkoks, kuram sarakstā ir 4 filmas. Viņam seko Stīvens Spīlbergs un Stenlijs Kubriks ar 3 filmām. Sarakstā iekļautās filmas tika paziņotas kanālā CBS un starp cilvēkiem, kas nolasīja sarakstu, bija slaveni aktieri, režisori un producenti: Dženifere Lava Hjūita — 10 labākās animācijas filmas; Sīns Astins — 10 labākās fantāzijas filmas; Kventins Tarantīno — 10 labākās gangsteru filmas; Sigurnija Vīvere — 10 labākās zinātniskās fantastikas filmas; Klints Īstvuds — 10 labākie amerikāņu vesterni; Kuba Gudings — 10 labākās sporta filmas; Gabriels Bīrns — 10 labākās detektīvu filmas; Džesika Alba — 10 labākās romantiskās komēdijas; Džeimss Vudss — 10 labākās tiesu drāmu filmas; Kērks Daglass — 10 labākās episkās filmas. AFI's 10 Top 10 (angliski)