Berze ir parādības, kas saistītas ar berzes spēku darbību, tie darbojas pretēji kustības virzienam situācijā, kad viens ķermenis tiek vilkts gar otru. Berzes spēks ir disipatīvs (nekonservatīvs) spēks. Berze ir sastopama daudzās ikdienas situācijās, cilvēks attīstoties ir iemācījies pielietot berzes īpašības, piemēram, automobiļu riepu saķere ar ceļa virsmu ir atkarīga no berzes, kas rodas starp automobiļa riepām un ceļa segumu. Šajā gadījumā jo lielāka berze, jo stabilāka ir mašīna tās vadīšanas laikā. Berzi izraisa saskarē esošo virsmu mikronelīdzenumi, kā arī molekulārie mijiedarbības spēki. Berzi iedala pēc vairākām pazīmēm. Pēc tā, vai berze pastāv starp diviem ķermeņiem vai vienā ķermenī, izšķir ārējo berzi un iekšējo berzi. Iekšējā berze pastāv visu agregātstāvokļu vielās, šķidrumu un gāzu iekšējo berzi sauc par viskozitāte. Parasti ar vispārīgo jēdzienu "berze" (tas ir, bez precizējuma: ārējā vai iekšējā) saprot ārējo berzi. Pēc tā, vai ķermeņi pārvietojas, izšķir dinamisko jeb kustības berzi un statisko jeb miera berzi. Dinamiskās berzes spēks, kas darbojas uz ķermeni, vērsts pretēji ātrumam, ar kādu šis ķermenis kustas attiecībā pret otru ķermeni. Statiskās berzes spēks ir vērsts pretēji ķermenim pieliktajam ārējam spēkam, kas paralēls tā saskares virsmai ar otru ķermeni. Miera berze ir tad, kad ķermenim ir jāpārvar berzes spēks, lai tas sāktu kustēties, piemēram, sākot stumt kādu priekšmetu pa kāda cita ķermeņa virsmu. Kustības berzi sīkāk iedala slīdes un rites berzē. Slīdes berze rodas tad, kad viens ķermenis slīd pa otru. Šādu berzi var novērot, piemēram, slidojot, kad slidu asmeņi slīd pa ledus virsmu, šai piemērā berze tiek maksimāli samazināta, šī iemesla dēļ notiek slīdēšana. Slīdes berzi sauc par sauso berzi, ja starp ķermeņu saskares virsmām nav citas vielas, savukārt, par slapjo berzi sauc slīdes berzi, kas notiek, ja starp ķermeņu saskarvirsmām ir šķidruma slānis vai ja viens no ķermeņiem ir šķidrs. Slīdes berzes spēks F b {\displaystyle F_{b}} ir proporcionāls normālspiediena spēkam F n {\displaystyle F_{n}} , kas darbojas uz ķermeņu saskarsmes virsmām: F b = μ F n {\displaystyle F_{b}=\mu F_{n}} , kur μ {\displaystyle \mu } ir slīdes berzes koeficients. Lai ķermeni izkustinātu no miera stāvokļa, tam jāpieliek spēks F > F b 0 {\displaystyle F>F_{b0}} , F b 0 = μ 0 F n {\displaystyle F_{b0}=\mu _{0}F_{n}} , kur μ 0 {\displaystyle \mu _{0}} ir miera (statiskās) slīdes berzes koeficients. Parasti berzes spēks nav atkarīgs no ķermeņu saskarvirsmas laukuma. Ja pieņem, ka saskarvirsma ir pilnīgi gluda un tīra, tad molekulu savstarpējās pievilkšanās dēļ starp ķermeņiem rodas saskarvirsmai perpendikulārs papildspēks F m {\displaystyle F_{m}} un tad F b = μ ( F n + F m ) {\displaystyle F_{b}=\mu (F_{n}+F_{m})} . Katram priekšmetu pārim ir savs berzes koeficients. Ja priekšmets ir pilnīgi gluds, tad, slidinot tikpat gludu priekšmetu pa tā slīdvirsmu, berze gandrīz nerodas un priekšmeta ātrums praktiski nesamazinās. Rites berze pastāv, vienam ķermenim ripojot pa kādu citu ķermeni. To var novērot, piemēram, gultņos. Rites berzi rada virsmas nelīdzenumi un tās deformēšanās; ja virsmas ir cietas un gludas, rites berzes spēks ir mazs. Rites berzes spēka moments ir proporcionāls normālspiediena spēkam: M b = μ r F n {\displaystyle M_{b}=\mu _{r}F_{n}} , kur μ r {\displaystyle \mu _{r}} ir rites berzes koeficients. Lai radītu spēka momentu, ritošā ķermeņa asij jāpieliek spēks F b = M b R {\displaystyle F_{b}={\frac {M_{b}}{R}}} , kur R {\displaystyle R} ir ķermeņa rādiuss. Tādējādi F b = μ r F n R {\displaystyle F_{b}={\frac {\mu _{r}F_{n}}{R}}} . Berzes procesi rada siltumu, kuru var izmantot, lai iegūtu uguni. To var izdarīt ar vairākām elementārām sentēvu metodēm, viena no tām ir paņemt praula klucīti, novietot to stabili, lai tas nekustētos, un ar sausu koka nūjiņas galu virpināt pa šo klucīti. Ātrāk virpinot, radīsies lielāks siltuma daudzums, un, sasniedzot kādu temperatūru, berzēšanas vieta uzliesmo. Visur, kur berze nav nepieciešama, to cenšas samazināt. To var panākt, piemēram, ieziežot vai ieeļļojot, berzē esošās virsmas, tādējādi pārtraucot berzi starp ķermeņiem un atstājot berzi starp ziežvielas dažādiem slāņiem (viskozitāte). Var arī pāriet no slīdes berzes uz rites berzi (piemēram, izmantojot gultņus), vai arī izvēloties piemērotus materiālus, kuriem ir mazāka savstarpējā berze. Taču uz mīkstas virsmas (par piemēru — mīksta grunts) rites berzes spēks var būt lielāks par slīdes berzes spēku. Berzes koeficients Stoksa likums A. Valters, A. Apinis, M. Ogriņš, A. Danebergs, Dz. Lūsis, A. Okmanis, J. Čudars. Fizika. Zvaigzne, 1992. 43.—46. lpp. ISBN 5-405-00110-4. «Fizikas rokasgrāmata». periodika.lndb.lv. 1988.gads. 45.–48. lpp. Skatīts: 2023-11-04. «6.4: Friction (Part 1)». Physics LibreTexts (angļu). 2016-10-18. Skatīts: 2023-11-04.