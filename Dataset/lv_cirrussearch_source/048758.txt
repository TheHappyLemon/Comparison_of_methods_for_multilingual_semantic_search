"Pērtiķu planētas sākotne" (angļu: Rise of the Planet of the Apes) ir 2011. gada zinātniskās fantastikas filma, kas balstīta uz franču rakstnieka Pjēra Būla romānu "Pērtiķu planēta". Filmas režisors ir Rūperts Vaits, galvenās lomas atveido Džeimss Franko, Frida Pinto, Džons Litgovs, Braians Kokss, Toms Feltons un Endijs Serkiss. Filmas pirmizrāde notika 2011. gada 5. augustā, 2014. gadā tika izdots filmas turpinājums "Pērtiķu planētas atmoda". Šī ir septītā filma "Pērtiķu planētas" filmu sērijā. Filma tika nominēta 84. Kinoakadēmijas balvai kategorijā "Labākie vizuālie efekti", kur tā zaudēja filmai "Hugo". Uzmanību! Turpmākajā tekstā var tikt atklātas nozīmīgas detaļas par filmas saturu! Filma stāsta par zinātnieku Vilu Rodmenu, kurš izstrādājis vīrusu ALZ-112 – zāles pret Alcheimera slimību. Vils izmēģina vīrusa darbību uz pērtiķi vārdā Cēzars. ALZ-112 darbojas veiksmīgi un paaugstina Cēzara intelekta līmeni, Vils dod zāles savam tēvam Čārlzam, kuram ir Alcheimera slimība. Pēc dažiem gadiem Čārlza slimība mutējusi un kļuvusi stiprāka par zālēm, Vils sāk izstrādāt jaunu vīrusa formulu (ALZ-113). Pa šo laiku Cēzars, aizstāvot Čārlzu, uzbruka cilvēkam un tika aizvests uz dzīvnieku patversmi, kur satika citus pērtiķus, kuru intelekts bija krietni zemāks. Cēzars kļuva par barvedi un nozaga Vila zāles, ar kuru palīdzību paaugstināja patversmes pērtiķu intelekta līmeni. Pērtiķi sarīkoja dumpi Sanfrancisko ielās un pāri Zelta vārtu tiltam aizbēga uz rezervātu. Vēlāk izrādījās, ka ALZ-113 vīrusa ietekme uz cilvēkiem ir nāvējoša. Vīruss izrāvās brīvībā, nogalinot gandrīz visu cilvēci. «RISE OF THE PLANET OF THE APES». Britu filmu klasifikācijas padome. Arhivēts no oriģināla, laiks: 2019. gada 13. maijā. Skatīts: 2019. gada 13. maijs. «Rise of the Planet of the Apes». Box Office Mojo. Skatīts: 2019. gada 13. maijs. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)