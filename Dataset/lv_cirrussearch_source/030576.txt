Tarimas ieplaka (ķīniešu: 塔里木盆地, Tǎlǐmù Péndì; uiguru: تارىم ئويمانلىقى, Tarim Oymanliqi) vai Tarimas līdzenums ir viens no lielākajiem beznoteces baseiniem pasaulē; atrodas Siņdzjanas Uiguru autonomajā reģionā Ķīnas rietumos. Tās platība ir aptuveni 906 500 km², no kā lielāko daļu aizņem Taklamakana tuksnesis, gar malām — grants un oļu nogulu josla. Ieplakas zemākā vieta ir Lopnūra ezers, kurā ietek Tarimas upe. Krasi kontinentāls klimats, nokrišņi ap 100 mm gadā. Malās apūdeņojamas oāzes, lielākā pilsēta — Kašgara. «Tarimas līdzenums». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 689. lpp. Vikikrātuvē par šo tēmu ir pieejami multivides faili. Skatīt: Tarimas ieplaka. Encyclopædia Britannica raksts (angliski)