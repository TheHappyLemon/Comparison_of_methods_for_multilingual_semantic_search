Teksasa (angļu: Texas, izrunā: [ˈtɛksəs]) ir otrs lielākais štats Amerikas Savienotajās Valstīs gan pēc platības, gan pēc iedzīvotāju skaita. No kontinentālajiem štatiem Teksasa pēc platības ir vislielākā. Tā atrodas ASV Dienvidu un Dienvidrietumu reģionā. Teksasa robežojas ar Meksiku, kā arī ar Ārkanzasas, Luiziānas, Oklahomas un Ņūmeksikas štatiem. Dienvidaustrumos to apskalo Meksikas līcis. Lielāko daļu no robežām veido upes: ziemeļaustrumos stata robeža sakrīt ar Redriveras tecējumu, rietumos ar Sabīnas upi, bet dienvidrietumos ar Riograndi. Štata administratīvais centrs ir Ostina, lai gan lielākā pilsēta pēc iedzīvotāju skaita ir Hjūstona. Hjūstona ir ASV ceturtā lielākā pilsēta. Par Ostinu lielākas ir arī Sanantonio, kas ir septītā lielākā ASV, un Dalasa. Kopš 2015. gada 20. janvāra Teksasas štata gubernators ir Gregs Ebots (Greg Abbott). Cilvēki Teksasu dēvē arī par "Vientuļās zvaigznes štatu" (Lone Star State). Štata devīze ir "Draudzība" (Friendship). Štata simbolizējošais putns ir zobgaļstrazds (Mimus polyglottos). Ir atrastas liecības, ka pirmie cilvēki Teksasas štata teritorijā dzīvoja pirms 37 tūkstošiem gadu. Pirmie eiropieši, konkrēti spāņi, Teksasā ierādās 1528. gadā. Līdz tam tur atradās tā sauktā Kedo (Caddo) valsts. To veidoja vairākas Amerikas pamatiedzīvotāju ciltis. Redzot to vienotību, spāņi teritoriju nosauca par Teksasu, jo indiāņu valodās tas nozīmēja "draugi" jeb "sabiedrotie". Tomēr pirmo pastāvīgo apmetni Teksasā 1685. gadā izveidoja franči, kas tolaik bija daļa no Luiziānas. Marfa (angliski) «2009 Population Estimates» (xls). US Census. Arhivēts no oriģināla, laiks: 2011-12-08. Skatīts: 2009-12-30. (angliski) «Facts» (2008—2009 izd.). Texas Almanac. 2008. Arhivēts no oriģināla, laiks: 2013-01-29. Skatīts: 2008-04-29. (angliski) «Texas». Britannica Online Encyclopedia. Skatīts: 2010-08-13. (angliski) «TEXAS, ORIGIN OF NAME». Handbook of Texas Online. Skatīts: 2010-08-13. «Biggest Cities in Texas | 2020 Population Data». www.biggestuscities.com. Skatīts: 2022-03-17. Vikikrātuvē par šo tēmu ir pieejami multivides faili. Skatīt: Teksasa. Encyclopædia Britannica raksts (angliski) Encyclopædia Universalis raksts (franciski) Katoļu enciklopēdijas raksts (angliski) (angliski) A Texas and Texas History Resource Lone Star Junction (angliski) The National Magazine of Texas Texas Monthly