Jānis Strupulis (monogramma JS) ir latviešu tēlnieks un grafikas dizaineris, kurš veidojis vairākas Latvijas monētas ar nominālvērtību latos. Strupulis dzimis 1949. gada 28. janvārī Vecpiebalgā. 1973. gadā beidzis Latvijas Mākslas akadēmijas Tēlniecības nodaļu, ir Latvijas Mākslinieku savienības biedrs kopš 1978. gada un Latvijas Dizaineru savienības biedrs kopš 1994. gada. Viņš ir arī FIDEM (Medaļu mākslas starptautiskā federācija — franču: Fédération Internationale de la Médaille d'Art) biedrs, Latvijas Medaļu mākslas kluba prezidents un Latvijas Zinātņu akadēmijas goda loceklis. Strupulis sadarbībā ar Gunāru Lūsi izstrādājis vairākas Latvijas monētas ar nominālvērtību latos, kuras datētas ar 1992. gadu, divmetālu 2 latu monētu, kas datēta ar 1999. gadu, 1 lata monētu variācijas, kas datētas ar 1999., 2001. gadu, un daudzas citas. Strupulis savus darbus aktīvi izstādījis kopš 1971. gada. Viņa galvenie darbi ir medaļu, monētu, attēlu un zīmējumu jomā, un tie ir eksponēti vairāk nekā divpadsmit valstīs, vairāk nekā 50 muzejos. Viņš ir izveidojis piemiņas plāksnes Rīgā vairākām ievērojamām personām, tai skaitā Ernstam fon Bergmanim (2011), Johanam Kristofam Brocem (1996), kā arī Ernestam Brastiņam (2007), Herbertam Tīmeram (2006; arhitekts, 1897—1938), Kristofam Hāberlandam (1994) un Aleksandram Tīpainim (2006; pasta ierēdnis, 1886—1974). Veidojis Stopiņu un Salaspils novada karogus. 1986., 1989., 1995. gada Baltijas triennāles medaļu mākslas balvas 1997. gada Paula Stradiņa balva 1992., 1996. gada Dantes biennāles zelta medaļa «Jānis Strupulis». Council of the Creative Unions of Latvia. Skatīts: 2016. gada 9. augusts. «Pārskats par Latvijas Medaļu mākslas kluba darbu». Artists' Union of Latvia. Arhivēts no oriģināla, laiks: 2020. gada 3. februārī. Skatīts: 2016. gada 9. augusts. LZA goda locekļi «Jānis Strupulis». vanderkrogt.net. Skatīts: 2016. gada 9. augusts. Salaspils novada karogs būs jaunības, miera un Daugavas krāsās[novecojusi saite]