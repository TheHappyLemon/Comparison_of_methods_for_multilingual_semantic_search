Masimo Bonīni (itāļu: Massimo Bonini; dzimis 1959. gada 13. oktobrī Sanmarīno) ir bijušais Sanmarīno futbolists, kurš tiek uzskatīts par labāko futbolistu un vienu no labākajiem sportistiem Sanmarīno vēsturē. Viņš bija balsta pussargs un savas karjeras laikā spēlēja Bellaria, Forlì, Cesena, Juventus un Bologna klubos. Nozīmīgāko karjeras daļu Bonīni aizvadīja Turīnas "Juventus" komandā no 1981. līdz 1988. gadam. Klubā viņš nospēlēja 296 spēles un guva 6 vārtus. Viņš ieguva 3 Scudetti, 1 Itālijas kausu, 1 Čempionu līgas kausu, 1 Kausu ieguvēju kausu, 1 Eiropas suprerkausu un 1 Starpkontinentālo kausu (vai Pasaules klubu čempionātu). Viņš ir vienīgais Sanmarīno futbolists, kas ieguvis Eiropas kausu. Bez viņa vel tikai motociklists Manuels Podžiali kā Sanmarīno pārstāvis ir uzvarējis pasaules līmeņa sporta sacensībās. Tā kā UEFA līdz 1990. gadam nebija oficiāli atzinusi Sanmarīno Futbola federāciju, spēlētāji no Sanmarīno tika pieskaitīti Itālijas spēlētājiem. Šī iemesla dēļ Bonīni varēja spēlēt Itālijas izlasē un viņš arī aizvadīja 9 spēles Itālijas U21 izlasē. Tā kā Bonīni nevēlējās atteikties no Sanmarīno pilsonības, viņam bija jāgaida līdz 1990. gadam, līdz viņš varēja spēlēt Sanmarīno izlasē, kur viņš nospēlēja 19 spēles jau savā karjeras beigu daļā. Īsu brīdi pēc karjeras beigšanas Bonīni bija arī Sanmarīno izlases treneris. UEFA 50. gadadienas sakarā 2004. gadā katrai no 52 dalībvalstīm bija jānosauc savs izcilākais spēlētājs periodā no 1954. līdz 2003. gadam. Sanmarīno Futbola federācija izvēlējās Bonīni kā savu Zelta spēlētaju. Juventus Itālijas Serie A: 1981–82, 1983–84, 1985–86 Coppa Italia: 1982–83 Eiropas kauss: 1984–85 UEFA Kausu ieguvēju kauss: 1983–84 Eiropas Superkauss: 1984 Starpkontinentālais kauss: 1985 http://www.uefa.com/uefa/news/Kind=256/newsId=130150.html WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)