Žilija Delpī (franču: Julie Delpy, dzimusi 1969. gada 21. decembrī) ir franču aktrise, režisore, scenāriste un dziedātāja. 1984. gadā, 14 gadu vecumā piedalījusies Žana Lika Godāra kriminālfilmā Détective.Vēlāk piedalījusies Bertrāna Tavernjē filmā La Passion Béatrice (1985), par ko viņa tika nominēta Cēzara balvai. Starptautisku atpazīstamību ieguvusi ar 1990. gada filmu Europa Europa. Delpī vēlāk attēloja lomas vairākās Holivudas un Eiropas filmās, kā Voyager (1991) un "Trīs musketieri" (The Three Musketeers, 1993). 1993. gadā viņa attēloja galveno sieviešu lomu Kšištofa Keslovska filmā "Trīs krāsas: baltā", otrajā no Keslovska "Trīs krāsu" triloģijas filmām. Attēlojusi arī nelielas lomas gan "Trīs krāsas: zilā" (1993), gan "Trīs krāsas: sarkanā" (1994). Kopā ar Ītanu Hoku attēlojusi galveno lomu Ričarda Linkletera filmā "Pirms saullēkta" (Before Sunrise, 1995), kur viņa bija arī viena no scenārija autorēm. Atveidojusi to pašu lomu arī turpinājumos — "Pirms saulrieta" (Before Sunset, 2004) un "Pirms pusnakts" (Before Midnight, 2013). Par par abām filmām Delpī tika nominēta Amerikas Kinoakadēmijas balvai kategorijā "Labākais adaptētais scenārijs". Vikikrātuvē par šo tēmu ir pieejami multivides faili. Skatīt: Žilija Delpī. IMDb profils (angliski) AllMovie profils (angliski) Box Office Mojo profils (angliski)