Edna Krabapela (angļu: Edna Krabappel) ir izdomāts tēls animētajā seriālā "Simpsoni". Strāda par skolotāju Springfīldas pamatskolā. Tēlu ierunājusi Mārsija Volesa. Volesa ieguva Emmy balvu par Ednas ieskaņošanu sērijā Bart the Lover. Dzimusi Springfīldā, mācījusies vienā skolā ar Homēru, bet vēlāk aizbraukusi no pilsētas (sērija Springfield Up). Edna Springfīldā no vārdā nenosauktas pilsētas atgriezās 1989. gada vasarā, pēc šķiršanās no vīra alkoholiķa. Gandrīz uzreiz pēc ierašanās pilsētā viņa iepazinās ar Mo, un drīz viņi viens otrā iemīlas. Mo vēlējās aizvest Ednu no pilsētas, tomēr pirms prom braukšanas viņa iegāja skolā, un pēc īsas sarunas ar Bārtu nolēma palikt pilsētā tādu bērnu kā viņš dēļ, kuriem viņa ir vajadzīga. Tāds lēmums Mo izraisīja ļoti asu reakciju un viņi izšķīrās. Edna bieži ir attēlota kā diezgan vieglas uzvedības sieviete (pārsvarā ballītēs, koncertos utml.). Diezgan ilgi Edna tikās ar skolas direktoru Seimūru Skineru, tomēr šiem randiņiem pastāvīgi traucē Skinera māte ar savām muļķīgajām prasībām. Viņi periodiski šķīrās un atkal atsāka attiecības. Skiners bildināja Ednu, bet pirms pašām precībām Edna aizbēga. Vēlāk viņa sāka tikties ar komiksu pārdevēju, kurš arī viņai piedāvāja precēties, tomēr Edna izvēlējās vientulību. 23. sezonas pirmajā sērijā viņa uzsāk attiecības ar Nedu Flandersu. Šīs sezonas 21. sērijā tiek paziņots, ka Edna un Neds ir slepus apprecējušies. Edna ir vienīgais varonis, ko regulāri ieskaņoja Mārsija Vollesa. Pēc aktrises nāves seriāla veidotāji paziņoja, ka tēls no pazudīs no seriāla. Pēdējo reizi Edna Krabapela parādījās 32. sezonas sērijā Diary Queen. "Marcia Wallace, actress from 'The Simpsons' and 'The Bob Newhart Show', dies at 70". Entertainment Weekly. October 26, 2013. «The Simpsons pays tribute to late actress Marcia Wallace». BBC News. 2013. gada 4. novembris. Arhivēts no oriģināla, laiks: 2013. gada 5. novembris. Skatīts: 2013. gada 5. novembris. Ednas Krabapelas profils vietnē TheSimpsons.com