Zilganā baltsamtīte (latīņu: Leucobryum glaucum) ir baltsamtīšu ģints sūnas. Iekļauta Eiropas Savienības Biotopu direktīvas īpaši aizsargājamo sugu sarakstā. 2018. gadā Latvijas Botāniķu biedrība izvēlējās zilgano baltsamtīti par "gada sūnu". Sūnai ir stingrs dakšveidā sazarojies līdz 10 cm garš stumbrs un tā ir gaiši zilgani pelēcīgā nokrāsā. Sastopama daudzviet pasaulē, dažādu mitrumu biotopos. Sūna aug ļoti blīvos, pārsvarā puslodes veida ciņos. Latvijā sastopama galvenokārt valsts rietumu pusē, piejūras mežos. «GADA SŪNA 2018 - ZILGANĀ BALTSAMTĪTE (LEUCOBRYUM GLAUCUM)». dabasdati.lv. 2018. gada 11. janvārī. Skatīts: 2018. gada 17. septembrī. Vikikrātuvē par šo tēmu ir pieejami multivides faili. Skatīt: Zilganā baltsamtīte. Encyclopædia of Life raksts (angliski)