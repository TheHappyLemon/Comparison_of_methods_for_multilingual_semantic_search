Eridānas zvaigznājs nosaukts Eridānas upes (mūsdienu Itālijas Po upe) vārdā. Zvaigznāja spožākā zvaigzne Ahernars izceļas ar to, ka tā ir viena no plakanākajām zvaigznēm — ekvatoriālais rādiuss ir par 50% lielāks nekā polārais rādiuss — tas izskaidrojams ar to, ka zvaigzne ļoti ātri griežas ap savu asi un tādēļ iegūst saplacinātu formu. Vēl viena zvaigzne — Eridānas Epsilons — ir populāra zinātniskās fantastikas mīļotāju vidū. Zvaigzne ir līdzīga Saulei un tā atrodas salīdzinoši tuvu Saules sistēmai un tāpēc bieži tiek izmantota fantastikas stāstos. Mūsdienās zināms, ka ap Eridānas Epsilonu riņķo viena, Jupiteram līdzīga milzu planēta. Vikikrātuvē par šo tēmu ir pieejami multivides faili. Skatīt: Eridāna. Encyclopædia Britannica raksts (angliski)