Arena Corinthians ir stadions Sanpaulu, Brazīlijā. Šis ir futbola kluba Sanpaulu "Corinthians Paulista" mājas spēļu stadions. Ar vairāk nekā 48,2 tūkstošiem sēdvietu tas ir 11. lielākais stadions Brazīlijā. Stadiona celtniecība notika no 2011. gada 30. maija līdz 2014. gada 15. aprīlim, tas tika atklāts 2014. gada 10. maijā. Stadiona celtniecība izmaksāja 965 miljonus Brazīlijas reālu. Te notika 2014. gada FIFA Pasaules kausa spēles (tai skaitā atklāšanas spēle 12. jūnijā), tāpat šis būs viens no 2016. gada vasaras olimpisko spēļu futbola spēļu stadioniem. FIFA Pasaules kausa laikā stadions bija pazīstams kā "Sanpaulu arēna" (Arena de São Paulo). Tā kā šeit notika atklāšanas spēle un tika pieprasīti vismaz 65 tūkstoši sēdvietu, uz turnīra laiku tika pievienotas pagaidu sēdvietas, tomēr kopējais sēdvietu skaits sasniedza vienīgi 61 606. «Itaquerão terá só 61 mil lugares na abertura da Copa» [Arena Corinthians will have just 61 thousand seats for World Cup opening] (Portuguese). 2014. gada 5. jūnijs. Skatīts: 2014. gada 5. jūnijs. «Andrés Sanchez diz que torcida organizada terá um espaço reservado no novo estádio» [Andrés Sanchez says that organized supporters will have their own spot at the stadium] (Portuguese). 2014. gada 16. aprīlis. Arhivēts no oriģināla, laiks: 2014. gada 17. aprīlī. Skatīts: 2014. gada 16. aprīlis. Vikikrātuvē par šo tēmu ir pieejami multivides faili. Skatīt: Arena Corinthians. Oficiālā tīmekļa vietne