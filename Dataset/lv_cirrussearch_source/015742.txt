Šis raksts ir par Krievijas pilsētu. Par PSRS polārstaciju skatīt rakstu Pioņerska (polārstacija). Pioņerska (krievu: Пионерский, līdz 1946. gadam — Neikūrene (vācu: Neukuhren)) ir kūrortpilsēta Kaļiņingradas apgabalā, uz ziemeļrietumiem no Kaļiņingradas pie Baltijas jūras. Pioņerska ir municipālā veidojuma "Pioņerskas pilsētas rajons" (Пионерский городской округ) centrs un vienīgā apdzīvotā vieta. Neikūrene pirmoreiz rakstos minēta 1254. gadā. Viens no vietas nosaukuma izcelsmes skaidrojumiem ir saistīts ar kuršiem vai kurseniekiem. 19. gadsimta pirmajā pusē Neikūrene sāka attīstīties kā kūrortpilsēta. Otrā pasaules kara laikā Neikūrenē darbojās lidotāju skola (tās audzēkņu starpā bija Erihs Hartmanis). 1946. gadā to pārdēvēja PSRS pionieru organizācijas vārdā. 10 kilometrus uz dienvidiem no Pioņerskas atrodas Krievijas ātrās reaģēšanas pretraķešu radiolokācijas stacija (Пионерский РЛС). «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019. Vikikrātuvē par šo tēmu ir pieejami multivides faili. Skatīt: Pioņerska. Krievijas Lielās enciklopēdijas raksts (krieviski) Pioņerska enciklopēdijā Мой Город (krieviski)