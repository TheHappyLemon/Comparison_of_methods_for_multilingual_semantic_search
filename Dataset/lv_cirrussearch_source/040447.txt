Jari Litmanens (somu: Jari Litmanen; dzimis 1971. gada 20. februārī Lahti, Somijā) ir bijušais somu futbolists. Karjeras laikā pārstāvējis Somijas klubus Reipas, HJK, MyPa un Lahti, kā arī spēlējis ārzemēs Barcelona, Liverpool, Amsterdamas "Ajax", Hansa Rostock un Malmö FF komandās. Bijis Somijas futbola izlases kapteinis, aizvadījis 137 spēles izlasē. Karjeru sācis dzimtās pilsētas Lahti komandā Reipas. 1991. gadā pievienojās Somijas titulētākajam klubam Helsinku HJK, tomēr tajā aizvadīja tikai vienu sezonu un 1992. gada sezonu uzsāka citā Somijas klubā MyPa. 1992. gada jūlijā parakstīja līgumu ar Nīderlandes vienību Amsterdamas "Ajax". Tajā aizvadīja septiņas sezonas, četras reizes kļūstot par Eredivisie čempionu. 1994.—1995. gada sezonā ar Ajax kļuva par UEFA Čempionu līgas uzvarētāju. Nākamajā sezonā kļuva par Čempionu līgas labāko vārtu guvēju, bet komanda aizkļuva līdz finālam, tajā piekāpjoties Turīnas "Juventus". 1995. gadā ieguva trešo vietu France Football prestižās balvas Zelta bumbas (Ballon d'Or) balsojumā. 1999. gada pārgāja uz Spānijas La Liga klubu FC Barcelona, ko tobrīd vadīja nīderlandiešu treneris Luijs van Gāls, pie kura Litmanens iepriekš bija spēlejis Ajax rindās. Tomēr savainojumu dēļ nespēja parādīt savu labāko sniegumu un 2001. gada janvārī komandu atstāja, pārnākot uz Anglijas Premjerlīgas klubu Liverpool. 2001. gadā Liverpool uzvarēja UEFA kausā, tomēr Litmanens nevarēja piedalīties finālā savainojuma dēļ. 2002. gada jūlijā atgriezās Ajax komandā, kur aizvadīja vēl divas sezonas, 2004. gadā vēlreiz uzvarot Eredivisie čempionātā. Vēlāk ir spēlējis arī Vācijas klubā Hansa Rostock un Zviedrijas klubā Malmö FF, kā arī Somijas komandas FC Lahti sastāvā. 2008. gadā parakstīja līgumu ar Anglijas klubu Fulham, tomēr veselības problēmu dēļ nevienu oficiālu spēli tajā neaizvadīja. Karjeru noslēdza 2011. gadā Helsinku kluba HJK rindās. Somijas izlasē debitēja 1989. gada 22. oktobrī draudzības spēlē pret Trinidādu un Tobāgo. Pirmos vārtus izlases labā guva 1991. gada 16. maijā spēlē pret Maltu. Litmanens bija Somijas izlases kapteinis no 1996. līdz 2008. gadam, kā arī vēlāk dažās atsevišķās spēlēs. Savu simto spēli izlasē aizvadīja 2006. gada 25. janvārī pret Dienvidkoreju. Kopumā izlases rindās nospēlēja 137 spēles un guva 32 vārtus. Pašlaik ir visvairāk spēles aizvadījušais un, līdz 2021. gadā viņu pārspēja Tēmu Puki, arī visvairāk vārtus guvušais Somijas izlases spēlētājs. MyPa Somijas kauss: 1992 Ajax Eredivisie: 1993–94, 1994–95, 1995–96, 1997–98, 2003–04 KNVB beker: 1992–93, 1997–98, 1998–99 Nīderlandes Superkauss: 1993, 1994, 1995 UEFA Čempionu līga: 1994–95 UEFA Superkauss: 1995 Starpkontinentālais kauss: 1995 Liverpool FA kauss: 2000–01 Anglijas Līgas kauss: 2000–01 FA Community Shield: 2001 UEFA kauss: 2000–01 UEFA Superkauss: 2001 HJK Veikkausliiga: 2011 Somijas kauss futbolā: 2011 Individuālie sasniegumi Somijas gada futbolists: 1990, 1992, 1993, 1994, 1995, 1996, 1997, 1998, 2000 Veikkausliiga gada labākais spēlētājs: 1990 Eredivisie labākais vārtu guvējs: 1993–94 Somijas gada sportists: 1995 UEFA Čempionu līgas labākais vārtu guvējs: 1995–96 «UEFA Champions League 1995/96 - History - Statistics» (angļu). UEFA. Skatīts: 2017. gada 22. novembrī. «European Footballer of the Year ("Ballon d'Or") 1995» (angļu). RSSSF. Skatīts: 2017. gada 22. novembrī. «Jari Litmanen - national football team player». eu-football.info (angļu). Skatīts: 2017. gada 22. novembrī. «Finland - International Player Records» (angļu). RSSSF. Skatīts: 2017. gada 22. novembrī. Vikikrātuvē par šo tēmu ir pieejami multivides faili. Skatīt: Jari Litmanens. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)