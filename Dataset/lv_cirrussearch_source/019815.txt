Mazārešarīfa (persiešu: مزار شریف, puštu: مزار شريف, Mazār-i Šarīf) ir pilsēta Afganistānas ziemeļos, Balhas vijaleta administratīvais centrs. 2012. gadā Mazārešarīfā dzīvoja 267 tūkstoši iedzīvotāju, un pēc šī rādītāja tā ir ceturtā lielākā Afganistānas pilsēta. Aptuveni 60% iedzīvotāju ir tadžiki. Tiek uzskatīts, ka Mazārešarīfā ir apglabāts Muhameda znots Alī ibn Abū Tālibs, kuru šiītu islāmā uzskata par pirmo imāmu. Tādēļ pilsēta un tās Zilā mošeja tiek uzskatīta par nozīmīgāko musulmaņu svētceļojumu galamērķi Afganistānā. Mazārešarīfā atrodas 1986. gadā atjaunota Balhas Universitāte. Vikikrātuvē par šo tēmu ir pieejami multivides faili. Skatīt: Mazārešarīfa. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)