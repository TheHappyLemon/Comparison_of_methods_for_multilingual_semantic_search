Rostislavs Klesla (čehu: Rostislav Klesla; dzimis 1982. gada 21. martā) ir čehu hokejists, aizsargs, Čehijas hokeja izlases dalībnieks. Pašlaik (2014) Klesla spēlē Čehijas Ekstralīgas vienībā HK Tržineca. Profesionāļa karjeru Klesla sāka 2000.—01. gada sezonā, kad, paralēli spēlējot OHL, aizsargs aizvadīja astoņas spēles NHL kluba Kolumbusas "Blue Jackets" sastāvā. Jau nākamajā sezonā Klesla komandas rindās bija nostiprinājies. "Blue Jackets" hokejists spēlēja līdz pat 2011. gadam, kad Klesla tika aizmainīts uz Fīniksas "Coyotes". 2013.—14. gada sezonā aizsargs vairākkārt tika nosūtīts uz "Coyotes" AHL fārmklubu Portlendas "Pirates". 2013. gada marta sākumā vispirms tika aizmainīts uz Vašingtonas "Capitals", bet tad uz Bufalo "Sabres". Vien pāris dienas vēlāk Klesla paziņoja, ka beidz savu NHL karjeru un turpmāk spēlēs Eiropā. 2014. gada jūnija nogalē noslēdza līgumu ar Čehijas Ekstralīgas klubu HK Tržineca. Čehijas hokeja izlases rindās spēlējis 2002. un 2007. gada Pasaules čempionātos. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)