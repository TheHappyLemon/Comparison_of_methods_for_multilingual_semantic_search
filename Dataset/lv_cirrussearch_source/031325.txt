Informācijas tehnoloģijas (IT) ir metožu un instrumentu kopums attēlu, teksta, skaņas un informācijas apstrādei, iegūšanai, uzglabāšanai un izplatīšanai ar mikroelektroniski balstītu skaitļošanas un telesakaru kombināciju. Kopā ar telesakariem šis metožu kopums tiek saukts par informācijas un telesakaru tehnoloģijām (ICT). Informācijas tehnoloģiju pamatā ir datoru izmantošana informācijas pārnešanai, glabāšanai, aizsardzībai, apstrādei, pārsūtīšanai un iegūšanai jebkurā vietā un laikā. Viena no nozīmīgākajām informācijas tehnoloģiju jomām ir datoru izmantošana gan darbā, gan mājās. Datori veic daudzus uzdevumus efektīvāk, nekā to dara cilvēki, piemēram, matemātiskus aprēķinus, atkārtojamus uzdevumus dažādu produktu ražošanā (konveijeri, roboti), viegli automatizējamus darbus un darbus cilvēkam bīstamos apstākļos. Pamatraksts: datora aparatūra Datora aparatūra paredzēta datu ievadīšanai, apstrādei, izvadei un uzglabāšanai. Datu ievades ierīces ir tastatūras, ciparu kameras, audio un video ierīces, specializētas ierīces lietotājiem ar ierobežotām fiziskām iespējām. Datu apstrādes ierīces (procesori), balstoties uz algoritmiem (programmām), pārveido ievadītotos datus tā, lai tie būtu derīgi lietotājiem vai turpmākai apstrādei. Izvades datus var parādīt kā tekstu, attēlus, skaņas vai video informāciju. Visbiežāk lietotās izvades ierīces ir displeji, printeri, skaļruņi un austiņas, faksa mašīnas un dažādas daudzfunkcionālas ierīces. Datu glabāšanai izmanto datora atmiņu, kas izvietota pamatplates. Pamatraksts: programmatūra Programmatūra tiek iedalīta sistēmas un lietojumprogrammatūrās. Sistēmas programmatūra tiek izmantota, lai pārvaldītu datorus un tīkla komunikācijas, kā arī atbalstītu programmu izstrādes un izpildes procesus. Sistēmas programmatūra ir operētājsistēmas, datortīklu organizācijas programmas, kā arī to vadības sistēmas, datubāzu vadības sistēmas, starpprogrammatūra, programmu projektēšanas un programmēšanas atbalsta līdzekļi, informācijas drošības līdzekļi un citi. Lietojumprogrammatūra ietver programmsistēmas, kas ir orientētas uz lietotāju tiešai lietošanai, tas ir, biroja lietojumprogrammas (teksta redaktori, elektroniskās tabulas un citi), rūpniecisko izstrādājumu projektēšanas automatizācijas sistēmas, korporatīvās informācijas sistēmas, interneta meklētājprogrammas un citi. datortīkls vispasaules tīmeklis informācijas tehnoloģiju izmantošana ikdienā e-pasaule telesakari drošība internetā datora drošība datorika datorzinātne Vikikrātuvē par šo tēmu ir pieejami multivides faili. Skatīt: Informācijas tehnoloģijas. «Informācijas tehnoloģijas pamatjēdzieni» (.pdf). Latvijas Universitātes realizētais projekts „Profesionālajā izglītībā iesaistīto vispārizglītojošo mācību priekšmetu pedagogu kompetences paaugstināšana”. Arhivēts no oriģināla, laiks: 2017. gada 17. maijā. Skatīts: 2016. gada 1. oktobrī. «Informācijas tehnoloģijas – Galvenie rādītāji | Latvijas statistika». Centrālā statistikas pārvalde. Arhivēts no oriģināla, laiks: 2016. gada 21. oktobrī. Skatīts: 2016. gada 1. oktobrī. «Informācijas tehnoloģiju drošības likums». likumi.lv.