ETRSS-1 ir Etiopijas pirmais Zemes mākslīgais pavadonis. Zemes tālizpētes pavadonis solārsinhronā orbītā tika palaists 2019. gada 20. decembrī. Kosmisko aparātu Etiopijas Kosmiskās zinātnes un tehnoloģiju institūtam izgatavoja Ķīnas Kosmosa tehnoloģiju akadēmija. Projekts, ieskaitot zemes stacijas aprīkojumu, izmaksāja 8 miljonus ASV dolāru, ko sedza Etiopijas un Ķīnas valdība. Ķīna finansēja Etiopijas inženieru apmācību un mikropavadoņa izmaksas, savukārt Etiopijas valdība finansēja zemes stacijas iekārtu būvniecību. 65 kg masas pavadonim ir multispektrālā kamera. ETRSS-1 tika palaists 2019. gada 20. decembrī 03:22 UTC ar nesējraķeti Chang Zheng 4B no Taijuaņas pavadoņu palaišanas centra Ķīnas vidienē. Tas bija sekundārā krava Zemes tālizpētes pavadonim CBERS-4A. Kopā ar to tika palaisti arī pavadoņi FloripaSat 1, Tianqin 1 (CAS 6), Yuheng, Shuntian, Tianyan 01, Tianyan 02, Weilai 1R. Pirmais attēls tika iegūts 2020. gada 6. janvārī. China launches environmental satellite built in cooperation with Brazil Stephen Clark, spaceflightnow.com, 2019-12-21 ETRSS-1 Captures First Test Images Ogechi Onuoha, africanews.space, 2020-01-06 Ethiopian Space Science and Technology Institute Arhivēts 2020. gada 19. novembrī, Wayback Machine vietnē. Ethiopian Remote Sensing Satellite (ETRSS-1): Mission information and overview Ethiopian Space Science and Technology Institute (ESSTI) collaboration ETRSS 1 Gunter Dirk Kreb