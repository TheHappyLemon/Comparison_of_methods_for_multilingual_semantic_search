Rēzeknes pilsdrupas ir Livonijas ordeņa pils paliekas Rēzeknes pilsētas centrā. No 9. līdz 13. gadsimtam uz pakalna Rēzeknes upes krastā atradās seno latgaļu pils. 1285. gadā Livonijas ordeņa mestrs Vilhelms Šurborgs uz šī pakalna uzcēla akmens cietoksni Rositten (Rozitenes pili). Cietoksnis sastāvēja no divstāvu mūra pils un akmens mūriem ar trīsstāvu torņiem un bija Rēzeknes fogtejas administratīvais centrs un Rēzeknes fogtu rezidence. 1558. gadā Livonijas ordeņa mestrs Vilhelms fon Firstenbergs pili ieķīlāja Polijas karalim Sigismundam II Augustam, Livonijas kara laikā pili 1577.-1579. gadā ieņēma Krievijas cars Jānis Briesmīgais, 1582. gada Jamas Zapoļskas miera līgumā tā nodēvēta par Rēzeknes pilsnovada citadeli (latīņu: arx Rezica, Режица). Pēc kara Rēzeknes pilsnovads kļuva Livonijas hercogistes Cēsu vaivadijas stārastiju. Poļu-zviedru kara laikā 1601. un 1625.-1626. gadā Rēzeknes pili ieņēma zviedru karaspēks, bet Otrā Ziemeļu kara laikā pie Rēzeknes pils 1656. gadā notika kauja, kuras laikā Rēzeknes pils tika galīgi sagrauta un zviedru karaspēkam izdevās sakaut daudz lielākus krievu spēkus. 1660. gadā to atkal iekļāva Inflantijas vaivadijas sastāvā, bet pils bija zaudējusi savu agrāko militāro nozīmi. 1712. gadā no pils bija palikušas tikai drupas. Rēzeknes fogta pils drupas 1797. gadā (no J.K.Broces kolekcijas) Pilskalns 1904. gadā Bīskapa Jāzepa Rancāna piemiņas akmens laukumā pirms pilskalna Rēzeknes pilskalna 3D modelis Rēzeknes pilskalna 3D modelis Rēzeknes pilskalna 3D modelis Karl von Loewis of Menar: Burgenlexikon fuer Alt-Livland, Riga 1922 (vāciski) Rozitenes pils makets vietnē www.castle.lv Ordensburg Rositen (Rēzeknes pilsdrupas) (vāciski) Armin Tuulse. Die Burgen in Estland und Lettland Arhivēts 2021. gada 26. augustā, Wayback Machine vietnē.. Dorpater Estnischer Verlag, 1942 (vāciski) www.latvijas-pilskalni.lv