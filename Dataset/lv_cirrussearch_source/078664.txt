Sumatras ūdrs (Lutra sumatrana) ir sermuļu dzimtas (Mustelidae) daļēji ūdenī dzīvojošs plēsējs, kas pieder Eirāzijas ūdru ģintij (Lutra). Tā ir endēmiska Dienvidaustrumāzijas ūdru suga. Sumatras ūdrs ir viena no retākajām ūdru sugām. Kopš 1998. gadā Sumatras ūdrs tika pasludināts par izmirušu sugu, tomēr 2005. gadā tika atklātas nelielas ūdru populācijas Vjetnamā, Taizemē, Kambodžā un Sumatrā. Āzijā dzīvo arī Eirāzijas ūdri (Lutra lutra), kas ir daudz izplatītāki par Sumatras ūdru. Sumatras ūdru no Eirāzijas ūdra var atšķirt galvenokārt pēc deguna, kas atšķirībā no Eirāzijas ūdra ir ar apmatojumu. Tādēļ šo sugu sauc arī par matainā deguna ūdru. Sumatras ūdra ķermenis kopā ar asti ir 1,3 m garš, astes garums 36—51 cm, svars apmēram 7 kg. Tas ārēji atgādina Eirāzijas ūdru, tikai tā deguns ir ar apmatojumu. Ķermenis kā visiem ūdriem ir slaids, garš un cilindrveidīgs, ar īsām, spēcīgām kājām, ķepas ar peldpleznām un gariem nagiem. Sumatras ūdra aste ir nedaudz saplacinātas formas, šķērsgriezumā tā ir ovāla. Kažoka krāsa ir tumši brūna, izņemot lūpas, zodu un pakakli, kas ir gandrīz balti. Kažoka apmatojums ir īss un biezs. Galvas forma tāpat kā pārējiem ūdriem Eirāzijas ūdru ģintī ir saplacināta. Sumatras ūdri ir gan vientuļnieki, gan arī tie dzīvo nelielās grupās, līdz 4 ūdriem. Tie dzīvo upju un jūru krastos. Medī zivis un vēžveidīgos. Lutra sumatrana (Hairy-nosed Otter) «Arhivēta kopija». Arhivēts no oriģināla, laiks: 2009. gada 12. augustā. Skatīts: 2009. gada 30. oktobrī. «IUCN/SSC Otter Specialist Group Bulletin 22(1)». Arhivēts no oriģināla, laiks: 2016. gada 14. septembrī. Skatīts: 2009. gada 30. oktobrī. «IUCN Otter Specialist Group». Arhivēts no oriģināla, laiks: 2016. gada 14. septembrī. Skatīts: 2009. gada 30. oktobrī. «Otter Specialist Group by Aktion Fischotterschutz e.V». Arhivēts no oriģināla, laiks: 2018. gada 30. oktobrī. Skatīts: 2009. gada 30. oktobrī. Poole, C. M., 2003. The first records of Hairy-nosed Otter Lutra sumatrana from Cambodia with notes on the national status of three other otter species. Nat. Hist. Bull. Siam Soc. 51(2): 273–280 «Mammal Species of the World - Browse: sumatrana». Arhivēts no oriģināla, laiks: 2011. gada 21. maijā. Skatīts: 2008. gada 8. oktobrī. IUCN OSG – Lutra sumatrana Hairy-nosed otter gets new home Arhivēts 2009. gada 6. jūlijā, Wayback Machine vietnē. Hairy Nosed Otter A New Home and Buddhist Blessing for a Rare Hairy Nosed Otter Sumatras ūdra foto World's only captive hairy-nosed otter gets new home[novecojusi saite]