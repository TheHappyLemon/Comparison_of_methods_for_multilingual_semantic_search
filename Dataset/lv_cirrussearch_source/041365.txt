Alphensijas tramplīnlēkšanas stadions (korejiešu: 알펜시아 스키점프 경기장) ir daudzfunkcionāls stadions Alphensijas kurortā, Phjončhanā, Dienvidkorejā. Stadionā norisinājās 2018. gada ziemas olimpisko spēļu tramplīnlēkšanas sacensības, bet gada siltajā laikā stadiona nosēšanās laukumu izmanto kā futbola spēļu norises vietu. Stadions uzbūvēts 2008. gadā un tajā ir 13 500 skatītāju vietas. Ziemas olimpisko spēļu vajadzībām skatītāju vietu skaits tika samazināts līdz 8500. Sākotnēji stadionā plānoja organizēt 2018. gada ziemas olimpisko spēļu atklāšanas un noslēguma ceremonijas. Ceremoniju norise tika pārcelta uz Phjončhanas olimpisko stadionu, bet šajā stadionā norisinājās tikai tramplīnlēkšanas un ziemeļu divcīņas sacensības. Steve Price. «What is the last thing a football club needs? A stadium with ski jumps». The Guardian (en-GB), 2017-04-20. ISSN 0261-3077. Skatīts: 2017-08-01. «Alpensia Ski Jumping Centre». pyeongchang2018.com. Arhivēts no oriģināla, laiks: 2018. gada 6. februārī. Skatīts: 2017. gada 8. decembris. «PyeongChang 2018: Alpensia resort and water park complete and full for summer season». sportsfeatures.com. Arhivēts no oriģināla, laiks: 2012. gada 12. marts. Skatīts: 2010. gada 30. jūlijs.