Kens Draidens (angļu: Ken Dryden; dzimis 1947. gada 8. augustā) ir bijušais kanādiešu hokejists, vārtsargs. Sešas reizes izcīnījis Stenlija kausu, 1983. gadā iekļauts Hokeja slavas zālē. Pašlaik Draidens ir kanādiešu politiķis, līdz 2011. gadam bija parlamenta deputāts. Pēc studiju pabeigšanas Kornela Universitātē 1969. gadā, Draidens 1970.—71. gada sezonā debitēja NHL kluba Monreālas "Canadiens" sastāvā, aizvadot sešas spēles regulārajā sezonā, taču tad aizvedot "Canadiens" līdz Stenlija kausam un iegūstot Kona Smita balvu. Vien nākamajā sezonā Draidenam izdevās iegūt arī Kaldera balvu kā līgas labākajam debitantam. 1972.—73. gada sezonā pirmo reizi iegūstot Vezinas balvu, nākamo sezonu Draidens izlaida, jo nebija apmierināts ar Monreālas kluba piedāvātajiem līguma nosacījumiem. Tiesa, 1974.—75. gada sezonā viņš atgriezās "Canadiens". Draidens noslēdza savu spēlētāja karjeru pēc 1978.—79. gada sezonas, esot 31 gadus vecs. Eliteprospects profils (angliski) Internet Hockey Database profils (angliski) Hockey-Reference profils (angliski)