Kīra Kristīna Naitlija (angļu: Keira Christina Knightley; dzimusi 1985. gada 26. martā Londonā, Anglijā, Apvienotajā Karalistē) ir angļu aktrise un modele. Savu aktrises karjeru sāka ar mazām lomām dažādās filmās, taču starptautisku ievērību guva pēc lomām filmās "Iesit kā Bekhems!" (Bend It Like Beckham) un "Karību jūras pirāti: Melnās pērles lāsts". Naitlija ir piedalījusies dažādās Holivudas filmās. Viņa nominēta Amerikas Kinoakadēmijas un Zelta globusa balvām par lomām filmās "Lepnums un aizspriedumi" (2005) un "Imitācijas spēle" (2014). 2008. gadā ietekmīgais finanšu žurnāls Forbes Naitliju ierindoja otrajā vietā starp pelnošākajiem cilvēkiem Holivudā, viņas gada ieņēmumi sastādīja 32 miljonus ASV dolāru. Šajā sarakstā viņa bija vienīgā neamerikāniete. Pēc tam, kad Naitlija ieguva aģentu 6 gadu vecumā, viņa galvenokārt filmējās reklāmās un mazās TV lomās. Viņas pirmā loma bija "Mazā meitene" 1993. gada TV filmā Royal Celebration. Gadu vēlāk Naitlijai bija maza loma filmā A Village Affair. Vēlāk viņa bija arī aktrise 1995. gada filmā Innocent Lies un 1998. gada filmā Coming Home. Naitlija atveidoja princesi 1996. gada filmā The Treasure Seekers. Vēlāk 1999. gadā viņa atveidoja Rozes lomu filmā Oliver Twist. 1990. gadu beigās Naitlija piedalījās vairākos televīzijas seriālos, tai skaitā arī ITV1 seriālā The Bill. Pēc tam viņai bija pirmā nozīmīga loma lielbudžeta filmā — Naitlija attēloja Padmes Amidalas aizvietotāju Sabé 1999. gada zinātniskās fantastikas filmā "Zvaigžņu kari: Ļaunumu vēstošā ilūzija". Sabé dialogu ierunāja pati Natālija Portmane. To darīja, lai slēptu faktu, ka istabene Padme (ko attēloja Portmane) izrādās īstā Amidalas karaliene filmas beigās. Naitliju izvēlējās šai lomai, jo ārējā izskata ziņā ļoti līdzinājās Portmanei; pat abu aktrišu mātēm bija grūtības atšķirt, kura ir viņu meita, kad abas bija nogrimētas. Naitlija pirmā īstā tēlojošā loma lielbudžeta filmā bija 2001. gadā, kad viņa tēloja Robina Huda meitu Walt Disney Productions televīzijas filmā "Zagļu princese" (Princess of Thieves). Viņa vairākas nedēļas trenējās loka šaukšanā, zobenu cīņā un jāšanā ar zirgiem, gatavojoties šai lomai. Šajā laikā Naitlija arī piedalījās 2002. gad trillerī "Bedre" (The Hole). Vēl filmējās "Doktors Živago" adaptācijas miniseriālā, ko rādīja no 2002. gada un kam bija liela skatītāju auditorija, bet neviennozīmīgs kritiķu vērtējums. Tajā pašā gadā viņa piedalījās filmā "Glābējs" (Pure), kurā viņa tēloja no heroīna atkarīgu pusaudzi grūtnieci un kuras bērnu aizgādība paņēma sociālie dienesti. Pirmā starptautiski nozīmīgā Naitlijas loma bija futbola filmā — "Iesit kā Bekhems!", kas Apvienotajā Karalistē nopelnīja 18 miljonus dolāru, bet ASV — 32 miljonus dolāru. Pēc panākumiem filmā "Iesit kā Bekhems!" Naitlija saņēma piedāvājumu atveidot vienu no galvenajām lomām filmā "Karību jūras pirāti: Melnās pērles lāsts" (2003), kas saņēma pozitīvas kritiķu atsauksmes un arī ļoti lielu peļņu. Naitlijai pēc tam atveidoja lomu 2003. gada romantiskajā komēdijā "Tāda ir mīlestība", kur viņa filmējās kopā ar vienu no savas bērnības mīļākajām aktrisēm Emmu Tompsoni. Nākamā filma ar Naitlijas dalību bija "Karalis Arturs" (2004), kas saņēma negatīvas atsauksmes no kritiķiem. Viņa gatavojoties šai filmai trīs mēnešus apmeklēja boksa, cīņas, loka šaušanas un jāšanas kursus. Tajā pašā gadā žurnāla Hello! lasītāji viņu atzina par vienu no daudzsološākajām pusaudžu vecuma aktrisēm. Žurnāls Time savukārt rakstīja, ka Naitlija vairāk sevi attīsta kā nopietnu aktrisi, nevis kā vienkāršu filmu zvaigzni. 2005. gadā viņa piedalījās trīs filmās. Pirmā no tām bija "Trako krekls", pēc tam — Tonija Skota filmā "Domino". Par lomu filmā "Domino" Naitlija saņēma negatīvus kritiķu komentārus. 2005. gadā iznāca filma "Lepnums un aizspriedumi", kas pasaulē nopelnīja vairāk nekā 100 miljonus dolāru. Naitliju nominēja Zelta globusa balvai un Amerikas Kinoakadēmijas balvai (Oskaru togad ieguva Rīza Viterspūna). Tādejādi Naitlija kļuva par trešo jaunāko aktrisi, kas nominēta Amerikas Kinoakadēmijas balvai. Naitlija nenominēja BAFTA kino balvai, par ko filmas "Lepnums un aizspriedumi" producents Tims Bevans pauda lielu neapmierinātību. 2006. gadā Naitlija kļuva par Kino mākslas un zinātnes akadēmijas locekli. Viņas līdz šim komerciāli veiksmīgākā filma ir "Karību jūras pirāti: Miroņa lāde" (2006). 2008. gadā Naitlija filmējās kopā ar Sjēnu Milleri, Kilianu Mērfiju un Metjū Rīsu filmā "Mīlestības robeža". Par šo lomu viņa saņēma pozitīvas atsauksmes. Vēlāk aktrise atveidoja galveno lomu drāmā "Hercogiene" (2008). Filma balstīta uz Amandas Formenas grāmatu Georgina, Duchess of Devonshire, Kīra Naitlija filmā atveidoja Devonšīras hercogieni Džordžeinu Kevendišu. 2009. gada decembrī aktrise debitēja Londonas Vestenda teātrī Comedy Theatre ar lomu Mārtina Krimpa iestudējumā Moljēra komēdijai Le Misanthrope. Kritiķu vērtējumi par viņas atveidoto Dženiferas lomu bija galvenokārt pozitīvi. Par šo lomu viņu nominēja Lorensa Olivjē balvai kā labāko otrā plāna aktrisi un Evening Standard balvai kā labāko aktrisi. 2010. gadā Naitlija filmējās Mesijas Tedžedinas režisētajā filmā "Pagājusī nakts" kopā ar Evu Mendesu, Semu Vortingtonu un Žilomu Kanē. 2010. gadā piedalījās filmās "Neatlaid mani" un "Londonas bulvāris". Vienīgā aktrises loma 2011. gadā bija Deivida Kronenberga vēsturiskajā drāmā "Bīstamā metode". Kopā ar Naitliju tajā galvenajās lomās atveidoja Vigo Mortensens, Maikls Fasbenders un Vinsents Kasels. Filmas scenāriju veidoja pēc Kristofera Hemptona 2002. gada lugas The Talking Cure motīviem. Filmas pirmizrāde notika 68. Venēcijas kinofestivālā 2011. gada 2. septembrī. Par otrā plāna lomu filmā "Imitācijas spēle" (2014) Naitlija otro reizi nominēja Amerikas Kinoakadēmijas balvai, kā arī Zelta globusa balvai un BAFTA kino balvai. "Keria Knightley -". Biography Today (Omnigraphics, Inc.) 16 (2): 82. 2007. ISSN 1058-2347. Jack Foley. «The Jacket – Keira Knightley Q&A». IndieLondon. Arhivēts no oriģināla, laiks: 2011. gada 3. Aprīlis. Skatīts: 2008. gada 25. augusts. (angliski) The Press Association. «Diaz top earning Hollywood actress». Somerset County Gazette, 2008. gada 24. jūlijs. Arhivēts no oriģināla, laiks: 2008. gada 2. Decembris. Skatīts: 2008. gada 20. oktobris. (angliski) Catherine Elsworth. «Keira Knightley is highest earning British Hollywood star on Forbes list». The Telegraph (Londona), 2008. gada 24. jūlijs. Arhivēts no oriģināla, laiks: 2008. gada 16. Oktobris. Skatīts: 2008. gada 20. oktobris. (angliski) McDonnell Jen. «Will Smith, Mike Myers highest earners». The Gazette, 2008. gada 11. septembris. Arhivēts no oriģināla, laiks: 2009. gada 15. Marts. Skatīts: 2008. gada 20. oktobris. (angliski) Biography Today, p.84 «Stars who got a break on The Bill». The Guardian (UK). 2010. gada 26. marts. Skatīts: 2010. gada 31. augusts. Jason Buchanan. «Keira Knightley». MSN Movies. Arhivēts no oriģināla, laiks: 2009. gada 15. Marts. Skatīts: 2006. gada 17. marts. Arhivēts 2009. gada 15. Marts Wayback Machine vietnē. Biography Today, p.85 «Keira Knightley». The Numbers. Arhivēts no oriģināla, laiks: 2006. gada 14. jūlijā. Skatīts: 2008. gada 25. augusts. «Pirates of the Caribbean: The Curse of the Black Pearl (2003)». Rotten Tomatoes. Skatīts: 2008. gada 20. oktobris. (angliski) «Pirates of the Caribbean: The Curse of the Black Pearl». BoxOfficeMojo. Skatīts: 2008. gada 20. oktobris. (angliski) Biography Today, p.88 «King Arthur (2004)». Rotten Tomatoes. Skatīts: 2008. gada 20. oktobris. (angliski) «In Step With: Kiera Knightley». Parade Magazine. 2004. gada 13. jūnijs. (angliski) «Keira beats Scarlett in our talented teen poll». Hello! Magazine. 2004. gada 13. jūlijs. Skatīts: 2004. gada 13. jūlijs. (angliski) «Keira's Quest». TIME Magazine. 2004. gada 5. jūlijs. Arhivēts no oriģināla, laiks: 2010. gada 28. Marts. Skatīts: 2010. gada 24. janvāris. Arhivēts 2010. gada 28. Marts Wayback Machine vietnē. (angliski) «Domino (2005)». Rotten Tomatoes. Skatīts: 2008. gada 20. oktobris. (angliski) «Pride and Prejudice (2005)». Rotten Tomatoes. Arhivēts no oriģināla, laiks: 2012. gada 26. Maijs. Skatīts: 2008. gada 20. oktobris. (angliski) «Pride and Prejudice». Box Office Mojo. Skatīts: 2008. gada 20. oktobris. «The Nominees: Keira Knightley». CBS News. 2006. gada 15. februāris. Arhivēts no oriģināla, laiks: 2013. gada 19. Oktobris. Skatīts: 2008. gada 20. 0ktobris. (angliski) «Bevan Proud for Knightley After BAFTA Snub». IMDb (WENN). 2006. gada 11. februāris. Skatīts: 2008. gada 20. oktobris. (angliski) Leslie Unger. «Academy Invites 120 to Membership». Academy of Motion Picture Arts and Sciences, 2006. gada 5. jūlijs. Arhivēts no oriģināla, laiks: 2008. gada 28. aprīlī. Skatīts: 2008. gada 20. oktobris. (angliski) «Keira Knightley». Box Office Mojo. Skatīts: 2008. gada 20. oktobris. (angliski) Vikikrātuvē par šo tēmu ir pieejami multivides faili. Skatīt: Kīra Naitlija. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)