Šis raksts ir par filmu. Par citām jēdziena Zirnekļcilvēks nozīmēm skatīt nozīmju atdalīšanas lapu. "Zirnekļcilvēks" (angļu: Spider-Man) ir 2002. gada ASV supervaroņu filma, kuras režisors ir Sems Reimi. Galvenās lomas filmā attēlo Tobijs Magvairs, Vilems Defo, Kirstena Dansta, Džeimss Franko. Šī ir "Zirnekļcilvēka" filmu sērijas pirmā daļa. Nākamā filmas daļa, "Zirnekļcilvēks 2", iznāca 2004. gadā. Uzmanību! Turpmākajā tekstā var tikt atklātas nozīmīgas detaļas par filmas saturu! Vidusskolas izlaiduma klases skolēns Pīters Pārkers (Tobijs Magvairs) dzīvo Foresthilā, Kvīnsā, Ņujorkā, kopā ar tēvoci Benu (Klifs Robertsons) un tanti Meju (Rozmarija Herisa). Viņš ir iemīlējies savā kaimiņienē Mērijā Džeinā Votsonē (Kirstena Dansta), taču ir pārāk kautrīgs, lai iepazītos tuvāk ar viņu. Pītera labākais draugs ir Harijs Osborns (Džeimss Franko), kura tēvs Normans Osborns (Vilems Defo) ir Oscorp korporācijas prezidents. Oscorp cenšas iegūt līgumu, lai piegādātu ieročus ASV Armijai. Ekskursijā uz ģenētikas laboratoriju Pīteru sakož ģenētiski modificēts zirneklis. Nākamajā dienā viņam pazūd problēmas ar redzi, kā arī viņš ir kļuvis fiziski spēcīgāks un viņam ir radušies pārcilvēciski ātri refleksi. Skolā Pīters pasargā Mēriju Džeinu no pakrišanas, kā arī viegli uzvar cīņā skolas kausli Flešu Tompsonu (Džo Mandženielo). Saprotot, ka no kodiena viņam ir parādījušās zirnekļiem piemītošās spējas, Pīters trenējas rāpties pa sienām un lēkt pāri māju jumtiem. Pīters piedalās restlinga sacensībās, lai iegūtu 3000 dolārus, par kuriem nopirkt sporta mašīnu, tādējādi cerot atstāt iespaidu uz Mēriju Džeinu. Bens cenšas dot Pīteram tēvišķu padomu, taču viņš Benu atgrūž. Reslinga cīņā Pīters par savu iesauku izraugās "Cilvēks zirneklis", taču cīņas informators to nomaina uz "Zirnekļcilvēks". Pīters viegli uzvar savu pretinieku, tomēr par uzvaru viņš saņem tikai 100 dolārus, jo cīņā uzvarējis pārāk ātri. Kad zaglis nozog naudu, Pīters atriebjas, ļaujot zaglim aizbēgt, kaut arī viņam bija iespēja viņu apturēt. Vēlāk, tajā pašā vakarā, Pīters uzzina, ka tēvocim Benam tikusi nolaupīta mašīna un viņš ticis nošauts. Pēc tēvoča nāves Pīters uzzina zagļa atrašanās vietu un izseko viņu. Kad viņš ir saticis zagli, viņš saprot, ka tas ir tas pats zaglis, kuram viņš ļāva aizbēgt ar nozagto naudu. Juzdamies atbildīgs par tēvoča nāvi un jūtoties vainīgs par noraidīto padomu, Pīters izlemj veltīt dzīvi cīņai pret noziedzību kā Zirnekļcilvēks. Pīters naudu nopelna, pārdodot Zirnekļcilvēka fotogrāfijas Daily Bugle vadītājam Džeimsam Džonam Džeimisonam, kuraprāt Zirnekļcilvēks ir drauds Ņujorkai. Tikmēr pēc militāristu izdarītā spiediena Normens veic Oscorp bīstamo sniegumu uzlabojošo ķimikāliju izmēģinājumus uz sevis. Ķimikālijas spēj viņu padarīt daudz spēcīgāku, taču strauji sāk veidoties viņa dubultpersonība. Viņš nogalina savu palīgu un savu konkurentu zinātniekus. To viņš izdara, ģērbjoties īpašā tērpā un lidodams uz mazas ieroču platformas. Kad Oscorp direktoru padome viņu atlaiž, Normens Oscorp sponsorētā pasākumā arī viņus nogalina. Vēl gandrīz tiek nogalināta Mērija Džeina, taču viņu paspēj izglābt Zirnekļcilvēks. Pēc tam, kad viņu ir izglābis supervaronis, Mērija Džeina viņā iemīlas un vairs negrib attiecības ar Hariju. Laikraksta vadītājs Džeimisons Normena otro personību nosauc par Zaļo goblinu. Pēc Zirnekļcilvēka atteikšanās no goblina piedāvājuma sākt sadarbību ar viņu un kad Normens uzzin, ka Zirnekļcilvēks ir Pīters Pārkers, Zaļais goblins uzbrūk Mejai. Mērija Džeina atzīstas Pīteram, ka viņa ir iemīlējusies Zirnekļcilvēkā. Vēlāk Pīters atklāj savas jūtas pret viņu. Harijs ierauga viņus abus, sadevušos rokās un kļūst greizsirdīgs. Pastāstot tēvam, ka Pīteram jau ilgu laiku ir bijušas jūtas pret Mēriju Džeinu, zaļais goblins pievilina Zirnekļcilvēku pie Kvīnsboto tilta augšas, par gūstekņien saņemot Mēriju Džeinu un tramvaja kabīni ar bērniem. Tad viņš atlaiž abus — Mēriju Džeinu un bērnus —, tā liekot izvēlēties, ko glābt. Ātri reaģējot, Zirnekļcilvēks izglābj abus. Goblins cenšas Zirnekļcilvēku nogalināt, bet rezultātā pats mirst. Pirms nāves Normens lūdz Pīteram neatklāt viņa patieso identitāti Harijam. Zirnekļcilvēks nogādā Normena līķi Osbornu mājā, kur to redz Harijs, kurš padomā, ka Zirnekļcilvēks ir nogalinājis viņa tēvu. Normena bērēs Harijs zvēr Pīteram, ka viņš atriebsies Zirnekļcilvēkam par sava tēva nāvi. Mērija Džeina atzīstas mīlestībā Pīteram un viņu noskūpsta, taču Pīters uzstāj, ka viņi var būt tikai draugi, baidoties, ka viņa varētu ciest no kāda Zirnekļcilvēka ienaidnieka. Ejot prom no Mērijas Džeinas, kas sāk raudāt un apzināties, ka skūpsts ir bijis līdzīgs kādam citam, viņš atceras tēvoča Bena vārdus "ar lielu spēku nāk liela atbildība" un patiesi kļūst par Zirnekļcilvēku. Oficiālā tīmekļa vietne IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)