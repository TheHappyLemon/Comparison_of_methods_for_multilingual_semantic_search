Sergejs Brins (krievu: Сергей Михайлович Брин, angļu: Sergey Brin, dzimis 1973. gada 21. septembrī) ir amerikāņu matemātiķis un datorzinātnieks, kurš 1998. gadā kopā ar Leriju Peidžu izveidoja interneta meklētājprogrammu Google. Dzimis Maskavā, Padomju Savienībā matemātiķa Mihaila Brina un viņa sievas inženieres Jevgēņijas Brinas ģimenē. Kad Sergejam bija seši gadi, ģimene emigrēja uz Amerikas Savienotajām Valstīm. Šeit viņš Mērilendas Universitātē ieguva bakalaura grādu, bet Stenforda Universitātē pabeidza maģistrantūru un vēlāk arī doktorantūru datorzinātnē. Jau studiju laikā aizrāvies ar programmēšanu. Kopā ar Leriju Peidžu viņš publicēja konceptuālu zinātnisku rakstu The Anatomy of a Large-Scale Hypertextual Web Search Engine un izstrādāja jaunu meklētājprogrammu, kas 1998. gadā kļuva pazīstama kā Google. 2011. gadā Brina kapitāls sastādīja 16,7 miljardus dolāru. "The Independent" More migrants please, especially the clever ones Arhivēts 2012. gada 4. februārī, Wayback Machine vietnē. (angliski) Brin, S.; Page, L. (1998). The anatomy of a large-scale hypertextual Web search engine. Computer Networks and ISDN Systems 30: 107–117 "Nedēļa" Kā Sergejs Brins taisīja Google "Forbes" Sergey Brin (angliski) Vikikrātuvē par šo tēmu ir pieejami multivides faili. Skatīt: Sergejs Brins. Encyclopædia Britannica raksts (angliski) Brockhaus Enzyklopädie raksts (vāciski)