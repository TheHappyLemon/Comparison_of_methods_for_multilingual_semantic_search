Zagreba (horvātu: Zagreb, izrunā: [zǎːɡrɛb]) ir Horvātijas galvaspilsēta, kas atrodas valsts ziemeļu daļā, Medvednicas kalna dienvidu nogāzē pie Savas upes. Pilsēta atrodas 122 metrus virs jūras līmeņa. Zagreba ir galvenais Horvātijas politiskais un ekonomiskais centrs. Zagrebas administratīvajās robežās pēc 2011. gada datiem dzīvo 792 875 iedzīvotāji, bet tās aglomerācijā dzīvo vairāk kā 1,288 miljoni iedzīvotāju. Pēc iedzīvotāju skaita tā ir Horvātijas lielākā pilsēta un 24. lielākā Eiropas Savienības pilsēta. 1094. gadā Ungārijas karalis Lāslo I Kaptola pakalnā, mūsdienu pilsētas centrā, nodibināja bīskapiju, bet blakus Griča kalnā radās neliela apmetne. 1242. gadā to nopostīja mongoļi—tatāri. Lai stimulētu apmetnes atjaunošanu, ungāru karalis Bēla IV piešķīra Zagrebai pilsētas tiesības. Zagreba bija lielu gadatirgu vieta. 14. un 15. gadsimtā divas kopienas (pilsēta Griča kalnā un bīskapa rezidence Kaptolā) bieži konfliktēja, līdz 17. gadsimtā apvienojās vienā kopienā. 1669. gadā jezuīti nodibināja akadēmiju (šis gads tiek uzskatīts par Zagrebas Universitātes dibināšanas gadu). 1776. gadā Zagreba kļuva par Horvātijas galvaspilsētu (pirms tam galvaspilsēta bija Varaždina). 1991. gada 25. jūnijā Zagrebā Horvātijas parlaments pasludināja Horvātijas valsts neatkarību. 2011. gadā Zagrebā dzīvoja 687 tūkstoši iedzīvotāju. Pēc šī rādītāja tā ir Horvātijas lielākā pilsēta. Zagrebas aglomerācijā dzīvo aptuveni 1,3 miljoni iedzīvotāju. Aptuveni 92% no iedzīvotājiem ir horvāti. Lielākās minoritātes ir serbi (2,4%), musulmaņi (1,0%), albāņi (0,8%) un bosnieši (0,8%). Zagrebā ir dzimuši šādi ievērojami cilvēki: Jovans Karamata (1902–1967) — matemātiķis; Janica Kosteliča (1982) — kalnu slēpotāja; Miroslavs Krleža (1893–1981) — rakstnieks. 2008. gadā pilsētā tika atklāta daudzfunkcionālā halle Arena Zagreb, kurā notiek virkne dažādu sporta pasākumu. Nozīmīgākie sporta klubi, kas bāzējas Zagrebā, ir šādi: GNK Dinamo Zagreb (futbols) NK Zagreb (futbols) KHL Medveščak (hokejs) RK Croatia Osiguranje Zagreb (handbols) KK Cibona (basketbols) KK Zagreb (basketbols) KK Cedevita Zagreb (basketbols) Hrvatski akademski vaterpolski klub Mladost (ūdenspolo) Zagrebai ir šādas sadraudzības pilsētas (iekavās norādīts gads, kad tās ir kļuvušas par sadraudzības pilsētām): Amdāvāda, Indija (1962); Boloņa, Itālija (1963); Mainca, Vācija (1967); Sanktpēterburga, Krievija (1968); Trumse, Norvēģija (1971); Buenosairesa, Argentīna (1972); Kioto, Japāna (1972); Lisabona, Portugāle (1977); Pitsburga, Amerikas Savienotās Valstis (1980); Šanhaja, Ķīna (1980); Budapešta, Ungārija (1994); Vīne, Austrija (1994); Lapasa, Bolīvija (2000); Sarajeva, Bosnija un Hercegovina (2001); Ļubļana, Slovēnija (2001); Londona, Apvienotā Karaliste (2009); Prizrena, Kosova (2010). Vikikrātuvē par šo tēmu ir pieejami multivides faili. Skatīt: Zagreba. Encyclopædia Britannica raksts (angliski) Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Pareizticīgo enciklopēdijas raksts (krieviski) Austrumeiropas enciklopēdijas raksts (vāciski) Q118496886.