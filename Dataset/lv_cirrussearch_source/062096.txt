Oleksandrs Petrakovs (ukraiņu: Олександр Васильович Петраков; dzimis 1957. gada 6. augustā Kijivā) ir ukraiņu futbola treneris un bijušais futbolists. Spēlējis aizsarga pozīcijā. Kopš 2023. gada ir Armēnijas futbola izlases galvenais treneris. Petrakovs ir Kijivas "Dinamo" jaunatnes futbola skolas audzēknis. Karjeras laikā pārstāvējis klubus Vinnicas "Lokomotiv", Kijivas SKA, Čerkasu "Dnipro", Rivnes "Avanhard" un Ņikopoles "Kolos". Aizvadījis 46 spēles PSRS 1. līgā, bet pārsvarā spēlējis PSRS 2. līgas komandās. No 1991. līdz 1992. gadam bija amatieru komandas Ivankivas "Budivelnyk" treneris. Profesionālā trenera karjeru sāka Zaporižjas "Torpedo", kur no 1993. līdz 1994. gadam bija treneru kolektīvā kā asistents, bet vēlāk līdzīgā amatā strādāja Kijivas CSKA-2. 1998. gadā kļuva par CSKA-2 galveno treneri, komanda tajā laikā spēlēja Ukrainas Pirmajā līgā. Vēlāk viņš trenēja arī citus klubus Ukrainas otrajā pēc līmeņa līgā — Sumu "Spartak" un FK Vinnica. Pēc tam viņa tālākā karjera bija saistīta ar bērnu un jauniešu futbolu, vispirms viņš strādāja par treneri Kijivas "Dinamo" jauniešu akadēmijā, bet pēc tam RVUFK. No 2010. līdz 2021. gadam strādāja par galveno treneri dažādās Ukrainas jaunatnes izlasēs. 2019. gadā ar Ukrainas U-20 izlasi uzvarēja FIFA U-20 Pasaules kausā. 2021. gada augustā tika iecelts par Ukrainas futbola izlases galvenā trenera pienākumu izpildītāju. 2021. gada 17. novembrī tika oficiāli apstiprināts izlases galvenā trenera amatā. Viņa vadībā izlase ieguva 2. vietu 2022. gada FIFA Pasaules kausa kvalifikācijas grupā un kvalificējās izslēgšanas spēlēm, kur pirmajā spēlē pieveica Skotiju, bet tomēr izslēgšanas spēļu finālā zaudēja Velsai un neiekļuva Pasaules kausa finālturnīrā. 2023. gada 12. janvārī atstāja Ukrainas izlases galvenā trenera amatu. Tā paša gada 14. janvārī kļuva par Armēnijas izlases galveno treneri. «Ukrainas futbola izlases vadīšanu uztic pieredzējušajam Petrakovam». sportazinas.com. 2021. gada 18. augustā. Skatīts: 2022. gada 4. jūnijā. «Офіційно. Виконком УАФ затвердив Олександра Петракова головним тренером національної збірної України». uaf.ua (ukraiņu). 2021. gada 17. novembrī. Skatīts: =2022. gada 4. jūnijā. «Ukrainian coach Oleksandr Petrakov appointed as Armenian National team head coach». ffa.am (angļu). 2023. gada 14. janvārī. Skatīts: =2023. gada 26. martā. Vikikrātuvē par šo tēmu ir pieejami multivides faili. Skatīt: Oleksandrs Petrakovs. WorldFootball profils (angliski) Transfermarkt spēlētāja profils (angliski) Transfermarkt trenera profils (angliski)