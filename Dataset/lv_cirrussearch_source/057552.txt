Maltiešu valoda (malti, lingwa Maltija) ir semītu saimes valoda, ko lieto lielākoties maltieši Vidusjūras salā Maltā, kā arī nozīmīgās diasporās citur pasaulē. Maltiešu valoda, līdztekus angļu valodai, ir valsts valoda Maltā, kā arī kopš 2007. gada viena no Eiropas Savienības oficiālajām valodām. Pieņemts, ka maltiešu valoda cēlusies no Sicīlijas arābu valodas dialekta, kaut arī ir saiknes ar Tunisijas un Magribas arābu valodas dialektiem. Valodā ir daudz aizguvumu no itāļu valodas. Maltiešu valoda ir vienīgā semītu valoda, kurai rakstība ir latīņu alfabētā. Maltiešu valodu prot ap 483 tūkstošiem cilvēku, no kuriem aptuveni 400 tūkstoši dzīvo Maltā. Maltiešu valodas pirmsākumi ir saistīti ar ieceļotājiem no netālu esošās Sicīlijas, kuri runāja Sicīlijas arābu valodā, kad 9. gadsimtā salas pakļāva Fātimīdu kalifāts. To apliecina arī ģenētiskie pētījumi, kas norāda, ka mūsdienu maltiešiem ir kopīgi senči ar sicīliešiem un kalabriešiem. 1091. gadā Maltu iekaroja normāņi, pēc kuras sekoja musulmaņu izraidīšana no salām līdz 1249. gadam, kas radīja apstākļus jaunas, pastāvīgas valodas izveidošanai. Sicīlijas arābu valoda mūsdienās ir izzudusi. Maltiešu valodā ir daudz aizguvumu no itāļu valodas. Kopš 1934. gada, kad Malta nonāca Apvienotās Karalistes kontrolē, valodā ir parādījušies aizguvumi arī no angļu valodas. Pirmās rakstiskās liecības par maltiešu valodu kā atsevišķu valodu ir datētas ar 1436. gadu. «Maltese» (angļu). Ethologue. Skatīts: 2018. gada 9. septembrī. "Maltā dominē angļu valoda, maltiešu lieto retāk". Diena. 2011. gada 5. decembris. Atjaunināts: 2018. gada 9. septembrī. So who are the 'real' Maltese. Arhivēts no oriģināla, laiks: 2016. gada 12. martā. The kind of Arabic used in the Maltese language is most likely derived from the language spoken by those that repopulated the island from Sicily in the early second millennium; it is known as Siculo-Arab. The Maltese are mostly descendants of these people. A. E. Felice. «Genetic origin of contemporary Maltese». Times of Malta, 2007-08-05. Arhivēts no oriģināla, laiks: 2019-11-09. Skatīts: 2019-11-09. Capelli, C. (Mar 2006). "Population structure in the Mediterranean basin: a Y chromosome perspective". Ann. Hum. Genet. 70 (2): 207–225. doi:10.1111/j.1529-8817.2005.00224.x. Vikikrātuvē par šo tēmu ir pieejami multivides faili. Skatīt: Maltiešu valoda. Maltiešu tiešsaistes vārdnīca Arhivēts 2021. gada 9. martā, Wayback Machine vietnē. Angļu-maltiešu-angļu vārdnīca Il-Kunsill Nazzjonali ta' l-Ilsien Malti Arhivēts 2017. gada 4. oktobrī, Wayback Machine vietnē. L-Akkademja tal-Malti Unicode maltiešu valodai