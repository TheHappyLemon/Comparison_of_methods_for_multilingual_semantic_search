Marks Sendrovskis (angļu: Mark Cendrowski) ir amerikāņu kino un televīzijas režisors. Vislabāk zināms ar lielāko daļu situāciju komēdijseriāla "Lielā sprādziena teorija" sēriju režisēšanu. Sendrovskis 1981. gadā absolvēja Mičiganas Universitāti. Sendrovskis savu televīzijas karjeru uzsāka kā režisora asistents un filmēšanas laukuma menedžeris. Viņš darbojies vairākos seriālos, režisējis vairākas sērijas seriāliem Yes, Dear, Still Standing, "Džima dēļ", Rules of Engagement un bija galvenais režisors seriālam "Lielā sprādziena teorija". Vēl režisējis atsevišķas sērijas seriāliem Wizards of Waverly Place, "Ņujorkas karalis", A.N.T. Farm, "Hanna Montana", Sabrina, the Teenage Witch, The Hughleys, Malcolm & Eddie, Men at Work, Sullivan & Son, Dads, The Carmichael Show un Superior Donuts, kā arī daudziem citiem seriāliem. Sendrovskis saņēma savu pirmo Emmy balvu kā labākais komēdijseriāla režisors par seriāla "Lielā sprādziena teorija" vienpadsmitās sezonas noslēdzošo sēriju The Bow Tie Asymmetry, kurā kā pieaicinātais aktieris piedalījās Marks Hemils un vēlreiz šajā kategorijā nominēts ar seriāla noslēdzošo sēriju The Stockholm Syndrome. «Alum Talks About the Long Road to Hollywood». 2016. gada 11. jūlijs. Arhivēts no oriģināla, laiks: 2019. gada 1. martā. Skatīts: 2019. gada 28. februāris. David Kronke. «The Physics of Comedy». Directors Guild of America, Summer 2013. Skatīts: 2019. gada 28. februāris. Goldberg, Lesley (August 17, 2018). "'Big Bang Theory' Director on His Surprise Delayed Emmy Nomination". The Hollywood Reporter. IMDb profils (angliski) AllMovie profils (angliski)