2011. gada NBA lokauts bija ceturtais lokauts Nacionālās basketbola asociācijas vēsturē. Tas ilga no 2011. gada 1. jūlija līdz kolektīvā darba līguma parakstīšanai 8. decembrī. Par NBA lokauta sākšanos paziņoja NBA komisārs Deivids Stērns 2011. gada 30. jūnijā īpašā preses konferencē. Lokauta iemesls bija nespēja vienoties par jaunu kolektīvo darba līgumu starp līgu un tās spēlētāju asociāciju. Galvenie punkti līgumā bija ienākumu sadale un algas griestu un "luksusa nodokļa" struktūru. Lokauta laikā komandas nedrīkstēja aizmainīt savus spēlētājus uz citiem klubiem vai parakstīt ar spēlētājiem līgumus. Vairāki spēlētāji parakstīja līgumus uz lokauta laiku ar citu valstu līgu klubiem, galvenokārt Eiropas un Āzijas valstīs. 26. novembrī spēlētāji un īpašnieki panāca vienošanos par lokauta beigām, kā arī samazinātu (līdz 66 spēlēm) sezonu, kas sāksies 25. decembrī. Oficiāli lokauts beidzās 8. decembrī, kad tika parakstīts jaunais kolektīvais darba līgums. 9. decembrī tika atvērts brīvo aģentu tirgus, tika uzsāktas treniņnometnes un atļauti maiņas darījumi. 2011. gada 31. jūnijā NBA paziņoja, ka 1. jūlijā pulksten 12.01 tiks uzsākts lokauts. 1. jūlijā sākās lokauts. 23. septembrī NBA atcēla treniņnometnes, kam bija jāsākas 3. oktobrī un pirms sezonas pārbaudes spēļu pirmo nedēļu, kas būtu ilgušas no 9. līdz 15. oktobrim. 4. oktobrī NBA atcēla atlikušās pirms sezonas pārbaudes spēles. 10. oktobrī NBA atcēla regulārās sezonas pirmās divas nedēļas. 28. oktobrī NBA atcēla visas regulārās sezonas spēles līdz 30. novembrim. 14. novembrī NBA Spēlētāju asociācija noraidīja līgas ultimātu un paziņoja par pilnvaru nolikšanu. 15. novembrī NBA atcēla visas regulārās sezonas spēles līdz 15. decembrim. Spēlētāji Kalifornijas un Minesotas štatu tiesās vērsās ar prasību atzīt lokautu par nelikumīgu un piedzīt no līgas zaudējumus. 26. novembrī NBA īpašnieki un spēlētāji panāk vienošanos par lokauta beigām. 1. decembrī NBA Spēlētāju asociācija atjaunoja savu darbību. 8. decembrī tika parakstīts jaunais kolektīvais darba līgums un oficiāli tika beigts lokauts. «David Stern, Derek Fisher join talks». ESPN.com (ESPN Internet Ventures). 2011. gada 2. augusts. Skatīts: 2011. gada 4. augusts. «NBA oficiāli pasludināts lokauts». delfi.lv. 2011. gada 1. jūlijā. Skatīts: 2011. gada 1. jūlijā. «CBA expires, NBA locks out its players». ESPN. 2011. gada 1. jūlijā. Skatīts: 2011. gada 1. jūlijā. (angliski) «Players, owners approve agreement». ESPN.com (ESPN Internet Ventures). 2011. gada 8. decembris. NBA spēlētāji iesniedz prasību pret klubu īpašniekiem[novecojusi saite]