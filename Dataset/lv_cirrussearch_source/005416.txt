Taizemes Karaliste (taju: ราชอาณาจักรไทย, Ratcha Anachak Thai) ir valsts Āzijas dienvidos. Tā robežojas ar Laosu un Kambodžu austrumos, Taizemes līci un Malaiziju dienvidos, Andamanu jūru un Mjanmu rietumos. Taizeme atrodas Indoķīnas pussalā, tās galvaspilsēta Bangkoka ir viena no lielākajām pilsētām Dienvidaustrumu Āzijā. Izplatīta reliģija Taizemē ir budisms. Musonu vēji no okeāna vasarā atnes daudz nokrišņu. Piemērotais klimats un augsne ļauj audzēt un eksportēt daudz rīsu. Taizemē ir attīstīta tūrisma industrija. Taizeme tika izveidota 13. gadsimtā. Taizemes karaliste ir saglabājusi savu neatkarību gandrīz visu pastāvēšanas laiku. Līdz 1949. gada 11. maijam šo valsti sauca par Siāmu. 2013. gadā sākās protesti pret valdību. 2014. gada 7. maijā Taizemes konstitucionālā tiesa atvaļināja premjerministri Jinglaku Čīnnāvatu. Viņas vietā par premjerministru kļuva Nivathāmrongs Būnsongpājsāns. 20. maijā armija pasludināja valstī karastāvokli, pamatojot to ar ieilgušiem pret valdību vērstajiem nemieriem. 22. maijā veikts valsts apvērsums, un varu pārņēma Nacionālās drošības aizsardzības komiteja ar ģenerāli Prajutu Čānočhā priekšgalā. 21. augustā parlaments par premjerministru iecēla Prajutu Čānočhā. Lielākā daļa iedzīvotāju ir taji (tajieši), kuru tradicionālā kultūra veidojusies stiprā indiešu kultūras iespaidā. Budas dzimšanas diena valstī ir brīvdiena. Lielākā minoritāte valstī ir ķīnieši, mazāk ir Malaizijas musulmaņi (malaji), Kambodžas khmeri un vjetnamieši. Kalnos ziemeļu un ziemeļaustrumu daļā mitinās apmēram 650 000 vietējo cilšu pārstāvju, kas runā savā valodā un piekopj savdabīgu kultūru. Taizemes pilsētu uzskaitījums Taizemes administratīvais iedalījums Vikikrātuvē par šo tēmu ir pieejami multivides faili. Skatīt: Taizeme. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)