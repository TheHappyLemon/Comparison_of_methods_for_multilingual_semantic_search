Vīģeskoks (Ficus carica) ir zīdkoku dzimtas augs. Vīģeskoku dabiskais izplatības areāls ir no Vidusjūras zemēm līdz Indijas ziemeļiem. Šie augi to augļu — vīģu — dēļ tiek plaši kultivēti Vidusjūras zemēs, īpaši Turcijā, Itālijā un Grieķijā. Tie ir kultivēti vairāk nekā 5000 gadus. Ir atrastas liecības, ka vīģes uzturā ir lietojuši jau šumeri un asīrieši. Vīģeskoki vairākas reizes ir pieminēti arī Bībelē. Pirms mūsu ēras vīģeskoks bija svēts augs visās Dienvidrietumāzijas valstīs, kā arī Senajā Ēģiptē, Senajā Grieķijā un Senajā Romā. Vīģeskoki ir koki un krūmi, kuri izaug no 4,6 līdz 9 metru augstumam. Vīģeskoka augļi vīģes ir sēkleņi. Vīģes satur daudz cukura, kalciju, A vitamīnu, fosforu un kāliju. (angliski) «Ficus carica». Floridata. Skatīts: 2012-01-23. (angliski) «The History of Figs». California Figs. Arhivēts no oriģināla, laiks: 2011-12-09. Skatīts: 2012-01-23. (angliski) «Fig». How Stuff Works - Science. Skatīts: 2012-01-23.