Kiek in de Kök (no lejasvācu: ieskaties virtuvē) ir Tallinas aizsardzības mūru artilērijas tornis, celts 1475. gadā. Nosaukumu ieguvis no tā, ka no torņa esot bijis viegli ieskatīties apkārtējo māju virtuvēs. Tas ir 38 metrus augsts ar 4 metru biezām sienām. Torņa mūrī vēl aizvien redzami Livonijas kara 1577. gada krievu aplenkuma lielgabalu lodes. 16. un 17. gadsimtā tornis tika pārbūvēts, no 1760. gada — pamazām nolaists. 20. gadsimtā tas restaurēts, mūsdienās tajā ir muzejs un fotogrāfiju galerija. Vikikrātuvē par šo tēmu ir pieejami multivides faili. Skatīt: Kiek in de Kök.