Bangeda (filipīniešu: Bayan ng Bangued, angļu: Municipality of Bangued, iloku: Ili ti Bangued) ir municipalitāte Filipīnās, Kordiljeras administratīvajā reģionā, Apajao provinces galvaspilsēta un lielākā apdzīvotā vieta. Atrodas provinces rietumdaļā Abras upes kreisajā krastā. Lielākā daļa iedzīvotāju ir iloki. Abras upes ieleju apdzīvojušie itnegi sīvi pretojās spāņu un to sabiedroto iloku iekļūšanai ielejā. Bangedas nosaukums cēlies no iloku valodas bangan — ‘bloķēts ceļš’ — itnegi veidoja dažādus šķēršļus uz ūdensceļiem un takām, pa kurām varēja nokļūt ielejā. Tikai 1598. gadā augustīniešu misionāriem kopā ar nelielu spāņu militāro vienību izdevās nokļūt Bangedā, kur tika nodibināta neliela misija un to aizsargājošs garnizons. 1615. gadā Bangeda tika paplašināta par misiju centru darbībai tālāk iekšzemē. 1617. gadā tika organizēta patstāvīga draudze, bet 1692. gadā Bangeda kļuva par patstāvīgu misiju teritoriju. 1861. gadā formāli tika dibināta Bangedas pašvaldība, bet 1863. gadā uz Bangedu pārcēla Abras subprovinces galvaspilsētu. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Bangeda.