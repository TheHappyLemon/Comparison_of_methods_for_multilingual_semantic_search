Rihards Marenis (dzimis 1993. gada 18. aprīlī) ir latviešu hokejists, uzbrucējs. Pašlaik (2023) spēlē Zviedrijas Allsvenskan (pēc ranga 2. līgas) komandas Nībro Vikings IF rindās. Junioru vecumā Marenis pārcēlās uz Ziemeļameriku, kur vairākus gadus spēlēja dažādās zemāka līmeņa junioru līgās. 2012.—13. gada sezonā uzsāka profesionāļa karjeru, 10 spēles aizvadot NAHL. 2013. un 2014. gadā kļuva par NA3HL čempionu. No 2014. līdz 2018. gadam spēlēja Auroras universitātes komandā, kas piedalījās NCAA trešajā divīzijā. 2018. gada vasarā pievienojās KHL klubam Rīgas "Dinamo" uz pārbaudes laiku, taču to neizturēja. Sezonu uzbrucējs sāka Latvijas čempionāta komandā HK MOGO, taču jau pēc septiņām aizvadītām spēlēm uzbrucējs noslēdza līgumu ar "Dinamo". "Dinamo" sastāvā aizvadīja 33 spēles, tajās atzīmējoties ar pieciem punktiem. Maijā pagarināja līgumu ar "Dinamo" uz vēl vienu sezonu. Latvijas hokeja izlases sastāvā debitēja 2015. gada 6. novembra pārbaudes spēlē. Pārstāvēja Latvijas izlasi 2019, 2021. un 2022. gada Pasaules hokeja čempionātā. «Rihards Marenis at eliteprospects.com». www.eliteprospects.com (angļu). Skatīts: 2023-12-30. «Nosaukts Latvijas nacionālās hokeja izlases sastāvs pēdējām pārbaudes spēlēm ar Šveici». lhf.lv (latviešu). Skatīts: 2021-05-21. «Paziņots Latvijas hokeja izlases galīgais sastāvs gaidāmajam PČ». Apollo.lv (latviešu). 2021-05-16. Skatīts: 2021-05-21. Eliteprospects profils (angliski)