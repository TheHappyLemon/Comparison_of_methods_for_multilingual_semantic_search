"Golems: Kā viņš nāca pasaulē" (vācu: Der Golem, wie er in die Welt kam) ir 1920. gada mēmā šausmu filma, kuras režisors ir Pauls Vegeners (viņš arī filmā tēlo golemu). Filmai raksturīga spēcīga ekspresionisma estētika (dekorācijās, grimā u.tml.); to uzskata par spožu vācu ekspresionisma kino paraugu. Vegeners kopumā radījis trīs filmas par golemu (iepriekšējās divas ir 1915. gada "Golems" un 1917. gada "Golems un dejotāja"). Uzmanību! Turpmākajā tekstā var tikt atklātas nozīmīgas detaļas par filmas saturu! Filmas pamatā ir ebreju leģenda par golemu — mākslīgu būtni, kas tiek radīta no māliem, lai pildītu sava radītāja gribu. Darbība risinās 16. gadsimtā Prāgā, kur rabīns Levs pareģo, ka Prāgas ebreju kopienu sagaida ciešanas. Kad imperators Ludvigs liek viņiem pamest pilsētu, Levs rada golemu, kuram ar maģisku rituālu palīdzību (izsaucot dēmonu Astarotu) piešķir dzīvību (golems atdzīvojas, kad rabīns viņam uz krūtīm uzliek maģisku zvaigzni). Rabīnam izdodas panākt, lai imperators atsauc savu pavēli, taču viņš atklāj, ka, iestājoties noteiktai mēness fāzei, viņš pār golemu vairs nevarēs pavēlēt. Golems tomēr tiek atdzīvināts vēlreiz un dodas iznīcināt cilvēkus, līdz maza meitene noņem no viņa krūtīm zvaigzni. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Rotten Tomatoes profils (angliski)