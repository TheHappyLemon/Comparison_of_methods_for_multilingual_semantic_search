Ksenija Sidorova-Arizaga (dzimusi 1988. gada 18. maijā Rīgā) ir Latvijas akordeoniste, Latvijas Lielās Mūzikas balvas 2012. gada laureāte. Ksenija Sidorova, savas vecāsmātes pamudināta, jau agrā bērnībā uzsāka mācīties akordeona spēli. No astoņu gadu vecuma sāka mācīties pie mūzikas skolotājas Marijas Gaseles. Mācījusies Rīgas 1. mūzikas skolā. Pēc tam studējusi Lielbritānijā, ieguvusi maģistra grādu ar izcilību Londonas Karaliskās mūzikas akadēmijā. Kļuvusi par vairāku konkursu uzvarētāju Latvijā, Lietuvā, Krievijā un Itālijā. Sidorova izpilda gan klasiskās, gan mūsdienu mūzikas skaņdarbus. Uzstājusies kopā ar Brūksas stīgu kvartetu, Vīnes kamerorķestri, Latvijas Nacionālo simfonisko orķestri, Sinfonietta Riga, Latvijas Nacionālās operas orķestri un daudziem citiem mūzikas kolektīviem. 2015. gadā Sidorova apprecējās ar spāni Hosē Luisu Arizagu Lobeto un pieņēma uzvārdu Ksenija Sidorova-Arizaga. 2016. gadā noslēgusi līgumu ar mūzikas ierakstu kompāniju Deutsche Grammophon, kas izdevis Sidorovas disku Carmen. Classical Accordion (Champs Hill Records, 2011) Fairy Tales (Champs Hill Records, 2013) Carmen (Deutsche Grammophon, 2016) «18.maija jubilāre: akordeoniste Ksenija Sidorova». nra.lv. «Biography». last.fm. «Jaunā akordeoniste Ksenija no Rīgas gūst pasaules atzinību. VIDEO». jauns.lv. «Latvijas slavenākā akordeoniste Ksenija Sidorova apprecas ar spāni». jauns.lv/. «CARMEN». deutschegrammophon.com. Arhivēts no oriģināla, laiks: 2018. gada 24. jūnijā. Skatīts: 2018. gada 27. novembrī. Oficiālā mājaslapa