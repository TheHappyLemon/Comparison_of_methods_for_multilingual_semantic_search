Šaritē - Berlīnes Universitātes slimnīca vai Berlīnes Universitātes medicīna (vācu: Charité - Universitätsmedizin Berlin) ir viena no lielākajām pasaules universitātes slimnīcām, kas atrodas Berlīnē, Vācijā. Kopā ar Berlīnes Humbolta Universitāti un Berlīnes Brīvo Universitāti tā veido vienu no lielajiem medicīnas, zinātnes un izglītības centriem Eiropas Savienībā. Tā izvietojas četrās klīniskajās bāzēs dažādās Berlīnes daļās un ietver gandrīz 100 dažādu klīniku un institūtu, kas apvienoti 17 centros (CharitéCenters). Šaritē universitātes slimnīca ir izveidota 2003. gadā apvienojot Berlīnes Humbolta Universitātes un Berlīnes Brīvās Universitātes medicīnas fakultātes un to universitātes slimnīcas vienotā organizācijā, kas vienlaicīgi turpina kalpot kā abu universitāšu medicīnas fakultāte. Slimnīcas aizsākumi meklējami Lielā mēra laikā 1710. gadā, bet nosaukums Charité (franču: žēlsirdība, labdarība) tai piešķirts 1727. gadā. 1828. gadā tā kļuva par Berlīnes Universitātes mācību slimnīcu. 1948. gadā Rietumberlīnē nodibināja Berlīnes Brīvo Universitāti, par kuras mācību slimnīcu kļuva Bendžamina Franklina slimnīca (Campus Benjamin Franklin). Lai labāk organizētu apmācību, pētniecību un ārtniecību, Šaritē ietvaros ir izveidoti 17 centri (CharitéCenters), kas apvieno vairāk kā 100 Universitātes slimnīcas klīniku un institūtu ar mērķi samazināt gaidīšanas rindas, izvairīties no nevajadzīgiem atkārtiem izmeklējumumiem un radīt specializētus primārās ārstēšanas centrus. CC 1: Cilvēka veselības zinātņu centrs (Human- und Gesundheitswissenschaften), ietver astoņus institūtus, Berlīnes Sabiedrības veselības skolu un Ķīnas dzīvības zinātņu institūtu (Horst-Görtz-Stiftungsinstitut für Theorie, Geschichte und Ethik Chinesischer Lebenswissenschaften). CC 2: Fundamentālo zinātņu centrs (Grundlagenmedizin), ietver 10 institūtus, kas strādā anatomijas, bioķīmijas un molekulārbioloģijas, fizioloģijas zinātņu virzienos; CC 3: Zobu, mutes un augšžokļa medicīnas centrs (Zahn-, Mund- und Kieferheilkunde), ietver vienu institūtu; CC 4: Terapijas pētniecības centrs (Therapieforschung), ietver sešus institūtus, kas strādā farmakoloģijas und toksikoloģijas, biometrijas, epidemioloģijas und medicīnas informātikas zinātņu virzienos; CC 5: Diagnostiskās un preventīvās laboratorijas medicīnas centrs (Diagnostische und präventive Labormedizin), ietver septiņus institūtus; CC 6: Diagnostiskās un terapeitiskās radioloģijas un nukleārmedicīnas centrs (Diagnostische und interventionelle Radiologie und Nuklearmedizin), ietver divus radioloģijas institūtus un nukleārmedicīnas klīniku; CC 7: Anestezioloģijas un intensīvās medicīnas centrs (Anästhesiologie und Intensivmedizin), ietver divas klīnikas; CC 8: Ķirurģijas centrs (Chirurgische Medizin), ietver četras klīnikas; CC 9: Ortopēdijas un traumatoloģijas centrs (Orthopädie und Unfallchirurgie), ietver vienu institūtu un trīs klīnikas; CC 10: Šaritē Starpdisciplinārais vēža centrs (Charité Comprehensive Cancer Center); CC 11: Kardiovaskulārās medicīnas centrs (Herz-, Kreislauf- und Gefäßmedizin), ietver četras klīnikas; CC 12: Internās medicīnas un dermatoloģijas centrs (Innere Medizin und Dermatologie), ietver vienu institūtu, četras klīnikas un vienu poliklīniku; CC 13: Internās medicīnas ar gastroenteroloģiju un nefroloģiju centrs (Innere Medizin mit Gastroenterologie und Nephrologie), ietver vienu institūtu, sešas klīnikas un neatliekamās medicīnas nodaļu, kas strādā nefroloģijas, gastroenteroloģijas, endokrinoloģijas un vielmaiņas medicīnas virzienos; CC 14: Audzēju medicīnas centrs (Tumormedizin), ietver vienu institūtu un piecas klīnikas, kas strādā onkoloģijas un hematoloģijas virzienos; CC 15: Neiroloģijas, neiroķirurģijas un psihiatrijas centrs (Neurologie, Neurochirurgie und Psychiatrie), ietver vienu institūtu un četras klīnikas; CC 16: Audioloģijas/foniatrijas, acu un ausu-kakla-deguna medicīnas centrs (Audiologie / Phoniatrie, Augen- und HNO-Heilkunde), ietver trīs klīnikas; CC 17: Ginekoloģijas, pediatrijas un jauniešu medicīnas centrs ar neonatoloģiju un ģenētiku (Frauen-, Kinder- und Jugendmedizin mit Perinatalzentrum und Humangenetik), ietver divus institūtus, 14 klīnikas institūtus un sociālpediatrijas centru. Kā translācijas klīnisko pētījumu institūcija darbojas kopēja Šaritē un Makša Delbrika Molekulārās medicīnas centra Eksperimentālo un Klīnisko Pētījumu Centrs (Experimental and Clinical Research Center, ECRC). 3011 stacionāra gultu ar vidējo ārstēšanās ilgumu 6,05 dienas ap 140 000 hospitalizāciju gadā ap 640 000 ambulatorisko konsultāciju gadā ap 4600 dzemdību gadā ap 6300 ķirurģisko operāciju mēnesī ap 850 orgānu transplantāciju gadā 1,4 miljardi eiro ieņēmumu gadā 148 miljoni eiro kā trešās puses finansējums 195 miljoni eiro kā Berlīnes zemes subsīdijas apmācībai un pētniecībai vairāk kā 50% no tā ir kā piemaksa par augsto kvalitāti ap 7 000 studentu viens no Berlīnes lielākajiem darbadevējiem ar 13 100 darbiniekiem, no tiem 3700 zinātniekiem un ārstiem, 4100 medmāsām un slimnieku kopējiem, 730 administratīviem darbiniekiem un 230 profesoriem. Šaritē Universitātes slimnīca izmanto četrus kampusus 540 000 m2 platībā: Campus Berlin Buch (CBB) Charité Campus Mitte (CCM) Campus Virchow-Klinikum (CVK) Campus Benjamin Franklin (CBF) Vikikrātuvē par šo tēmu ir pieejami multivides faili. Skatīt: Šaritē — Berlīnes Universitātes slimnīca. Mājas lapa Charité Campus Buch Kvalitātes ziņojums 2010 (PDF; 7,57 MB) «CharitéCenters». Arhivēts no oriģināla, laiks: 2015. gada 5. janvārī. Skatīts: 2015. gada 14. janvārī. «The Experimental and Clinical Research Center (ECRC)». Arhivēts no oriģināla, laiks: 2014. gada 19. decembrī. Skatīts: 2015. gada 14. janvārī. «Facts and Figures». Arhivēts no oriģināla, laiks: 2015. gada 4. janvārī. Skatīts: 2015. gada 14. janvārī.