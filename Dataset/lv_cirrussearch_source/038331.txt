Anna Šareviča (baltkrievu: Ганна Шарэвіч, angļu: Anna Sharevich; dzimusi 1985. gada 18. decembrī Brestā) ir Baltkrievijas starptautiskā lielmeistare šahā (2006), kas kopš 2014. gada pārstāv ASV. Šahu iemācījusies spēlēt piecu gadu vecumā. Četras reizes uzvarējusi Baltkrievijas junioru šaha čempionātos dažādās vecuma grupās. No 1995. līdz 2005. gadam vairākkārt pārstāvējusi Baltkrieviju Eiropas un pasaules šaha čempionātos, kuros lielāko panākumu guvusi 1999. gadā Grieķijā, kad Eiropas junioru šaha čempionātā U14 vecuma grupā ieņēmusi 5. vietu. Četras reizes uzvarējusi Baltkrievijas sieviešu šaha čempionātos (2002, 2005, 2007, 2011), bet 2003. gada fināla turnīrā izcīnījusi 2. vietu. 2012. gadā bijusi otrā Redžo Emīlijas starptautiskajā šaha turnīrā (uzvarējusi Sopiko Guramišvili). 2017. gadā ierindojusies 5. vietā ASV sieviešu šaha čempionātā (uzvarējusi Sabina-Frančeska Foišora). 2021. gada oktobrī dalījusi 10.-12. vietu ASV sieviešu šaha čempionātā. Pārstāvējusi Baltkrievijas komandu Pasaules šaha olimpiādēs, kurās piedalījusies 6 reizes (2002-2012). Par panākumiem turnīros FIDE 2003. gadā Šarevičai piešķīra starptautiskās meistares (WIM), bet 2006. gadā - starptautiskās lielmeistares (WGM) nosaukumu. Beigusi Brestas Pedagoģisko institūtu. Transfers in 2014 European Youth Championships 1999 Absolute and Women's Championships of Belarus 2011 54th Reggio Emilia: The stars align for Anish Giri as he takes first! «2017 U.S. Women's Championship». Arhivēts no oriģināla, laiks: 2017. gada 1. aprīlī. Skatīts: 2017. gada 26. aprīlī. 2021 U.S. WOMEN'S CHAMPIONSHIP OlimpBase :: Women's Chess Olympiads :: Anna Sharevich Title Applications (WGM): Sharevich, Anna Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)