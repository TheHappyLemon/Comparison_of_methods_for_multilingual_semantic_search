Gundars Āboliņš (dzimis 1960. gada 7. janvārī, Rīgā) ir latviešu aktieris. Kopš 2015. gada strādā Minhenes teātrī Münchner Kammerspiele, iepriekš strādājis Jaunajā Rīgas teātrī, Jaunatnes un Dailes teātros. Piedalījies vairākās spēlfilmās. Dzimis aktieru Tālivalža Āboliņa un Veras Singajevskas ģimenē. Mācījās Tautas kinoaktieru studijā. Studēja aktiermākslu J. Vītola Latvijas Valsts konservatorijā Dailes teātra 7. studijā (1978—1982), karadienestu Padomju armijā aizvadīja Baltijas kara apgabala dziesmu un deju ansamblī Rīgā. Vēlāk strādāja Jaunatnes teātrī režisora Ādolfa Šapiro vadībā, tad atgriezās Dailes teātrī, kur vairāk nekā desmit gadu spēlēja komēdiju izrādēs. 2000. gadā pēc režisoru Baņutas Rubess un Alvja Hermaņa piedāvājuma G. Āboliņš sāka darboties Jaunajā Rīgas teātrī. Piedalījās Alvja Hermaņa iestudētajās izrādēs Vācijā: "Ledus" („Das Eis“, Ruhrtriennale, 2005), "Tēvi" („Väter“, Schauspielhaus Zürich, 2007) un "Oblomovs" („Oblomow“, Schauspielhaus Köln, 2011). 2015. gada augustā tika izziņots, ka G. Āboliņš pametīs Jauno Rīgas teātri un kļūs par štata aktieri Minhenes teātrī Münchner Kammerspiele. 1999. gadā saņēma balvu Gada aktieris otrā plāna lomā par lomām Dailes teātra izrādēs "Šveiks" un "Mana jautrā atraitne". 2006. gadā saņēma balvu Spēlmaņu nakts gada aktieris par lomām Jaunā Rīgas teātra izrādēs "Soņa" un "Ledus. Kolektīva grāmatas lasīšana ar iztēles palīdzību Rīgā". 2013. gadā saņēma Harija Liepiņa balvu par izcilu, spilgtu aktierdarbu iepriekšējo sezonu laikā. «muenchner-kammerspiele.de». Arhivēts no oriģināla, laiks: 2016. gada 16. aprīlī. Skatīts: 2016. gada 12. jūnijā. «Gundars Āboliņš — lomas». Jaunais Rīgas teātris. Arhivēts no oriģināla, laiks: 2010. gada 12. aprīlī. Skatīts: 2011.02.04. Vera Singajevska: tas laiks pieder mums, Santa Raita, raksts laikrakstā NRA, pārpublicēts TVNET (18.10.2005), informācija iegūta 12.06.2008 Aktieris Gundars Āboliņš: 21. gadsimts nav domāts man Arhivēts 2014. gada 10. februārī, Wayback Machine vietnē. Andris Bernāts, kasjauns.lv, 2013. gada 15. septembris http://www.lsm.lv/lv/raksts/teatris-un-deja/kultura/gundars-abolins-turpmak-bus-stata-aktieris-teatri-minhene.a140949/ «'Spēlmaņu nakts' Gada labākā izrāde - 'Mirušās dvēseles'». Delfi. 2010.11.23. Arhivēts no oriģināla, laiks: 2010. gada 29. novembrī. Skatīts: 2011.02.04. «Teātra apbalvojumus saņem Zariņa, Āboliņš un Džilis». Skatuve (latviešu). 2013-03-28. Skatīts: 2023-01-25. Gundars Āboliņš filmas.lv Gundars Āboliņš izrades.lv IMDb profils (angliski) Gundara Āboliņa profils JRT mājaslapā Fotogrāfijas (krieviski)