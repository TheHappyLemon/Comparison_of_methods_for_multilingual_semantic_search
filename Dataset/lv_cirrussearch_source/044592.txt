Ingrida Larsena (dāņu: Ingrid Larsen; 1909. gada 1. jūlijs — 1990. gada 25. februāris) bija Dānijas starptautiskā meistare šahā (1950), daudzkārtēja Dānijas sieviešu šaha čempione. No 1930. gadu beigām līdz 1980. gadu sākumam bijusi viena no vadošajām Dānijas šahistēm. Septiņpadsmit reizes uzvarējusi Dānijas sieviešu šaha čempionātos: 1936., 1937., 1938., 1939., 1943., 1944., 1945., 1946., 1948., 1949., 1953., 1956., 1957., 1960., 1965., 1969. un 1983. gadā. Trīs reizes piedalījusies Pasaules čempionātos šahā sievietēm: 1937. gadā Stokholmā dalījusi 21.—22. vietu; 1939. gadā Buenosairesā ieņēmusi 11. vietu; 1949.—50. gadā Maskavā palikusi 15. vietā. Pārstāvējusi Dāniju Pasaules šaha olimpiādēs: 1957. gadā pie pirmā galdiņa 1. sieviešu šaha olimpiādē Emenā (+5, =2, -4), 1966. gadā pie pirmā galdiņa 3. sieviešu šaha olimpiādē Oberhauzenē (+1, =5, -7), 1966. gadā pie otrā galdiņa 4. sieviešu šaha olimpiādē Ļubļinā (+0, =5, -6), 1976. gadā pie trešā galdiņa 7. sieviešu šaha olimpiādē Haifā (+4, =4, -4), 1978. gadā pie trešā galdiņa 8. sieviešu šaha olimpiādē Buenosairesā (+6, =3, -5), 1988. gadā pie pirmā rezerves galdiņa 9. sieviešu šaha olimpiādē Valletā (+1, =3, -6). FIDE 1950. gadā viņai kā vienai no pirmajām piešķīra starptautiskās meistares (WIM) nosaukumu. «1927-39 Title Tournaments : World Chess Championship (women)». www.mark-weeks.com. «1949-50 Title Tournament : World Chess Championship (women)». www.mark-weeks.com. Wojciech Bartelski. «OlimpBase :: Women's Chess Olympiads :: Ingrid Larsen». www.olimpbase.org. Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)