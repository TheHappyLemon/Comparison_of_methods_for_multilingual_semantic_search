Turandota ir itāļu komponista Džakomo Pučīni opera 3 cēlienos, ko pēc Pučīni nāves pabeidzis Franko Alfāno. Operas libretu sarakstījuši Džuzepe Adami un Renato Simoni. Darbu pie operas komponists uzsāka 1921. gadā, bet to pārtrauca viņa nāve 1924. gadā. Operas noslēgumu uzrakstīja viņa skolnieks Franko Alfāno pēc autora atstātām skicēm. Pirmizrādē Milānas teātrī "La Scala" 1926. gadā diriģents Arturo Toskanīni uz brīdi apstādināja operas darbību vietā, līdz kurai to pierakstījis Pučīni. Pirmizrāde LNO notika 1930. gadā. Piedzīvojusi vairākus iestudējumus, tā spēlēta vairāk nekā 30 sezonas. Stāsta darbība notiek Pekinā. Princis Kalafs iemīlas nežēlīgajā ķīniešu princesē Turandotā. Lai apprecētu princesi, preciniekam jāatmin trīs mīklas, bet kaut viena kļūda nozīmē nāvi. Kalafs iztur pārbaudījumu, tomēr Turandota joprojām vilcinās precēties. Kalafs piedāvā risinājumu — viņš ir ar mieru mirt, ja Turandotai izdotos uzminēt viņa īsto vārdu. Anita Miķelsone, izdevniecība "Musica Baltica". «Džakomo Pučīni». letonika.lv, 2005. gadā. Skatīts: 2013-05-25. «Turandota (2011)». www.opera.lv. Skatīts: 2022-10-19.