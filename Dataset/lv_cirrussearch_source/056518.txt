Mazārešarīfas Zilā mošeja (persiešu: مسجد کبود) ir piektdienas mošeja, kas atrodas Afganistānas ziemeļos, Balhas vilajeta centrā Mazārešarīfā. Pēc leģendas viena no iespējamām vietām, kur apglabāts Alī ibn Abū Tālibs, tāpēc mošeja īpaši cieņā Afganistānas šiītiem (vairums šiītu tomēr uzskata, ka Ali apglabāts Nedžefā). Mošejā īpaši tiek atzīmēts persiešu jaunais gads Novrūzs. Pirmo zināmo celtni šajā vietā uzcēla pēdējais seldžuku sultāns Ahmads Sandžars. Šo celtni ap 1220. gadu nopostīja mongoļi Čingishana vadībā. Pašreizējo mošeju 15. gadsimtā uzcēla Horasānas valdnieks Huseins Baikara. Mošejas dekorēšanā plaši izmantots gaišzilas krāsas minerāls tirkīzs. Blakus mošejai eksistē balto baložu kolonija. Mošejas pagalmā bez Ali mauzoleja atrodas Akbārhāna (1816 – 1845) un Afganistānas emīra Širalī (1825 – 1879) kapi. Baltie baloži pie mošejas Vikikrātuvē par šo tēmu ir pieejami multivides faili. Skatīt: Mazārešarīfas Zilā mošeja.