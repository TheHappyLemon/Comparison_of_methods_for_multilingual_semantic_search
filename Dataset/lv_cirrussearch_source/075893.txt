Šis raksts ir par alpīnistu. Par citiem cilvēkiem ar uzvārdu Viesturs skatīt nozīmju atdalīšanas lapu. Edmunds Viesturs vai Eds Viesturs (angļu: Ed Viesturs; dzimis 1959. gada 22. jūnijā) ir amerikāņu alpīnists un rakstnieks. Viņš ir pirmais amerikānis un 12. cilvēks pasaulē, kurš ir uzkāpis visās 14 virsotnēs, kas ir augstākas par 8000 metriem (zināmas kā astoņtūkstošnieki), un tikai piektais kāpējs, kas to paveicis bez skābekļa maskas. Viesturs ir septiņas reizes uzkāpis Everestā un 21 reizi astoņtūkstošniekos (tikai četriem alpīnistiem, no kuriem trīs ir šerpas, ir vairāk sekmīgi sasniegtu augstkalnu virsotņu). Viestura vecāki bija latviešu un vācu izcelsmes, tomēr savu latvisko izcelsmi viņš nav izcēlis, uzskata sevi par amerikāni. Kādā intervijā jokojot savas fiziskās dotības saistījis ar "superuzlādētajām latvieša asinīm". Bērnību viņš aizvadīja Rokfordā, līdz 1977. gadā pārcēlās uz Sietlu, lai mācītos Vašingtonas universitātē. Šeit viņš pievērsās alpīnismam Reinīra kalna nogāzēs. 1981. gadā viņš pabeidza universitāti ar bakalaura grādu zooloģijā un kļuva par alpīnisma instruktoru Reinīra kalna alpīnisma firmā. Vēlāk viņš Vašingtonas Valsts universitātē ieguva doktora grādu veterinārajā medicīnā. No Shortcuts to the Top: Climbing the World's 14 Highest Peaks (autobiogrāfija, 2006) K2: Life and Death on the World's Most Dangerous Mountain (kopā ar D. Robertsu, 2009) The Will to Climb: Obsession and Commitment and the Quest to Climb Annapurna - the World's Deadliest Peak (2011) The Mountain: Epic Adventures on Everest (kopā ar D. Robertsu, 2013) Bainbridge Island climber on top of the world «Ed Viesturs: From Lander Hall to Annapurna». Autumn 2005. Arhivēts no oriģināla, laiks: 2010. gada 23. augustā. Skatīts: 2010. gada 23. decembrī. Eda Viestura tīmekļa vietne Greatoutdoors.com apraksts