Vera Ņeboļsina (krievu: Вера Валерьевна Небольсина; dzimusi 1989. gada 16. decembrī Tomskā) ir Krievijas starptautiskā lielmeistare šahā (2007). Šahu iemācījusies spēlēt četru gadu vecumā, bet šaha turnīros sākusi piedalīties sešu gadu vecumā un drīzumā uzvarējusi Krievijas junioru šaha čempionātā U7 vecuma grupā. 1998. gadā Spānijā uzvarējusi Pasaules junioru šaha čempionāta U10 vecuma grupā. 1999. gadā bijusi otrā Pasaules junioru šaha čempionāta U10 vecuma grupā (uzvarējusi Katerina Lagno). 2000. gadā izcīnījusi sudraba medaļu Pasaules junioru šaha čempionāta U12 vecuma grupā. 2007. gadā kopā ar Valentīnu Guņinu dalījusi pirmo vietu Krievijas junioru šaha čempionāta U18 vecuma grupā. 2006. gadā bijusi otrā starptautiskajā šaha turnīrā Tomskā. 2007. gadā Erevānā uzvarējusi Pasaules junioru šaha čempionāta U20 vecuma grupā un bijusi otrā starptautiskajā šaha turnīrā Senlo (Francija). Par panākumiem turnīros FIDE 2004. gadā Ņeboļsinai piešķīra starptautiskās meistares (WIM), bet 2007. gadā - starptautiskās lielmeistares (WGM) nosaukumu. Chmp. RUS Girls-20 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)