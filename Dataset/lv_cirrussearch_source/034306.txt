Zdravko Milevs (bulgāru: Здравко Милев; 1929. gada 25. oktobris Targovište — 1984. gada 1. janvāris Sofija) bija Bulgārijas starptautiskais meistars šahā (1952). Pēc izglītības inženieris ķīmiķis. 1950. un 1960. gados bijis viens no vadošajiem Bulgārijas šahistiem. Bulgārijas šaha čempionātos izcīnījis 3 zelta (1952, 1960, 1961) un 2 bronzas (1954, 1958) medaļas. 1951. gadā uzvarējis starptautiskā šaha turnīrā Bukarestē un bijis pirmais no Bulgārijas šahistiem, kas guvis tādu panākumu. Par panākumiem turnīros FIDE 1952. gadā Milevam piešķīrusi starptautiskā meistara (IM) nosaukumu. Sekmīgi pārstāvējis Bulgārijas komandu lielākajos komandu šaha turnīros: Pasaules šaha olimpiādēs piedalījies 6 reizes (1954-1964). Individuālajā vērtējumā izcīnījis sudraba (1964) un bronzas (1956) medaļas; Pasaules studentu šaha čempionātā piedalījies 2 reizes (1954-1955). Komandu vērtējumā izcīnījis bronzas (1954) medaļu. Ilgus gadus bijis viens no Bulgārijas šaha žurnāla Шахматна мисъл līdzstrādniekiem. Vairāku šaha grāmatu autors. OlimpBase :: Men's Chess Olympiads :: Zdravko Milev OlimpBase :: World Student Team Chess Championship :: Zdravko Milev Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)