SketchUp jeb agrāk Google SketchUp ir pasaulē populārākā 3D modelēšanas datorprogramma, kas tiek izmantota kā modelēšanas, prezentācijas un dizaina dokumentācijas izstrādes platforma daudzās nozarēs, kā arhitektūrā, būvniecībā, interjera dizainā, ainavu arhitektūrā, mēbeļu projektēšanā un inžinierprojektēšanā. Tai ir pieejama bezmaksas tīmekļa versija — SketchUp Free Arhivēts 2018. gada 4. decembrī, Wayback Machine vietnē., kā arī maksas versija, ar papildus funkcionalitāti, — SketchUp Pro. Ir pieejama arī bezmaksas versija skolām SketchUp for Schools Arhivēts 2018. gada 2. aprīlī, Wayback Machine vietnē., kas ir savienota ar G Suit for Education Arhivēts 2018. gada 25. maijā, Wayback Machine vietnē.. SketchUp pieder kompānijai Trimble Inc., kas piedāvā mērniecības un navigācijas iekārtas, kā arī dažādu datorprogrammatūru būvniecības un arhitektūras jomā. SketchUp lietotājiem ir pieejama plaša bezmaksas 3D modeļu bibliotēka 3D Warehouse, ar vairāk kā 4 miljoniem lejupielādējamu modeļu gan no dažādiem mēbeļu vai iekārtu ražotājiem, gan arī citu SketchUp lietotāju radītiem modeļiem. Pirmo reizi SketchUp tika izlaists 2000. gada augustā. Sākotnēji SketchUp piederēja @Last Software kompānijai, kas tika izveidota Kolorado (Boulder, Colorado) 1999. gadā. 2006. gada 14. martā Google pārpirka @Last Software radīto SketchUp, un Google's 3D modelēšanas programmu kā Google SketchUp izlaida jau tā paša gada aprīļa beigās. 2007. gada 9. janvārī tika izlaista SketchUp 6 versija ar jauniem rīkiem, kā arī ar Google SketchUp LayOut programmatūras beta versiju. Tā paša gada 9. februārī tika veikta programmatūras datu precizēšana, koriģējot blusas, bet neieviešot nevienu jaunu rīku vai komandu iespēju. 2008. gada 17. novembrī tiek izlaista SketchUp 7 versija ar uzlabojumiem gan viegli un ērti lietojamos =rīkos, gan SketchUp integrācijā ar Google 3D Warehouse, LayOut 2, tāpat tiek uzlabotas dinamiskās komponentes, kas atbild par mērogošanu, un Ruby API ātrdarbība. 2012. gada 1. jūnijā Trimble Inc. iegādājās SketchUp no Google. Tā paša gada beigās tika izlaista SketchUp 2013 versija ar jaunu produktu iedalījumu: Make — nekomerciālai izmantošanai un Pro — komerciāliem mērķiem. Google 2006. gada 27. aprīlī paziņoja, ka Google SketchUp ir brīvi lejupielādējama SketchUp versija. Bezmaksas versijai nav tik lielu iespēju kā SketchUp Pro 6, bet tā iekļauj tādus rīkus, kas ļauj radīto materiālu augšupielādēt Google Earth un Google 3D Warehouse, kas ir SketchUp vidē radīto modeļu liela glabātuve. Bezmaksas SketchUp versijas nodrošina .dxf, .dwg un .3ds failu tiešu importēšanu SketchUp modelī. Tādā veidā var importēt rasējumus vai citus pamata zīmējumus vai jau 3D modeļus, atvieglojot un paātrinot modelēšanas procesu. Importējot attēlu failus kā .jpg, .tiff un .pdf, tos var izmantot gan kā plakātus, proti, pašus par sevi, vai savienot ar virsmām, radot foto reālistiskus ēku, dizaina objektu un citu priekšmetu modeļus. SketchUp ļauj eksportēt .tiff, .jpeg, .bmp un .png tipa rastra attēlus, kā arī Google Earth .kmz failus. Profesionālā programmatūras versija, kas tiek saukta par SketchUp Pro, ir maksas programmatūra. SketchUp Pro 6 ir pieejams angļu, franču, itāļu, vācu vai spāņu valodas versijā, un tā cena ir 331 Eiro tāpat kā SketchUp Pro 7, tomēr jaunākā versija pagaidām pieejama tikai angļu valodā. SketchUp Pro var izmantot arī par brīvu 8 stundas, lietojot Google SketchUp mājas lapā piedāvāto izmēģinājuma versiju ar piebildi, ka tā tiek lietota personīgai lietošanai. SketchUp Pro versijas atbalsta .dwg, .dxf failu kā 2D līniju rasējumu vai 3D modeļu eksportēšanu, .pdf un .eps kā modeļa skatu 2D vektora attēlu eksportēšanu un citu 3D formātu eksportēšanu: .3ds, .obj, .xsi, .fbx, .vrml, .dae. SketchUp Pro lietotājiem papildus dažādiem rīkiem un augstas izšķirtspējas un 3D eksportēšanas formātu nodrošinājumam, tiek garantēts tehniskais atbalsts, kā arī tas, ka radītais materiāls var tikt izmantots komerciāliem mērķiem. SketchUp Rīki daudz neatšķiras no sarežģītāku 3D modelēšanas programmatūru rīkiem. Līnija (Line) — zīmē taisnu līniju. Brīvrokas zīmējums (Freehand) — atļauj lietotājam veidot ķeburus un brīvrokas figūras. Aplis (Circle) — veido riņķa līniju, norādot izejas punktu un definējot rādiusu. Daudzstūris (Polygon) — regulāru daudzstūri veido tāpat kā apli, nosakot sākumpunktu un "velkot" ar peli tik lielu figūru, cik nepieciešams. 3D teksts (3D Text) — Atļauj lietotājam veidot 3D tekstu, pielāgojot teksta fontu, izmēru un citus parametrus. Grūst/vilkt (Push/Pull) — rīks satver divu dimensiju virsmu un grūž vai velk to, veidojot trešo dimensiju. Pēc Google multivides apmācības šī ir SketchUp galvenā modelēšanas ideja. Mērogs (Scale) — izvēlēto objektu vai objektu grupu samērogo, norādot mērogošanas orientāciju. Nobīdīšana (Offset) — veido izvēlētas plaknes vai līnijas nobīdītu attēlu. Šo rīku nevar izmantot izliektai plaknei vai līnijām, kas nav komplanāras. SketchUp tāpat kā citām 3D modelēšanas programmatūrām tiek piedāvāti dažādi modeļa skatījuma stāvokļi (SketchUp View Tool) : virsskats, sānskati, skats no apakšas, frontālais skats, aizmugures skats un ISO (SketchUp pārvietos esošo skatu uz izometrisko skatu, kas būs vistuvākais esošajam skatu leņķim). Kameras rīki (Camera) piedāvā tādus rīkus kā Riņķot pa orbītu (Orbit), griežot kameru 3D telpā apkārt modelim, Panoramēšana (Pan), pārvietojot kameru vertikāli un horizontāli gar ekrānu, Tālummaiņa (Zoom), interaktīvi palielinot vai samazinot esošo skatu, Tālummaiņas logs (Zoom Window), ļaujot palielināt norādītu modeļa daļu, Iepriekšējais skats (Previous) ļauj atgriezties pie modeļa pēdējā skata un Nākamā tālummaiņa (Zoom Next) ļauj atgriezties pie modeļa nākamā skata. Tāpat SketchUp piedāvā iespēju norādīt un attēlot griezuma vietas un griezuma plaknes modelim, atvieglojot darbu atsevišķi zīmēt radītā modeļa griezumu vai griezumus. Griezuma plaknes var pārvietot, rotēt un pat izmantot animācijā, lietojot piedāvātos SketchUp scēnu rīkus. Scēnas fiksē precīzus modeļa skatus un pie tiem var atgriezties arī vēlāk. No saglabātajām scēnām viegli un ērti var izveidot modeļa animāciju. Modeļa attēlošanai var izmantot piedāvātos stilus (Display Style), kas būtībā ir modeļa renderēšana. SketchUp piedāvā X-Ray (modeli renderē caurspīdīgu), Hidden Line, Wireframe, Shaded (modeli renderē apēnotu), 'haded with Textures (modeli renderē ar tekstūrām un apēnotu). Ēnu iestatījumi (Shadow Settings) ļauj ātri un precīzi attēlot ēnas modelim jebkurai gada dienai jebkurā laikā. Vairāk par SketchUp rīkiem skatīt Sketchup'a wiki. SketchUp pieder patenta tiesības U.S. Patent 6,628,279 tā sauktajai grūst/vilkt tehnoloģijai. Patents tika pieteikts 2000. gada novembrī un piešķirts 2003. gada septembrī. "Tā ir trīs dimensiju modelēšanas sistēma un metode, kur modelēšanas vide ļauj lietotājam zīmēt objekta kontūras vai perimetru divās dimensijās, kā tas ir ar zīmuli un papīru. Lietotāja radītās plaknes var tikt vilktas un grūstas (izvilkt uz āru vai iegrūst iekšā) ar labošanas rīkiem darba vides robežās, viegli un intuitīvi modelējot trīs dimensiju apjomus." Lai nodrošinātu SketchUp un SketchUp Pro lietošanu, nepieciešama Windows XP, Windows Vista vai Mac OS X operētājsistēma. Windows XP: Programmatūra — Microsoft® Internet Explorer 6.0 vai jaunāka versija; .NET Framework versija 2.0, ja lieto SketchUp Pro. Ieteicamais tehniskais nodrošinājums — 2+ GHz procesors, 2+ GB RAM, brīvi 500 MB pieejamā cietajā diska, 3D klases video karte ar 512+ MB atmiņu vai augstāka, 3 pogu pele ar skrullējamo ritentiņu. Minimālais tehniskais nodrošinājums — 600 MHz procesors, 128 MB RAM, brīvi 128 MB pieejamā cietajā diska, 3D klases video karte ar 128 MB atmiņu vai augstāka. Windows Vista: Programmatūra — Microsoft® Internet Explorer 6.0 vai jaunāka versija; .NET Framework versija 2.0, ja lieto SketchUp Pro. Ieteicamais tehniskais nodrošinājums — 2+ GHz procesors, 2+ GB RAM, brīvi 500 MB pieejamā cietajā diska, 3D klases video karte ar 512+ MB atmiņu vai augstāka, 3 pogu pele ar ritināmo ritentiņu. Minimālais tehniskais nodrošinājums — 800 MHz procesors, 1 GB RAM, 15 MB cietajā diska, 3D klases video karte ar 256 MB atmiņu vai augstāka. Mac OS X: Programmatūra — Mac OS X® 10.4.1+ un 10.5+, QuickTime 5.0 un kāda tīmekļa pārlūkprogramma apmācību multivides attēlošanai, interneta pārlūks Safari. Ieteicamais tehniskais nodrošinājums — 2.1+ GHz G5/Intel™ procesors, 2 GB RAM, brīvi 400 MB pieejamā cietajā diska, 3D klases video karte ar 512+ MB atmiņu vai augstāka, 3 pogu pele ar ritināmo ritentiņu. Minimālais tehniskais nodrošinājums — 1 GHz PowerPC™ G4, 512 MB RAM, brīvi 160 MB pieejamā cietajā diska, 3D klases video karte ar 128 MB atmiņu vai augstāka. Ir jāpārliecinās, ka video kartes dzinis atbalsta OpenGL versiju 1.5 vai augstāku. Pašlaik nav pieejama SketchUp versija Linux operētājsistēmai, taču, izmantojot programmu ielādētāju jeb programmas translēšanas slāni Wine, SketchUp tiek veiksmīgi lietots arī šajā operētājsistēmā. SketchUp 7 versijā izmanto tādus lietotāja saskarnes standartus, kas vairs nav pieejami Windows 2000 operētājsistēmā, līdz ar to SketchUp 7 neatbalsta Windows 2000. SketchUp izmanto Ruby programmēšanas valodas iespējas. Lietotāji, kas pārzina Ruby skriptus vai vēlas tos apgūt, var paplašināt SketchUp programmatūras funkcionalitāti, jo šis interfeiss ļauj lietotājiem izveidot dažādus rīkus, izvēlnes elementus un citas makrodefinīcijas, piemēram, automātiskus sastāvdaļu ģeneratorus, kas tiek iekļauti SketchUp izvēlnē. Papildus API (API), SketchUp tiek iekļauta Ruby konsole — tā ir vide, kur lietotājs var eksperimentēt ar Ruby piedāvātām komandu un metožu iespējām. Tomēr Google pašlaik nepiedāvā tehnisku atbalstu ne API, ne Ruby skriptiem, ko veidojusi kāda trešā persona. Pirmo reizi tā tika pielietota SketchUp 4 versijā, un tagad SketchUp lietotāji vēl aizvien rada daudz jaunu, noderīgu rīku, izmantojot SketchUp Ruby. «@Last Software Announces the Inaugural SketchUp User Conference; Google Earth Experts to Lead Workshop». Arhivēts no oriģināla, laiks: 2012. gada 10. jūlijā. Skatīts: 2012. gada 10. jūlijā. Teksts " Business Wire " ignorēts; Teksts " Find Articles at BNET " ignorēts United States Patent: 6628279[novecojusi saite] «SketchUp Hardware and software requirements — SketchUp Help». Arhivēts no oriģināla, laiks: 2009. gada 12. janvārī. Skatīts: 2009. gada 6. janvārī. SketchUp mājas lapa Arhivēts 2015. gada 13. aprīlī, Wayback Machine vietnē. Google 3D Warehouse Arhivēts 2011. gada 24. februārī, Wayback Machine vietnē. Google Earth SketchUp video apmācības Arhivēts 2012. gada 31. jūlijā, Wayback Machine vietnē.