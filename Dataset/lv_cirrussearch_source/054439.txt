Džosija Kelvins Makrakens (angļu: Josiah Calvin McCracken; dzimis 1874. gada 30. martā, miris 1962. gada 15. februārī) bija amerikāņu futbolists un vieglatlēts. Startējis 1900. gada olimpiskajās spēlēs vieglatlētikā, kur izcīnīja divas olimpiskās medaļas. Makrakens ir dzimis Linkolnas apgabalā, Tenesī štatā. Viņa agrākie zināmie olsterskotu senči apmetās Pensilvānijā pirms Francijas un indiāņu kara. Makrekens uzaudzis dievbijīgā presbiteriešu ģimenē. Kad Makrekenam bija astoņi gadi, viņa vecāki pārcēlās uz Gārnetu, Kanzasas štatā, un līdz 17 gadu vecumam ģimene dzīvoja Sterlingā, Kanzasā. Makrekens izcēlās ar savu parasmi gan futbolā, gan vieglatlētikā. Viņu pieņēma darbā Kanzasas Universitātē, Kornela Universitātē un Pensilvānijas Universitātē. 1896. gadā viņš spēlēja futbola klubā Kanzasas "Jayhawks". 1899. gadā viņš bija Vis-Amerikas futbola izlases spēlētājs un vēlāk tika iekļauts Koledžas futbola slavas zālē. Pēc 14 gadu nodzīvošanas Kanzsasā Makrakens 1896. gadā pārcēlās no Kūpera koledžas, tagadējās Stērlinga koledžas, uz Pensilvānijas Universitāti. Universitātē Makrakens ieguva medicīnas grādu. Atrodoties Pensilvānijas Universitātē Makrakens bija daudzpusīgs sportists. Viņš četrus gadus spēlēja universitātes komandā futbolu, bija vieglatlēts un vingrošanas komandas loceklis. 1900. gada vasaras olimpiskajās spēlēs Parīzē Makrakens startēja trijās vieglatlētikas disciplīnās. No šīm trijām disciplīnām viņš divās izcīnīja olimpiskās medaļas. Sudraba medaļu, ar rezultātu 12,85 metri, viņš ieguva lodes grūšanā, kur piekāpās tikai savam tautietim Ričardam Šeldonam. Bronzas medaļu, ar rezultātu 43,58 metri, viņš ieguva vesera mešanā. Šajā disciplīnā viņš piekāpās saviem tautiešiem Trakstanam Heiram un Džonam Flenegenam. Savukārt diska mešanā viņš ieguva 10. vietu ar rezultātu 32,00 metri. Pēc Pensilvānijas Universitātes Medicīnas skolas beigšanas Makrakens palika iesaistīts koledžas futbolā gan kā spēles oficiālais, gan kā treneris. Viņš pabeidza medicīnas praksi Kolumbijas Universitātē un medicīnas rezidentūru Pensilvānijas Universitātes slimnīcā. 1906. gadā Pensilvānijas Universitātes Kristīgo apvienība nosūtīja Makrakenu uz Ķīnu, lai Guandžou izveidotu kristiešu medicīnas skolu. Makrakens no 1907. līdz 1913. gadam strādāja Guandžou Universitātes Medicīnas skolas prezidenta amatā un pēc tam no 1914. līdz 1942. gadam kā Pensilvānijas Medicīnas skolas (vēlāk Šanhajas Svētā Jāņa Universitātes daļa) dekāns Ķīnā. Ķīnā viņš apmācīja ķīniešu ārstus un pilnveidoja esošās medicīnas zināšanas. Kad japāņi okupēja Ķīnu 1942. gadā, Makrakens un viņa ģimene tika izraidīti un Šanhajā ievietoti uz itāļu kuģa klāja. Viņu bēgšanai no Ķīnas bija nepieciešama Šveices konsulāta palīdzība. Otrā pasaules kara laikā Makrakens bija majors ASV Sabiedrības veselības iestādē. Džosija sieva Helēna un viņa meita Marija abas kara laikā nomira ASV. Pēc kara Makrekens uz vēl vienu gadu atgriezās Šanhajā, pirms veselības apsvērumu dēļ bija spiests atgriezties ASV. Pensijas laikā Makrekens turpināja vākt līdzekļus Ķīnas slimnīcām un medicīnas skolām līdz komunistu valdības pārņemšanai 1952. gadā. Makrakens nomira 88 gadu vecumā 1962. gada 15. februārī un ir apglabāts kopā ar sievu Helēnu un meitu Mēriju Makrakenu Vudlinas kapos, Bronksā, Ņujorkā. 1956. gada 23. maijā viņš tika ievēlēts Pensilvānijas Universitātes Slavas zālē. 2000. gada 11. novembrī viņš tika uzņemts Pensilvānijas Universitātes Vieglatlētlētikas slavas zālē. 2008. gadā Pensilvānijas Universitātes Kristīgo apvienība nodibināja Dr. Džosija K. Makrakena biedrību. 2010. gadā Makrakens tika iekļauts Kanzasas sporta slavas zālē. «Josiah McCracken». Sports Reference. Arhivēts no oriģināla, laiks: 2020. gada 16. oktobris. Skatīts: 2020. gada 16. oktobris. Arhivēts 2012. gada 14. Novembris Wayback Machine vietnē. «Paris 1900 Athletics — shot put men». Starptautiskā Olimpiskā komiteja. Skatīts: 2020. gada 9. septembris. «Paris 1900 Athletics — hammer throw men». Starptautiskā Olimpiskā komiteja. Skatīts: 2020. gada 9. septembris. «Paris 1900 Athletics — discus throw men». Starptautiskā Olimpiskā komiteja. Skatīts: 2020. gada 9. septembris. «Archived copy». Arhivēts no oriģināla, laiks: 2011-07-28. Skatīts: 2009-06-16. Arhivēts 2011-07-28 Wayback Machine vietnē. Džosija Makrakens (SOK profils) (angliski) Džosija Makrakens (Olympedia profils) (angliski) Džosija Makrakens (Sports Reference profils) (angliski)