Gvido Fridrihs Jekals (dzimis 1904. gada 1. jūlijā (pēc vecā stila — 18. jūnijā), miris 1969. gada 2. janvārī) bija latviešu vieglatlēts. Dzimis Rīgā, tirgotāja Voldemāra Gustava Jekala (Jekkal) un viņa sievas Elizabetes Annas Amildas dzimušas Ginteres ģimenē. Māte mirusi 1908. gadā. 1923. gadā pabeidzis Rīgas pilsētas vācu ģimnāziju. Iestājies Latvijas Universitātē, sākumā studējis farmāciju, pēc viena gada pārgājis uz Medicīnas fakultāti, ko 1931. gadā arī absolvējis. Specializējies ādas un venēriskajās slimībās. Strādājis Rīgas slimokasēs un privātpraksē. Sportam pievērsās 1923. gadā. Piedalījās 1924. gada vasaras olimpiskajās spēlēs Parīzē, kur startēja trijās disciplīnās: 100 m, 200 m un desmitcīņā. Abās sprinta distancēs nepārvarēja priekšskrējiena kārtu, savukārt desmitcīņā ar 5981,67 punktiem ieņēma 14. vietu, kas bija labākais Latvijas vieglatlētu rezultāts. Jekals 20 reizes kļuva par Latvijas čempionu dažādās disciplīnās. 1942. gada vasarā saslimis ar smagu locītavu iekaisumu (poliartrītu). Turpinājis ārsta praksi līdz Latvijas atstāšanai 1944. gadā. Strādājis latviešu nometnē Augsburgā. 1950. gadā pārcēlies uz dzīvi ASV. Te ieguvis ārsta diplomu, strādājis slimnīcā, bija privātā prakse. Bija precējies, kopā ar sievu Arvidu (dzimušu Lizdiņu) (1905—1964) uzaudzinājuši divus dēlus: Igo (1938—1982) un Valdemaru Jāni (1939—2005). Miris pēc pārciestas smadzeņu triekas. Rīgas Prefektūras pasu lietu kolekcija — Latvijas Valsts vēstures arhīvs, 2996. f., 9. apr., 11579. l Rīgas Mārtiņa vācu ev. lut. draudzes kristīto reģistrs. — 1904.g. — Nr.91. «Duna Zeitung. - 1908.g. 12.maijs». Arhivēts no oriģināla, laiks: 2019. gada 15. maijā. Skatīts: 2019. gada 26. decembrī. LU studentu datubāze "Im memoriam". Latviešu Ārstu un Zobārstu Apvienība. Apkārtraksts 94.-95. "Latvieši aizjūrā". Latvija (5.). 1969. gada 2. janvārī. «Gvido Jekals». Latvijas Olimpiskā komiteja. Arhivēts no oriģināla, laiks: 2016. gada 4. martā. Skatīts: 2016. gada 14. februārī. Nekropole.info MyHeritage.com US Social Security Death Index «Laiks. - 1969.g. 15.janvāris». Arhivēts no oriģināla, laiks: 2019. gada 15. maijā. Skatīts: 2019. gada 26. decembrī. Olympedia profils (angliski) LOK profils Trach and Field vieglatlēta profils (angliski)