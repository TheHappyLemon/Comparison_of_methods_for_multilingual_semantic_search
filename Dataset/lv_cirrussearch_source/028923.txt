Stīvens Ročs (angļu: Stephen Roche; dzimis 1959. gada 28. novembrī) ir bijušais profesionālais Īrijas šosejas riteņbraucējs. Savā 13 gadus ilgajā profesionāļa karjerā viņš labākos panākumus guva 1987. gadā, kļūdams tikai par otro riteņbraucēju, kurš sezonas laikā izcīnījis uzvaras trijās nozīmīgās sacensībās — Tour de France un Giro d'Italia daudzdienu sacensībās, kā arī Pasaules čempionāta grupas braucienā. Roča karjera sakrita ar cita viņa tautieša Šona Kellija panākumu gadiem. Lai arī Ročs bija viens no savas paaudzes labākajiem braucējiem un viņam piemita īpaši izkopts pedalēšanas stils, viņš cieta no ceļgala savainojumiem un pēc 1987. gada vairs nepiedalījās cīņā kopvērtējuma uzvaru Lielajās tūrēs. Karjeras laikā viņš izcīnīja 58 uzvaras profesionālās sacensībās. Visas no tām joprojām ir spēkā, lai arī Ročam ir izvirzītas apsūdzības EPO lietošanā viņa karjeras beigu daļā. Ročs dzīvo Antibā Azūra krastā. Viņš joprojām ir iesaistīts sportā, organizējot riteņbraukšanas nometnes Maļorkā, organizējot sacensības un strādājot par riteņbraukšanas komentētāju Eurosport. Ročam ir četri bērni no bijušās sievas Lidijas; abi izšķīrās 2004. gadā. Viens no dēliem, Nikolass Ročs, šobrīd ir profesionāls riteņbraucējs un uzvarēja 2009. gada Īrijas čempionātā grupas braucienā. Stīvena brālis Lorenss Ročs arī bija profesionāls riteņbraucējs, kurš 1991. gadā vienīgo reizi piedalījās Tour de France. Viņi abi bija komandas biedri Ton Ton Tapis komandā. Roča brāļadēls Denjels Mārtins arī ir profesionāls riteņbraucējs, 2008. gada Īrijas čempionātā grupas braucienā. 2008. gadā Ročs noskrēja Ņujorkas maratonu ar rezultātu 4:21:09. 2022. gadā viņš tika atzīts par vainīgu apsūdzībās par sava Spānijā reģistrētā uzņēmuma līdzekļu lietošanu personīgiem mērķiem 730 000€ apjomā. Piezīme: IZST — izstājās «Stephen Roche found guilty of fraud, ordered to repay €730,000». CyclingTips (angļu). 2022-05-02. Skatīts: 2022-05-02. Vikikrātuvē par šo tēmu ir pieejami multivides faili. Skatīt: Stīvens Ročs. Olympedia profils (angliski) The Sport.org profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) CycleDatabase profils (angliski) Oficiālie Tour de France rezultāti Stīvena Roča velonometne Maļorkā Stīvena Roča labdarības velobrauciens