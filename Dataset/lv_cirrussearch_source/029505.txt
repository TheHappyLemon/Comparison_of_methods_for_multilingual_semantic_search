Žanna Friske (krievu: Жанна Владимировна Фриске; dzimusi 1974. gada 8. jūlijā, mirusi 2015. gada 15. jūnijā) bija krievu aktrise un dziedātāja. Kļuva pazīstama ar dalību popgrupā Блестящие, kurā dziedāja no 1997. līdz 2003. gadam, kad grupu pameta, lai veidotu solokarjeru. Grupas sastāvā izdeva sešus studijas albumus. Solokarjera ilga desmit gadus līdz 2013. gadam. 2005. gadā izdeva vienīgo soloalbumu: Жанна. Filmējusies tādās filmās kā Ночной дозор (2004) un Дневной дозор (2006). 2013. gada vidū, drīz pēc dēla piedzimšanas, sāka sūdzēties par galvassāpēm. 2013. gada nogalē pārstāja parādīties sabiedrībā. 2014. gada janvārī parādījās pirmās ziņas par Friskes slimību. Tika ziņots, ka Friskei ir diagnosticēta glioblastoma (smadzeņu audzēja veids). Dziedātājas ārstēšanai tika vākti ziedojumi (kopumā vairāk par 67 miljoniem rubļu). 2014. gadā izgājusi rehabilitāciju Jūrmalā, Latvijā. Dziedātājas stāvoklis pasliktinājās. Friske nomira 2015. gada 15. jūnijā 40 gadu vecumā. Studijas albumi «СМИ сообщили о смерти Жанны Фриске от рака». РБК. 2015-06-16. «Умерла Жанна Фриске». Super.ru. 2015-06-16. Arhivēts no oriģināla, laiks: 2015-06-15. Skatīts: 2015-06-16. «Умерла Жанна Фриске». ТАСС. 2015-06-16. Arhivēts no oriģināla, laiks: 2015-06-16. Skatīts: 2015-06-16. Vikikrātuvē par šo tēmu ir pieejami multivides faili. Skatīt: Žanna Friske. Oficiālā tīmekļa vietne