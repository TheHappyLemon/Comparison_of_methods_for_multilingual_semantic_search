Lodes grūšana vīriešiem bija viena no 23 disciplīnām, kas tika aizvadīta vieglatlētikas sacensības ietvaros 1900. gada vasaras olimpiskajās spēlēs Parīzē. Sacensības notika 1900. gada 14. jūlijā un 15. jūlijā Kruakatelānā, Buloņas meža teritorijā. Tajās startēja 11 sportisti no piecām valstīm. Lodes grūšanas sacensības bija sadalītas divās kārtās. Pirmā kārta bija kvalifikācija, kas tika aizvadīta 14. jūlijā, startēja 15 sportisti. Fināla kārtai, kas tika aizvadīta 15. jūlijā, kvalificējās 5 labākie sportisti. Lodes grūšana bija viena no 5 disciplīnām, kurā visas olimpiskās medaļas izcīnīja ASV sportisti. Zelta medaļu ar fināla rezultātu 14,10 metri (kvalifikācijā — 13,80 metri) izcīnīja Ričards Šeldons, sudraba medaļu ar rezultātu 12,85 metri ieguva Džosija Makrakens, bet bronzas medaļu ieguva iepriekšējo olimpisko spēļu lodes grūšanas čempions Roberts Garets. Zelta medaļas ieguvējs ASV sportists Ričards Šeldons divas reizes laboja olimpisko rekordu šajā disciplīnā. Sākotnēji viņš kvalifikācijas kārtā uzstādīja rezultātu 13,80 metri, bet fināla kārtā to uzlaboja uz 14,10 metriem. Pirmoreiz lodes grūšanas sacensībās olimpiskajās spēlēs bija pārstāvēta Ungārija un Zviedrija. (*) — neoficiālais pasaules rekords Pamatraksts: Vieglatlēti 1900. gada vasaras olimpiskajās spēlēs Lodes grūšanā startēja 11 sportisti no 5 valstīm. Ungārija un Zviedrija pirmo reizi bija pārsrāvētas augstlēkšanas sacensībās. Iekavās norādīts startējošo sportistu skaits no attiecīgās valsts.  ASV (4)  Dānija (1)  Grieķija (2)  Ungārija (2)  Zviedrija (2) «Athletics at the 1900 Paris Summer Games: Men's Shot Put». Sports Reference. Arhivēts no oriģināla, laiks: 2020. gada 15. septembris. Skatīts: 2020. gada 15. septembris. «Paris 1900 Athletics — shot put men». Starptautiskā Olimpiska komiteja. Skatīts: 2020. gada 9. septembris. Vieglatlētika 1900. gada vasaras olimpiskajās spēlēs — lodes grūšana vīriešiem (Sports Reference) (angliski) Vieglatlētika 1900. gada vasaras olimpiskajās spēlēs — lodes grūšana vīriešiem (Olympedia) (angliski) Vieglatlētika 1900. gada vasaras olimpiskajās spēlēs — lodes grūšana vīriešiem (Olympics) (angliski) De Wael, Herman. Herman's Full Olympians: "Athletics 1900". Accessed 18 March 2006. Available electronically at [1] Arhivēts 2006. gada 11. februārī, Wayback Machine vietnē.. Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.