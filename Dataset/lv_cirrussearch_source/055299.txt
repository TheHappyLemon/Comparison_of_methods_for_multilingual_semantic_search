Jautro un atjautīgo klubs jeb KVN (krievu: Клуб весёлых и находчивых (КВН); Klub Vesjolih i Nahodčivih) ir PSRS, vēlāk Krievijas humora televīzijas šovs un starptautisks konkurss, kurā komandas (parasti universitāšu studenti) sacenšas, sniedzot smieklīgas atbildes uz jautājumiem un rādot sagatavotus skečus. Pirmo reizi PSRS televīzija šo programmu pārraidīja 1961. gada 8. novembrī. Vienpadsmit gadus vēlāk, 1972. gadā, kad daži raidījumi tika pārraidīti tiešraidē, padomju cenzori studentu improvizētos jokus sāka uzskatīt par aizskarošiem un pretpadomju, tadējādi KVN tika aizliegts. Izrāde tika atjaunota četrpadsmit gadus vēlāk Perestroikas laikmetā 1986. gadā, un tās vadītājs bija Aleksandrs Masļakovs. Tā ir viena no visilgāk raidītām televīzijas programmām Krievijas televīzijā. Tai ir arī savi svētki 8. novembrī, spēles dzimšanas dienā, ko KVN spēlētāji svin katru gadu, kopš tā tika pirmo reizi izsludināta un plaši atzīmēta 2001. gadā. Vikikrātuvē par šo tēmu ir pieejami multivides faili. Skatīt: Jautro un atjautīgo klubs.