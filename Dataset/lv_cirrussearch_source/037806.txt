Eiropas individuālais šaha čempionāts ir šaha Eiropas šaha savienības (angļu: European Chess Union (ECU)) organizētas Eiropas labāko šahistu sacensības, kas notiek katru gadu kopš 2000. gada. Pirmais šaha turnīrs ar nosaukumu Eiropas čempionāts (vācu: Europameisterschaft) notika Minhenē no 14. līdz 26. septembrim. To Otrā pasaules kara laikā organizēja Lielvācijas šaha savienība ar Ērhartu Postu priekšgalā. Neskatoties uz spēcīgo dalībnieku sastāvu (uzvarēja toreizējais Pasaules čempions šahā Aleksandrs Aļehins, otrais bija igauņu lielmeistars Pauls Keress, bet 3.-5. vietu dalīja Jefims Bogoļubovs, Jans Foltiss un Kurts Rihters), turnīru nevarēja uzskatīt par pilvērtīgu Eiropas šaha čempionātu, jo tajā nepiedalījās ne pretējās karojošās puses pārstāvji no Padomju Savienības, Lielbritānijas, kā arī ebreju šahisti, kuriem bija liegta piedalīšanās nacistu rasu politikas dēļ. Turnīrs drīzāk kļuva par Trešā reiha politiskās propagandas pasākumu un mūsdienās netiek uzskatīts par oficiālu Eiropas šaha čempionātu. Eiropas individuālais šaha čempionāts sastāv no diviem atsevišķiem turnīriem vīriešiem un sievietēm. Abi turnīri notiek pēc Šveices sistēmas, izņemot pirmo turnīru sievietēm, kas 2000. gadā notika pēc izslēgšanas sistēmas. Kārtu skaits abos turnīros dažādos gados ir svārstījies no 11 līdz 13. Vīriešu turnīram ir atklāta turnīra statuss, un tajā var piedalīties arī sievietes. 2001. gadā Judīte Polgāra tikai pārspēlēs par 3. vietu piekāpās Zurabam Azmaiparašvili, bet 2011. gadā viņa izcīnīja bronzas medaļu vīriešu konkurencē. Abiem turnīriem ir arī atlases raksturs. Vīriešu turnīrā labākie Eiropas šahisti kvalificējās uz Pasaules kausa izcīņu šahā pēc izslēgšanas sistēmas, bet sieviešu turnīrā labākās Eiropas šahistes kvalificējās uz Pasaules čempionātu šahā sievietēm pēc izslēgšanas sistēmas. Atlases vietu skaits ir mainīgs, un tas tiek noteikts pirms katra čempionāta. Godalgoto un atlases vietu dalīšanas gadījumā tiek izmantotas papildu spēles ātrajā šahā vietu sadalījuma noskaidrošanā. No Latvijas šahistiem labāko rezultātu Eiropas individuālajos šaha čempionātos ir sasniedzis Igors Kovaļenko, kas 2016. gadā izcīnīja sudraba medaļu. 2017. gada aprīlī Rīgā notika 18. Eiropas individuālais šaha čempionāts sievietēm. 2020. gadā Eiropas individuālie šaha čempionāti nenotika sakarā ar COVID-19 pandēmiju. 2022. un 2023. gada turnīrā sakarā ar Krievijas 2022. gada iebrukumu Ukrainā visi Krievijas un Baltkrievijas šahisti piedalījās zem Starptautiskās Šaha federācijas (FIDE) karoga. Eiropas komandu šaha čempionāts Eiropas jauniešu šaha čempionāts Munich (1942) European Men Championship 2000. Atjaunināts: 2017. gada 15. martā Eiropas individuālais šaha čempionāts 2000. gadā Campionato Europeo - European Chess Championship. Atjaunināts: 2020. gada 23. jūnijā Eiropas individuālais šaha čempionāts vīriešiem (līdz 2014. gadam) Campionato Europeo femminile - European Women Chess Championship. Atjaunināts: 2020. gada 23. aprīlī Eiropas individuālais šaha čempionāts sievietēm (līdz 2014. gadam) European Individual Chess Championship 2017 Minsk. Atjaunināts: 2017. gada 15. martā Eiropas individuālais šaha čempionāts vīriešiem 2017. gadā Minskā European Individual Women's Chess Championship 2017. Atjaunināts: 2017. gada 15. martā Eiropas individuālais šaha čempionāts sievietēm 2017. gadā Rīgā European Individual Chess Championship 2018 Batumi Eiropas individuālais šaha čempionāts vīriešiem 2018. gadā Batumi European Individual Women Chess Championship 2018 Slovakia Eiropas individuālais šaha čempionāts sievietēm 2018. gadā Visoke Tatri European Individual Chess Championship 2019 Eiropas individuālais šaha čempionāts vīriešiem 2019. gadā Skopjē European Women's Individual Chess Championship 2019. Atjaunināts: 2019. gada 12. aprīlī Eiropas individuālais šaha čempionāts sievietēm 2019. gadā Antaljā European Individual Chess Championship 2021 - Reykjavik Open Eiropas individuālais šaha čempionāts vīriešiem 2021. gadā Reikjavikā European Women's Individual Chess Championship 2021 Eiropas individuālais šaha čempionāts sievietēm 2021. gadā Jasos European Individual Chess Championship 2022 Eiropas individuālais šaha čempionāts vīriešiem 2022. gadā Slovēnijā European Women Chess Championship 2022 Eiropas individuālais šaha čempionāts sievietēm 2022. gadā Prāgā European Individual Chess Championship 2023 Eiropas individuālais šaha čempionāts vīriešiem 2023. gadā Serbijā European Women Chess Championship 2023 Eiropas individuālais šaha čempionāts sievietēm 2023. gadā Melnkalnē