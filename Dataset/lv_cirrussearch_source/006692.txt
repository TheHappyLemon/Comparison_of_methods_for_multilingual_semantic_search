Flyleaf ir 2000. gadā izveidota alternatīvā roka grupa no ASV. Grupai ir bijuši ievērojami panākumi dažādos populārā roka, kā arī kristīgā roka un kristīgā metāla mūzikas žanru topos. Sākotnējais grupas nosaukums bija Passerby, bet neilgi pirms sava debijas albuma Flyleaf izdošanas, grupa savu nosaukumu nomainīja uz Flyleaf. Debijas albums tika pārdots vairāk nekā miljons eksemplāros, iegūstot platīna statusu. Grupa savu otro studijas albumu Memento Mori izdeva 2009. gada 10. novembrī. Albums Billboard albumu topā sasniedza 8. vietu, iegūstot vēl lielākus panākumus nekā grupas pirmais albums. 2011. gada februārī grupa sāka darbu pie jaunā albuma veidošanas. 2012. gada 1. jūnijā apvienība caur Twitter paziņoja, ka jaunākā albuma un arī tā pirmā singla nosaukums ir New Horizons. Singls pirmatskaņojumu 'piedzīvoja' 2012. gada 1. augustā un klajā tika laists caur iTunes 2012. gada 21. augustā. 2012. gada 4. septembrī, Leisijas Sturmas dzimšanas dienā Flyleaf klajā laida New Horizons singla video. Video klipā fonā arī bija redzama Flyleaf skaņu montiera Riča Keldvela fotogrāfija, kurš 2012. gada aprīlī gāja bojā traģiskā autoavārijā. Flyleaf arī klajā laida singlu Call You Out, 2012. gada 25. septembrī. Apvienība vēlāk paziņoja, ka albuma izdošanas laiks būs 2012. gada 30. oktobris. 2012. gada 22. oktobrī apvienība paziņoja par solistes Leisijas Sturmas aiziešanu no grupas. Peta Sīlsa rakstītajā paziņojumā teikts, ka Sturmas vietu aizņems bijušās rokgrupas Vedera dalībniece Kristena Meja. Sturma ir teikusi: "Tā ir bijusi teju vai svētība būt Flyleaf sastāvdaļai visus šos 10 gadus un uzstāties ar šiem četriem apbrīnojamajiem cilvēkiem un visu Flyleaf komandu, kuru esmu iemīlejusi gluži kā savu ģimeni.[...] Esmu ļoti priecīga, ka puiši turpinās uzstāties un rakstīt mūziku..." 2014: Between the Stars 2013: Who We Are «Flyleaf - allmusicguide.com». Skatīts: 2010. gada 22. februārī. Flyleaf's MySpace at myspace.com. Atjaunots: 2010. gada 22. februārī. Blabbermouth.net Flyleaf singer says voice is great after long rest Arhivēts 2011. gada 6. jūnijā, Wayback Machine vietnē. (2008. gada 13. novembris). Atjaunots: 2010. gada 22. februārī. Grupas oficiālā mājaslapa (angliski)