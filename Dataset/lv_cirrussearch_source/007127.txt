C2P (poļu: ciągnik 2-tonowy polski) tulkojumā vilcējs 2 tonnīgais — Polijas kāpurķēžu artilērijas vilcējs, viens no visvairāk Polijā izgatavotajiem. Kāpurķēžu artilērijas vilcēju C2P konstruēja inženieri J.Lapuževskis un A. Šmidts. Šī bija uzlabota vilcēja C2T versija. Tas tika konstruēts uz tanketes TKS bāzes. Pirmā partija tika izgatavota 1937. gadā un tā sastāvēja no 196 mašīnām. Sakarā ar Otrā pasaules kara sākšanos otrā partija pilnībā tā arī netika izgatavota. Vilcējs C2P visbiežāk tika lietots, lai pārvietotu vieglos lielgabalus (it īpaši Bofors wz. 36). Tāpat tas tika lietots arī munīcijas pārvadāšanai. 1938. gadā uz vilcēja tika novietots artilērijas lielgabals, kā rezultātā radās PAI TKS-D. Diemžēl, projekts tā arī netika pabeigts sakarā ar kara sākšanos. Līdz mūsdienām ir saglabājušies vairāki vilcēji. Tie atrodas muzejos Arlonē (Beļģija), Varšavā (Polija) un Obernē (ASV, Indiānas štatā). Vikikrātuvē par šo tēmu ir pieejami multivides faili. Skatīt: C2P. (poliski) Apraksts un bildes