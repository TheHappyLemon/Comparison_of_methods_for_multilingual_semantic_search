Dzelzceļa pieturas punkts Biznesa augstskola "Turība" jeb BA "Turība" atrodas Rīgas dienvidu daļā, Atgāzenes apkaimē, dzelzceļa līnijas Rīga—Jelgava 6. kilometrā. Pieturas punktā "Turība" pietur tikai elektrovilcieni maršrutā Rīga—Jelgava. Pieturas punktā biļešu kase ir slēgta. Pieturas punkts atklāts 2003. gada 29. augustā plkst. 14:00 un atrodas blakus Biznesa augstskolas "Turība" dienesta viesnīcai. Turība ir jaunākais pieturas punkts līnijā un vienīgā dzelzceļa pasažieru pietura Latvijā, kas no jauna uzbūvēta pēc neatkarības atgūšanas (2023. gadā līnijā tiek būvētas 2 jaunas pieturas — "Bērnu slimnīca" pārceļamās Atgāzenes vietā, kā arī Baložu pietura tiks pārcelta ap 1 km Rīgas virzienā). Pieturas punkts uzbūvēts par privātās augstskolas līdzekļiem. 2009. gadā biļetes cena līdz Rīgai bija 0,50 Ls jeb 0,70 EUR (ceļā aptuveni 9 minūtes), bet līdz Jelgavai 1,30 Ls jeb 1,85 EUR (ceļā aptuveni 40 minūtes). 2022. gadā biļetes cena līdz Rīgai ir 0,86 EUR (ceļā aptuveni 9 minūtes), bet līdz Jelgavai 1,89 EUR (ceļā aptuveni 35 minūtes). Turības stacija (2020) Sliežu ceļi Rīgas virzienā Sliežu ceļi Jelgavas virzienā Turības stacija no Dzelzceļa ielas Sliežu ceļi (skats Rīgas virzienā) Turības stacija 2011. gadā Turības stacijas ēka no Dīķa ielas puses Turības stacijas ēka Stacijas ēka un sliežu ceļi «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-07-31. Svinīgi atklāj dzelzceļa staciju ‘Turība’ T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 44. lpp. ISBN 978-9984-38-698-0