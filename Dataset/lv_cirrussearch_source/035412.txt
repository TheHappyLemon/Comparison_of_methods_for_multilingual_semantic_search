Džao Sjue (ķīniešu: 赵雪, piņjiņs: Zhào Xuě; dzimusi 1985. gada 6. aprīlī Dzjinaņā) ir Ķīnas starptautiskā lielmeistare šahā (2008). Trīs reizes uzvarējusi Pasaules junioru šaha čempionātos: 1997. gadā Kannās U12 vecuma grupā, 1999. gadā U14 vecuma grupā un 2002. gadā Goa U20 vecuma grupā. Daudzu nacionālo un starptautisko šaha turnīru laureāte. 2000. gadā Budapeštā uzvarējusi šaha turnīrā First Saturday. 2003. gadā uzvarējusi visas 9 partijas šaha turnīrā Kannās. 2005. gadā dalījusi pirmo vietu Ķīnas sieviešu šaha čempionātā. 2007. gadā Krievijā kopā ar Džu Čeņu dalījusi pirmo vietu šaha turnīrā North Urals Cup. 2009. gadā kļuvusi par Ķīnas sieviešu šaha čempionāta vicečempioni. Šo panākumu atkārtojusi arī 2011. gadā. 2011. gadā Naļčikā FIDE sieviešu šaha Grand Prix sērijas turnīrā uzvarējusi par 2½ punktiem apsteidzot otrās vietas ieguvēju Dzjui Veņdzjuņu. 2013. gadā uzvarējusi sieviešu konkurencē Gibraltāras šaha festivālā. 2013. gadā Universiādē Kazaņā izcīnījusi zelta medaļas gan komandu, gan individuālajā vērtējumā. 2015. gadā Jaunzēlandes pilsētā Devonportā kļuvusi par šaha turnīra New Zealand Open uzvarētāju. Piedalījusies Pasaules šaha čempionātos sievietēm pēc izslēgšanas sistēmas: 2004. gadā Elistā 1. kārtā uzvarējusi Šadi Paridaru, bet 2. kārtā zaudējusi Elizabete Pēcai; 2006. gadā Jekaterinburgā 1. kārtā zaudējusi Marijai Kursovai; 2008. gadā Naļčikā 1. kārtā uzvarējusi Marisu Surjelu, bet 2. kārtā zaudējusi Šeņai Janai; 2010. gadā Antakjā sasniegusi savu lielāko panākumu, kad 1. kārtā uzvarējusi Martu Fjerro, 2. kārtā uzvarējusi Maiju Čiburdanidzi, 3. kārtā uzvarējusi Jeļenu Dembo, ceturtdaļfinālā uzvarējusi Almīru Skripčenko, bet pusfinālā zaudējusi Žuaņai Lufei; 2012. gadā Hantimansijskā 1. kārtā uzvarējusi Natāliju Hudgarjanu, 2. kārtā uzvarējusi Nino Hurcidzi, 3. kārtā uzvarējusi Mariju Muzičuku, bet ceturtdaļfinālā zaudējusi Dronavalli Hārikai; 2015. gadā Sočos 1. kārtā uzvarējusi Marisu Surjelu, 2. kārtā uzvarējusi Salomei Melia, 3. kārtā uzvarējusi Belu Hotenašvili, bet ceturtdaļfinālā zaudējusi Natālijai Pogoņinai; 2017. gadā Teherānā 1. kārtā uzvarējusi Ajelenu Martinesu, bet 2. kārtā zaudējusi Padminī Routai; 2018. gadā Hantimansijskā 1. kārtā uzvarējusi Karolīnu Luhanu, bet 2. kārtā zaudējusi Žansajai Abdumalikai. Sekmīgi pārstāvējusi Ķīnas komandu lielākajos komandu šaha turnīros: Pasaules šaha olimpiādēs piedalījusies 8 reizes (2002-2016). Komandu vērtējumā izcīnījusi 3 zelta (2002, 2004, 2016), 3 sudraba (2010, 2012, 2014) un bronzas (2006) medaļas. Individuālajā vērtējumā izcīnījusi 5 zelta (2002 - divas, 2004, 2006, 2012) un bronzas (2004) medaļas; Āzijas komandu šaha čempionātos piedalījusies 4 reizes (1999, 2008, 2012, 2016). Komandu vērtējumā izcīnījusi 3 zelta (2008, 2012, 2016) un sudraba (1999) medaļas. Individuālajā vērtējumā izcīnījusi 3 zelta (2008, 2012, 2016) un bronzas (1999) medaļas; Pasaules vīriešu komandu šaha čempionātā piedalījusies 2005. gadā; Pasaules sieviešu komandu šaha čempionātos piedalījusies 4 reizes (2007-2011, 2017). Komandu vērtējumā izcīnījusi 3 zelta (2007, 2009, 2011) un sudraba (2017) medaļas. Individuālajā vērtējumā izcīnījusi 3 zelta (2007 - divas, 2011) medaļas. Par panākumiem turnīros FIDE 2001. gadā Džao Sjuei piešķīra starptautiskās lielmeistares (WGM), bet 2008. gadā - starptautiskā lielmeistara (GM) nosaukumu. World Junior Championships 2002 «Chinese Championship 2009». Arhivēts no oriģināla, laiks: 2012. gada 9. novembrī. Skatīts: 2016. gada 16. septembrī. 2011 Chinese Championship Nalchik GP: Zhao Xue loses final game, wins event by 2½ points Nikita Vitiugov wins Gibraltar after tiebreak Zhao Xue convincing winner of 2015 New Zealand Open 2004 FIDE Knockout Matches (Women) 2006 FIDE Knockout Matches 2008 FIDE Knockout Matches «2010 FIDE Knockout Matches». Arhivēts no oriģināla, laiks: 2016. gada 5. martā. Skatīts: 2016. gada 16. septembrī. «2012 FIDE Knockout Matches». Arhivēts no oriģināla, laiks: 2019. gada 30. aprīlī. Skatīts: 2017. gada 17. februārī. 2015 FIDE Knockout Matches «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 16. februārī. Women’s World Championship 2018 OlimpBase :: Women's Chess Olympiads :: Zhao Xue OlimpBase :: Women's Asian Team Chess Championship :: Zhao Xue OlimpBase :: World Men's Team Chess Championship :: Zhao Xue OlimpBase :: World Women's Team Chess Championship :: Zhao Xue Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)