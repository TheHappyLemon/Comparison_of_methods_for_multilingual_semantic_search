"Suņa spēks" (angļu: The Power of the Dog) ir 2021. gada vesterns, psiholoģiskā drāmas filma. Filmas režisore, scenārija autore un viena no producentēm ir Džeina Kempione. Filmas sižets balstīts uz Tomasa Sevedža 1967. gada tāda paša nosaukuma romānu. Galvenās lomas atveido Benedikts Kamberbačs, Kirstena Dansta, Džesijs Plemonss un Kodijs Smits-Makfī. Filmēšana lielākoties norisinājās Jaunzēlandes Otāgo reģionā. Šī ir starptautiskā kopražojuma filma (Jaunzēlandes, Austrālijas, Apvienotās Karalistes un Kanādas). Filmā tiek apspēlētas mīlestības, skumju, aizvainojuma, skaudības un seksualitātes tēmas. Filmas "Suņa spēks" pasaules pirmizrāde notika 78. Venēcijas kinofestivālā 2021. gada 2. septembrī, kur Kempione ieguva Sudraba lauvas balvu kā labākā režisore. Ierobežotā seansu skaitā to demonstrēja Austrālijas un Jaunzēlandes kinoteātros no 2021. gada 11. novembra un ASV un Apvienotās Karalistes kinoteātros no 2021. gada 17. novembra. Straumēšanas kanālā Netflix tā ir pieejama kopš tā paša gada 1. decembra. Filma saņēmusi pozitīvas kritiķu atsauksmes, kas atzīmē Kempiones režiju un scenāriju, operatora darbu, skaņu celiņu un aktierspēli. Amerikas Kinoinstitūts to nosaucis par vienu no labākajām 2021. gada filmām, kā arī filma saņēmusi septiņas 79. Zelta globusa balvas nominācijas, no kurām ieguva trīs balvas, tostarp arī kā "Labākā drāmas filma", un desmit 27. Kritiķu izvēles balvas nominācijas, tostarp kategorijā "Labākā filma". Filma saņēmusi 12 nominācijas 94. Kinoakadēmijas balvai, tostarp arī kategorijās "Labākā filma" un "Labākais režisors". Ieguva šo balvu kategorijā "Labākais režisors". Filma saņēma arī astoņas nominācijas BAFTA kino balvai, no kurām ieguva divas balvas — "Labākā filma" un "Labākais režisors". «The Power of the Dog». Venēcijas kinofestivāls. 2021. gada 16. jūlijs. Skatīts: 2021. gada 26. jūlijs. Jonathan Romney. «'The Power Of The Dog': Venice Review», 2021. gada 3. septembris. Skatīts: 2021. gada 24. decembris. Rebecca Keegan. «Jane Campion on 'The Power of the Dog's Toxic Masculinity and Why She Won't Make a Marvel Movie». The Hollywood Reporter, 2021. gada 10. septembris. Skatīts: 2021. gada 11. novembris. «The Power of the Dog (2021)». Box Office Mojo. Skatīts: 2022. gada 17. augustā. «The Power of the Dog review: a gripping psychodrama». BFI (angļu). Skatīts: 2021-12-28. Owen Gleiberman. «‘The Power of the Dog’ Review: Jane Campion’s Psychodramatic Western Is Impeccably Crafted but Lacks the Major Voices of ‘The Piano’». Variety (en-US), 2021-09-02. Skatīts: 2021-12-28. «Review: 'The Power of the Dog' is a sublime gothic Western». AP NEWS (angļu). 2021-11-17. Skatīts: 2021-12-31. Mini Anthikad Chhibber. «‘The Power of the Dog’ movie review: A complex meditation on what it means to be a man». The Hindu (en-IN), 2021-12-03. ISSN 0971-751X. Skatīts: 2021-12-28. IMDb profils (angliski) Metacritic profils (angliski) Rotten Tomatoes profils (angliski)