Blagoveščenska (krievu: Благове́щенск) ir pilsēta Krievijas Federācijas austrumdaļā, Amūras apgabala administratīvais centrs, atrodas 7985 km no Maskavas. Izvietojusies iepretī Ķīnas pilsētai Heihe Amūras kreisajā krastā pie Zejas upes ietekas, cauri Blagoveščenskai ved Āzijas autoceļš AH 31 līdz Daliaņai Ķīnas austrumu daļā. Tā ir vienīgais kāda Krievijas Federācijas federācijas subjekta administratīvais centrs, kas atrodas tieši pie Krievijas Federācijas valsts robežas. Par pilsētas dibināšanas gadu uzskata 1856. gadu, kad Amūras kreisajā krastā Cjinu Ķīnas impērijas teritorijā izveidoja Krievijas impērijas armijas Ustjzejas posteni un pie tā sākās intensīva ciema izbūve kolonistu nometināšanai. Kad pēc Aigunas līguma parakstīšanas 1858. gadā Amūras kreisais (ziemeļu) krasts nonāca Krievijas impērijas īpašumā, Ustjzejas staņicas vietā nodibināja Blagoveščenskas pilsētu. http://www.gks.ru/free_doc/doc_2017/bul_dr/mun_obr2017.rar. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 114. lpp. Vikikrātuvē par šo tēmu ir pieejami multivides faili. Skatīt: Blagoveščenska. Encyclopædia Britannica raksts (angliski) Krievijas Lielās enciklopēdijas raksts (krieviski)