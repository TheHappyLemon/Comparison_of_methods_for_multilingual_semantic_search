Maikls Deivids Epteds (angļu: Michael David Apted; dzimis 1941. gada 10. februārī, miris 2021. gada 7. janvārī) bija angļu kinorežisors, producents, scenārists un aktieris. Viens no savas paaudzes ražīgākajiem angļu kinorežisoriem. Pazīstams kā režisors dokumentālajai sērijai Up (1964 –2019), Džeimsa Bonda filmai "Ar pasauli nepietiek" (The World Is Not Enough, 1999) un ASV filmai Coal Miner's Daughter (1980); pēdējā filma tika nominēta septiņām Kinoakadēmijas balvām, tostarp nominācijā "Labākā filma". Vēl viņš ir režisējis filmu "Nella" (Nell, 1994), kas saņēma trīs Zelta globusa balvas nominācijas un vienu Kinoakadēmijas balvas nomināciju, kā arī pozitīvu kritiku saņēmušās filmas "Gorillas miglā" (Gorillas in the Mist, 1988) un Enigma (2001). 2003. gada 29. jūnijā Epteds tika ievēlēts par Amerikas režisoru ģildes prezidentu, šo amatu viņš ieņēma līdz 2009. gadam. Epteds režisējis filmu Amazing Grace, kuras pirmizrāde noslēdza 2006. gada Toronto Starptautisko kinofestivālu. 2008. gadā apbalvots ar Svētā Miķeļa un Svētā Jura ordeni. Epteda pēdējā filma, trilleris "Slepenā aģente", iznāca 2017. gadā. «Michael Apted Elected DGA President; New National Board, Slate of Officers Also Chosen». Directors Guild of America. Business Wire. 2003. gada 29. jūnijs. Skatīts: 2021. gada 9. janvāris. «Michael Apted (1941-2021) - Visual History Interview». Directors Guild of America (angļu). Skatīts: 2021-01-09. Matthew Kumar. «Toronto International Film Festival 2006: Everything Announced». Torontoist, 2006-08-22. Arhivēts no oriģināla, laiks: 2021-01-11. Skatīts: 2021-01-09. Vikikrātuvē par šo tēmu ir pieejami multivides faili. Skatīt: Maikls Epteds. IMDb profils (angliski) AllMovie profils (angliski) Box Office Mojo profils (angliski)