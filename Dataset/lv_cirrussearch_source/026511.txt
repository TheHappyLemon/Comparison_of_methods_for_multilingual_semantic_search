Nova Baņa (slovāku: Nová Baňa) ir pilsēta Slovākijā, Banska Bistricas apgabala Žarnovicas apriņķī pie Hronas upes. Rakstos pirmoreiz minēta 1337. gadā. Pilsētas tiesības ieguvusi 1345. gadā. Tāpat kā lielākā daļa no Slovākijas teritorijas, Nova Baņa gadsimtiem atradusies Ungārijas sastāvā, tās ungāriskais nosaukums ir Ūjbāņa (Újbánya). Pilsēta attīstījās kā zelta ieguves centrs, to ieguva līdz 1887. gadam. 1722. gadā Nova Baņas šahtā pirmoreiz kontinentālajā Eiropā tika lietots tvaika dzinējs. Pēc Pirmā pasaules kara pilsēta iekļāvās Čehoslovākijā. No 1993. gada — Slovākijas sastāvā. Pēc tautības vairums pilsētas iedzīvotāju ir slovāki (97,51 %). Pēc reliģiskās pārliecības — katoļi (82,53 %) un nereliģiozi (11,5 %). Nova Baņa ir futbolista Mareka Bakoša (Marek Bakoš, 1983) dzimtā pilsēta. No 1892. līdz 1896. gadam par Ungārijas parlamenta deputātu no Nova Baņas darbojās Ištvāns Tisa (Tisza István). Vikikrātuvē par šo tēmu ir pieejami multivides faili. Skatīt: Nova Baņa. Q110227967.