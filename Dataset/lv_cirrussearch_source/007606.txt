Lūks Šenns (angļu: Luke Schenn; dzimis 1989. gada 2. novembrī Saskatunā) ir profesionāls kanādiešu hokejists, spēlē aizsarga pozīcijā, Kanādas hokeja izlases dalībnieks. Pašlaik (2023) pārstāv NHL klubu Našvilas "Predators". L. Šena brālis Breidens Šenns arī ir profesionāls hokejists. 2008. gada NHL draftā viņu "Maple Leafs" izraudzījās ar kopējo 5. kārtas numuru. Pirms karjeras NHL viņš trīs sezonas spēlēja WHL klubā Kelowna Rockets. Debijas sezonā NHL (2008—2009) L. Šenns tika iekļauts līgas simboliskajā debitantu izlasē. "Maple Leafs" rindās Šenns ātri kļuva par vienu no komandas vadošajiem aizsargiem. 2012. gada vasarā "Maple Leafs" aizmainīja Šennu uz Filadelfijas "Flyers". Tās sastāvā viņš aizvadīja nākamās četras sezonas, līdz 2015.—16. gada sezonas vidū tika aizmainīts uz Losandželosas "Kings". 2016. gada vasarā noslēdza līgumu ar Arizonas "Coyotes", taču divus gadus vēlāk pievienojās Anahaimas "Ducks". Šennam neizdevās nostiprināties "Ducks" pamatsastāvā un sezonas gaitā viņš tika aizmainīts uz Vankūveras "Canucks". Nākamo sezonu aizvadīja Tampabejas "Lightning" rindās. Tās sastāvā viņš devās laukumā tikai 25 spēlēs, taču kopā ar komandu izcīnīja Stenlija kausu. 2021. gadā aizmainīts atpakaļ uz "Canucks", bet 2023. gadā atgriezies "Maple Leafs". L. Šenns Kanādas junioru izlases sastāvā ir izcīnījis zelta medaļu 2008. gada Pasaules junioru čempionātā, kā arī pieaugušo izlases sastāvā izcīnīja sudraba medaļu 2008. gada Pasaules čempionātā. «NHL announces 2008–09 All-Rookie Team». National Hockey League. 2009-06-18. Skatīts: 2010-04-16. Eliteprospects profils (angliski) Internet Hockey Database profils (angliski) NHL profils (angliski) Hockey-Reference profils (angliski)