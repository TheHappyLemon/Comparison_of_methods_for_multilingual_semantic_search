Gustavo Hulio Alfaro (spāņu: Gustavo Julio Alfaro; dzimis 1962. gada 14. augustā) ir argentīniešu futbola treneris un bijušais futbolists. Spēlējis pussarga pozīcijā. Kopš 2023. gada ir Kostarikas futbola izlases galvenais treneris. Trenera karjeru uzsāka 1992. gadā Atlético de Rafaela, tajā pašā klubā, kurā noslēdza spēlētāja karjeru. Karjeras turpinājumā vadīja dažādus Argentīnas klubus. 2001. gadā palīdzēja klubam Olimpo uzvarēt otrajā pēc līmeņa Argentīnas līgā un iekļūt Pirmajā divīzijā. Šo panākumu atkārtoja ar Quilmes 2003. gadā. 2007. gadā ar Arsenal de Sarandí uzvarēja otrajā nozīmīgākajā Dienvidamerikas klubu turnīrā Copa Sudamericana. 2009. gadā strādāja Saūda Arābijā par Al-Ahli komandas galveno treneri. Tomēr jau pēc četriem mēnešiem klubu atstāja personisku iemeslu dēļ. 2010. gada maijā otro reizi karjerā tika apstiprināts par Arsenal de Sarandí galveno treneri. 2012. gadā uzvarēja Clausura čempionātā, izcīnot klubam pirmo Argentīnas čempionu titulu tā vēsturē. 2012.—2013. gada sezonā uzvarēja Argentīnas kausa izcīņā. 2014. gada aprīlī pēc neveiksmīgu rezultātu sērijas tika atbrīvots no amata. Vēlāk vadīja arī tādas komandas kā Tigre, Laplatas "Gimnasia" un Huracán. 2019. gada janvārī kļuva par Boca Juniors galveno treneri. Tā paša gada maijā ar šo klubu uzvarēja Argentīnas superkausā. 2019.—2020. gada sezonā aizveda komandu līdz čempionu titulam Argentīnas Pirmajā divīzijā. 2020. gada augustā Alfaro tika iecelts par Ekvadoras izlases galveno treneri. 2022. gada FIFA Pasaules kausa kvalifikācijas turnīru Dienvidamerikas zonā izlase noslēdza 4. vietā, kvalificējoties finālturnīram. Pasaules kausa finālturnīrā Ekvadora nespēja izkļūt no grupas, un 2023. gada janvārī Alfaro amatu atstāja. 2023. gada novebrī kļuva par Kostarikas izlases galveno treneri. «Argentina's Arsenal dismiss coach sooner than expected». reuters.com (angļu). 2019. gada 3. janvārī. Skatīts: 2022. gada 1. novembrī. «Boca appoint Alfaro as new coach». reuters.com (angļu). 2019. gada 3. janvārī. Skatīts: 2022. gada 1. novembrī. «Argentine Alfaro named coach of Ecuador». reuters.com (angļu). 2020. gada 26. augustā. Skatīts: 2022. gada 1. novembrī. «Gustavo Alfaro Presented as Costa Rica Coach». ticotimes.net (angļu). 2023. gada 10. novembrī. Skatīts: 2024. gada 9. janvārī. Vikikrātuvē par šo tēmu ir pieejami multivides faili. Skatīt: Gustavo Alfaro. WorldFootball profils (angliski) National-Football-Teams profils (angliski) Transfermarkt trenera profils (angliski)