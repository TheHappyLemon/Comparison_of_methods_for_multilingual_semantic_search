Enna Šarlote Makleina (Anne Charlotte McClain; dzimusi 1979. gada 7. jūnijā) ir ASV astronaute, pulkvežleitnante. 2002. gadā Enna Makleina Savienoto Valstu Militārajā akadēmijā ieguva bakalaura grādu mehānikas inženierijā. 2004. gadā Bātas Universitātē viņa ieguva maģistra grādu aerokosmiskajā inženierijā. 2005. gadā Bristoles Universitātē Makleina ieguva maģistra grādu starptautiskajā drošībā. 2002. gadā viņa kļuva par ASV Armijas virsnieku. Enna Makleina ieguva helikoptera Bell OH-58 Kiowa pilota kvalifikāciju. No 2006. gada jūlija viņa 15 mēnešus viņa piedalījās Irākas karā, veicot 216 kaujas lidojumus. 2007. gadā Makleina tika pārcelta uz Havaju salām, kur bija eskadriļas izlūkošanas virsniece. No 2009. gada jūnija līdz 2010. gada maijam Fortrokerā Alabamas štatā viņa izgāja helikoptera Bell OH-58 Kiowa pilotu instruktoru kursus. Pēc tam līdz 2011. gada augustam viņa nodaļas komandiere 14. aviācijas pulkā Fortrokerā. 2013. gada jūnijā Makleina pabeidza ASV Jūras kara flotes izmēģinātājpilotu skolu. 2008. gadā Enna Makleina pieteicās NASA astronautu 20. grupu iesaukumam, bet netika uzaicināta uz pārbaudēm. Viņa pieteicās arī nākamajā iesaukumā, un 2013. gada 17. jūnijā tika uzņemta astronautu grupā. 2015. gadā viņa pabeidza astronautu vispārējo sagatavošanas kursu. Ennas Makleinas pirmais kosmiskais lidojums sākās 2018. gada decembrī, ar kosmosa kuģi Sojuz MS-11 dodoties uz Starptautisko kosmosa staciju. Viņa bija 57. ekspedīcijas, 58. ekspedīcijas un 59. ekspedīcijas lidojuma inženieris. Uz zemes atgriezās 2019. gada jūnijā. Anne C. McClain (Lt Col, U.S. Army) NASA Astronaut NASA Энн Шарлотт Макклейн astronaut.ru