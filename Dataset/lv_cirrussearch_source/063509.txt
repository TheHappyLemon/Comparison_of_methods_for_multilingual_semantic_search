Henrijs VIII Tjudors (angļu: Henry VIII Tudor; dzimis 1491. gada 28. jūnijā, miris 1547. gada 28. janvārī) bija Anglijas karalis no 1509. gada līdz nāvei 1547. gadā un Īrijas valdnieks no 1541. gada. Vislabāk pazīstams ar Anglijas reformāciju — anglikāņu baznīcas izveidošanu, kā arī lielo laulību skaitu — bijis precējies 6 reizes, pie kam no divām sievām šķīries, bet vēl divas sodījis ar nāvi par neuzticību. Henrija VIII laikā Anglijā nostiprinājās absolūtisms, viņš tiek uzskatīts par izglītotu un apdāvinātu valdnieku, tomēr mūža otrajā pusē izrādīja īpašu nežēlību pret saviem patiesajiem un iedomātajiem politiskajiem oponentiem, ko, iespējams, var saistīt ar to, ka valdnieks cieta no veselības problēmām un liekā svara. Henrija VIII lielo laulību skaitu saista ar vēlmi iegūt vīriešu kārtas mantinieku, lai nostiprinātu Tjudoru dinastijas varu. Viņa šķiršanās no pirmās sievas Aragonas Katrīnas izraisīja karaļa un visas Anglijas atteikšanos no Romas pāvesta varas un izslēgšanu no katoļu baznīcas. Henrijs VIII dzimis 1491. gada 28. jūnijā Griničā kā pirmā Tjudoru dinastijas karaļa Henrija VII un Jorkas Elizabetes trešais bērns. Bērnībā gatavots karjerai baznīcā, taču pēc vecākā brāļa Velsas prinča Artūra agrās nāves kļuva par galveno Anglijas troņa pretendentu. Tēva spiests apprecēja brāļa atraitni Kastīlijas Izabellas meitu Aragonas Katrīnu, lai nostiprinātu Anglijas attiecības ar Spāniju. Pēc tēva nāves 1509. gadā Henrijs septiņpadsmit gadu vecumā tika kronēts par Anglijas karali. Viņa valdīšanas pirmajos gados valsti pārvaldīja Vinčesteras bīskaps Ričards Fokss un Kenterberijas arhibīskaps Viljams Vorhems. 1511. gadā reālo varu Anglijā pārņēma kardināls Tomass Voslijs. 1512. gadā Henrijs VIII guva uzvaru jūras kaujā pret Franciju pie Brestas. 1513. gadā no Kalē devās nesekmīgā sauszemes karagājienā pret Franciju. Karadarbība ar mainīgiem rezultātiem turpinājās vairāk kā 10 gadus līdz miera līgumam 1525. gadā. Henrija VIII tituli: Karaļnama princis (Prince Henry, 1491—1502) Jorkas hercogs (Duke of York, 1494—1509) Velsas princis (Prince of Wales, 1502—1509) lords Ostu Virsuzraugs (Lord Warden of the Cinque Ports, 1493—1509) Īrijas lords (Lord of Ireland, 1509—1541) Īrijas karalis (King of Ireland, 1541—1547) Viņa mājestāte Anglijas karalis (His Majesty The King of England, 1509—1547) Childs, Jessie. Henry VIII's Last Victim: The Life and Times of Henry Howard, Earl of Surrey. London: Jonathan Cape, 2006 (hardback, ISBN 0-224-06325-1) Wagner, John A. "Bosworth Field to Bloody Mary: An Encyclopedia of the Early Tudors." Greenwood, 2003 Bowle, John. Henry VIII: A Study of Power in Action Little, Brown, 1964 John Lloyd and John Mitchinson "The Book of General Ignorance". Faber and Faber, 2006 Farrow, John V. The Story of Thomas More. Collins, 1956 Vikikrātuvē par šo tēmu ir pieejami multivides faili. Skatīt: Henrijs VIII Tjudors. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski) Katoļu enciklopēdijas raksts (angliski) Pareizticīgo enciklopēdijas raksts (krieviski) Enciklopēdijas Krugosvet raksts (krieviski) Tudor bio Jokinen, A. (2004). Henry VIII (1491–1547). Eakins, L. E. (2004). "The Six Wives of Henry VIII". Public Broadcasting Service. (2003). "The Six Wives of Henry VIII". Vallieres, S. (1999). "Tudor Succession Problems" Ask About Ireland: Waterford Museum of Treasures Collection: Cap of Maintenance Henry VIII Chronology World History Database Arhivēts 2019. gada 1. maijā, Wayback Machine vietnē. Luminarium: King Henry VIII Life, works, essays, study resources Henry VIII Podcast Show Arhivēts 2009. gada 26. maijā, Wayback Machine vietnē. Henry VIII and his wives Henry VIII World History Database Arhivēts 2019. gada 1. maijā, Wayback Machine vietnē. Buehler, Edward. (2004). "Tudor and Elizabethan Portraits". Arhivēts 2007. gada 20. februārī, Wayback Machine vietnē. Castelli, Jorge H. (2004). "Henry VIII". Stevens, Garry. (2003). "Henry VIII: Intrigue in the Tudor Court". Perrott, Terry. (2004). "Sir John Perrott". Illustrated history of Henry VIII. Henry VIII at Find A Grave