Krikets 1900. gada vasaras olimpiskajās spēlēs bija viens no 20 oficiālajiem olimpiskajiem sporta veidiem. Šī bija pirmā un arī līdz šim vienīgā reize, kad krikets ir bijis iekļauts olimpisko spēļu programmā. Kriketa turnīrs tika aizvadīts Vensēnas velodromā 1900. gada 19. un 20. augustā, tajā startēja divu valstu (Francijas (komandu veidoja galvenokārt citu valstu pārstāvji) un Lielbritānijas) komandas. Katrā no šīm komandām bija pa 12 spēlētājiem. Šī bija pirmā un arī līdz šim vienīgā reize, kad krikets bija iekļauts olimpisko spēļu programmā. Divu dienu turnīrā par uzvarētājiem kļuva Lielbritānijas komanda, kas ar 262:104 (117:78) uzvarēja Jaukto (Francijas) komandu. Sākotnēji gan Lielbritānijas komandai tika piešķirtas sudraba medaļas un Francijas komandas bronzas medaļas kopā ar miniatūrām Eifeļa torņa statujām. Neviena no komandām nesaprata, ka ir startējusi olimpiskajās spēlēs, jo mačs tika reklamēts 1900. gada Pasaules izstādes ietvaros. Lai gan Starptautiskā Olimpiskā komiteja nekad nav izlēmusi, kuri notikumi šajās spēlēs bija "olimpiskie" un kuri nē, vēlāk ar atpakaļejošu datumu Lielbritānijas komandai tika piešķirta zelta medaļa, bet Francijas komandai sudraba medaļa. Krikets kā olimpisko spēļu sporta veids bija ieplānots jau 1896. gada vasaras olimpiskajās spēlēs Atēnās. Taču nepietiekamo komandu dēļ sporta veids tika atcelts. Arī 1900. gada olimpiskajās spēlēs Parīzē pietrūka komandu. Sākotnēji bija paredzēts, ka kriketa turnīrā startēs arī Beļģijas un Nīderlandes komandas, taču vēlāk tās atteicās no dalības.   ●   — spēle      — Pirmās izcīnītās olimpiskās medaļas valstij šajā sporta veidā      — Pirmās izcīnītā zelta medaļas valstij šajā sporta veidā      — Pirmās izcīnītā sudraba medaļas valstij šajā sporta veidā Pamatraksts: Krikets 1900. gada vasaras olimpiskajās spēlēs — komandu sastāvi 1900. gada vasaras olimpiskajās spēlēs kriketa sacensībās startēja 24 sportisti (2 komandas) no 2 valstīm. Iekavās uzrādīts sportistu skaits no valsts.  Francija (3)  Lielbritānija (21)  Jauktā komanda Neviena no nacionālajām komandām nebija izvēlēta. Lielbritāniju šajā komandā pārstāvēja komanda Devon and Somerset Wanderers. Par tās kapteini tika iecelts Čārlzs Bīčkrofts un komandu kodolu veidoja no Castle Cary kriketa kluba spēlētājiem. Komandā vēl tika pieaicināti spēlētāji no tuvējiem Devonas un Somersetas rajoniem, kuri turnīra laikā spēja izvairīties no biznesa un personīgajām saistībām. Francijas komandu veidoja Francijas vieglatlētika klubu savienības komanda, kuras kapteinis bija Filips Tomelins. Daļu no šīs komandas veidoja angļu strādnieki, kuri uz Franciju bija pārcēlušies, lai palīdzētu uzcelt Eifeļa torni. «Cricket at the 1900 Paris Summer Games». sports-reference.com. Arhivēts no oriģināla, laiks: 2020. gada 31. decembris. Skatīts: 2020. gada 31. decembris. Arhivēts 2020. gada 17. Aprīlis Wayback Machine vietnē. «Paris 1900 Cricket». Starptautiskā Olimpiskā komiteja. Skatīts: 2020. gada 31. decembris. Buchanan, Ian (1993). Mallon, Bill. red. "Cricket at the 1900 Games". Journal of Olympic History 1 (2): 4. Martin Williamson. «The ignorant Olympians». ESPNcricinfo, 2008. gada 9. augusts. Skatīts: 2010. gada 4. novembris. Startēja, kopā ar 9 Lielbritānijas sportistiem kā Jauktā komanda. 9 sportisti, kopā ar 3 Francijas sportistiem startēja kā Jauktā komanda. Veidoja 3 Francijas un 8 Lielbritānijas sportisti. Krikets 1900. gada vasaras olimpiskajās spēlēs (Sports Reference) (angliski) Krikets 1900. gada vasaras olimpiskajās spēlēs (Olympedia) (angliski) Krikets 1900. gada vasaras olimpiskajās spēlēs (Olympics) (angliski) «Final: France v Great Britain at Vincennes, Aug 19–20, 1900». ESPNcricinfo. Skatīts: 2010. gada 6. novembris. «France v Great Britain in 1900». CricketArchive. Skatīts: 2010. gada 6. novembris. Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.