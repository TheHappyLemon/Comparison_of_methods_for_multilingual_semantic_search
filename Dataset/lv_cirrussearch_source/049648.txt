Paula Strautmane (dzimusi 1997. gada 23. martā Rīgā) ir latviešu basketboliste, spēlē veglās uzbrucējas pozīcijā, Latvijas sieviešu basketbola izlases dalībniece. 2023. gadā pārstāv Beļģijas komandu Mehelenas "Kangoeroes". P. Strautmanes jaunākā māsa Digna Strautmane arī ir basketboliste, abas māsas kopā spēlējušas visa vecuma Latvijas jaunatnes izlasēs. Pieaugušo izlases sastāvā spēlējusi 2017. gada Eiropas čempionātā. Pirms spēlēšanas ASV studentu čempionātā bijusi dažādu jauniešu komandu sastāvā Latvijā. Studentu basketbolā pārstāvēja Kvinipiekas Universitātes sieviešu basketbola komandu NCAA čempionātā. Debijas gadā ASV iekļuva savas konferences simboliskajā debitantu izlasē. Pēc koledžu basketbola karjeras beigām P. Strautmane atgriezās Latvijā un kopš 2019. gada vasaras spēlēja Rīgas TTT. Pēc tam pārcēlās uz Spāniju, kur pārstāvēja Cadi La Seu komandu, bet 2023. gada vasarā noslēdza līgumu ar Beļģijas čempionvienību Mehelenas "Kangoeroes". Spēlējusi visa vecuma Latvijas jaunatnes izlasēs, ir viena no spēlētājām, kas aizvadījusi visvairāk spēļu Latvijas jaunatnes izlasēs. Latvijas sieviešu basketbola izlasi pārstāvējusi 2017. gada un 2023. gada Eiropas čempionātā basketbolā sievietēm. «Paula Strautmane - Women's Basketball». Quinnipiac University Athletics (angļu). Proballers. «Paula Strautmane, Basketball Player». Proballers (angļu). Skatīts: 2023-07-03. «Paula Strautmane paraksta līgumu ar Beļģijas čempioni». Sportacentrs.com (latviešu). 2023-07-04. Skatīts: 2023-07-05. Latvijas vieglatlēta(-es) profils Eurobasket spēlētāja(-s) profils (angliski) FIBA ARCHIVE profils (angliski)