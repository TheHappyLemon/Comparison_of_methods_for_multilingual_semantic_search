Veļki Šariša (slovāku: Veľký Šariš) ir pilsēta Slovākijas austrumos, Prešovas apgabala Prešovas apriņķī tradicionālajā Šarišas novadā pie Torisas upes. Alus ražošanas centrs. Pilsētā atrodas kompānijai "SABMiller" piederoša alus ražotne "Šariš". Rakstos pirmoreiz minēta 1217. gadā kā apmetne pie Šarišas pils ar karaļa brīvpilsētas tiesībām. Tāpat kā visa Slovākija, gadsimtiem bijusi Ungārijas sastāvā. Iesākumā bijusi Šarišas novada centrs, līdz par to izvirzījās netālu esošā Prešova. Pēc Pirmā pasaules kara iekļāvās Čehoslovākijā. 1967. gadā pilsētā tika uzcelta liela alus rūpnīca, kas darbojas arī mūsdienās. No 1993. gada - Slovākijas sastāvā. Pēc etniskā sastāva vairums pilsētas iedzīvotāju ir slovāki (91,69 %), čigāni (6,07 %). Pēc reliģiskās piederības - katoļi (84,59 %), bez reliģiskās piederības (4,55 %), grieķu katoļi (4,31 %). Vikikrātuvē par šo tēmu ir pieejami multivides faili. Skatīt: Veļki Šariša. "Šariš" alus darītava (slovāku valodā) Q110227967.