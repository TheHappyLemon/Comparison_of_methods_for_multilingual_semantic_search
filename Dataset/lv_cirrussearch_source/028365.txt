Hudžanda (tadžiku: Хуҷанд) ir pilsēta Tadžikistānā, Sugdas vilojata administratīvais centrs un otra lielākā valsts pilsēta. Izvietojusies valsts ziemeļos Sirdarjas krastos Fergānas ielejas rietumu galā 300 kilometrus no valsts galvaspilsētas Dušanbes. Viena no senākajām Vidusāzijas pilsētām. Pilsēta pastāvējusi jau Ahmenīdu dinastijas laikā. Tiek uzskatīts, ka Maķedonijas Aleksandrs 329. gadā pie senās pilsētas uzbūvējis jaunu un nodēvējis to par Aleksandriju Eshatu (Ἀλεξάνδρεια Ἐσχάτη — ‘Pēdējā Aleksandrija’). 8. gadsimtā pilsētu iekaroja arābi, bet 1219.—1220. gadā to nopostīja Čingishana karaspēks. Jau kopš seniem laikiem Hudžanda bija nozīmīgs tirdzniecības centrs Zīda ceļā. 1866. gadā pilsēta nonāca Krievijas Impērijas sastāvā. 1936. gadā to pārdēvēja par Ļeņinabadu par godu komunistu apvērsuma vadonim Ļeņinam, bet 1991. gadā atgrieza vēsturisko nosaukumu. http://www.citypopulation.de/Tajikistan.html. «Ļeņinabada». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 443. lpp. Vikikrātuvē par šo tēmu ir pieejami multivides faili. Skatīt: Hudžanda. Encyclopædia Britannica raksts (angliski) Krievijas Lielās enciklopēdijas raksts (krieviski)