Viljams Makkords Hērts (angļu: William McChord Hurt; dzimis 1950. gada 20. martā, miris 2022. gada 13. martā) bija ASV aktieris. Aktiera karjeru sācis septiņdesmitajos gados. Filmu debiju Hērts piedzīvoja 1980. gadā filmā Altered States, par kuru viņš saņēma Zelta globusa balvas nomināciju. 1985. gadā Hērts saņēma Amerikas Kinoakadēmijas balvu kā labākais aktieris par filmu "Zirnekļsievietes skūpsts" (Kiss of the Spider Woman, 1985). Vēlāk Hērts saņēma vēl divas labākā aktiera nominācijas par lomām filmās Children of a Lesser God (1986) un "Televīzijas ziņas" (Broadcast News, 1987). 2005. gadā ticis nominēts Kinoakadēmijas balvai kā labākais aktieris otrā plāna lomā par filmu "Vardarbības pēctecība" (2005). Vēl piedalījies tādās filmās kā "Mākslīgais intelekts" (2001), "Ciems" (2004), "Siriāna" (Syriana, 2005), "Labais gans" (The Good Shepherd, 2006), "Misters Brūkss" (Mr. Brooks, 2007), "Savvaļā" (2007) un "Robins Huds" (2010). Piedalījies arī vairākās Marvel Cinematic Universe filmās. 2018. gada maijā tika paziņots, ka Hērtam ir nedziedināms prostatas vēzis. Viņš nomira no slimības komplikācijām savā mājā Portlendā, Oregonā, 2022. gada 13. martā, 71 gada vecumā. «William Hurt, Star of ‘Body Heat,’ ‘Kiss of the Spider Woman’ and ‘Broadcast News,’ Dies at 71». hollywoodreporter.com. Vikikrātuvē par šo tēmu ir pieejami multivides faili. Skatīt: Viljams Hērts. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)