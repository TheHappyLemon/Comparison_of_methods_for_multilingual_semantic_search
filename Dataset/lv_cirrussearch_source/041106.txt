Fabians Detlings (vācu: Fabian Döttling; dzimis 1980. gada 4. augustā Heilbronnā) ir Vācijas starptautiskais lielmeistars šahā (2003). 1995. gadā uzvarējis Vācijas jauniešu šaha čempionātā U15 vecuma grupā. 1996. gadā Rimavska Sobotā bijis pirmais Eiropas jauniešu šaha čempionātā U16 vecuma grupā. 1998. gadā ieņēmis piekto vietu Pasaules jauniešu šaha čempionātā U18 vecuma grupā. 2000., 2002. un 2003. gadā pārstāvējis Vācijas izlasi Mitropas šaha komandu kausā, kurā 2002. gadā izcīnījis individuālo zelta medaļu un sudraba medaļu komandu ieskaitē, bet 2003. gadā kļuvis par sacensību uzvarētāju komandu ieskaitē. 2003. gadā uzvarējis starptautiskajā šaha turnīrā Vācijas pilsētā Bādviszē, bet 2005. gadā dalījis pirmo vietu starptautiskajā šaha festivālā Untergrombach Open. 2006. gadā uzvarējis starptautiskajā šaha turnīrā Bādenbādenē, kā arī interneta šaha ātrspēles turnīrā Dos Hermanas, kura ietvaros Dētlings pieveicis Gatu Kamski, Magnusu Kārlsenu un Bu Sjandži. Vācijas šaha klubu turnīros pārstāv Bādenbādenes šaha klubu. Pieckārtējs Vācijas šaha bundeslīgas uzvarētājs (2006-2009, 2011) un trīskārtējs Vācijas šaha kausa uzvarētājs (2007, 2008, 2015).. Par panākumiem turnīros FIDE 2000. gadā Detlingam piešķīrusi starptautiskā meistara (IM), bet 2003. gadā - starptautiskā lielmeistara (GM) nosaukumu. «Deutsche Jugendmeisterschaften seit 1947». Arhivēts no oriģināla, laiks: 2016. gada 12. aprīlī. Skatīts: 2018. gada 6. janvārī. Oropesa del Mar 1998: 12° World Championship u18 (boys) OlimpBase :: Men's Chess Mitropa Cup :: Fabian Döttling «GM Fabian Doettling Wins Dos Hermanas!». Arhivēts no oriģināla, laiks: 2016. gada 6. martā. Skatīts: 2018. gada 6. janvārī. Deutsche Mannschaftsmeisterschaften Deutsche Pokal-Mannschaftsmeisterschaften Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)