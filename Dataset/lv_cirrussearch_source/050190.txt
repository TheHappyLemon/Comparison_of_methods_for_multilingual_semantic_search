Anastasija Samoilova (dzimusi Anastasija Kravčenoka 1997. gada 19. janvārī Daugavpilī) ir Latvijas pludmales volejboliste. Spēlē pārī ar Tīnu Graudiņu, divas reizes izcīnītas Eiropas čempionāta zelta medaļas — 2019. gadā Maskavā un 2022. gadā Minhenē. Piedalījusies 2020. gada vasaras olimpiskajās spēlēs Tokijā, kur ieņēma 4. vietu. 2013. gada Eiropas U-18 čempionātā Maladzječnā, Baltkrievijā, pārī ar Tīnu Graudiņu ieguva 9. vietu. 2014. gadā pāris piedalījās jaunatnes olimpiskajās spēlēs Naņdzjinā, kur sasniedza astotdaļfinālu, izcīnot 9. vietu. 2015. gada sezonā spēlēja kopā ar Terēzi Hrapāni. Eiropas U-20 čempionātā pāris ierindojās 25. vietā. 2016. gada Eiropas U-22 čempionātā Grieķijā, atkal spēlējot kopā ar Tīnu Graudiņu, izcīnīja zelta medaļas. 2017. gada Eiropas čempionātā pieaugušajiem Jūrmalā Graudiņa/Kravčenoka ieguva 5. vietu. Ceturtdaļfināls (5. vieta) tika sasniegts arī tā paša gada Eiropas U-22 čempionātā un Pasaules U-21 čempionātā. Pirmo reizi Pasaules tūres posma pamatturīram kvalificējās 2017. gada novembrī divu zvaigžņu turnīrā Sidnejā. 2018. gada vasarā Eiropas čempionātā U-22 grupā Jūrmalā izcīnīta sudraba medaļa. Pirmo reizi Pasaules čempionātā piedalījās 2019. gadā Hamburgā, iekļūstot astotdaļfinālā (9. vieta). 2019. gada Eiropas čempionātā Maskavā pāris Graudiņa/Kravčenoka izcīnīja zelta medaļas, kas ir sportistes karjeras augstākais sasniegums. 2019. gada septembrī olimpisko spēļu kvalifikācijas turnīrā Ķīnas pilsētā Haijanā Graudiņa/Kravčenoka izcīnīja Latvijai ceļazīmi uz 2020. gada vasaras olimpiskajām spēlēm. 2020. gada olimpiskajās spēlēs pāris parādīja lielisku spēli, sasniedzot pusfinālu, tomēr nedaudz pietrūka, lai izcīnītu olimpisko medaļu, noslēgumā paliekot 4. vietā. 2022. gada augustā Latvijas izlases sastāvā (kopā ar T. Graudiņu un otru duetu Aneti Namiķi ar Varvaru Brailko) izcīnīja bronzas medaļas pirmajā CEV Nāciju kausā jeb Eiropas čempionātā pludmales volejbola izlasēm. 2022. gada Eiropas čempionātā Minhenē pārī ar T. Graudiņu otro reizi karjerā kļuva par Eiropas čempionēm, finālā pieveicot Šveices pludmales volejbolistes. 2022. gada septembrī apprecējās ar pludmales volejbolistu Mihailu Samoilovu. «Graudiņa/Kravčenoka olimpiādē finišē 1/8 finālā un ieņem 9.vietu». sportacentrs.com. 2014. gada 24. augustā. Skatīts: 2019. gada 31. augustā. «Latvijas pludmales volejbolistes kļūst par Eiropas U-22 čempionēm». lsm.lv. 2016. gada 28. augustā. Arhivēts no oriģināla, laiks: 2017. gada 7. augustā. Skatīts: 2019. gada 31. augustā. «Graudiņa/Kravčenoka pirmo reizi pamatturnīrā, Finsteram/Solovejam 3. vieta grupā». sportacentrs.com. 2017. gada 23. novembrī. Skatīts: 2019. gada 31. augustā. «Kravčenoka/Graudiņa izcīna U22 EČ sudrabu Majoros». sportacentrs.com. 2018. gada 29. jūlijā. Skatīts: 2019. gada 31. augustā. «Pludmales volejbolistes Graudiņa un Kravčenoka triumfē Eiropas čempionātā». lsm.lv. 2019. gada 10. augustā. Arhivēts no oriģināla, laiks: 2019. gada 12. augustā. Skatīts: 2019. gada 31. augustā. «Kravčenoka/Graudiņa finišē vareni un Latvijai sarūpē olimpisko kvotu». sportacentrs.com. 2019. gada 22. septembrī. Skatīts: 2019. gada 22. septembrī. Gatis Druvietis. «Graudiņa un Kravčenoka Latvijai sarūpē trešās spēcīgākās nācijas titulu Eiropā». Sportacentrs.com (latviešu), 2022-08-06. Skatīts: 2022-08-08. «Graudiņa/Kravčenoka pieveic šveicietes un otro reizi izcīna Eiropas čempioņu titulu». Sportacentrs.com. 2022. gada 20. augusts. Skatīts: 2022. gada 21. augustā. «Apprecējušies pludmales volejbolisti Kravčenoka un Samoilovs». delfi.lv. 2022. gada 6. septembris. Skatīts: 2022. gada 1. oktobrī. Vikikrātuvē par šo tēmu ir pieejami multivides faili. Skatīt: Anastasija Samoilova. Olympedia profils (angliski) Beach Volleyball Database profils (angliski) FIVB profils (angliski) CEV spēlētāja(-s) profils (angliski) WordofVolley profils (angliski) Dueta Graudiņa/Kravčenoka profils Facebook Instagram profils