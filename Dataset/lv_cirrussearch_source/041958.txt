Džesika Diginsa (angļu: Jessica Diggins; dzimusi 1991. gada 26. augustā) ir amerikāņu distanču slēpotāja. Piedalījusies trīs ziemas olimpiskajās spēlēs (2014, 2018, 2022). 2014. gadā Sočos labāko rezultātu sasniedza skiatlonā, iegūstot 8. vietu. 2018. gadā Phjončhanā uzvarēja komandu sprintā, kopā ar Kikenu Rendalu izcīnot pirmo olimpisko zelta medaļu ASV distanču slēpošanas vēsturē. 2022. gada ziemas olimpiskajās spēlēs Pekinā izcīnīja sudrabu 30 km slēpojumā brīvajā stilā un bronzu sprintā. Pasaules kausā debitējusi 2012. gada martā. Pirmo individiālo uzvaru izcīnījusi 2016. gada 8. janvārī Toblahā 5 km distancē brīvajā stilā. Pasaules čempionātā piedalās kopš 2011. gada. 2013. gadā kopā ar K. Rendalu uzvarēja komandu sprintā. 2015. gadā Fālunā izcīnīja sudraba medaļu 10 km distancē brīvajā stilā. 2017. gadā Lahti ieguva sudraba medaļu sprintā un bronzu komandu sprintā. 2021. gadā kļuva par pirmo amerikāņu slēpotāju, kas uzvarējusi Tour de Ski. 2020.—2021. gada sezonā uzvarēja arī Pasaules kausa kopvērtējumā. Viņa kļuva par pirmo amerikānieti, kas to paveikusi sieviešu konkurencē, un kopumā otro pēc Billa Koha, kas uzvarēja 1982. gadā. 2023. gada Pasaules čempionātā Planīcā izcīnīja zeltu 10 km disatncē brīvajā stilā ar atsevišķu staru un bronzu komandu sprintā, kur startēja kopā ar Džūliju Kērnu. 2023.—2024. gada sezonā otro reizi karjerā uzvarēja Tour de Ski kopvērtējumā. Šajā sezonā izcīnīja arī otro pasaules kausu, kopvērtējumā apsteidzot tuvāko konkurenti Linnu Svānu par 75 punktiem. «U.S. ends 42-year Olympic cross-country medal drought with historic gold». nbcolympics.com (angļu). Arhivēts no oriģināla, laiks: 2018. gada 7. martā. Skatīts: 2018. gada 4. martā. «"Tour de Ski" turpinās ar Kroga un Diginsas uzvaru brīvajā stilā». sportacentrs.com. 2016. gada 8. janvārī. Skatīts: 2018. gada 4. martā. «Jessie Diggins Becomes First American To Win Tour de Ski Cross-Country Competition». teamusa.org (angļu). 2021. gada 10. janvārī. Skatīts: 2021. gada 16. janvārī. «How Jessie Diggins Won The FIS Cross-Country Skiing Overall World Cup Title». teamusa.com (angļu). 2021. gada 14. martā. Skatīts: 2024. gada 20. martā. «Dominant Diggins takes Tour triumph number two». fis-ski.com (angļu). 2024. gada 7. janvārī. Skatīts: 2024. gada 8. janvārī. «Jessie Diggins wins Falun mass start to regain Cross-Country World Cup overall title». teamusa.com (angļu). 2024. gada 17. martā. Skatīts: 2024. gada 20. martā. Vikikrātuvē par šo tēmu ir pieejami multivides faili. Skatīt: Džesika Diginsa. Oficiālā tīmekļa vietne (angliski) Olympedia profils (angliski) Munzüger Sport profils (vāciski) FIS profils (distanču slēpošana) (angliski)