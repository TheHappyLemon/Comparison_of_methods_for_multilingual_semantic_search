Embriks Strands (Embrik Strand, dzimis 1876. gada 2. jūnijā, miris 1947. gada 3. novembrī) bija norvēģu entomologs, lielāko mūžas daļu nodzīvoja Vācijā un Latvijā. Savā zinātniskajā darbībā Strands īpašu uzmanību pievērsa zirnekļiem, tauriņiem un plēvspārņiem. No 1923. gada zooloģijas profesors Latvijas Universitātē, viņš tiek uzskatīts par Latvijas zooloģijas pamatlicēju. Dzimis Olas pilsētā Norvēģijas dienvidu daļā. 1897. gadā beidza Kristiānijas (tagad Oslo) Universitātes zooloģijas nodaļu, 1906. gadā papildinājās Marburgas Universitātē. Strādāja Berlīnes Karaliskajā zooloģijas muzejā (1907—1922), no 1912. gada arī Entomoloģijas muzejā Dālemā, Nīderlandē. Rediģēja žurnālu Archiv für Naturgeschichte (1910—1929), vienu gadu arī Entomologische Zeitschrift. 1922. gadā viņš saņēma Latvijas Universitātes uzaicinājumu, un no 1923. gada viņš bija zooloģijas profesors LU Matemātikas un dabaszinātņu fakultātē, līdztekus arī Sistemātiskās zooloģijas institūta direktors un Rīgas Dabaspētnieku biedrības biedrs. 1924. gadā bija LU Hidrobioloģiskās stacijas direktors. 1929. gadā E. Strands saņēma Latvijas Universitātes Goda doktora grādu, nodibināja Latvijas Universitātes žurnālu Folia Zoologica et Hydrobiologica un līdz 1943. gadam bija šī žurnāla redaktors. Otrā pasaules kara laikā izlēma palikt Latvijā, miris 1947. gadā Rīgā, apbedīts Rīgas Meža kapos. Norske fuglar: Sitjefuglarne. I. (1901) Theridiiden aus dem nördlichen Norwegen (1901) Die Dictyniden Dysderiden, Drassiden, Clubioniden und Agaleniden der Collet'schen Spinnensammlung (1904) Theridiidae, Argiopidae und Mimetidae aus der Collett'schen Spinnensammlung (1904) Über einige Vogelspinnen und afrikanische Spinnen des Naturhistorischen Museums zu Wiesbaden (1906) Über eine Porrhomma-Art aus fränkischen Höhlen (1906) Tropisch-afrikanische Spinnen des Kgl. Naturalienkabinetts in Stuttgart (1906) Sumatra- und Neu-Guinea-Spinnen des Naturhistorischen Museums zu Wiesbaden (1906) Festschrift zum 60. Geburtstag von Professor Dr. Embrik Strand. Rīga: 1936 Sømme, L. & Hansen, L.O. 2004. Entomologiens historie i Norge: Norsk entomologisk forening, 1904—2004. Oslo: Norsk entomologisk forening. ISBN 82-996923-1-8. 49. lpp. Rīgas Dabaspētnieku biedrības biedru zinātniskais mantojums Latvijas Universitātes Bibliotēkā Īsa Embrika Stranda biogrāfija Profesora Stranda bibliotēka[novecojusi saite]