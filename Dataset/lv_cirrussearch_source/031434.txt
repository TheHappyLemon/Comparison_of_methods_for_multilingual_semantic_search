Pīters Šefers (Peter Shaffer, dzimis 1926. gada 15. maijā Liverpūlē, miris 2016. gada 6. jūnijā) bija britu dramaturgs un scenārists. Apmeklējis Sv. Paula skolu Londonā, viņš ieguva stipendiju Trīsvienības koledžā Kembridžā. Strādājis dažādus darbus. Ievērību guva jau ar pirmo lugu 1954. gadā, kuru pārraidīja BBC radio. Kad 1963. gadā tika nodibināts Karaliskais Nacionālais teātris Londonā, Šefera lugas tika uzvestas tur. Vairākas viņa lugas ir kļuvušas par kinoscenārijiem. 1984. gadā Šefers saņēma Amerikas Kinoakadēmijas balvu kā labākā adaptētā scenārija autors. "Sālszeme" (The Salt Land, 1954) "Vingrinājums" (Five Finger Exercise, 1958) "Privātā auss/Publiskā acs" (The Private Ear/The Public Eye, 1962) "Karaliskās saules medības" (The Royal Hunt of the Sun, 1964) "Melnā komēdija" (Black Comedy, 1965) "Equus" (1973) "Amadejs" (Amadeus, 1979) "Letisa un mīlašķis" (Lettice and Lovage, 1987) 1990. gadā Liepājas teātris iestudē izrādi "Ekvus" (Equus), režisore A. Vildere (ASV), ar Juri Bartkeviču Martina Daisārta lomā. 1991. gadā Dailes teātrī iestudēta izrāde "Letisa un mīlašķis" Kārļa Auškāpa režijā, lomās Ausma Kantāne, Dina Kuple. Izrādi ieraksta un vēlāk pārraida Latvijas radio. 1994. gadā Nacionālais teātris iestudē izrādi "Amadejs" Valda Lūriņa režijā, ar Ivaru Stoninu Mocarta lomā un Uldi Norenbergu Saljēri lomā. 2004. gadā Valmieras teātrī iestudēta izrāde "Letisa un mīlašķis" Valentīna Maculēviča režijā ar Skaidrīti Putniņu, Ligitu Dēvicu un Ilzi Pukinsku. 2011. gadā Dailes teātrī iestudēta izrāde "Amadejs", režisors Jans Villems van den Boss. Saljēri lomā Arturs Skrastiņš, Mocarta lomā Artūrs Dīcis. 2015. gadā Dailes teātrī iestudēta izrāde "Equus", režisore Laura Groza-Ķibere, ar Daini Grūbi Alana lomā un Lauri Subatnieku Martina Daisārta lomā. Izrāde iegūst vairākas "Spēlmaņu nakts" balvas. http://lr1.lsm.lv/lv/raksts/ieludz-radioteatris/ieludz-radioteatris.a14964/ Latvijas teātris: 20. gs. 90. gadi un gadsimtu mija. Rīga: Zinātne, 2007, 621. lpp. Latvijas teātris: 20. gs. 90. gadi un gadsimtu mija. Rīga: Zinātne, 2007, 693. lpp. Amadejs. http://www.dailesteatris.lv/izrade/16/amadejs Equus. http://www.dailesteatris.lv/izrade/441/equus