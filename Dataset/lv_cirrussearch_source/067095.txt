Dinara Vāgnere (vācu: Dinara Wagner; dzimusi kā Dinara Dordžijeva (krievu: Динара Мергеновна Дорджиева) 1999. gada 25. maijā Elistā) ir Kalmikijā dzimusi Vācijas starptautiskā lielmeistare šahā (2020). Elistas šaha skolas audzēkne. Piecas reizes uzvarējusi Krievijas jauniešu šaha čempionātos dažādās vecuma grupās. 2016. gadā bijusi trešā Pasaules junioru šaha čempionātā U20 vecuma grupā. Pēc Krievijas 2022. gada iebrukuma Ukrainā turnīros piedalījusies zem FIDE karoga, bet kopš 2022. gada maija šaha turnīros pārstāv Vāciju. 2022. gada aprīlī uzvarējusi Vācijas sieviešu German Masters turnīrā. 2022. gadā pārstāvējusi Vācijas komandu Pasaules šaha olimpiādē. 2023. gada maijā Nikosijā uzvarējusi FIDE sieviešu Grand Prix izcīņas posmā. 2023. gada novembrī Daglasā ierindojusies 24. vietā "FIDE Women's Grand Swiss" turnīrā sievietēm. Par panākumiem turnīros FIDE 2014. gadā viņai piešķīrusi starptautiskās meistares (WIM), bet 2020. gadā - starptautiskās lielmeistares (WGM) nosaukumu. Studējusi ekonomiku Maskavas Augstākajā Ekonomikas skolā, kuru 2020. gadā beigusi ar bakalaura grādu. Pēc tam sākusi studijas doktorantūrā Heidelbergas Universitātē. 2022. gadā apprecējusies ar Vācijas šahistu Denisu Vāgneru (dzimis 1997). 34th World Junior (U-20) Girls Chess Championship 2016 Transfers in 2022 DINARA WAGNER GEWINNT DAS GERMAN MASTERS DER FRAUEN! 44th Chess Olympiad 2022 Women Standings — FIDE Grand prix 2023 023 FIDE Women's Grand Swiss Comparative Analysis of Institutional Conditions for the Development of Solar Energy in Spain and in Russia Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)