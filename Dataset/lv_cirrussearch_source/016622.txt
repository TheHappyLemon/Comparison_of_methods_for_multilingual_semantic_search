Mārtiņš Ints Rītiņš (dzimis 1949. gada 19. oktobrī, miris 2022. gada 11. februārī) bija latviešu pavārs, uzņēmējs un kulinārijas TV raidījumu vadītājs. Triju Zvaigzņu ordeņa kavalieris (2007). Dzimis 1949. gadā Anglijā latviešu bēgļu ģimenē. 1971. gadā absolvēja Vestminsteras tehnikumu (Westminster Technical School) Londonā. No 1970. gadu vidus līdz 1980. gadu sākumam strādāja dažādos ēdināšanas uzņēmumos viesnīcu tīklā Grand Metropolitan Hotels. No 1984. līdz 1992. gadam bija Toronto uzņēmuma Martins Catering Ltd īpašnieks. 1993. gadā M. Rītiņš ar māti Hermīnu pārcēlās uz dzīvi Latvijā, un gadu vēlāk kļuva par tikko izveidotā restorāna "Vincents" direktoru un šefpavāru, 1995. gadā sāka vadīt televīzijas raidījumu "Kas var būt labāks par šo?", kura filmēšanu pārtrauca 2015. gadā Rītiņa, LTV un raidījuma producentu domstarpību dēļ. 2017. gadā Mārtiņš Rītiņš restorāna "Vincents" vadību nodeva vīnzinim Raimondam Tomsonam. 2018. gadā viņš atgriezās televīzijā ar raidījumu "Tuč, tuč Rītiņš", ko demonstrēja kanālā LNT. 2020. gadā M. Rītiņš atgriezās kā restorāna "Vincents" direktors un līdzīpašnieks. Miris 2022. gada 11. februārī Stradiņa slimnīcā no COVID-19 komplikācijām. 2007. gadā apbalvots ar Triju Zvaigžņu ordeņa piekto šķiru. Latvijas enciklopēdija. 4. sējums. Rīga : Valērija Belokoņa izdevniecība. 2007. 1002. lpp. ISBN 978-9984-9482-4-9. «Domstarpību dēļ pārtraukta Rītiņa šova filmēšana». Delfi. 2015. gada 13. janvāris. Skatīts: 2017. gada 22. decembrī. «Mārtiņš Rītiņš domstarpību dēļ aiziet no TV un dodas atpūtā. VIDEO». jauns.lv. 2015. gada 13. janvāris. Skatīts: 2017. gada 22. decembrī. «Mārtiņš Rītiņš atstāj darbu restorānā 'Vincents'». Delfi. 2017. gada 27. jūnijs. Skatīts: 2017. gada 22. decembrī. Mārtiņš Rītiņš atstāj restorānu Vincents. Diena. 2017. gada 27. jūnijs. Atjaunināts: 2017. gada 22. decembrī. «Mārtiņš Rītiņš pamet restorāna «Vincents» vadītāja amatu». tvnet.lv. 2017. gada 28. jūnijs. Skatīts: 2017. gada 22. decembrī. «Mārtiņš Rītiņš atgriežas televīzijā ar jaunu kulinārijas šovu». Delfi. 2018. gada 8. oktobris. Skatīts: 2018. gada 8. oktobrī. «Mārtiņš Rītiņš atgriežas "Vincentā"». tvnet.lv. 2020. gada 27. augusts. Skatīts: 2020. gada 6. novembrī. «Mūžībā aizsaukts šefpavārs Mārtiņš Rītiņš». www.lsm.lv (latviešu). Skatīts: 2022-02-11. Aivars Mackevičs. LIELĀ INTERVIJA ar Mārtiņu Rītiņu restorāna «Vincents» šefpavāru. Baltic Travel News 2017. gada 23. martā. Skatīts: 2017. gada 22. decembrī.