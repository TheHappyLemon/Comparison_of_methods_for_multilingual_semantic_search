Lūks Debesgājējs (angļu: Luke Skywalker, mēdz būt atveidots arī kā Lūks Skaivokers) ir tēls "Zvaigžņu karu" oriģinālajā un turpinājuma triloģijās. Viņu attēlo Marks Hemils. Debesgājējs ir sacelšanās alianses līderes princeses Lejas Organas dvīņubrālis, algotņa Hana Solo draugs, džedu meistara Obi-Vana Kenobi māceklis un bijušā džeda Dārta Veidera un Padmes Amidalas dēls. Lūks Debesgājējs ir nozīmīga persona sacelšanās alianses cīņā ar Galaktikas impēriju. 2008. gadā žurnāls Empire ierindoja Lūku Debesgājēju 54. vietā lieliskāko filmu tēlu sarakstā. «Empire's The 100 Greatest Movie Characters». Empire Magazine. Arhivēts no oriģināla, laiks: 2015. gada 24. septembrī. Skatīts: 2010. gada 21. maijs. Vikikrātuvē par šo tēmu ir pieejami multivides faili. Skatīt: Lūks Debesgājējs.