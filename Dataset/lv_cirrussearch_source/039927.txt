Rokasbumba jeb handbols (angļu: handball, no hand — 'roka' un ball — 'bumba') ir komandu sporta spēle, kurā sportistiem bumba ar rokām jāiemet pretinieka vārtos. Spēlē katrā komandā uz laukuma ir 7 laukuma spēlētāji, tajā skaitā vārtsargs. Starptautiskā līmenī tiek spēlēta kopš 1920. gadiem. Standarta laukuma izmēri ir 40x20m. Tajā ietilpst divi vārtu laukumi un spēles zona. Agrāk handbolu spēlēja 11 cilvēki un laukums bija tikpat liels kā futbolā. Spēle ir diezgan ātra un ietver ķermeņa kontaktu, jo aizsargi cenšas apturēt uzbrucējus tuvoties vārtiem. Handbolā ir 8 soda veidi: brīvmetiens, 9 metri, dzeltenā kartīte, 7 metri, 2 minūšu noraidījums no laukuma un sarkanā kartīte. Spēles laikā spēlētājam var piešķirt 3x2min. sodu, bet pēc tā seko sarkanā kartīte — cilvēku noraida no laukuma uz visu turpmāko spēles laiku. Latvijā sporta veids tā agrīnajā formā ar 11 spēlētājiem komandā ienāca 20. gadu pirmajā pusē - 1928. gadā Latvijā tika publicēti šīs spēles noteikumi un laukuma zīmējums, vēlāk arī tika aizvadīti pirmie Latvijas čempionāti. Mūsdienās par oficiālo šī sporta veida dzimšanas dienu Latvijā uzskata 1958. gada 1. maiju, kad norisinājās Rīgas ‘’Daugavas’’ sporta biedrības meistarsacīkstes – pirmais oficiālais Latvijas turnīrs rokasbumbā 7:7. https://www.eurohandball.com/en/news/en/handball-in-germany-celebrates-100th-anniversary/ https://web.archive.org/web/20180719152012/https://www.olympic.org/athlete365/es/noticias/8-things-you-didnt-know-about-handball/ «Handbola noteikumi». Latvijas Handbola Federācija. Arhivēts no oriģināla, laiks: 2020-01-01. Skatīts: 2020-01-09. «Latvijas rokasbumba svin 60 gadu jubileju». Sportacentrs.com (latviešu). 2018-05-03. Skatīts: 2020-01-09. Vikikrātuvē par šo tēmu ir pieejami multivides faili. Skatīt: Rokasbumba. Encyclopædia Britannica raksts (angliski) Mūsdienu Ukrainas enciklopēdijas raksts (ukrainiski) Encyclopædia Universalis raksts (franciski)