Karēlijas zemesšaurums (krievu: Карельский перешеек, somu: Karjalankannas, zviedru: Karelska näset) ir zemesšaurums Krievijas ziemeļrietumos 45 līdz 110 kilometru platumā, kas atdala Baltijas jūras Somu līci no Lādogas ezera. Zemesšaurums ir vēsturiskās Karēlijas sastāvdaļa, tomēr mūsdienās tā lielākā daļa ietilpst Krievijas Ļeņingradas apgabalā. Šaurums ir populārs Sanktpēterburgas iedzīvotāju vasarnīcu un atpūtas dabā reģions. Karēlijas zemesšaurums iekļāvās Krievijas impērijas sastāvā pēc Ziemeļu kara 1712. gadā, bet pēc Zviedrijas sakāves Somijas karā 1809. gadā tika iekļauts Somijas lielhercogistes sastāvā. Pēc Somijas neatkarības nodibināšanas zemesšaurums iekļāvās Somijas valstī. Starp pasaules kariem šeit tika izbūvēta t.s. Mannerheima līnija, bet Ziemas kara laikā šeit notika kara galvenās kaujas. Pēc Otrā pasaules kara Somija bija spiesta šo teritoriju atdot PSRS. Vikikrātuvē par šo tēmu ir pieejami multivides faili. Skatīt: Karēlijas zemesšaurums. Encyclopædia Britannica raksts (angliski) Krievijas Lielās enciklopēdijas raksts (krieviski)