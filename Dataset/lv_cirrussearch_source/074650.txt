Bataljons (franču: bataillon, no bataille — 'cīņa, kauja') ir militāra apakšvienība, kurā ir apmēram 500 līdz 1500 karavīru. Bataljons parasti sastāv no 2 līdz 7 rotām. Vairāki bataljoni veido pulku vai brigādi. To parasti vada pulkvežleitnants. Uzdevumu izpildei bataljons var tikt izmantots kā vienotas struktūras apakšvienība pulkā, brigādē, bet var tikt izdalīts atsevišķi, lai patstāvīgi veiktu uzdotos uzdevumus. Mūsdienās bataljoni ir galvenā taktiskā apakšvienība daudzu valstu armijās. Bataljonā parasti ir štābs, vairākas rotas un atsevišķas apakšvienības cīņas atbalstam (piemēram, apgādes, medicīniskās palīdzības utt.) Par bataljoniem noteikta lieluma vienības sauc parasti sauzemes, gaisa desanta karaspēkā un jūras kājniekos, tāpat to izmanto citu ieroču šķiru apzīmēšanai, piemēram, tanku bataljons. Bataljona lielums ir atkarīgs no konkrētās valsts izvēlētā varianta. French Infantry of the Napoleonic Wars The Battalion Commander's Handbook, 1996, by Major General Richard A. Chilcoat, US Army War College, Carlisle Barracks, Pennsylvania