Samara (varaju: Samar) ir sala Filipīnu arhipelāgā, pēc platības trešā un pēc iedzīvotāju skaita septītā lielākā sala valstī. Administratīvi ietilpst Austrumu Visaju reģionā; dalās trijās provincēs — Austrumsamara, Samara un Ziemeļsamara. Apdzīvo galvenokārt varaji. Lielākās pilsētas ir Kalbajoga (183 851), Katbalogana (103 879) un Borongana (69 297). Izvietojusies arhipelāga dienvidaustrumos Visaju salu grupā. Tās krastus apskalo Filipīnu jūra austrumos, Samaras jūra rietumos un Leites līcis dienvidos. Sanhuaniko šaurums dienvidrietumos to atdala no Leites salas, Sanbernardino šaurums ziemeļrietumos — no Lusonas salas. Tilts pār Sanhuaniko šaurumu salu savieno ar Leiti. Krasta līnija stipri izrobota, piekrastē daudz mazāku saliņu. Sala pauguraina, augstākais kalns ir Huravs 890 m vjl salas vidusdaļā. Valda subekvatoriāls musonu klimats. Ap trešdaļu salas teritorijas aizņem 1996. gadā izveidotais Samaras salas dabas parks. ISLAND DIRECTORY. Islands of Philippines Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 615. lpp. Vikikrātuvē par šo tēmu ir pieejami multivides faili. Skatīt: Samara. Encyclopædia Universalis raksts (franciski)