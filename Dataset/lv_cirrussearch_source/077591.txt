Oulu Kärpät (IPA: [kærpæt]) ir hokeja komanda, kas bāzēta Oulu, Somijā. Klubs dibināts 1946. gadā un ir viena no veiksmīgākajām pēdejo gadu Somijas hokeja komandām. Tā ir 1981., 2004., 2005., 2007., 2008., 2014., kā arī 2015. gada SM līgas čempione. 1946. gada pavasarī trīs vīri izlēma izveidot Oulu jaunu sporta klubu. Kluba vadības sēdē 15. maijā tas tika nodēvēta par Oulu "Kärpät 46". Sākumā tas spēlēja futbolu un pirmais tā ziemas sports bija bendijs, bet kluba hokeja sekcija tika izveidota jau 1947. gada janvārī. Pirmajā dekādē kluba hokeja komanda spēlēja itin veiksmīgi, jau drīz kļūstot par kluba galveno sporta veidu. Pirmo spēli Somijas līgas augstākajā divīzijā tā aizvadīja 1960. gada 4. decembrī, tiekoties ar Helsinku "HJK". Tiesa, pirmā sezonas izskaņā klubam neizdevās saglabāt savu vietu līgā. Otro reizi augstākajā divīzijā klubs iekļuva 1965—66 gadā, bet trešo reizi — 1967—68, abas reizes zaudējot vietu līgā jau tās pašas sezonas beigās. 1975. gada augustā tika izveidota SM līga. Sākot ar 1975—76 sezonu klubs spēlēja 1. līgā, ar mērķi iekļūt SM. Tas klubam izdevās jau 1976—77 sezonā. Kluba pirmajā sezonā SM līgā tā bija septītā. 1979—80 sezonā klubs izcīnīja bronzas medaļas. Nākamajā sezonā komanda noslēdza regulāro sezonu trešajā vietā, bet izslēgšanas kārtas finālā pārspēja Tamperes "Tappara", pirmo reizi izcīnot līgas čempiones titulu. Nākamajās sezonās komandas sniegums pasliktinājās, 1981—82 sezonā paliekot vien 5. vietā, bet 1982—83 sezonā tik tikko izvairoties no izkrišanas uz 1. līgu. Klubs pieņēma darbā jaunu treneri, kura uzdevums bija izcīnīt medaļu. Tas arī tika izdarīts, izcīnot bronzas medaļas. Bronzas medaļas klubs izcīnīja vēl nākamās divas sezonas. 1986—87 sezonā klubs uzvarēja regulārajā sezonā, bet izslēgšanas kārtas finālā piekāpās Tamperes "Tappara" vienībai. Uz 1987—88 sezonu tika liktas lielas cerības, bet klubs nesaglabāja vietu līgā, no tās izkrītot. Kluba mērķis bija ātri atgūties, bet tas tam neizdevās. Klubs bankrotēja, bet 1995. gada pavasarī atjaunotais "Karpat" iekļuva 1. līgā. Pirmās trīs sezonas tas nespēja iekļūt SM līgā, bet tad, 1998—99 sezonā, darbā pieņēma treneri Juhani Tamminenu, kura vadībā klubs 1999—00 sezonā, pārspējot Lahti "Pelicans" iekļuva līgā. Pirmo sezona klubs noslēdza augstajā ceturtajā vietā. 2002—03 sezonā klubs sasniedza Kanada-malja kausa finālu, kurā piekāpās "Tappara" vienībai. Nākamās divas sezonas klubs kļuva par līgas čempionu, bet 2005—06 sezonā šo godu izcīnīja Hēmenlinnas "HPK". 2006—07 sezonā klubs atguva līgas čempiones godu, finālā pārspējot Turku "TPS". 2007—08 sezonā klubs kļuva par pieckārtējo līgas čempioni. Pēdējoreiz atjaunots 2020. gada 17. janvārī. 30 Justus Annunens 32 Joels Blomkvists 42 Patriks Ribars 04 Jona Hutula 05 Lase Kukonens (Kapteinis) 07 Topi Niemele 16 Olli Vantaja 22 Taneli Ronkainens 26 Šons Heška 28 Miko Niemele 37 Aleksi Mekele 40 Jāko Niskala 63 Jakubs Krejčīks 71 Ludvigs Bistrēms 08 Tuka Tieksola 09 Jese Puljujervi 13 Juliuss Juntila 17 Mika Pierele 18 Sami Antila 19 Mihals Kristofs 20 Janne Pesonens 21 Oto Karvinens 23 Jūliuss Hermonens 25 Tino Metsevainio 27 Miska Humaloja 29 Radeks Koblīžeks 36 Jusi Jokinens 38 Aku Reti 41 Jari Sailio 51 Jese Koskenkorva 52 Ātu Reti 67 Jaspers Lindstens 91 Juho Lamiko Komandas oficiālā mājaslapa Komandas Eliteprospects.com profils