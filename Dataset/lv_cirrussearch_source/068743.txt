Spirālveida galaktika ir galaktiku veids, kurām raksturīgs plakans, rotējošs disks, kas satur zvaigznes, gāzi un putekļus. Sevišķi daudz zvaigžņu koncentrējas galaktikas centrā, kura vidū mēdz atrasties masīvs melnais caurums. Sprālveida galaktiku būtiskākā pazīme ir spirālzari. Spirālveida galaktikas iedala divās lielās grupās. Normālajām spirālveida galaktikām (S) galaktikas spirālzari veidojas no centra, bet šķērsotajām spirālveida galaktikām (SB) galaktikas centrālais sablīvējums ir pagarināts, un spirālveida zari veidojas šī šķērša galos. Mūsu galaktika jeb Piena Ceļš ir tipiska šķērsotā spirālveida galaktika. Terminu ‘spirālveida galaktika’ pirmo reizi izmantoja Edvīns Habls savā 1936. gada darbā The Realm of the Nebulae. Vikikrātuvē par šo tēmu ir pieejami multivides faili. Skatīt: Spirālveida galaktika. Encyclopædia Britannica raksts (angliski) Krievijas Lielās enciklopēdijas raksts (krieviski)