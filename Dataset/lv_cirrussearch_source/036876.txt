Bertolds Kohs (vācu: Berthold Koch; 1899. gada 22. februāris Berlīne — 1988. gada 2. maijs) bija Vācijas starptautiskais meistars šahā (1950). Pirms Otrā pasaules kara vairākkārt piedalījies Vācijas šaha čempionātu finālos (1933, 1935, 1938). Četras reizes uzvarējis Berlīnes pilsētas šaha čempionātos (1927, 1933, 1946, 1951). Pēc kara 1946. gadā Leipcigā uzvarējis Padomju okupācijas zonas 1. šaha čempionātā. Divas reizes pēc kārtas uzvarējis Vācijas Demokrātiskās Republikas šaha čempionātos (1952, 1953). Divas reizes pārstāvējis Vācijas Demokrātisko republiku Pasaules šaha olimpiādēs (1952, 1956). Par panākumiem turnīros FIDE 1950. gadā Koham kā vienam no pirmajiem piešķīrusi starptautiskā meistara (IM) nosaukumu. Bijis pazīstams arī kā korespondencšahists. 1959. gadā uzvarējis Vācijas apvienotajā korespondencšaha čempionātā. 1956.-1959. gadā piedalījies 2. Pasaules čempionātā korespondencšahā, kurā dalījis 7.-9. vietu (uzvarējis Vjačeslavs Ragozins). 1959. gadā Starptautiskā Korespondencšaha federācija (ICCF) Koham piešķīrusi starptautiskā meistara korespondencšahā (IMC) nosaukumu. «1. Meisterschaft der Sowjetischen Besatzungszone 1946». Arhivēts no oriģināla, laiks: 2016. gada 6. oktobrī. Skatīts: 2017. gada 9. janvārī. OlimpBase :: Men's Chess Olympiads :: Berthold Koch 2nd ICCF Correspondence Finals Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)