Džordže Enesku (rumāņu: George Enescu), Francijā pazīstams arī kā Žoržs Enesko (franču: Georges Enesco, dzimis 1881. gada 19. augustā, miris 1955. gada 4. maijā), bija rumāņu komponists, vijolnieks, pianists, diriģents un pedagogs. Viens no izcilākajiem rumāņu 20. gadsimta komponistiem un atskaņotājmāksliniekiem. Dzimis Liveni ciematā Moldāvijas ziemeļos, un jau no agrīniem gadiem parādīja izcilas spējas mūzikā. Piecu gadu vecumā sacerējis savu pirmo skaņdarbu, bet septiņu gadu vecumā sāka studēt Vīnes konservatorijā, kuru ar sudraba medaļu beidza nepilnu trīspadsmit gadu vecumā. 1895. gadā devās uz Parīzi, turpinot studijas, kur cita starpā mācījās kompozīciju pie Žila Masnē un Gabriela Forē. Pazīstamākie Enesku skaņdarbi ir "Rumāņu rapsodija" (1901-02), opera "Edips" (1936) un orķestra svītas. Sarakstījis piecas simfonijas (divas no tām nepabeigtas). Dzīvoja pārmaiņus Parīzē un Rumānijā, bet pēc Otrā pasaules kara - tikai Parīzē. Bija pazīstams vijoļpedagogs. Viņa skolnieku starpā ir Jehudi Menuhins un Arturs Grumjo. Apglabāts Perlašēza kapsētā. Vikikrātuvē par šo tēmu ir pieejami multivides faili. Skatīt: Džordže Enesku. Starptautiskā Enesku biedrība (angliski) Džordžes Enesku profils AllMusic (angliski) Džordžes Enesku notis IMSLP (angliski)