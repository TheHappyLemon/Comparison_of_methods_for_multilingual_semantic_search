De’Longhi S.p.A ir Itālijas mājas ierīču ražotājs. Dibināts 1902. gadā. Galvenais birojs atrodas Trevizo. Uzņēmums ražo gaisa kondicionierus, sildītājus un mitrinātājus, putekļu sūcējus, gludekļus, kafijas un ēdiena pagatavošanas un cepšanas iekārtas u.c. De’Longhi akcijas tiek kotētas Itālijas biržā (kods DLG). 2012. gada 31. decembrī lielākākais akcionārs bija De’ Longhi Soparfi S.A.. 1902. gadā De’Longhi ģimene Trevizo, Itālijas ziemeļos, izveidoja nelielu darbnīcu izejmateriālu izgatavošanai vietējām ražotnēm. 1950. gados uzņēmums reģistrēts par kapitālsabiedrību. Tas piegādāja komonentes citiem uzņēmumiem, kuri ražoja apsildes sistēmas. Uzņēmums sāka pārveidoties, kad par tā vadītāju 1970. gados kļuva Guiseppe De'Longhi. 1975. gadā izlaists pirmais gatavais produkts — elektriskais eļļas radiators. Tā veiksmīga pārdošana ļāva attīstīt arī citus produktus. 1979. gadā iegādāts pirmais uzņēmums Supercalor. 1980. gados sākta pārdošana ASV. Bez sava zīmola precēm tika izlaista arī produkcija ar zīmolu Black & Decker. 1980. gadu otrajā pusē veikta vikne uzņēmumu iegāžu. 1986. gadā nopirkts cepeškrāšņu ražotājs Elba, kā arī centrālapkures sistēmu ražotājs Radel. 1987. gadā iegādāts gaisa kondicionieru ražotājs Ariagel. 1988. gadā ASV izveidots meitas uzņēmums mikroviļņu krāšņu ražošanai. 1989. gadā nopirkts putekļu sūcēju un grīdas uzkopšanas ierīču ražotājs Vetrella. 1994. gadā iegādāts saldēšānas sistēmu un kondicionieru ražotājs Climaveneta. 1995. gadā nopirkts uzņēmums Simac Micromax. 2000. gadu sākumā De’Longhi bija 13 ražotnes un meitas uzņēmumi 30 valstīs ar pārdošanas pārstāvniecībām vairāk nekā 75 valstīs. 2000. gados uzņēmums sāka vairāk pievērsties virtuves ierīcēm. 2001. gadā nopirkts Apvienotās Karalistes ēdiena pagatavošanas iekārtu ražotājs Kenwood Appliances. Kenwood bija arī ražotne Ķīnā, kas deva iespēju De’Longhi daļu ražošanas pārcelt uz Ķīnu. Bez tam Kenwood piederēja arī zīmols Ariete (gludekļi un putekļu sūcēji). Pēc Kenwood iegādes De’Longhi akcijas sāka piedāvāt Milānas fondu biržā. 2012. gada aprīlī De’Longhi no Procter & Gamble nopirka Braun zīmolu mazajām sadzīves ierīcēm. De'Longhi S.p.A. History De’Longhi vietne Arhivēts 2017. gada 20. novembrī, Wayback Machine vietnē.