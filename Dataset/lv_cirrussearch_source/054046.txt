Ekspress-103 (Экспресс-103) ir Krievijas uzņēmuma Kosmičeskaja svjaz' sakaru pavadonis. Tas orbītā tika palaists 2020. gada jūlijā. Pavadonis nodrošinās sakaru pakalpojumus Krievijas austumu daļā, kā arī Dienvidaustrumāzijā. Pavadonis izgatavots Krievijas uzņēmumā Informacionnyje sputnikovyje sistemy (ISS) uz platformas Ekspress-1000NM bāzes. Tas ir apgādāts ar diviem elektroreaktīvajiem dzinējiem SPD-100V , ar kuriem pavadonis tiek nogādāts ģeostacionārajā orbītā. Sakaru aparatūru piegādāja Francijā reģistrēts uzņēmums Thales Alenia Space. Tam uzstādīti 16 °C joslas, 20 Ku joslas un 1 L joslas raidītāji. Pavadoņa darbības laiks plānots 15 gadi. Ekspress-103 tika palaists 2020. gada 31. jūlijā 21:25:19 UTCar nesējraķeti Proton-M / Briz-M no Baikonuras kosmodroma 200. laukuma 39. palaišanas iekārtas kopā ar pavadoni Ekspress-80. 160 dienu laikā pavadonis sasniegs ģeostacionāro orbītu. Ģeostacionārajā orbītā pavadonis tika novietots punktā 96,5° austrumu garuma. Rezerves pozīcija tam ir 103° A. 2021. gada 25. martā pavadonis tika nodots ekspluatācijā. Tas aizvietos Ekspress-AM3, kas palaists 2008. gadā. Запуск космических аппаратов «Экспресс-103» и «Экспресс-80» Роскосмос, 2020-07-31 Запуск космических аппаратов «Экспресс-80» и «Экспресс-103» ФГУП «Космическая связь» Ekspress 103 Gunter Dirk Krebs