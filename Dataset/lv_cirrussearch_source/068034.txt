Singapūras botāniskie dārzi (angļu: Singapore Botanic Gardens, malajiešu: Kebun Bunga Singapura, ķīniešu: 新加坡植物园) ir 1859. gadā dibināts, 82 hektāru liels botāniskais dārzs Singapūras centrā. 2015. gadā dārzs tika iekļauts UNESCO Pasaules mantojuma sarakstā. Dārzu pašreizējā vietā nodibināja Agrohortikultūras biedrība (Agri-horticultural Society). 20. gadsimta sākumā botāniskais dārzs spēlēja būtisku lomu Malajas pussalas gumijas ieguves attīstībā pateicoties dārza zinātniskā direktora Henrija Ridlija (Henry Nicholas Ridley, 1855 – 1956) pētījumiem Brazīlijas hevejas audzēšanā. 1995. gadā botāniskā dārza teritorijā tika nodibināts Nacionālais orhideju dārzs (National Orchid Garden), kas kļuvis par tropisko orhideju pētniecības un selekcijas centru. Dārzs ir atvērts no 5. rītā līdz pusnaktij ar bezmaksas ieeju, izņemot Nacionālo orhideju dārzu. Nacionālais ohideju dārzs Oficiālā tīmekļa vietne Vikikrātuvē par šo tēmu ir pieejami multivides faili. Skatīt: Singapūras botāniskie dārzi. Encyclopædia Britannica raksts (angliski)