Kārlis Hellings (vācu: Karl Helling; 1904. gada 10. augusts Lukenvalde — 1937. gada 15. augusts Berlīne) bija Vācijas šahists. No 1920. gadu beigām līdz pat sava mūža beigām bijis viens no vadošajiem Berlīnes šahistiem. 1928. gadā dalījis 1.-2. vietu ar Kurtu Rihteru Berlīnes pilsētas šaha čempionātā un uzvarējis papildu mačā par čempiona titulu ar 2:0. 1932. gadā atkārtoti uzvarējis Berlīnes pilsētas šaha čempionātā. 1931. gadā pārstāvējis Vāciju 4. šaha olimpiādē Prāgā. Piedalījies daudzos nacionālajos un starptautiskos šaha turnīros: Kemnica (1925) - dalījis 7.-10. vietu; Berlīne (1927) - dalījis 5.-6. vietu (uzvarējis Bertolds Kohs); Berlīne (1928) - 5. vieta (uzvarējis (uzvarējis Ārons Nimcovičs); Vīsbādene (1928) - dalījis 2.-3. vietu (uzvarējis Kurts Rihters); Leipciga (1928) - dalījis 5.-6. vietu (uzvarējis Makss Blīmihs); Berlīne (1928) - 9. vieta (uzvarējis Jefims Bogoļubovs); Dīsburga (1929) - dalījis 4.-7. vietu (uzvarējis Kārlis Ahuess); Cvikava (1930) - 1. vieta (apsteidzot Salo Floru); Berlīne (1930) - 1. vieta; Berlīne (četru šahistu turnīrs, 1930) - 2. vieta (uzvarējis Isaks Keždens); Svineminde (1931) - dalījis 4.-6. vietu (uzvarējuši Jefims Bogoļubovs un Ludvigs Redls); Drēzdenē (1936) - dalījis 8.-9. vietu (uzvarējis Aleksandrs Aļehins); Berlīne (1937) - dalījis 6.-7. vietu (uzvarējis Frīdrihs Zēmišs). OlimpBase :: Men's Chess Olympiads :: Karl Helling Šahista profils chessgames.com mājaslapā (angliski) Šahista profils 365chess.com mājaslapā (angliski)