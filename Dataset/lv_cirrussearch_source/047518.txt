Džovana Batistas Pastines starptautiskā lidosta (itāļu: Aeroporto internazionale "Giovan Battista Pastine"), zināma arī kā Romas Čampīno lidosta (Aeroporto di Roma-Ciampino), ir starptautiska lidosta Itālijas vidienē, apkalpo Romas aviācijas mezglu. Izvietojusies 12 km uz dienvidaustrumiem no Romas centra Čampīno komūnā. Lidosta atklāta 1916. gadā un ir viena no vecākajām joprojām funkcionējošajām lidostām. No Čampīno lidlauka 1926. gada 10. aprīlī Umberto Nobile sāka savu lidojumu uz Ziemeļpolu ar dirižabli Norge. Līdz 1961. gadam, kad tika atklāta Fjumičīno lidosta, Čampīno bija Romas galvenā lidosta. Nosaukta par godu itāļu aviatoram Džovanni Batistam Pastinem. Lidostai ir viens asfaltēts skrejceļš un viens pasažieru terminālis. Lidostu izmanto arī Itālijas Gaisa spēki. Regulāros lidojumus no Čampīno lidostas veic tikai zemo cenu aviokompānijas Ryanair un Wizz Air. Aeroporti di Roma. Storia