Kamaniņu braukšana 2022. gada ziemas olimpiskajās spēlēs bija viens no 15 sporta veidiem, kas tika aizvadīts ziemas olimpisko spēļu laikā. Sacensības notika Jaņcjinas bobsleja un kamaniņu trasē, Jaņcjinas rajonā, Pekinas piepilsētā no 2022. gada 5. februāra līdz 10. februārim. Sacensības notika 4 disciplīnās (1 vīriešiem, 1 sievietēm, 1 open, 1 jaukti). Kamaniņu braukšanā kopumā startēja 106 sportisti (71 vīrietis un 35 sievietes) no 26 valstīm. Olimpiskās medaļas izcīnīja 5 valstu pārstāvji. Visvairāk medaļu izcīnīja Vācijas sportisti, kopumā 6 medaļas (4 zelta un 2 sudraba). Kopumā 6 sportisti izcīnīja pa divām olimpiskajām medaļām. No viņiem četri Vācijas sportisti — Tobiass Arlts, Natālija Geizenbergere, Johanness Ludvigs un Tobiass Vendls — katrs izcīnīja divas zelta medaļas (katrs vienu zelta medaļu individuālajā disciplīnā un kopā visi vienu medaļu komandu sacensībās). Latviju šajā sporta veidā pārstāvēja 10 sportisti. Latvijas kamaniņu braucēju komanda izcīnīja bronzas medaļas komandu stafetē. Individuālajās disciplīnās labāko rezultātu izcīnīja Kristers Aparjods ― 4. vieta. Pamatraksts: Kamaniņu braukšana 2022. gada ziemas olimpiskajās spēlēs — kvalifikācija Maksimālais sportistu skaits, kas varēja kvalificēties, bija 106 sportisti. Kvalifikācijas pamatā bija olimpiskās sezonas uzkrātie punkti no 2021. gada 1. jūlija līdz 2022. gada 10. janvārim. Sākotnēji bija paredzēts, ka kvalificēsies ne vairāk kā 35 vīrieši, 35 sievietes un 18 divnieku komandas. Vienu valsti maksimāli varēja pārstāvēt 6 sportisti (3 vīrieši un 3 sievietes) un divas divnieku komandas, kopā 10 sportisti. Ķīnai, kā rīkotājvalstij, bija tiesības pieteikt sportistus visās disciplīnās. Komandu stafetē varēja startēt tās valstis, kuras bija pārstāvētas individuālajos pasākumos, ja valsts spēja izmantot jaukto komandu priekš šīs disciplīnas. Kamaniņu braukšanā pirmās sacensības notika 2022. gada 5. februārī, bet beidzamās 10. februārī.   ●   — sacensības;   ●   — sacensības un/vai medaļu izcīņa. Pamatraksts: Kamaniņu braucēji 2022. gada ziemas olimpiskajās spēlēs Kamaniņu braukšanas sacensības startēja 106 sportisti (71 vīrietis un 35 sievietes) no 26 valstīm. Pirmo reizi kamaniņu braukšanā debitēja Īrija. No Austrijas, Krievijas Olimpiskās komitejas un Vācijas startēja maksimālais atļautais sportistu skaits kamaniņu braukšanā — 10 sportisti.  ASV (8)  Argentīna (1)  Austrālija (1)  Austrija (10)  Bosnija un Hercegovina (1)  Bulgārija (1)  Čehija (4)  Dienvidkoreja (4)  Gruzija (1)  Itālija (8)  Īrija (1)  Japāna (1)  Kanāda (6)  Krievijas Olimpiskā komiteja (10)  Ķīna (4)  Ķīnas Taipeja (1)  Latvija (10)  Lielbritānija (1)  Moldova (1)  Polija (4)  Rumānija (4)  Slovākija (5)  Šveice (1)  Ukraina (6)  Vācija (10)  Zviedrija (2) «Kamaniņu braukšana 2022. gada ziemas olimpiskajās spēlēs». Arhivēts no oriģināla, laiks: 2021. gada 21. aprīlī. Skatīts: 2021. gada 2. februārī. «Kamaniņu kalendārs 2022. gada ziemas olimpiskajās spēlēs». Skatīts: 2021. gada 11. augustā. «Kamaniņu braukšana 2022. gada ziemas olimpiskajās spēlēs — vieninieki vīriešiem (fināla rezultāti)». Arhivēts no oriģināla, laiks: 2022-02-06. Skatīts: 2022-02-06. «Kamaniņu braukšana 2022. gada ziemas olimpiskajās spēlēs — divnieki». Arhivēts no oriģināla, laiks: 2022. gada 8. februārī. Skatīts: 2022. gada 10. februārī. «Kamaniņu braukšana 2022. gada ziemas olimpiskajās spēlēs — divnieki (2. brauciens)». Arhivēts no oriģināla, laiks: 2022. gada 10. februārī. Skatīts: 2022. gada 10. februārī. «Kamaniņu braukšana 2022. gada ziemas olimpiskajās spēlēs — komandu stafete». Arhivēts no oriģināla, laiks: 2022. gada 11. februārī. Skatīts: 2022. gada 11. februārī. Philip O'Connor. «Irish luger Desmond to fulfil frozen dream in Beijing». Reuters (London, United Kingdom), 2022. gada 19. janvāris. Skatīts: 2022. gada 23. janvāris.