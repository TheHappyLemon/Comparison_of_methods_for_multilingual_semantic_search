Boriss Kolkers (krievu: Борис Григорьевич Колкер; dzimis 1939. gada 15. jūlijā Tiraspolē, Moldāvijas PSR, toreizējā PSRS) — svešvalodu pasniedzējs un tulkotājs, interlingvists, četru esperanto valodas mācību grāmatu autors. Krievijas un PSRS iedzīvotājs, kopš 1993. gada pastāvīgi dzīvo Klīvlendā, Ohaio štatā, ASV. Apguva esperanto valodu 1957.gadā. Valodniecības doktors, aizstāvējis doktora disertāciju par esperantoloģijas tēmu. Četru esperanto valodas mācību grāmatu un vairāku rakstu un recenziju par interlingvistiku autors. Pateicoties viņa grāmatas „Vojaĝo en Esperanto-lando” (Ceļojums pa Esperanto zemi) milzīgai popularitātei (šī grāmata vienlaicīgi ir gan esperanto valodas zināšanu līmeņa uzlabošanas kurss, gan arī ceļvedis pa esperanto kultūru), daudzi viņu pazīst kā gidu pa Esperanto zemi. Esperanto akadēmijas (Akademio de Esperanto) biedrs. Universālās Esperanto asociācijas (Universala Esperanto Asocio jeb UEA) Goda biedrs. Mēnešraksta „Monato” [1] līdzredaktors. Divdesmit gadu laikā vadīja masveida neklātienes esperanto valodas kursus Padomju Savienībā, kurus beidza gandrīz vai 900 cilvēku, tai skaitā vairāki no Latvijas. Pasniedza esperanto ASV universitātēs Sanfrancisko Kalifornijā un Hartfordā Konektikutā. Pašlaik vada Starptautiskos Uzlabošanas Neklātienes kursus (Internacia Perfektiga Koresponda Kurso). Dažādos laikos bija viens no esperantistu organizāciju dibinātājiem un vadītājiem Padomju Savienībā un Krievijā. Piedalījās vairākās Baltijas esperanto nometnēs Latvijā. Krievu valodas ieguldījums Esperanto veidošanā un attīstībā. (krievu: Вклад русского языка в формирование и развитие эсперанто.) Maskava: PSRS Zinātņu akadēmijas Valodniecības institūts, 1985. — 23 lpp. Valodniecības doktora disertācijas autoreferāts krievu valodā Vojaĝo en Esperanto-lando. Perfektiga kurso de Esperanto kaj Gvidlibro pri la Esperanta kulturo. (Ceļojums pa Esperanto zemi. Esperanto valodas zināšanu uzlabošanas kurss un ceļvedis pa Esperanto kultūru) Lernolibro de la lingvo Esperanto. Baza kurso. (Esperanto valodas mācību grāmata. Pamatkurss) Esperanto en 16 tagoj. Ekspres-kurso. (Esperanto 16 dienās. Ekspreskurss) Internacia lingvo Esperanto. Plena lernolibro. (Starptautiskā valoda Esperanto. Pilna mācību grāmata) Akademio de Esperanto uea.org