Šis raksts ir par Milanu Vidmaru vecāko. Par Milanu Vidmaru jaunāko skatīt rakstu Milans Vidmars jaunākais. Milans Vidmars (slovēņu: Milan Vidmar; dzimis 1885. gada 22. jūnijā Ļubļanā, Austroungārija, miris 1962. gada 9. oktobrī Ļubļanā, Dienvidslāvija) bija slovēņu zinātnieks elektrotehnikas jomā un Dienvidslāvijas starptautiskais lielmeistars šahā (1950). Vidmars piedzima vidusšķiras ģimenē Ļubļanā. 1902. gadā viņš iestājās Vīnes universitātes elektrotehniskajā fakultātē, kuru 1907. gadā beidza. 1911. gadā kļuvis par zinātņu doktoru. Pēc atgriešanās Ļubļanā ir kļuvis par Ļubļanas universitātes elektrotehnikas fakultātes dibinātāju, bet 1928.—1929. gadā bijis Ļubļanas universitātes rektors. 1948. gadā nodibinājis Ļubļanas elektrotehnisko institūtu, kam tagad piešķirts viņa vārds. 1940. gadā kļuvis par Slovēnijas zinātņu akadēmijas īsteno locekli. Vidmars arī bija viens no sava laika spēcīgākajiem šahistiem, kuram Starptautiskā šaha federācija FIDE 1950. gadā kā vienam no pirmajiem piešķīra starptautiskā lielmeistara nosaukumu. Vidmars ir piedalījies daudzos starptautiskos turnīros, kuros izcīnījis godalgotas vietas: 1907. gadā Karlsbādē 6. vieta, 1908. gadā Prāgā 3. vieta, 1909. gadā Gēteborgā 1. vieta, 1911. gadā dalīta 2. vieta (ar Akibu Rubinšteinu, uzvarēja Hosē Rauls Kapablanka) Sansebastjanā, 1912. gadā 1. vietā Budapeštā, 1912. gadā 2. vieta Manheimā, 1918. gadā 1. vieta Vīnē un Berlīnē, 1928. gadā 2. vieta Košicē, 1926. gadā dalīta 1. vieta (ar Aleksandru Aļehinu) Hastingsā un 3. vietā Zemeringā, 1927. gadā 4. vieta Ņujorkā un Londonā, 1940. gadā 2. vieta (aiz Maksa Eives) Budapeštā, 1952. gadā 1. vieta Bāzelē. Tāpat Vidmars bija daudzu šaha sacensību arbitrs, tajā skaitā arī 1948. gada piecu spēcīgāko pasaules šahistu mačturnīrā, kurā tika izcīnīts Pasaules šaha čempiona nosaukums. Arī Vidmara dēls Milans Vidmars jaunākais (1909—1980) bija pazīstams šahists, kurš 1950. gadā kļuva par starptautisko meistaru šahā. Atzīmējot Vidmara lielo ieguldījumu šaha attīstībā Slovēnijas šaha federācija rīko viņa vārdā nosauktos memoriālus. «MILAN VIDMAR ELECTRIC POWER RESEARCH INSTITUTE - Institute for Electricity Supply Economy and Electrical Industry». Arhivēts no oriģināla, laiks: 2012. gada 18. aprīlī. Skatīts: 2012. gada 5. septembrī. The chess games of Milan Vidmar Jr «dr. Milan Vidmar Memorial Tournaments». Arhivēts no oriģināla, laiks: 2012. gada 8. februārī. Skatīts: 2012. gada 5. septembrī. Arhivēts 2001. gada 26. novembrī, Wayback Machine vietnē. Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski)