Murads V, (1840. gada 21. jūlijs — 1904. gada 29. augusts), Osmaņu impērijas 33. sultāns. Tēvs — sultāns Abdulmedžids I, māte —Ševkefza sultāne (čerkesu izcelsmes). Bērnībā un jaunībā sultāns Murads V ieguva labu izglītību un apguva ļoti labā līmenī franču valodu. Mācību laikā Murads V izlasīja daudz grāmatu, kuras viņam tika vestas no Francijas. Rietumu kultūras iespaidā sultāns Murads V iemācījās spēlēt klavieres un viņam ļoti patika Eiropiešu stila mūzika. Viņš uzturēja draudzīgas saiknes ar vairākiem Eiropas valstu prinčiem un, kad pavadīja sultānu Abdulazizu braucienā uz Eiropu, satika britu troņmantnieku, vēlāko Lielbritānijas karali Edvardu VII, ar kuru viņam izveidojās ļoti ciešas draudzīgas attiecības. 1876. gada 30. maijā Murads V ieņēma troni uzreiz pēc sultāna Abdulaziza, bet jau tā paša gada 31. augustā, pēc 93 dienu valdīšanas, tika gāzts. Sultāns Murads V mira 28 gadu vecumā, 1904. gada 29. augustā un tika apglabāts blakus savai mātei Konstantinopolē (tag. Stambula), Jaunās mošejas (Yeni Camii) kapličā. Vikikrātuvē par šo tēmu ir pieejami multivides faili. Skatīt: Murads V. Encyclopædia Britannica raksts (angliski)