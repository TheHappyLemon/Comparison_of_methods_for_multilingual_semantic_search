Estebans Tuero (spāņu: Esteban Tuero; dzimis 1978. gada 22. aprīlī, Buenosairesā, Argentīnā) ir argentīniešu sacīkšu pilots, kurš 1998. gadā piedalījās Formula 1 sacīkstēs kā Minardi komandas pārstāvis. Tuero piedzima netālu no Oskara Galvesa autodroma. Viņš sāka braukt ar kartingiem septiņu gadu vecumā un sāka braukt ar formulām 1992. gadā. 1994. gadā Tuero aizvadīja dažas sacīkstes Dienvidamerikas F3. 1995. gadā argentīnietis pārcēlās uz Eiropu. Viņš bija piedalījies Itālijas F3, Formula 3000 un Formula Nippon. Tuero nokļuva F1 19 gadu vecumā. Viņš joprojām ir viens no visu laiku jaunākajiem pilotiem, kuri ir piedalījušies sacīkstē. Viņš reti finišēja, toties, kad to izdarīja, bija diezgan augstās vietās. Pēdējā sacīkstē viņš piedzīvoja sadursmi ar Takagi. Pēc sezonas viņš paziņoja par savu aiziešanu no sporta kakla traumas dēļ. Viņam iepriekš tika piedāvāta vieta Minardi arī uz 1999. gadu. Vikikrātuvē par šo tēmu ir pieejami multivides faili. Skatīt: Estebans Tuero. Driver Database profils (angliski) Motorsportstats profils (angliski) Racing-Reference driver profils (angliski)