Norms Makdonalds (angļu: Norm Macdonald, dzimis 1959. gada 17. oktobrī, miris 2021. gada 14. septembrī) bija kanādiešu komiķis, rakstnieks un aktieris. Savas karjeras sākumā Makdonalds rakstīja sižetus televīzijas komēdijas seriālam Roseanne. Piecus gadus bijis šova Saturday Night Live (SNL) dalībnieks. Šajā laikā viņš viesojās arī tādos šovos kā The Drew Carey Show un NewsRadio. Pēc aiziešanas no SNL viņš tēloja galveno lomu 1998. gada filmā Dirty Work. No 1999. līdz 2001. gadam viņš veidoja savu TV komēdijas seriālu The Norm Show. 2013. gadā Makdonalds uzsāka video raidierakstu Norm Macdonald Live, kurā viņš intervēja komiķus un citas slavenības. 2018. gadā viņš izlaida Netflix platformā sarunu šovu Norm Macdonald Has a Show. Savas karjeras laikā Makdonalds piedalījies daudzās filmās un bija viesis tādos sarunu šovos kā Conan, Late Night with David Letterman un The Howard Stern Show. Viņš strādājis arī kā balss aktieris, tai skaitā, animācijas šovā Mike Tyson Mysteries. Vikikrātuvē par šo tēmu ir pieejami multivides faili. Skatīt: Norms Makdonalds. IMDb profils (angliski) AllMovie profils (angliski)