Petrovo-Krasnosiļļa (ukraiņu: Петрово-Красносілля) ir pilsēta Ukrainas austrumos Luhanskas apgabalā. Izvietojusies apgabala dienvidrietumos 50 km no apgabala centra Luhanskas. Pakļauta Hrustaļnijas pilsētas padomei, savukārt Petrovo-Krasnosiļļas pilsētas padomei pakļauts Fedorivkas pilsētciemats, Butkevičas un Verhuļivskes ciemati un Voskreseņivkas ciems. Par pilsētas pirmsākumiem uzskata 1790. gadu, kad uz serbu pulkvedim Šteričam piederošajām zemēm tika izveidoti vairāki ciemi, tajā skaitā Petrovo-Krasnosiļļa (Петрово-Красносілля, Петрово-Красноселье). Pašas pilsētas veidošanās saistāma ar Franču-krievu biedrības 1895. gadā uzbuvēto Šterovkas ķīmisko un sprāgstvielu rūpnīcu. Pie rūpnīcas izaugušais ciemats 1930. gadā oficiāli ieguva nosaukumu Šterovkas dinamīta rūpnīcas ciemats (посёлок Штеровского динамитного завода). 1935. gadā rūpnīcai piešķīra revolucionāra un komunistiskās partijas darbinieka Grigorija Petrovska vārdu. 1941. gadā rūpnīcu evakuēja uz austrumiem (Permu, Soļikamsku un Sterļitamaku), bet 1944. gadā to atjaunoja iepriekšējā vietā. 1959. gadā ciemats pārdēvēts par Petrovski (Петровське), bet 1963. gadā tam piešķirts pilsētas statuss. 2016. gadā ukrainizācijas ietvaros pilsēta ieguva tās esošo nosaukumu. Kopš 2014. gada pilsētu kontrolē pārņēmuši neatzītās Luhanskas tautas republikas spēki, kas turpina lietot tās veco nosaukumu. Склад адміністративно-територіальної одиниці. Луганська область, м Красний Луч, м Петровське Vikikrātuvē par šo tēmu ir pieejami multivides faili. Skatīt: Petrovo-Krasnosiļļa.