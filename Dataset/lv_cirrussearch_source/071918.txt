Šaverma, arī šavārma (arābu: شاورما) ir Tuvo Austrumu ēdiens, kas radies Levantes arābu apgabalos Osmaņu impērijas laikos. Stipri līdzīgs turku grozītajam kebabam (döner kebab) un grieķu girosam. Tas ir uz vertikāla iesma pagatavota jēra, arī vistas, tītara, liellopa vai teļa gaļa, kas, sasniedzot gatavību, tiek nogriezti plānās šķēlēs, samaisīta ar dažādiem dārzeņiem un garšvielām, pēc tam ietīta pitā vai lavašā. Šaverma ir populārs ielas ēdiens Tuvajos Austrumos. Mūsdienās tas izplatījies daudzās Eiropas valstīs. Atkarībā no vēsturiskā konteksta tiek saukts dažādi dažādās valstīs, Latvijas apstākļos tā nosaukums parasti ir kebabs. Vikikrātuvē par šo tēmu ir pieejami multivides faili. Skatīt: Šaverma.