Yhtyneet Paperitehtaat Oy bija Somijas kokapstrādes uzņēmums. Dibināts 1920. gadā. 1991. gadā tas apvienojās ar Rauma-Repola, izveidojot uzņēmumu Repola. 1920. gadā trīs kokapstrādes un papīra ražotāji Ab Simpele, Jämsänkoski Oy, Myllykoski Träsliperi Ab apvienojās, izveidojot uzņēmumu Yhtyneet Paperitehtaat Oy. Uzņēmumu lielākais akcionārs bija ģenerālis Rūdolfs Valdens (Rudolf Walden), kurš arī bija Yhtyneet Paperitehtaat valdes priekšsēdētājs līdz 1944. gadam. 1929. gadā Yhtyneet Paperitehtaat grupai pievienojās Ab Walkiakoski, kura 1934. gadā apvienojās ar Yhtyneet Paperitehtaat. 1952. gadā atdalījās Myllykosken Paperitehdas Oy. 1950. gados Jemsē tika uzbūvēta papīra fabrika Kaipolan paperitehdas. 1960. gados uzņēmums piedzīvoja finansiālas grūtības. 1976. gadā tika iegūts papīra un celulozes ražotājs Raf. Haarla Oy. 1970. un 1980. gados Yhtyneet Paperitehtaat sāka iziet Eiropas tirgū. 1985. gadā tika nopirkts Apvienotās Karalistes papīra ražotājs Shotton Paper Ltd. 1988. gadā iegūts Francijas Stracel S.A.. 1989. gadā nopirkts papīra ražotājs Kajaani Oy. 1989. gadā no Nokia iegūtas Metsä-Botnia (tagad Metsä Fibre) kapitāldaļas. 1991. gada 1. janvārī Yhtyneet Paperitehtaat oficiāli apvienojās ar Somijas uzņēmumu Rauma-Repola Oy, izveidojot uzņēmumu Repola, tas tajā laikā kļuva par lielāko uzņēmumu Somijā. 1995.—1996. gadā Repola apvienojās ar Somijas kokapstrādes, papīra un celulozes ražotāju Kymmene Oy, izveidojot uzņēmumu UPM-Kymmene. Metsä-Botnia History UPM-Kymmene Corporation. The 1990s: The Establishment of UPM-Kymmene Corporation Arhivēts 2012. gada 19. aprīlī, Wayback Machine vietnē. fundinguniverse.com «UPM History». Arhivēts no oriģināla, laiks: 2015. gada 9. augustā. Skatīts: 2012. gada 27. februārī. UPM-Kymmene (ar Yhtyneet Paperitehtaat) "ciltskoks"