Alberts Hofmanis (vācu: Albert Hofmann; dzimis 1906. gada 11. janvārī, miris 2008. gada 29. aprīlī) bija Šveices ķīmiķis, vislabāk zināms kā pirmais cilvēks, kas sintezēja un izmēģināja LSD, un aprakstīja tā psihodēliskos efektus. Pēc LSD atklāšanas Hofmanis lielu daļu savas karjeras veltīja citu halucinogēnu pētījumiem. Viņš bija arī pirmais cilvēks, kas no maģiskajām sēnēm ieguva to aktīvās vielas psilocibīnu un psilocīnu, dodot šīm vielām nosaukumus no kailgalvju ģints latīniskā nosaukuma Psilocybe. Hofmanis ir autors vairāk kā 100 zinātniskajiem rakstiem un vairākās grāmatām, tai skaitā LSD: My Problem Child. Viņš visu mūžu ticēja LSD ārstnieciskajām īpašībām, īsi pirms savas 100. dzimšanas dienas viņš LSD raksturoja kā "zāles dvēselei" un izteica nožēlu par vielas aizliegumu. 2007. gadā viņš dalīja 1. vietu kopā ar Timu Bērnersu-Lī The Telegraph sarakstā "100 dižākie dzīvie ģēniji". Hofmann, A. "Psilocybin und Psilocin, zwei psychotrope Wirkstoffe aus mexikanischen Rauschpilzen." Helvetica Chemica Acta 42: 1557-1572 (1959). (vāciski) «Obituary: Albert Hofmann, LSD inventor». London : Daily Telegraph. 2008-04-29. Arhivēts no oriģināla, laiks: 2008-05-01. Skatīts: 2008-04-29. (angliski) Craig S. Smith. «New York Times article». The New York Times, 2006-01-07. (angliski) Aprit tieši 69 gadi kopš LSD sintezēšanas, delfi.lv. Atjaunots: 2012. gada 2. decembrī. «Top 100 living geniuses». The Daily Telegraph (London). 2007-10-30.(angliski)