Romāns Šteinbergs (igauņu: Roman Steinberg; dzimis 1900. gada 5. aprīlī, miris 1928. gada 16. aprīlī) bija grieķu-romiešu stila Igaunijas cīkstonis, Parīzes olimpisko spēļu medaļnieks. Strādāja par kuģa mehāniķi Baltijas jūrā. Ar cīņu sportu Šteinbergs sāka nodarboties labdarības organizācijā "Valvaja", bet no 1921. gada sporta klubā "Tallinna Sport" trenera Roberta Oksa vadībā. Trīs reizes viņš uzvarēja Igaunijas čempionātā grieķu-romiešu cīņā — 1921. gadā vidējā svarā, 1922. un 1923. gadā pussmagā svarā. Piedalījās 1921. gada pasaules čempionā grieķu-romiešu cīņā Helsinkos, bet neveiksmīgi. 1924. gadā vasaras olimpiskajās spēlēs Parīzē Šteinbergs izcīnīja bronzas medaļu vidējā svarā (līdz 75 kg). Viņu apsteidza abi somu cīkstoņi Edvards Vesterlunds un Arturs Lindforss. Šteinbergs nomira 1928. gadā no tuberkulozes. «STEINBERG, ROMAN» (igauņu). ESBL. 2010-12-31. Skatīts: 2018-10-21. Lembit Koik. 100 aastat Eesti raskejõustikku (1888–1988) (igauņu). Tallinn : Eesti Entsüklopeediakirjastus, 1996. 117.—118. lpp. Olimpiādes rezultāti grieķu-romiešu cīņā vidējā svarā Arhivēts 2012. gada 13. novembrī, Wayback Machine vietnē. (angliski) Olympedia profils (angliski) FILA profils (angliski) Romāna Šteinberga profils mājaslapā "delfi.ee" Arhivēts 2015. gada 4. decembrī, Wayback Machine vietnē. (igauniski)