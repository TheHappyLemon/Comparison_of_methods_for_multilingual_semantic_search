Kārlis Mengers (vācu: Carl Menger, dzimis 1840. gada 28. februārī, miris 1921. gada 26. februārī) bija Volīnijā dzimis austriešu ekonomists. Austriešu ekonomikas skolas pamatlicējs. Dzimis Novi Sončā, turīga jurista ģimenē. Arī abi Kārļa brāļi kļuva par juristiem. Studēja tiesības Prāgā un Vīnē. Ieguva doktora grādu tiesībās Jagaiļa Universitātē Krakovā. 19. gadsimta sešdesmitajos gados Kārlis Mengers strādāja par ekonomikas jautājumu žurnālistu Ļvivas avīzē Lemberger Zeitung, bet vēlāk Wiener Zeitung Vīnē. 1871. gadā publicēja darbu "Ekonomikas principi" (Grundsätze der Volkswirtschaftslehre), kļūdams par Austriešu ekonomikas skolas pamatlicēju. No 1872. gada pasniedza finanses un politekonomiku Vīnes Universitātē. 1876. gadā kļuva par kroņprinča Rūdolfa skolotāju. Pavadīja kroņprinci ceļojumos pa valsti un ārzemēs. Astoņdesmito gadu beigās tika iecelts par Austrijas monetārās sistēmas reformas vadītāju. 1903. gadā atteicās no pedagoģiskās darbības. Vikikrātuvē par šo tēmu ir pieejami multivides faili. Skatīt: Kārlis Mengers. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Kārļa Mengera "Ekonomikas principi" (angliski)