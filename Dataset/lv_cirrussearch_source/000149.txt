Ziemeļeiropas Basketbola līga jeb NEBL (angļu: North European Basketball League) bija īslaicīga basketbola līga, ko 1998. gadā dibināja Šarūns Marčuļonis. Šī līga bija pirmais komerciālais projekts ar mērķi izveidot reģionālu līgu Eiropā un sākotnēji paredzēja labāko basketbola klubu dalību no piecām valstīm - Lietuvas, Latvijas, Igaunijas, Zviedrijas un Somijas. 1999. gadā notika pirmās sacensības ar astoņām komandām no minētajām valstīm. Ar laiku turnīrs sāka zaudēt savu reģionālo ierobežotību, iesaistot klubus arī no centrālās (Polija, Čehija), rietumu (Dānija, Vācija, Beļģija, Nīderlande, Apvienotā Karaliste) un austrumu Eiropas (Krievija, Ukraina, Baltkrievija), vēlāk arī dienvideiropas (Bulgārija, Maķedonija, Rumānija, Serbija) un pat Izraēla un Turcija. 2001./2002. gada turnīrā piedalījās 31 komanda no 19 valstīm. NEBL Final Four vienmēr tika izspēlēts Viļņā. Kopš 2002. gada labākie klubi kā CSKA Moscow, Žalgiris un Maccabi zaudēja interesi turnīrā par labu jaunorganizētajai un komerciāli daudz pievilcīgākajai Eirolīgai. 2002./2003. gadā grupu turnīrs nenotika - četras labākās komandas no FIBA Čempionu kausa Ziemeļu divīzijas izspēlēja pēdējo NEBL kausu četru komandu turnīrā. NEBL vēlāk tika pārveidots par šodienas Baltijas Basketbola līgu ar labākajām komandām no Lietuvas, Latvijas un Igaunijas.