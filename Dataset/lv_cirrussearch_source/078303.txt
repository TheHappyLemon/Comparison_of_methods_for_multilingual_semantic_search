Boļeslavs V Kautrīgais (poļu: Bolesław V Wstydliwy; dzimis 1226. gada 21. jūnijā, miris 1279. gada 7. decembrī) - Pjastu dinastijas Krakovas kņazs no 1243. līdz 1279. gadam. Boļeslavs V bija Polijas kņaza Lešeka I Baltā dēls. Bija precējies ar ungāru princesi Kingu (Kunegundu) - Ungārijas karaļa Bēla IV meitu. Esot ieguvis iesauku Kautrīgais, jo tā arī nespējis pierunāt Kingu gulēt ar viņu, kura tam pretojās reliģiskās audzināšanas dēļ. Boļeslava V laikā tika atjaunota 1241.gadā mongoļu nopostītā Krakova. Boļeslavs V aicināja kolonistus no vācu zemēm, dibinot pilsētas. Arī pašai Krakovai 1257. gadā tika piešķirtas Magdeburgas tiesības. 1253. gadā kopā ar Krakovas arhibīskapu panāca Sv. Staņislava kanonizāciju. 1264. gadā sakāva jātvingus. Vikikrātuvē par šo tēmu ir pieejami multivides faili. Skatīt: Boļeslavs V Kautrīgais.