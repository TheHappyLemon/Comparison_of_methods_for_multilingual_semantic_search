Mārcis Štrobinders (dzimis 1966. gada 12. jūnijā Talsos) ir bijušais latviešu vieglatlēts, startējis šķēpa mešanas sacensībās. Piedalījies 1992. gada vasaras olimpiskajās spēlēs Barselonā. Tajās izcīnīja 19. vietu kvalifikācijā ar 76,32 metriem, tādējādi nekvalificējoties finālsacensībām. 1986. gada PSRS Tautu spartakiādē viņš izcīnīja 2. vietu ar 76,90 m. Četras reizes uzvarēja Latvijas PSR čempionātā un četras reizes — Latvijas čempionātā. M. Štrobinders ir pirmais latviešu šķēpa metējs, kas jaunās konstrukcijas šķēpu raidījis tālāk par 80 metriem — 1987. gada 29. augustā Latvijas čempionātā Rīgā viņš šķēpu raidīja 80,04 m tālu. Divas reizes labojis Latvijas rekordu. 1993. gada Pasaules čempionātā ieņēma 43. vietu (68,38 m), 1994. gada Eiropas čempionātā palika bez rezultāta kvalifikācijas sacensībās. 1994. gada Labas gribas spēlēs izcīnījis otro vietu ar 80,92 m tālu raidījumu. Uzvarējis Eiropas komandu kausa sacensībās (74,91 m). Šķēpa metēja karjeru beidzis 34 vecumā. Startējis 2005. gada Latvijas pašvaldību vēlēšanās Talsu rajonā no Tautas partijas saraksta, taču netika ievēlēts. Arī M. Štrobindera dēls Rolands Štrobinders nodarbojas ar šķēpa mešanu. Olympedia Staģis, Andris (2011. gada 7. jūnijā). "Šī nedēļa vēsturē". Sporta Avīze (Rīga: SIA "Mediju nams") 23 (798): 52. lpp. ISSN 1691-0451. «12.jūnijs: Dzimšanas dienu svin šķēpmetējs Mārcis Štrobinders». Delfi.lv. Skatīts: 2012. gada 4. februārī. Kreipāns, Anatolijs (2010. gada 6. jūlijā). "Štrobinderam šķēps sapņos nerādās". Sporta Avīze (Rīga: SIA "Mediju nams") 27 (752): 54. lpp. ISSN 1691-0451. Staģis, Andris (2012. gada 21. jūlijā). "Šī nedēļa vēsturē". Sporta Avīze (Rīga: SIA "Mediju nams") 33 (859): 31. lpp. ISSN 1691-0451. «CVK profils». CVK.lv. Arhivēts no oriģināla, laiks: 2016. gada 16. martā. Skatīts: 2012. gada 4. februārī. «Talsu rajons Tautas partija». CVK.lv. Arhivēts no oriģināla, laiks: 2018. gada 29. augustā. Skatīts: 2012. gada 4. februārī. Olympedia profils (angliski) LOK profils IAAF profils (angliski) Trach and Field vieglatlēta profils (angliski) Latvijas vieglatlēta(-es) profils