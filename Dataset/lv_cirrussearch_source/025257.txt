Alžīras kasba (arābu: قصبة ) ir citadele senajā Alžīras pilsētas daļā. Pilsētas daļa atrodas pie Vidusjūras. Apbūve pārsvarā ir turku stila. Ar vārdu kasba apzīmē arī citus cietokšņus un citadeles vairākās Ziemeļāfrikas vietās. Alžīras kasba tika uzcelta uz senās feniķiešu pilsētas Ikosiumas drupām. Šī bija neliela pilsēta, kas atrādās kalnā un bija sadalīta divās daļās: augšējā un apakšējā. Kasbā atrodas vairākas mošejas un minareti. 1791. gadā kasbā tika uzcelta pašā pils. 1839. gadā pilī ievācās franču gubernators, bet 1860. gadā Alžīras kasbu apmeklēja Napoleons III un Eiženija de Montiho. Alžīrijas neatkarības cīņu laikā (1954—1962) kasbā atradās Nacionālā atbrīvošanas fronte. 1992. gadā Alžīras kasba tika iekļauta UNESCO pasaules mantojuma sarakstā. 2008. gada augustā informācijas aģentūra Reuters paziņoja, ka Alžīras kasba atrodas aizlaistā stāvoklī un atsevišķas citadeles daļas atrodas uz sabrukšanas robežas. Pamatproblēma ir lielajā iedzīvotāju skaitā un kasbas pārapdzīvotībā. Kasbas pils Ielas skats Dzīvojamās mājas iekšējā arhitektūra Zvejniecības osta «Interior of Governors Palace, Algiers, Algeria». World Digital Library. 1899. Skatīts: 2013-09-25. William Maclean. «REUTERS, William Maclean, Aug 31, 2008». Reuters.com, 2008-09-01. Skatīts: 2010-06-19.