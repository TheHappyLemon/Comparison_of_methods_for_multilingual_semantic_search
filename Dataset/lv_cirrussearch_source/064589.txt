Ričards Doners (angļu: Richard Donner; dzimis Ričards Donalds Švarcbergs (angļu: Richard Donald Schwartzberg) 1930. gada 24. aprīlī, miris 2021. gada 5. jūlijā) bija amerikāņu filmu veidotājs, kura ievērojamāko darbu vidū ir dažas no finansiāli veiksmīgākajām Jaunās Holivudas laikmeta filmām. Pēc kinovēsturnieka Maikla Bārsona domām, Doners bija "viens no uzticamākajiem Holivudas asa sižeta grāvēju veidotājiem". Viņa karjera ilga vairāk nekā 50 gadus, piedzīvojot dažādus žanrus un filmu veidošanas tendences. Doners savu karjeru sāka 1957. gadā kā televīzijas režisors. 1960. gados viņš režisēja sērijas seriāliem The Rifleman, The Man from U.N.C.L.E., The Fugitive, "Krēslas zona" un daudziem citiem. Kino režijā debitēja 1961. gadā ar mazbudžeta aviācijas drāmu X-15, bet kritiķu uzmanību un komerciālus panākumus guva 1976. gadā ar šausmu filmu "Zīme" (The Omen). 1978. gadā viņš režisēja ievērojamo supervaņu filmu "Supermens", kas iedvesmoja fantāzijas filmu žanra attīstību, ar laiku tam iegūstot māksliniecisku vērtību un komerciālus panākumus. 1980. gados Doners režisēja tādas filmas kā "Palaidņi un pirātu zelts" (The Goonies, 1985) un "Ziemassvētki" (1988), vienlaikus atdzīvinot draugu filmu žanru ar filmu sēriju "Nāvējošais ierocis". Doneram un viņa sievai Lorēnai piederēja producentu kompānija The Donners' Company (iepriekš Donner/Shuler Donner Productions), kas veidojusi "Brīvību Villijam" (Free Willy) un "X-cilvēki" filmu sērijas. Vēl Doners producējis televīzijas seriālu "Kapeņu stāstiņi" (Tales from the Crypt) un piedalījies vairāku Supermena komiksu sarakstīšanā priekš DC Comics. 2000. gadā Doners saņēma Zinātniskās fantastikas, fantāzijas un šausmu filmu akadēmijas Prezidenta balvu. Ričards Donalds Švarcbergs dzimis Bronksā, Ņujorkā, krievu ebreju ģimenē, vecākiem Hetijai (Horovicai) un Fredam Švarcbergam. Viņa tēvam piederēja neliels mēbeļu ražošanas uzņēmums, bet māte bija mājsaimniece. Viņam ir māsa Džoana. Ričarda vectēvam piederēja kinoteātris Bruklinā, kas jau agrīnā vecumā ietekmēja viņa uztveri par kino. Pēc vidusskolas beigšanas Doners dienēja ASV Jūras kara flotē par aerofotogrāfu. Viņš īslaicīgi apmeklēja Ņujorkas Universitāti, tomēr pameta aktiera karjeru, pārceļoties uz Losandželosu un pieņemot pseidonīmu "Ričards Doners". Sākotnēji Doners vēlējās veidot aktiera karjeru. Viņš nedaudz piedalījās televīzijas programmā, ko režisēja Mārtins Rits, kurš iedvesmoja Doneru kļūt par režisoru. Rits nolīga Doneru par savu palīgu. Vēlāk Doners strādāja producentu kompānijā Desilu Productions, kur režisēja reklāmas. Piecdesmito gadu beigās viņš pārgāja uz televīzijas seriāliem, režisējot dažas sērijas Stīva Makvīna vesterna seriālam Wanted Dead or Alive un Čaka Konora vesterna seriālam The Rifleman. Patrick Hipes. «Richard Donner Dies: 'Superman', 'Lethal Weapon' And 'The Goonies' Director Was 91». Deadline Hollywood (en-US), 2021-07-05. Skatīts: 2021-07-13. Michael Barson. Who's Who of Hollywood Directors. Noonday Press, 1995. ISBN 978-0-374-17452-1. Adam DiLeo. «Why Superman is the Most Important Comic Book Movie of All Time». IGN (en-US), 2018. gada 15. decembris. Skatīts: 2021-07-13. Richard Newby. «Why 'Superman' Is So Hard to Leave in the Past». The Hollywood Reporter (en-US), 2018-12-14. Skatīts: 2021-07-13. Peter Biskind. «The Rude Warrior». Vanity Fair, 2011. gada 23. februāris. Beverly Walker. «Vet helmer's long and boffo road». Variety, 1997. gada 31. jūlijs. Nathan Abrams. «Superman, Man of Schlemiel?». Haaretz, 2013. gada 16. jūnijs. Anita Gates. «Richard Donner, Director of 'Superman' and 'Lethal Weapon' Films, Dead at 91». The New York Times, 2021. gada 5. jūlijs. Harrison Smith. «Richard Donner, adaptable director of 'Superman' and 'Lethal Weapon,' dies at 91». The Washington Post, 2021. gada 6. jūlijs. Skatīts: 2021. gada 8. jūlijs. Vikikrātuvē par šo tēmu ir pieejami multivides faili. Skatīt: Ričards Doners. IMDb profils (angliski) AllMovie profils (angliski) Box Office Mojo profils (angliski)