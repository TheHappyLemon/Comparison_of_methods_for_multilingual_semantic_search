Raimonds Feldmanis (dzimis 1982. gada 4. aprīlī Rīgā) ir bijušais latviešu basketbolists, pēc karjera beigām — treneris. spēlēja uzbrūkošā aizsarga pozīcijā. Pēc karjeras beigām bijis trenera asistents Rīgas VEF, kā arī pievērsies 3x3 basketbola komandas trenēšanai. R. Feldmanis ir Latvijas 3x3 basketbola izlases — Tokijas olimpisko spēļu čempionu — treneris. Jauniešu vecumā pārstāvējis Spānijas klubu komandas, taču sasniegt augstāko līmeni tur nav izdevies. Pēc atgriešanās Latvijā 2009. gadā Līvānu RNS-D sastāvā kļuva par LBL 2. divīzijas čempionu un 2010. gadā kopā ar Rīgas "Barons" kļuva par Latvijas Basketbola līgas (LBL) čempionu (bija komandas kapteinis). Kopš 2011. gada novembra — treneris. Bijis trenera asistents Rīgas VEF. Ikdienā trenē Nacionālās līgas (LBL2) komandas BA "Turība" basketbolistus. 2017. gadā R. Feldmanis kļuva par pirmo latviešu treneri, kas strādājis NBA Vasaras līgā, strādājot ar Ņūorleānas "Pelicans". 2018. gadā viņš tika uzaicināts atkārtoti būt "Pelicans" treneru komandā. R. Feldmanis daudz strādājis ar 3x3 basketbolistu sagatavošanu, viņš ir Latvijas 3x3 basketbola izlases — Tokijas olimpisko spēļu čempionu — treneris. Vadījis jaunatnes izlases: 2013. gadā Latvijas U-20 izlasi (izcīnīja sudraba medaļu kā Artūra Štālberga asistents), 2014. un 2015. gadā Latvijas U-18 izlasi. Strādājis ar sporta skolu jaunatnes komandām (Basketbola skolas Rīga "Rīdzenes" un "VEF skolas" komandām). Proballers. «Raimonds Feldmanis, Basketball Player». Proballers (angļu). Skatīts: 2023-03-24. «Šepte par "Turības" sezonu: "Bieži brīvais kritiens bija otrajā puslaikā"». Sportacentrs.com (latviešu). 2023-03-23. Skatīts: 2023-03-24. 3x3 basketbola izlases treneris Feldmanis: "Gribu pateikties arī Strēlniekam un B komandai" jauns.lv Eurobasket spēlētāja(-s) profils (angliski) Eurobasket trenera(-es) profils (angliski) Basket.lv profils