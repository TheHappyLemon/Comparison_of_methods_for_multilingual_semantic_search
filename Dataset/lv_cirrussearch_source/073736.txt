WTA jeb Sieviešu tenisa asociācija (angļu: Women's Tennis Association) tika dibināta 1973. gadā. Tā organizē lielāko daļu sieviešu tenisa turnīru. Tā organizē sieviešu tenisa tūri — WTA Tour. Pašreizējais WTA tūres iedalījums tika ieviests 2009. gadā. Pirms tam, neskaitot Grand Slam turnīrus, bija četras turnīru kategorijas: deviņi 1. kategorijas turnīri, četrpadsmit 2. kategorijas turnīri, astoņpadsmit 3. kategorijas turnīri, kā arī trīspadsmit 4. kategorijas turnīri. Pašlaik WTA tūri veido: Četri Grand Slam turnīri; Sezonas noslēguma turnīrs WTA Finals (2015. gadā tika izveidots otrs noslēguma turnīrs WTA Elite Trophy nākamajām pēc ranga tenisistēm, kas neiekļūst WTA Finals); Premier kategorijas turnīri: Premier Mandatory — četri turnīri, kas tiek aizvadīti kopā ar vīriešu ATP tūres turnīriem Indianvelsā, Maiami, Madridē un Pekinā; Premier 5 — pieci turnīri, kas tiek aizvadīti Dohā/Dubaijā, Romā, Monreālā/Toronto, Sinsinati un Uhaņā; Premier — 12 turnīri sezonas laikā; International turnīri (32). 2012. gadā tika izveidota WTA 125K sērija, kas ir nākamais zemākais līmenis pēc WTA tūres. Reitinga punktus var iegūt arī dažādos ITF organizētajos turnīros. Pirms 2016. gada reitinga punktus piešķīra arī olimpiskajās spēlēs. WTA ranga pirmo numuru saraksts Tenisa profesionāļu asociācija Vikikrātuvē par šo tēmu ir pieejami multivides faili. Skatīt: Sieviešu tenisa asociācija. Encyclopædia Britannica raksts (angliski) Oficiālā tīmekļa vietne Facebook profils