Kausveida mukocīts ir sekretējoša cilindriska epitēlija šūna, kuras galvenā funkcija ir olbaltumvielu — mucīnu — sekrēcija. Mucīni ir galvenais gļotu komponents. Kausveida mukocīti ir sastopami dažādos orgānu epitēlijos, piemēram, elpvadā, bronhos, zarnās. Retos gadījumos no kausveida mukocītiem var veidoties kausveida mukocītu karcinoīds. Kausveida šūnas ir pielāgojušās vielu sekrēcijai. Tās galotnē ir izvietotas mucīna granulas, kas atrodas blakus Goldži kompleksam. Atkarībā no tā, kur izvietoti mukocīti, atšķiras arī mucīnu veids, piemēram MUC2 ir sastopams zarnās, bet MUC5AC, MUC5B — elpceļos. Histoloģiskajos krāsojumos ar hemotoksilīnu un eozīnu šūnas izskatās gaišas, jo granulu vielas tiek izskalotas ārā preparātu pagatavošanas laikā. Toties tās krāsojas rozā PAS krāsojumā. Holt, N; Grønbæk, H (2013). "Goblet cell carcinoids of the appendix.". The Scientific World Journal. doi:10.1155/2013/543696. PMC 3556879. PMID 23365545. Rubin BK (2013). "Secretion properties, clearance, and therapy in airway disease.". Translational respiratory medicine 2 (6). doi:10.1186/2213-0802-2-6. PMC 4215824. PMID 25505698. Ross M, Pawlina W (2011). Histology: A Text and Atlas (6th ed.). Lippincott Williams & Wilkins. p. 592—593. ISBN 978-0-7817-7200-6.