Kimči (korejiešu: 김치 (gimchi) — 'dārzeņi') ir korejiešu virtuves ēdiens — ar dažādām asām piedevām skābēti dārzeņi. Ārpus Korejas ar vārdu „kimči” galvenokārt saprot ar piedevām skābētus Ķīnas kāpostus vai baltos redīsus, bet Korejā kimči gatavo no daudz dažādiem dārzeņiem, tostarp ķirbjiem, sinepju lapām, baklažāniem, hurmas, rāceņiem, Āzijas kāpostiem, žeņšeņa, saldajiem kartupeļiem un pupiņu asniem. Tie var būt sagriezti kubiņos, salmiņos, šķēlēs vai citas formas gabalos. Kā piedevas skābējamajiem dārzeņiem pievieno ingveru, ķiplokus, zivju mērci vai sālītas garneles un čili. Izšķir kimči ziemeļu un dienvidu paveidu. Ziemeļu paveidā izmanto mazāk piparus un sāli, kā arī tikpat kā neizmanto jūras veltes un to produktus. Tam ir arī mīkstāka un šķidrāka konsistence. Savukārt kimči dienvidu paveidā lieto vairāk asās garšvielas, kā arī anšovus, garneles, zivju mērci un citas jūras veltes un to produktus. Kimči mēdz ēst atsevišķi, sautējumos, zupās, ar rīsiem, gaļu, zivīm, pankūkās un citur. Paučai Cukemono Ačaru Linda Mazure (2013. gada 6. novembris). Kimči - korejiešu ēdiens, kura dēļ jūk prātā Londona. Diena. Atjaunināts: 2020. gada 2. decembrī. Santa Bivbāne. «Vai zini, kas ir korejiešu vitamīnu un enerģijas avots kimči?». travelnews.lv, 2019. gada 17. marts. Skatīts: 2020. gada 2. decembrī. Kimči – marinēti kāposti korejiešu gaumē. Delfi. Atjaunināts: 2020. gada 2. decembrī. Kimči - marinēti Ķīnas kāposti. Apollo. 2014. gada 10. decembris. Atjaunināts: 2020. gada 2. decembrī. Aija Geida (2018. gada 18. novembris). Korejiešu kimči – asi, aromātiski un izcili kraukšķīgi skābēti kāposti. Latvijas Avīze. Atjaunināts: 2020. gada 2. decembrī.