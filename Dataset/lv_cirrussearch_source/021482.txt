Rovaniemi (somu: Rovaniemi) ir pilsēta un pašvaldība Somijas ziemeļos. Tā ir Lapzemes reģiona centrs. Pilsēta atrodas 5 km uz dienvidiem no Ziemeļu polārā loka. Tai cauri tek Kemijoki upe un tās pieteka Ounasjoki. Pašvaldība aizņem platību 8016,72 km² un tajā dzīvo 60896 iedzīvotāji (2013. gada 31. augustā). Pašvaldībā 97,6 % iedzīvotāju dzimtā valoda ir somu. Pilsētā atrodas Lapzemes universitāte. Cilvēku darbības liecības Rovaniemi apkaimē datētas jau no akmens laikmeta. Periodiska līdumu līšana lauksaimniecībai ar izdedzināšanas palīdzību sākās aptuveni 750.—530. gadā p.m.ē. Atradumi liecina, ka kopš 500. gada p.m.ē reģionā parādījās ieceļotāji no Karēlijas austrumos, Hemes dienvidos un Ziemeļu Ledus okeāna piekrastes ziemeļos. Rakstītajos avotos Rovaniemi vārds minēts 1453. gadā. 1785. gadā Rovaniemi apgabalu atdalīja no Kemi. 19. gadsimtā iedzīvotāju skaits palielinājās mežu ciršanas un koku pludināšanas dēļ. Pēc derīgo izrakteņu atklāšanas reģionā ieplūda vēl vairāk cilvēku. 1867. gadā Rovaniemi atdalīja no pagasta un tā ieguva savu pašpārvaldi. Lapzemes kara laikā Vācijas karaspēka daļām atkāpjoties uz Norvēģiju, 1944. gada 13. oktobrī Rovaniemi nopostīja. Veselas palika tikai dažas ēkas. 1960. gadā Rovaniemi ieguva pilsētas tiesības. 2006. gada 1. janvārī Rovaniemi pilsētu apvienoja ar Rovaniemi lauku teritoriju vienotā pašvaldībā. Neskartās ziemeļu dabas un daudzu atpūtas iespēju dēļ tūrisms Rovaniemi ir nozīmīga ekonomikas nozare. Daudzi tūristi apmeklē Ziemassvētku vecīša ciemu (Joulupukin Pajakylä), kurš atrodas tieši uz Ziemeļu polārā loka, kā arī Santa Klausa parku un zinātnes muzeju Arktikum. Caur Rovaniemi iet dzelzceļa līnija, kas savieno Tornio ar Kemijervi. Līdz Rovaniemi tā ir elektrificēta (2004. gadā), tādējādi Rovaniemi stacija ir Somijas elektriskā dzelzceļa tālākais ziemeļu punkts. Tālāk līdz Kemijervi pasažieri var nokļūt ar dīzeļvilcienu. 10 kilometrus uz ziemeļiem no pilsētas centra atrodas Rovaniemi lidosta. RoPS Rovaniemi (futbola klubs). Keskuskenttä stadions (ietilpība: 4000) Anti Auti, snovbordists Pirjo Muranena, distanču slēpotāja Hari Olli, tramplīnlēcējs Tanja Poutiainena, kalnu slēpotāja Tomi Putānsū (Mr. Lordi), dziedātājs, smagā roka mūzikas grupas Lordi dalībnieks Jari Tervo, rakstnieks Anti Tuisku, popmūzikas dziedātājs Timo Muka, rakstnieks «Finland's preliminary population figure was 5,608,218 at the end of February 2024». Q798557. «VÄESTÖTIETOJÄRJESTELMÄ REKISTERITILANNE 30.04.2014» (somu un zviedru valodā). Somijas iedzīvotāju reģistrs. Arhivēts no oriģināla, laiks: 2014. gada 29. Maijs. Skatīts: 2014. gada 24. decembrī. «Where do the people of Rovaniemi come from?». Arhivēts no oriģināla, laiks: 2013. gada 3. novembrī. Skatīts: 2013. gada 19. novembrī. Vikikrātuvē par šo tēmu ir pieejami multivides faili. Skatīt: Rovaniemi. Encyclopædia Britannica raksts (angliski) Brockhaus Enzyklopädie raksts (vāciski) Pašvaldības oficiālā mājaslapa