Komi Republika (krievu: Республика Коми, komi: Коми Республика) ir viena no Krievijas Federācijas republikām. Tā robežojas ar Arhangeļskas apgabalu ziemeļos (Ņencu autonomais apvidus) un rietumos, Kirovas apgabalu dienvidrietumos, Permas novadu dienvidos, Sverdlovskas apgabalu dienvidaustrumos un Tjumeņas apgabalu (Hantu-mansu autonomais apvidus un Jamalas Ņencu autonomais apvidus) austrumos. Iedzīvotāju skaits: 1 018 000 Pilsētās: 75,7 % Laukos: 24,3 % Sieviešu uz 1000 vīriešiem: 1106 Vidējais vecums: 34,5 gadi Pilsētu iedzīvotāju: 33,7 gadi Lauku iedzīvotāju: 36,8 gadi Vīriešiem: 32,3 gadi Sievietēm: 36,8 gadi Mājsaimniecību skaits: 381 626 Pilsētu: 289 854 Lauku: 91 772 Demogrāfija (2005. gads) Dzimušie: 10 975 (dzimstības koeficients 11,1) Mirušie: 15 074 (mirstības koeficients 15,2) Iedzīvotāju etniskais sastāvs: Vikingu laikos Ziemeļu Dvinas baseina teritorija no 9. gadsimta tika dēvēta par Bjarmaland (latīņu: Bjarmia), no kā cēlies mūsdienu Permas nosaukums. Vēlāk tā nokļuva Novgorodas valsts pārvaldē. 14. - 15. gadsimtā tagadējā Komi teritorija tika dēvēta par Mazo Permu (Vičegdas Permu), bet tagadējā Permas novada ziemeļu daļa par Lielo Permu (krievu: Великопермское княжество). 1383. gadā izveidoja ortodoksās baznīcas Permas bīskapiju. Pēc tam, kad 1478. gadā Maskavas lielkņaziste iekaroja Novgorodu, Permas kņazistes ap 1505. gadu zaudēja savu autonomiju. Pēc Pētera I 1708. gada administratīvās reformas Komi teritorija ietilpa Arhangelogorodas guberņā (Архангелогородская губерния), no 1780. gada Vologdas vietniecībā, no kuras 1784. gadā atdalīja Arhangeļskas vietniecību. 1796. gadā abas vietniecības pārdēvēja par guberņām. 1921. gada 22. augustā Krievijas PFSR valdība komiešu apdzīvotajā Arhangeļskas un Vologdas guberņu teritorijā izveidoja Komi-Zirjanu autonomo apgabalu (АО Коми (Зырян)), ko 1936. gada 5. decembrī pārveidoja par Komi APSR. Tās ziemeļaustrumos izveidoja Vorkutlagu, kas bija viena no lielākajām GULAGa soda nometnēm (1938-1960), kur ieslodzītajiem lika strādāt akmeņogļu raktuvēs un būvēt dzelzceļus. Otrā pasaules kara laikā akmenogļu izvešanai uzbūvēja Uhtas-Vorkutas dzelzceļu, ko pabeidza būvēt karagūstekņi. Lielākās pilsētas Siktivkara Vorkuta Vutkila Jemva Inta Mikuņa Pečora Sosnogorska Usinska Uhta Vikikrātuvē par šo tēmu ir pieejami multivides faili. Skatīt: Komi. Encyclopædia Britannica raksts (angliski) Krievijas Lielās enciklopēdijas raksts (krieviski) Pareizticīgo enciklopēdijas raksts (krieviski)