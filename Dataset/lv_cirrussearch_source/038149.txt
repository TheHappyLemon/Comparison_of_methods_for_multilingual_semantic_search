Šis raksts ir par F1 čempionu. Par viņa dēlu skatīt rakstu Nelsons Anželu Pikē. Nelsons Pikē Soutu Maiors (portugāļu: Nelson Piquet Souto Maior; dzimis 1952. gada 17. augustā, Riodežaneiro, Brazīlijā) ir Brazīlijas sacīkšu pilots, pazīstams kā Formula 1 pilots. Viņš izcīnīja Formula 1 čempiona titulu trīs reizes. Pikē piedzimstot bija Brazīlijas valdības darbinieka dēls, tādēļ viņam bija paredzēta spoža nākotne kā politiķim. Tiesa gan, viņš vēlējās kļūt par sacīkšu braucēju, tāpēc sākotnēji, lai būtu inkognito, izmantoja mātes uzvārdu (Pikē). Šo pseidonīmu sportists izmantoja visas karjeras gaitā. Formula 1 čempionātā viņš sākotnēji bija britu komandas Ensign pilots. Tajā pašā sezonā viņš brauca ar McLaren (ārpus īstās komandas; Pikē izmantoja tikai pašu modeli) un Brabham. Pēdējā komandā viņš izcīnīja vietu uz palikšanu — komandā viņš brauca no 1978. līdz 1985. gadam. Šajā laikā brazīlietis divas reizes izcīnīja pasaules čempiona titulu: 1981. un 1983. gadā. Pēc nepilniem astoņiem gadiem šajā komandā Pikē devās uz Williams un pavadīja tur divas sezonas, otrajā izcīnot savu trešo un pēdējo titulu. Savas karjeras norietu Nelsons pavadīja Lotus un Benetton. Pikē dēls, Nelsons Anželu Pikē (zināms arī kā Nelsons jaunākais un Nelsinju), kopš 2008. gada piedalās Formula 1 čempionātā. Vikikrātuvē par šo tēmu ir pieejami multivides faili. Skatīt: Nelsons Pikē. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) Munzüger Sport profils (vāciski) Driver Database profils (angliski) Motorsportstats profils (angliski) Racing-Reference driver profils (angliski) Nelsona Pikē profils grandprix.com (angliski)