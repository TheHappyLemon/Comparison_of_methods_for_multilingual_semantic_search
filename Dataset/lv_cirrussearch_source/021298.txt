AMOS-4 ir Izraēlas uzņēmuma Spacecom sakaru pavadonis, kas palaists 2013. gada augustā. Tas paredzēts sakaru nodrošināšanai klientiem Eirāzijā, galvenokārt Krievijā, Tuvajos Austrumos un Indijā. Pavadoni izgatavoja uzņēmums Israel Aerospace Industries (IAI) uz platformas AMOS 4000 bāzes. Līgums ar IAI par AMOS-4 izgatavošanu noslēgts 2007. gadā. Pavadonim ir 8 Ku joslas un 4 Ka joslas raidītāji. AMOS-4 tika palaists 2013. gada 31. augustā 20:05 UTC ar nesējraķeti Zenit-3SLB no Baikonuras kosmodroma 45. starta laukuma. 22:50 UTC pavadonis tika atdalīts no dzinējbloka Blok DM-SLB. Sākotnēji AMOS-4 tika novietots ģeostacionārajā orbītā punktā 67,25° austrumu garuma. Pēc vairākām nedēļām tas tika pārvietots uz pozīciju 65° austrumu garuma. Zenit lifts off after a January accident Anatoly Zak About the AMOS-4 Satellite Spacecom (angliski) AMOS4 Communications Satellite IAI (angliski) AMOS 4 Gunter's Space Page (angliski)