Persona non grata (no latīņu: persona non grata — "nevēlama persona") ir diplomātisks termins, kas apzīmē ārvalstu personu, kurai uzņēmējvalsts vai valstu savienības iestādes ir atteikušas apstiprinājumu (franču: agrément), kā arī diplomātisko pārstāvi, kuru uzņēmējvalsts ir atzinusi par nevēlamu. Saskaņā ar 1961. gada Vīnes konvenciju par diplomātiskajām attiecībām uzņemošās valsts iestādēm nav pienākuma paskaidrot iemeslus, kāpēc diplomāts ir pasludināts par persona non grata. Diplomātijā tiek lietots arī pretējs jēdziens — persona grata jeb vēlama persona. Arī personas, kas nav diplomāti, valsts var pasludināt par persona non grata. Filipīnās provinču, mazpilsētu un pilsētu vietējie likumdevēji var pasludināt par persona non grata noteiktus cilvēkus vai grupas, tostarp personas, kas nav diplomāti, un Filipīnu pilsoņus, lai paustu negatīvu attieksmi pret konkrēto personu. Tā var būt reakcija uz to, ka persona pārkāpusi vietējos rīkojumus vai likumus. Vikikrātuvē par šo tēmu ir pieejami multivides faili. Skatīt: Persona non grata. Krievijas Lielās enciklopēdijas raksts (krieviski) Artemio Dumlao. «Fariñas declared persona non grata by his home province». Philstar.com. Skatīts: 2023-08-08.