Johanna Pāsikangasa-Tella (somu: Johanna Paasikangas-Tella; dzimusi kā Johanna Pāsikangasa (somu: Johanna Paasikangas) 1974. gada 28. martā Forsā) ir Somijas starptautiskā meistare šahā (1991). Šahu iemācījusies spēlēt piecu gadu vecumā. 1988. gadā izcīnījusi otro vietu Eiropas šaha savienības junioru čempionātā meitenēm U16 vecuma grupā. Daudzkārtējā Somijas sieviešu šaha čempionātu dalībniece, kuros izcīnījusi piecas zelta (1989, 1991, 1992, 1993, 1994), divas sudraba (1990, 1996) un divas bronzas (1986, 1988) medaļas. Daudzu starptautisko šaha turnīru laureāte, tajā skaitā 1995. gadā uzvarējusi atklātajā šaha turnīrā pēc Šveices sistēmas Tamperē, bet 1997. gadā Atēnās izcīnījusi bronzas medaļu Eiropas sieviešu ātrā šaha čempionātā. 2002. gadā izcīnījusi trešo vietu Augsburgas starptautiskajā šaha turnīrā. Divas reizes piedalījusies Pasaules čempionāta šahā sievietēm starpzonu turnīros: 1991. gadā Suboticā dalījusi 22.-30. vietu; 1995. gadā Kišiņevā dalījusi 43.-48. vietu. Pārstāvējusi Somiju Pasaules šaha olimpiādēs: 1986. gadā pie trešā galdiņa 27. sieviešu šaha olimpiādē Dubaijā (+4, =1, -5), 1988. gadā pie trešā galdiņa 28. sieviešu šaha olimpiādē Salonikos (+8, =2, -3), 1990. gadā pie pirmā galdiņa 29. sieviešu šaha olimpiādē Novisadā (+7, =2, -4), 1992. gadā pie pirmā galdiņa 30. sieviešu šaha olimpiādē Manilā (+7, =2, -4), 1994. gadā pie pirmā galdiņa 31. sieviešu šaha olimpiādē Maskavā (+9, =2, -2), 1996. gadā pie pirmā galdiņa 32. sieviešu šaha olimpiādē Erevānā (+7, =4, -3), 1998. gadā pie pirmā galdiņa 33. sieviešu šaha olimpiādē Elistē (+6, =2, -4), 2000. gadā pie pirmā galdiņa 34. sieviešu šaha olimpiādē Stambulā (+5, =0, -3). Pārstāvējusi Somiju Eiropas komandu sieviešu šaha čempionātos: 1992. gadā pie pirmā galdiņa 1. Eiropas komandu sieviešu šaha čempionātā Debrecenā (+2, =1, -5), 1997. gadā pie pirmā galdiņa 2. Eiropas komandu sieviešu šaha čempionātā Pulā (+6, =2, -1) un izcīnījusi individuālo sudraba medaļu. Par panākumiem turnīros FIDE 1991. gadā viņai piešķīrusi starptautiskās meistares (WIM) nosaukumu. Henkilökohtaiset SM-turnaukset «EU-ch rapid (Women), Athens 1997». Arhivēts no oriģināla, laiks: 2016. gada 4. martā. Skatīts: 2018. gada 26. oktobrī. 1991 Subotica Interzonal Tournament 1995 Kishinev Interzonal Tournament OlimpBase :: Women's Chess Olympiads :: Johanna Paasikangas-Tella OlimpBase :: European Women's Team Chess Championship :: Johanna Paasikangas Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)