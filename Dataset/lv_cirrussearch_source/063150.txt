Juki Cunoda (japāņu: 角田 裕毅; dzimis 2000. gada 11. maijā Sagamiharā) ir japāņu autosportists, kurš šobrīd (2022) piedalās Formula 1 sacīkstēs, pārstāvot AlphaTauri komandu. Kopš 2016. gada Cunoda bija Honda junioru programmas dalībnieks. 2019. gadā, Honda uzsākot sadarbību ar Pirmās formulas komandu Red Bull, Cunoda kļuva par Red Bull junioru komandas dalībnieku. Cunoda ir 2018. gada Japānas F4 čempions, kā arī 2020. gada Formula 2 čempionāta 3. vietas ieguvējs. Pirms 2021. gada sezonas Cunoda kļuva par Red Bull meitas komandas AlphaTauri pilotu, aizstājot Daniilu Kvjatu. Viņš guva punktus jau savā debijas sacīkstē Pirmajā formulā, Bahreinas Grand Prix finišējot 9. vietā. Kopumā sezonā viņš guva 32 punktus un čempionātā finišēja 14. vietā, piekāpjoties komandas biedram Pjēram Gaslī, kurš guva 110 punktus. Labākais Cunodas sasniegums šajā sezonā bija 4. vieta sezonas pēdējā sacīkstē, Abū Dabī Grand Prix. Viņš saglabāja vietu komandā arī 2022. gadā. Sacīkstes treknrakstā sāktas no pirmās starta pozīcijas. Sacīkstēs slīprakstā ir uzrādīts ātrākais apļa laiks. * Sezona vēl notiek. 株式会社インプレス. «F1昇格を目指す18歳、角田裕毅選手がアブダビのGP3テストで鮮烈デビュー». Car Watch (japāņu), 2018. gada 4. decembris. Skatīts: 2020. gada 6. decembris. Phillip Horton. «Formula 3: Honda-backed Japanese F4 champion Yuki Tsunoda joins F3». Motorsport Week (angļu). Arhivēts no oriģināla, laiks: 2019. gada 30. jūnijs. Skatīts: 2019. gada 30. jūnijs. «Formula 1 Bahrain Grand Prix race results: Hamilton beats Verstappen». Motorsport (en-GB). 2021. gada 28. marts. Skatīts: 2021. gada 28. marts. «2021 Abu Dhabi GP: Race». Scuderia AlphaTauri. 2021. gada 12. decembris. Skatīts: 2021. gada 12. decembris. Oficiālā mājaslapa