Lidija Karena Sapata Kamposa (spāņu: Lidia Karen Zapata Campos; dzimusi 1982. gada 28. decembrī Ferenjafē) ir Peru starptautiskā meistare šahā (1999). 1999. gadā Santjago uzvarējusi Panamerikas šaha čempionātā junioriem U20 meiteņu vecuma grupā, bet 2000. gadā uzvarējusi Panamerikas šaha čempionātā junioriem U18 meiteņu vecuma grupā. 2002. gadā Lapasā bijusi otrā Panamerikas šaha kausa izcīņā junioriem U20 meiteņu vecuma grupā. 2005. gada augustā bijusi otrā Amerikas kontinenta šaha čempionātā sievietēm, tikai papildu pārspēlē piekāpjoties Argentīnas šahistei Klaudijai Amurai. Četras reizes uzvarējusi Peru sieviešu šaha čempionātos (2000, 2002, 2003, 2004). 2005. gada oktobrī uzvarējusi Dienvidamerikas zonas turnīrā un kvalificējusies Pasaules čempionātam šahā sievietēm. Piedalījusies 2006. gada Pasaules šaha čempionātā sievietēm pēc izslēgšanas sistēmas Jekaterinburgā, kurā 1. kārtā uzvarējusi Katerinu Lagno, bet 2. kārtā zaudējusi Svetlanai Matvejevai. 2007. gadā pēc atkārtotas uzvaras Dienvidamerikas zonas turnīrā, kurā viņai izdevās apsteigt savu tautieti Dejsi Kori, kvalificējusies 2008. gada Pasaules šaha čempionātam sievietēm pēc izslēgšanas sistēmas Naļčikā, taču pēdējā brīdī atteikusies no piedalīšanās un viņas 1. kārtas pretiniece Antoaneta Stefanova bez cīņas tikusi 2. kārtā. Pārstāvējusi Peru Pasaules šaha olimpiādēs, kurās piedalījusies 3 reizes (2002—2006). Par panākumiem turnīros FIDE 1999. gadā viņai piešķīrusi starptautiskās meistares (WIM) nosaukumu. 9° Campeonato Panamericano u18 (girls) 2000 2006 FIDE Knockout Matches TORNEO ZONAL 2.4 FEMENINO 2007 2008 FIDE Knockout Matches Wojciech Bartelski. «OlimpBase :: Women's Chess Olympiads :: Karen Zapata Campos». www.olimpbase.org. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)