Koda koplietošana (angļu: Codeshare) ir komerciālās aviācijas termins, kas nozīmē vienošanos starp divām vai vairākām aviokompānijām, pēc kuras sadarbības plāna viena aviokompānija (saukta par "reisu izpildošo aviokompāniju" (angļu: operating airline)) veic reisus, taču biļetes, izmantojot savas aviokompānijas lidojuma numuru, tirgo arī tās sadarbības partneri (saukti par "mārketinga aviokompānijām"). Lidmašīnas apkalpi, maltīti lidojuma laikā, pašu lidmašīnu un visu pārējo ar reisu saistīto gandrīz vienmēr nodrošina tikai reisu izpildošā aviokompānija. Mārketinga aviosabiedrības tikai un vienīgi pārdod lidojuma biļetes ar savu reisa numuru. Līdz ar to svarīgi atcerēties, ka reģistrācija pirms lidojuma jāveic pie lidojumu izpildošās aviokompānijas, kas parasti norādīta kā uz lidojuma biļetes, tā arī uz iekāpšanas kartes. Tomēr lidojuma atcelšanas, aizkavēšanās vai bagāžas nozaudēšanas gadījumā var vērsties gan pie lidojumu izpildošās aviokompānijas, gan pie mārketinga aviokompānijas, pie kuras iegādāta biļete, jo tās abas nes daļu atbildības. Lojalitātes programmas priekšrocības pasažieris saņem tikai no aviokompānijas, pie kuras iegādāta biļete (mārketinga aviokompānijas), taču var būt arī izņēmumi. Brett Snyder,Katherine LaGrave. «Airline Partnerships Are Confusing—But They Don't Have to Be». Condé Nast Traveler (angļu). Skatīts: 2018-12-01. «How To Get Compensations From Codeshare Flight - ClaimAir Blog». ClaimAir Blog (en-US). 2014-08-14. Skatīts: 2018-12-01. «Understanding codeshare flights | Frequent Flyer Academy». frequentflyeracademy.com (en-US). Arhivēts no oriģināla, laiks: 2015-01-13. Skatīts: 2018-12-01. Arhivēts 2015-01-13 Wayback Machine vietnē.