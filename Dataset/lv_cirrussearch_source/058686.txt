Magdeburgas puslodes bija eksperiments, kurā Oto Gerike nodemonstrēja gaisa spiedienu un vakuuma iegūšanas iespējamību. Tas notika 1654. gadā Rēgensburgas reihstāgā, kur viņš publiski veica šo eksperimentu. Viņš hermētiski savienoja divas dzelzs puslodes un ar paša izgudrotu sūkni izsūknēja no tām gandrīz visu gaisu. Pēc tam Gerike nodemonstrēja, kā sešpadsmit zirgi (pa 8 katrā pusē) mēģināja atraut puslodes vienu no otras, taču to nespēja. Kad Gerike caur krānu ielaida lodē atpakaļ gaisu, puslodes atdalījās pašas no sevis. Pirms šī eksperimenta daudzi zinātnieki uzskatīja, ka bezgaisa telpas pastāvēšana nav iespējama. Gints Ročāns. "Tehnika" Nozīmīgi dati, fakti, notikumi un ievērojamas personas. "Avots", 2008. gads. ISBN 978-9984-800-45-5.