Šajā lapā apkopoti 2022. gada sporta notikumi. 9. janvāris—6. februāris — Kamerūnā notika Āfrikas Nāciju kauss futbolā. Pirmo reizi par čempioniem kļuva Senegālas izlases futbolisti. 10.—16. janvāris — Tallinā, Igaunijā, notika Eiropas čempionāts daiļslidošanā. 13.—30. janvāris — Ungārijā un Slovākijā notika Eiropas čempionāts rokasbumbā vīriešiem, kurā uzvarēja Zviedrijas izlase. 17.—30. janvāris — notika Austrālijas atklātais čempionāts tenisā. Par uzvarētājiem vienspēlēs kļuva Rafaels Nadals un Ešlija Bārtija. 4.—20. februāris — Pekinā, Ķīnā, notika XXIV ziemas olimpiskās spēles. 4.—13. marts — Pekinā, Ķīnā, notika 2022. gada ziemas paraolimpiskās spēles. 21.—27. marts — Monpeljē, Francijā, notika Pasaules čempionāts daiļslidošanā. 16. aprīlis—2. maijs — Šefīldā notika Pasaules čempionāts snūkerā. Septīto reizi par pasaules čempionu kļuva Ronijs O'Salivans. 6.—29. maijs — notika daudzdienu velobrauciens Giro d'Italia, kurā uzvarēja Austrālijas riteņbraucējs Džejs Hindlijs. 13.—29. maijs — Somijā notika Pasaules čempionāts hokejā, kurā ceturto reizi uzvarēja Somijas izlase. 18. maijs — Ramon Sanchez Pizjuan stadionā Seviljā, Spānijā, notika 2021.—2022. gada UEFA Eiropas līgas fināls, kurā uzvarēja Vācijas klubs Frankfurtes "Eintracht", pēcspēles 11 metru sitienos pieveicot Glāzgovas "Rangers" no Skotijas. 25. maijs — Arena Kombëtare stadionā Tirānā, Albānijā, notika 2021.—2022. gada UEFA Eiropas konferenču līgas fināls, kurā uzvarēja Itālijas klubs AS Roma, kas ar 1:0 pieveica Nīderlandes vienību Feyenoord. 28. maijs — Stade de France stadionā Parīzē, Francijā notika 2021.—2022. gada UEFA Čempionu līgas fināls, kurā 14. Eiropas spēcīgākā futbola kluba titulu izcīnīja Madrides "Real", ar 1:0 uzvarot Anglijas klubu Liverpool. 29. maijs—11. jūnijs — notika Francijas atklātais čempionāts tenisā. Par vienspēļu uzvarētājiem kļuva Rafaels Nadals un Iga Švjonteka. 17. jūnijs—3. jūlijs — Ungārijā notika Pasaules čempionāts ūdens sporta veidos. 26. jūnijs — par 2021.—2022. gada NHL sezonas Stenlija kausa ieguvējiem kļuva Kolorādo "Avalanche". 27. jūnijs—10. jūlijs — notika Vimbldonas čempionāts tenisā. Par uzvarētājiem vienspēlēs kļuva Novaks Džokovičs un Jeļena Ribakina. 1.—24. jūlijs — notika daudzdienu velobrauciens Tour de France, kurā uzvarēja Dānijas riteņbraucējs Jonass Vingegords. 6.—31. jūlijs — Anglijā notika Eiropas čempionāts futbolā sievietēm, kurā uzvarēja mājinieces — Anglijas izlase. 15.—24. jūlijs — Jūdžīnā, ASV, notika Pasaules čempionāts vieglatlētikā. 28. jūlijs—8. augusts — Birmingemā notika Nāciju Sadraudzības spēles. 9.—20. augusts — Edmontonā, Kanādā, notika Pasaules čempionāts hokejā junioriem, kurā uzvarēja Kanādas izlase. 11.—21. augusts — Minhenē, Vācijā, notika Eiropas čempionāti, tai skaitā Eiropas čempionāts vieglatlētikā, kā arī čempionāti pludmales volejbolā, akadēmiskajā airēšanā, smaiļošanā un kanoe airēšanā, sporta vingrošanā, riteņbraukšanā, galda tenisā, triatlonā un kāpšanas sportā. 29. augusts—11. septembris — notika ASV atklātais čempionāts tenisā, par uzvarētājiem vienspēlēs kļuva Karloss Alkarass un Iga Švjonteka. 1.—18. septembris — Čehijā, Gruzijā, Itālijā un Vācija notika 2022. gada Eiropas čempionāts basketbolā, kurā uzvarēja Spānijas izlase. 22. septembris—1. oktobris — Austrālijā notika FIBA Pasaules kauss basketbolā sievietēm, kurā uzvarēja ASV izlase. 8. oktobris—12. novembris — Jaunzēlandē notika Pasaules kauss regbijā sievietēm, kurā sesto čempiontitulu izcīnīja Jaunzēlande. 4.—20. novembris — Slovēnijā, Melnkalnē un Ziemeļmaķedonijā notika Eiropas čempionāts rokasbumbā sievietēm, kurā savu 9. titulu izcīnīja Norvēģijas izlase. 5.—13. novembris — Šveicē notika Pasaules čempionāts florbolā, kurā desmito reizi par čempioniem kļuva Zviedrijas izlases florbolisti. 20. novembris—18. decembris — Katarā notika FIFA Pasaules kauss, kurā Argentīnas izlase izcīnīja savu trešo čempionu titulu. 29. novembris — Kontiolahti, Somijā, sākās 2022.—2023. gada Pasaules kausa sezona biatlonā. 26. decembris—5. janvāris — Kanādā notika Pasaules čempionāts hokejā junioriem, kurā uzvarēja mājinieki — Kanādas izlase. 3. janvāris — Viktors Saņejevs (Виктор Санеев), Padomju Savienības vieglatlēts (dzimis 1945. gadā) 10. janvāris — Deons Lendors (Deon Lendore), Trinidādas vieglatlēts (dzimis 1992. gadā) 11. janvāris — Anatolijs Aļabjevs (Анатолий Алябьев), Padomju Savienības biatlonists (dzimis 1951. gadā) 15. janvāris — Rinks Babka (Rink Babka), ASV vieglatlēts (dzimis 1936. gadā) 18. janvāris: Fransisko Hento (Francisco Gento), Spānijas futbolists (dzimis 1933. gadā) Lūsija Herisa (Lusia Harris), ASV basketboliste (dzimusi 1955. gadā) 20. janvāris: Haidija Bibla (Heidi Biebl), Vācijas slēpotāja (dzimusi 1941. gadā) Bendžamins Kogo (Benjamin Kogo), Kenijas vieglatlēts (dzimis 1944. gadā) 23. janvāris — Keto Losaberidze (ქეთევან ლოსაბერიძე), PSRS un Gruzijas loka šāvējs (dzimis 1949. gadā) 24. janvāris — Silvesters Čolāns (Szilveszter Csollány), Ungārijas vingrotājs (dzimis 1970. gadā) 25. janvāris — Vims Jansens (Wim Jansen), Nīderlandes futbolists (dzimis 1946. gadā) 2. februāris — Bils Fičs (Bill Fitch), ASV basketbola treneris (dzimis 1932. gadā) 5. februāris: Boriss Meļņikovs (Борис Мельников), PSRS paukotājs (dzimis 1938. gadā) Ilmārs Verpakovskis, Latvijas futbolists un treneris (dzimis 1958. gadā) 6. februāris — Ronijs Helstrems (Ronnie Hellström), zviedru futbolists (dzimis 1949. gadā) 14. februāris — Borislavs Ivkovs (Борислав Ивков), Serbijas šahists (dzimis 1933. gadā) 19. februāris — Kakuiči Mimura (三村 恪), japāņu futbolists (dzimis 1931. gadā) 20. februāris — Oleksandrs Sidorenko (Олександр Сидоренко), padomju peldētājs (dzimis 1960. gadā) 24. februāris — Dmitrijs Debelka (Дзмітрый Дебелка), baltkrievu cīkstonis (dzimis 1976. gadā) Viktors Saņejevs Lūsija Herisa Borislavs Ivkovs 4. marts — Šeins Varns (Shane Warne), Austrālijas kriketa spēlētājs (dzimis 1969. gadā) 10. marts — Jirgens Grabovskis (Jürgen Grabowski), Vācijas futbolists (dzimis 1944. gadā) 3. aprīlis — Džīns Šū (Gene Shue), ASV basketbolists un treneris (dzimis 1931. gadā) 14. aprīlis — Maiks Bosī (Mike Bossy), Kanādas hokejists (dzimis 1957. gadā) 22. aprīlis — Gijs Leflērs (Guy Lafleur), Kanādas hokejists (dzimis 1951. gadā) 4. maijs — Kenijs Mūrs (Kenny Moore), ASV vieglatlēts (dzimis 1943. gadā) 10. maijs — Bobs Lenjē (Bob Lanier), ASV basketbolists (dzimis 1948. gadā) 20. jūnijs — Kalebs Svonigans (Caleb Swanigan), ASV basketbolists (dzimis 1997. gadā) 1. jūlijs — Armands Krauliņš, latviešu basketbola treneris (dzimis 1939. gadā) 2. jūlijs — Endijs Gorams (Andy Goram), skotu futbolists (dzimis 1964. gadā) 6. jūlijs — Braiens Mārčments (Bryan Marchment), Kanādas hokejists (dzimis 1969. gadā) 21. jūlijs — Ūve Zēlers (Uwe Seeler), Vācijas futbolists (dzimis 1936. gadā) 31. jūlijs — Bills Rasels (Bill Russell), ASV basketbolists (dzimis 1934. gadā) Maiks Bosī Ūve Zēlers Bills Rasels 1. augusts — Andrejs Rubins, Latvijas futbolists (dzimis 1978. gadā) 22. augusts — Veins Jeitss (Wayne Yates), ASV basketbolists (dzimis 1937. gadā) 7. oktobris — Bills Nīders (Bill Nieder), ASV vieglatlēts (dzimis 1933. gadā) 12. oktobris — Lusiuss Džeksons (Lucious Jackson), ASV basketbolists (dzimis 1941. gadā) 1. novembris — Vilsons Kipruguts (Wilson Kiprugut), Kenijas vieglatlēts (dzimis 1938. gadā) 24. novembris — Bērje Salmings (Börje Salming), zviedru hokejists (dzimis 1951. gadā) 30. novembris — Marijs Halbergs (Murray Halberg), Jaunzēlandes vieglatlēts (dzimis 1933. gadā) Andrejs Rubins Bērje Salmings 4. decembris: Niks Boletjēri (Nick Bollettieri), ASV tenisa treneris (dzimis 1931. gadā) Patriks Tambē (Patrick Tambay), franču autosportists (dzimis 1949. gadā) 11. decembris — Pols Silass (Paul Silas), ASV basketbolists un treneris (dzimis 1943. gadā) 12. decembris — Ivāns Farago (Faragó Iván), Ungārijas šahists (dzimis 1946. gadā) 16. decembris — Siniša Mihajlovičs (Синиша Михајловић), Serbijas futbolists un treneris (dzimis 1969. gadā) 23. decembris — Filips Streifs (Philippe Streiff), franču autosportists (dzimis 1955. gadā) 25. decembris — Fabiāns O'Nīls (Fabián O'Neill), Urugvajas futbolists (dzimis 1973. gadā) 27. decembris — Ārnijs Ferins (Arnie Ferrin), ASV basketbolists (dzimis 1925. gadā) 29. decembris — Pelē (Pelé), Brazīlijas futbolists (dzimis 1940. gadā) Niks Boletjēri Ivāns Farago Siniša Mihajlovičs Pelē «Līdzjūtība Ilmāra Verpakovska tuviniekiem un talanta cienītējim». Latvijas Futbola federācija. Delfi Sports. «Atvadīšanās no Andreja Rubina notiks 9. augustā». delfi.lv (latviešu), 2022-08-05. Skatīts: 2022-08-09. Vikikrātuvē par šo tēmu ir pieejami multivides faili. Skatīt: 2022. gads sportā.