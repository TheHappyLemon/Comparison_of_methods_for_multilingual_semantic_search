Barčevo (poļu: Barczewo) — pilsēta Polijas ziemeļaustrumos, Varmijas-Mazūrijas vojevodistē, uz ziemeļaustrumiem no Olštinas. Līdz 1945. gadam — Vartenburga Austrumprūsijā (Wartenburg im Ostpreussen) Vācijas (Austrumprūsijas) sastāvā. Poļu futbolista Tomaša Zahorska (Tomasz Zahorski, 1984) dzimtā pilsēta. Pēc Otrā pasaules kara, pamatojoties uz Potsdamas konferences lēmumiem, Vartenburga iekļāvās Polijā, vācu iedzīvotāji no pilsētas tika padzīti, bet 1964. gadā pilsēta tika nosaukta vietējā poļu kultūras darbinieka Valentija Barčevska (Walenty Barczewski, 1856—1928) vārdā. 1986. gadā Barčevo cietumā esot nomiris 2. pasaules kara laika vācu pārvaldītās Ukrainas ģenerālkomisārs, kara noziedznieks Erihs Kohs (Erich Koch, 1896—1986), kaut arī 1959. gadā Polijas tiesa viņam piesprieda nāvessodu. Dīvainā kārtā arī PSRS varas iestādes neuzskatīja par vajadzīgu tiesāt Kohu.[nepieciešama atsauce] https://bdl.stat.gov.pl/api/v1/data/localities/by-unit/042815614014-0964577?var-id=1639616&format=jsonapi; P2701: JSON; pārbaudes datums: 6 oktobris 2022.