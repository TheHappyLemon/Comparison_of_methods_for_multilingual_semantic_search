Alla Pugačova (krievu: Алла Борисовна Пугачёва; dzimusi 1949. gada 15. aprīlī) ir PSRS un Krievijas estrādes dziedātāja, visveiksmīgākā padomju izpildītāja ierakstu pārdošanas un popularitātes ziņā. 1991. gadā viņai piešķirts PSRS Tautas skatuves mākslinieces goda nosaukums, saņēmusi arī daudzus citus apbalvojumus. 1997. gadā pārstāvēja Krieviju Eirovīzijas dziesmu konkursā un ieguva 15. vietu. Dzimusi 1949. gadā Maskavā Borisa Pugačova un viņa sievas Zinaīdas, dzimušas Odegovas, ģimenē. Jau mācoties Maskavas 496. vidusskolā, dziedāja vairākos ansambļos. 1965. gadā ierakstīja dziesmu «Robots», 1966.—1967. gadā uzstājās Tjumeņā radiostacijas «Юность» aģitācijas brigādes sastāvā. 1967. gadā kļuva par koncertmeistari ГУЦЭИ, 1969. gadā bija vokāli-instrumentālā ansambļa «Jaunais elektrons» soliste. 1971. gadā darbojās ansamblī «Moskviči», tad Oļega Lundstrēma estrādes orķestrī, bet 1974.—1976. gadā ansamblī «Vesjolije rebjata» (Весёлые ребята) Pāvela Slobodkina vadībā. 1976. gadā Pugačova iekļuva festivāla «Gada dziesma» finālā, 1977. gadā attēloja galveno lomu kinofilmā "Sieviete, kura dzied" (Женщина, которая поёт). 1977.—1980. gadā uzstājās kopā ar grupu «Ritms» Aleksandra Avilova vadībā, 1980. gadā kopā ar grupu «Rečitāls» J. Šahnazarova vadībā. 1981. gadā viņa pabeidza studijas A. Lunačarska Valsts Teātra mākslas institūta muzikālā teātra režisoru fakultātē. Uzstājās koncertprogrammās «Sieviete, kura dzied» (1979), «Dziedātājas monologi» (1981), «Pie mums ciemos Maestro» (1981; ar Raimonda Paula piedalīšanos). Uzstājās ar teatralizētu priekšnesumu «Atnācu un runāju» (1984), solo programmu «Jums dzied Alla Pugačova» (1993), «Ziemassvētku tikšanās» (sākot ar 1988. gadu). 1998. gadā Alla Pugačova izveidoja teātra studiju «Театр Песни». Kā mākslinieciskā vadītāja viņa organizēja viesizrādes ar programmām, kurās piedalījās teātra mākslinieki, no kuriem daudzi vēlāk kļuva par estrādes zvaigznēm: «Jaunieši jauniešiem jeb koncerts draugiem» (1998), «Koncerts draugiem» (1990), koncerttūre «Zvaigžņotā vasara» ar Filipa Kirkorova, Kristīnas Orbakaites piedalīšanos (1992. gads). No 2005. gada kopīgi ar Igoru Krutoju kļuva par festivāla «Gada dziesma» organizatori. No 2005. gada bija Jūrmalas mūzikas festivāla Jaunais vilnis patronese. 2009. gadā notika Allas Pugačovas 60. dzimšanas dienas koncerti Kremļa pilī un Lužņiku stadionā. Pēc Krievijas 2022. gada iebrukuma Ukrainā kopā ar ģimeni pārcēlās uz dzīvi Izraēlā. Alla Pugačova ierakstījusi vairākus desmitus disku un albumu, 1996. gadā klajā nāca 13 kompaktdisku kolekcija («General Records»), piedalījusies daudzos prestižos festivālos un dziesmu konkursos, gan kā dalībniece, gan kā žūrijas locekle: 1974. gadā kļuva par Vissavienības estrādes mākslinieku konkursa laureāti (saņemot trešo godalgu) ar dziesmām «Посидим, поокаем» un «Ермолова с Чистых прудов»; 1975. gadā ieguvusi Grand-Prix festivālā «Zelta Orfejs» ar dziesmu «Arlekīns» («Арлекино») un vairākkārt bijusi pasākuma viešņa; 1976. gadā piedalījās Kannu festivālā; 1977. gadā bija žūrijas locekle pirmajā televīzijas konkursā «Ar dziesmu pa dzīvi»; ieguva Sopotas Starptautiskais dziesmu festivāla Grand-Prix "Dzintara lakstīgala” konkursā «Sopota-78» ar dziesmu «Visu var karaļi»; viesojusies konkursā «Sopota-79»; 1980. gadā piedalījusies WDR radiokoncertā Ķelnē; 1983. gadā viesojās festivālā «Bratislavas lira» un dziesmu konkursā Zelona Gurā, kopā ar V. Kuzminu 1987. gadā piedalījās San-Remo festivālā ar dziesmu «Надо же…»; 1989. gadā bijusi žūrijas locekle un piedalījās gala koncertā kantrimūzikas festivālā Našvilā, kur dziedātājai pasniegta balva «Distant Accord» par uzvaru festivālā un par ieguldījumu festivāla attīstībā; no 1993. līdz 1994. gadam piedalījās festivālos «Звёздный прибой Sevastopolē, «Роксалана» (Kijiva, 1994), «Rock Summer» (Tallina, 1994), «Славянский базар» (Vitebska, 1994), «Голос Азии» (Alma-Ata, 1995). 1997. gadā Pugačova piedalījās Eirovīzijas dziesmu konkursā. Alla Pugačova piedalījās 1980. gada Maskavas olimpisko spēļu kultūras programmā, jaunatnes TV tiltā Maskava-Kalifornija (1982), teleprogrammās «Jaungada atrakcija» (1982—1984), XXII Starptautiskajā jaunatnes un studentu festivālā Maskavā (1986). 1986. gadā piedalījusies labdarības koncertā «Счёт 904» palīdzot cietušajiem Čornobiļā. 1989. gadā Alla Pugačeva piedalījās labdarības festivālā «Милосердие и красота» Kijivā. 1997. gadā, Maskavas 850 gadu jubilejas svētku periodā, piedalījās grandiozā izrādē-divertismentā «Москва на все времена». Ar soloprogrammām dziedātāja viesojusies dažādās valstīs — ASV, Vācijā, Šveicē, Indijā, Francijā, Itālijā, Izraēlā, Polijā, Somijā, Japānā, Indijā, Austrālijā un daudzās citās valstīs. 1985. gadā Somijā notika svinīga kuģa «Alla» nolaišana ūdenī. Māksliniece sadarbojusies ar tādiem mūziķiem kā Aleksandrs Zacepins, Udo Lindenbergs, Raimonds Pauls, Igors Nikolajevs, Jurijs Černavskis, kopīgi koncertējusi ar pazīstamo franču mūziķi Džo Dasēnu viesnīcā «Kosmoss» Maskavā. 2010. gadā Pugačova pārtrauca piedalīšanos koncertturnejās, taču turpinājusi radošo darbību, bieži piedalījusies grupu koncertos un TV šovos, kā arī regulāri izdevusi jaunas dziesmas. Māte Zinaīda Odegova, tēvs Boriss Pugačovs, brālis Jevgēņijs Pugačovs, meita Kristīna Orbakaite un dvīņi (meita un dēls), mazbērni — Ņikita un Denijs, Klaudija. Pirmajā laulībā ar lietuviešu cirka mākslinieku Mikolu Edmundu Orbaku (1969—1971) 1971. gadā piedzima meita Kristīna Orbakaite. Otrā laulība bija ar kinorežisoru Aleksandru Stefanoviču (1976—1980), trešā — ar koncertdirektoru un producentu Jevgēņiju Boldinu (1985—1993), ceturtā — ar dziedādāju Filipu Kirkorovu (1994—2005). Kopš 2011. gada laulībā ar humoristu un TV raidījumu vadītāju Maksimu Galkinu. Laulībā ar Galkinu 2013. gadā ar surogasijas palīdzību piedzima dvīņi (meita un dēls). 1976 — Арлекино (SP, Мелодия, PSRS) 1977 — Зеркало души (LP, Мелодия, PSRS) 1978 — Всё могут короли (LP, Мелодия, PSRS) 1978 — Greatest Hits (RCA, Victor, Japāna) 1979 — Арлекино и другие (LP, Мелодия, PSRS) 1980 — Поднимись над суетой (LP, Мелодия, PSRS) 1980 — То ли ещё будет… (LP, Мелодия, PSRS) 1980 — Дискотека А (LP, Мелодия, PSRS) 1981 — Дежурный ангел (SP, Мелодия, PSRS) 1981 — Маэстро (SP, Мелодия, PSRS) 1982 — Как тревожен этот путь (LP, Мелодия, PSRS) 1982 — Парад планет Марка Минкова (LP, Мелодия, PSRS) 1982 — У Вас в гостях Маэстро (LP, Мелодия, PSRS) 1983 — Миллион роз (LP, Victor, Japāna) 1983 — Ах, как хочется жить (LP, Мелодия, PSRS) 1984 — Soviet Superstar (Greatest Hits 1976-84) (Track, Somija) 1984 — Цыганский хор (SP, Мелодия, PSRS) 1984 — Алла Пугачёва поёт песни Ильи Резника (SP, Мелодия, PSRS) 1985 — Watch out! (LP, Marmani Records, Šveice) 1985 — Алла Пугачёва в Стокгольме (LP, Мелодия, PSRS) 1985 — Сонет (SP, Мелодия, PSRS) 1985 — Стадион (опера Александа Градского) (LP, Мелодия, PSRS) 1986 — …Счастья в личной жизни! (Igora Nikolajeva dziesmas) (LP, Мелодия, PSRS) 1986 — Паромщик (SP, Мелодия, PSRS) 1986 — Две звезды (SP, Мелодия, PSRS) 1987 — Окраина (SP, Мелодия, PSRS) 1987 — Пришла и говорю (LP, Мелодия, PSRS) 1988 — Песни вместо писем (ar Udo Lindenbergu) (LP, Мелодия, PSRS) 1988 — Миллион роз (CD, Victor, Japāna) 1989 — Paromshik (LP, Somija) 1990 — Алла (CD, Мелодия, PSRS) 1990 — Мой голубь (SP, Мелодия, PSRS) 1991 — Алла Пугачева (LP, "Ritonis", Latvija) 1991 — Рождественские встречи-91 (LP, Русский диск, PSRS) 1992 — Рождественские встречи-92 (LP, Русский диск, Krievija) 1993 — Без меня 1994 — Алла Пугачёва — 94 (CD, Solo-Florentin GmbH, Vācija) 1994 — Верю в тебя (CD, Мелодия, Krievija) 1994 — Путь звезды 1995 — Не делайте мне больно, господа 1996 — Коллекция (CD 13) 1997 — Две звезды 1997 — Примадонна 1998 — Да! 1999 — Избранное 1999 — Белый снег 2000 — Лучшие песни 2000 — Мадам Брошкина 2001 — Речной трамвайчик 2001 — Алла в Рождественских встречах 2002 — А был ли мальчик? 2002 — Это любовь! 2003 — Живи спокойно, страна! 2004 — За двумя зайцами 2007 — Новые и неизданные песни / 2002—2006 2008 — Приглашение на закат (CD, Krievija) 1997 — Примадонна 2000 — Белый снег 2000 — Мадам Брошкина 2002 — Это любовь 1975 — "Likteņa ironija jeb Vieglu garu!" (dziesmu izpildītāja, titros nav minēta) 1978 — "Sieviete, kura dzied" (Женщина, которая поёт) 1978 — "Allas Pugačovas teātris" (Театр Аллы Пугачёвой) (Tallinas TV) 1979 — "Autogrāfs" (Автограф) (Ukrainas TV) 1979 — "Pie Allas" (У Аллы) (Somija) 1980 — "Rečitāls" (Рецитал) (uzņemti daži kadri, no piedalīšanās turpmākā filmēšanā atteicās) 1982 — "Jaungada atrakcija" (Новогодний аттракцион) 1983 — "Kā dzīvo Padomju superzvaigzne?" (Как живёт советская суперзвезда? ) (Šveice) 1983 — "Mīlestību pret mīlestību" (Любовью за любовь) 1984 — "Brīnumu sezona" (Сезон чудес) 1984 — "Tikšanās ar Allu Pugačovu" 1985 — "Atnācu un runāju" (Пришла и говорю) 1985 — Рок вокруг Кремля (Francija) 1986 — Выше Радуги (PSRS) 1988 — "Sievietei vienmēr taisnība" (Женщина всегда права) 1995 — "Gaidi un atceries mani" (Жди и помни меня) (5 sērijas) 1997 — Старые песни о главном 2 1998 — Старые песни о главном 3 2001 — Старые песни о главном 4 2004 — За двумя зайцами-2004 2005 — Allas Pugačovas zvaigžņu fabrika Фабрика звёзд Аллы Пугачёвой (1. kanāls) 2007 — "Greizo spoguļu karaliste" 2007—2008 — TV šovs "Divas Zvaigznes" (Две звезды) (1. kanāls) Allai Pugačova ir daudzu balvu, titulu un apbalvojumu īpašniece. 1980. gadā tikusi atzīta par gada labāko aktrisi un tajā pašā gadā saņēmusi Krievijas PFSR Nopelniem bagātās skatuves mākslinieces nosaukumu. 1985. gadā Pugačovai tika piešķirts Krievijas PFSR Tautas skatuves mākslinieces nosaukums, 1991. gada 21. decembrī PSRS Tautas skatuves mākslinieces tituls. 1981. gadā saņēma medaļu ar medaļu «Par ieguldījumu miera veicināšanā». 1987. gadā dziedātāja tika apbalvota ar medaļu ФИДОФ, 1989. gadā — ar medaļu «Par ieguldījumu miera un harmonijas veicināšanā ar mūzikas palīdzību». 1991. gadā Alla Pugačova noslēdza līgumu ar firmu «Sogo» (Francija) par smaržu «Алла» ražošanu, prezentācija notika koncertzālē "Rossija" (Maskavā) 1992. gada 3. jūlijā, bet 1997. gadā tāda pat prezentācija notika par godu apavu kolekcijai «Алла Пугачёва» («Эконика»). 1992. gadā viņa tika apbalvota ar 1. pakāpes «Ērgļa Ordeni» (Ордена Орла). Vairākas reizes viņa apbalvota ar nacionālo prēmiju «Ovācija» nominācijās «Labākā dziedātāja» (1992), «Dzīvā leģenda» (1994), «Labākais režisors — inscenētājs» (1995), kā arī avīzes «Вечерняя Москва» apbalvojums par «Labāko gada šovu» — «Ziemassvētku tikšanās» (Рождественские встречи) (1992), laikraksta «Комсомольскaя правда» apbalvojums nominācijā «Gada zvaigzne» (1995) un «Iemīļotākā sieviete» (1997), ieguvusi Klaudijas Šuļženko vārdā nosaukto prēmiju festivālā «Gada dziesma» (1995), prēmija «Zvaigzne» nominācijās «Labākā dziedātāja» un «Gada labākais albums» 1995. gadā, balva par labāko animācijas klipu «Зайка моя», kurā Pugačova bija producenta lomā, festivālā «Фантазия-96», apbalvojums «Zelta ābols» festivālā «Поколение-96» par labāko otrā plāna lomu klipā «Зайка моя» (1997) un daudzi citi apbalvojumi . Jaltā «Zvaigžņu laukumā» 1994. gada 24. augustā tika atklāta zīme ar dziedātājas vārdu. Par ieguldījumu literatūras un mākslas attīstībā 1995. gada 7. jūnijā Allai Pugačovai tika pasniegta Krievijas valsts prēmija. 1999. gada 15. aprīlī Boriss Jeļcins dziedātāju apbalvoja ar ordeni «Par nopelniem tēvijas labā (II pakāpe)». 2009. gada 15. aprīlī Dmitrijs Medvedevs dziedātāju apbalvoja ar ordeni "Par nopelniem tēvijas labā (III pakāpe)". Žurnāla «Комсомольской правды» lasītāju aptaujā filma «Пришла и говорю» tika atzīta 1986. gada labāko filmu. Filma «Rečitāls», kurā Alla Pugačova atteicās piedalīties, iznāca ar nosaukumu «Dvēsele» (Душа) ar Sofiju Rotaru galvenajā lomā. 2007. gada 22. jūlijā Alla Pugačova atklāja radiostaciju «АЛЛА», 98.8 MHz. Pugačova bija pirmā no skatuves māksliniekiem, kas sniedza koncertus Čornobiļā pēc notikušās traģēdijas. No 2005. gada Alla Pugačova pasniedz prēmiju «Алла» talantīgiem jauniem izpildītājiem, kuri piedalās festivālos «5 zvaigznes» (5 звезд), «Jaunais vilnis » (Новая Волна), «Gada dziesma» (Песня Года). Bez zelta zvaigznes prēmijā ietilps arī 50 tūkstoši dolāru (no personīgiem līdzekļiem). Pavēle par PSRS Tautas mākslinieces nosaukuma piešķiršanu Pugačovai izrādījās pēdējā, ko parakstīja Mihails Gorbačovs. «Алла Пугачева и Максим Галкин стали родителями двойняшек». yugopolis.ru. «Первый комендант заражённого радиацией города рассказал «Версии» о своей службе в «мёртвой зоне»». Arhivēts no oriģināla, laiks: 2009. gada 22. aprīlī. Skatīts: 2009. gada 3. janvārī. Teksts " Газета Версия — архив публикаций " ignorēts «Звёзды» в стране «винтиков» Radio ALLA (krieviski) Oficiālā mājaslapa Arhivēts 2013. gada 26. jūlijā, Wayback Machine vietnē. (krieviski) Fan Site Alla Pugačova (krieviski) Dziesmas un to teksti Radio ALLA mājaslapā (krieviski) Forums krievu valodā (krieviski) Alla Pugačova — videoklipi (angliski) April Club (krieviski) IMDb profils (angliski) AllMovie profils (angliski) Encyclopædia Britannica raksts (angliski) Krievijas Lielās enciklopēdijas raksts (krieviski)