Tlinkitu valoda (lingít [ɬiŋkitʰ] yoo x'atángi) ir Ziemeļamerikas indiāņu tlinkitu valoda, kas bija izplatīta Aļaskas galējos dienvidrietumos un Britu Kolumbijas rietumos. Pieder na-dene valodu saimei. Valoda ir izmirstoša. Tajā spēj sazināties tikai daži simti no vairāk nekā 15 000 lielās tlinkitu kopienas. Visi valodas pratēji ir divvalodīgi un pārvalda arī angļu valodu. Valodu veido pieci dialekti, no kuriem viens izmira 20. gadsimta beigās. Plaši tiek īstenota valodas atdzīvināšanas programma, kurā ir atvērtas valodas apmācības klases. 19. gadsimta pirmajā pusē tlinkiti sakāva krievus, nopietni kavējot Krievijas koloniālo politiku Klusā okeāna dienvidu virzienā. Lielāki panākumi bija pareizticīgo misionāru darbībai. Viņi pārtulkoja tlinkitu valodā dažas baznīcas grāmatas un ieviesa kirilicu. Kirilica izgāja no apgrozības 20. gadsimta 20. gados, kad amerikāņu misionāri uz latīņu rakstību pamata izstrādāja tlinkitu alfabētu. "Lingit Yoo X'atángi: The Tlingit Language." Arhivēts 2018. gada 7. martā, Wayback Machine vietnē. Sealaska Heritage Institute. Pasaules valodas. Tlinkitu valoda (angliski) Krievu baznīca un Aļaskas pamatiedzīvotāju kultūra (angliski) Jukonas Pamatiedzīvotāju valodas centrs (angliski) Tlinkitu valoda (angliski)