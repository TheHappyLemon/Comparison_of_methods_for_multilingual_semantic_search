Valērijs Kamenskis (krievu: Валерий Викторович Каменский; dzimis 1966. gada 18. aprīlī) ir bijušais krievu hokejists, malējais uzbrucējs, PSRS un Krievijas izlašu dalībnieks. 1996. gadā kopā ar Kolorādo "Avalanche" izcīnījis Stenlija kausu. Kamenskis ir neformālā Trīs zeltu kluba biedrs. Profesionāļa karjeru Kamenskis sāka 1982.—83. gada sezonā, debitējot PSRS hokeja līgas kluba Voskresenskas "Himik" sastāvā. 1985.—86. gada sezonā uzbrucējs pārgāja uz Maskavas CSKA rindām. CSKS hokejists spēlēja līdz pat 1991. gadam, kad pārcēlās uz Ziemeļameriku. 1991.—92. gada sezonu Kamenskis sāka NHL klubā Kvebekas "Nordiques". Kad 1995. gadā franšīze pārcēlās uz Denveru, Kamenskis turpināja spēlēt jaunizveidotajā Kolorādo "Avalanche", kopā ar klubu izcīnot Stenlija kausu. "Avalanche" rindās uzbrucējs spēlēja līdz 1998.—99. gada sezonas noslēgumam. No 1999. līdz 2001. gadam hokejists spēlēja Ņujorkas "Rangers", taču 2001.—02. gada sezonu aizvadīja Dalasas "Stars" un Ņūdžersijas "Devils" rindās. 2002.—03. gada sezonu hokejists izlaida, taču nākamās divas sezonas aizvadīja Krievijas Superlīgas kluba Voskresenskas "Himik" rindās. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)