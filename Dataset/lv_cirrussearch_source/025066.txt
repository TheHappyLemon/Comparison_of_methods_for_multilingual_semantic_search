Haliča (ukraiņu: Галич) ir pilsēta Ukrainas rietumos, Ivanofrankivskas apgabala Haličas rajona centrs pie Dņestras upes. Haliča ir viena no senākajām pilsētām ne tikai Galīcijā (iespējams, ka pats novada nosaukums ir cēlies no pilsētas vārda), bet arī visā Senās Krievzemes teritorijā. Pieminēta biļinās, pēc vietējo iedzīvotāju uzskata ungāru hronikā 898. gadā, bet pilnīgi droši - no 12. gadsimta. Pilsētas senais centrs atradies mūsdienu Krilosas ciemā pilsētas pievārtē. Haliča bija Galīcijas, vēlāk Galīcijas-Volīnijas kņazistes centrs. 1240. gadā pilsētu nopostīja mongoļi, un tā vairs nekad neatguva iepriekšējo ietekmi. No 1349. gada - Polijas sastāvā. Pēc Polijas Pirmās dalīšanas 1772. gadā pilsēta iekļāvās Austrijas impērijā (Austroungārijā) un bija tur līdz Pirmā pasaules kara beigām. Pēc Pirmā pasaules kara Haliča iekļāvās jaunizveidotajā Polijas valstī. 1939. gadā, pamatojoties uz Molotova-Ribentropa paktu, PSRS iebruka Polijā, un Haliča tika iekļauta Ukrainas PSR. No 1941. gada līdz 1944. gada atradās vācu okupācijā. Pēc kara pilsētas poļu iedzīvotāji tika pārcelti uz Poliju. No 1991. gada - neatkarīgās Ukrainas sastāvā. Haliča ir karaļa Galīcijas Danila (Данило Галицький, 1201-1264) un kņaza Švarna (Шварно Данилович, 1230-1270) dzimtā pilsēta. Ukrainas iedzīvotāju skaits 2019. gada 1. janvārī; pārbaudes datums: 25 jūnijs 2019. Vikikrātuvē par šo tēmu ir pieejami multivides faili. Skatīt: Haliča. Ukrainas Interneta enciklopēdijas raksts (angliski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski)