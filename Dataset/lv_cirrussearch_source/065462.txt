Lomboka (indonēziešu: Pulau Lombok) ir sala Indonēzijā, Mazo Zunda salu arhipelāgā. Administratīvi ietilpst Rietumu Nusa Tengaras provincē, dalās četros apriņķos un vienā pilsētā. Lielākā apdzīvotā vieta ir provinces centrs Matarama salas rietumu krastā. Nozīmīgs tūrisma galamērķis. Sala izvietojusies Indonēzijas dienviddaļā. Ziemeļos to apskalo Bali jūra, dienvidos — Klusais okeāns; rietumos Lombokas šaurums to šķir no Bali salas, bet austrumos Alasas šaurums — no Sumbavas. Sala vulkāniskas izcelsmes, reljefs kalnains ar plašu piejūras zemieni dienvidos. Augstākā virsotne ir Rindžani vulkāns (3726 m vjl) salas ziemeļos. Salā valda tropiskais klimats. Ainavā dominē tropiskie lietusmeži un savannas. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 437. lpp. Vikikrātuvē par šo tēmu ir pieejami multivides faili. Skatīt: Lomboka. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)