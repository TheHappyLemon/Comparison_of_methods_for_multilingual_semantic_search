McCabe & Mrs. Miller ir 1971. gada ASV vesterna filma, kuras režisors un viens no scenārija autoriem ir Roberts Oltmens. Filmā galvenās lomas atveido Vorens Bītijs, Džūlija Kristija un Renē Oberženuā. Filma ir balstīta uz Edmunda Notona 1959. gada romāna McCabe. Filma stāsta par spēlmani (Bītijs) un prostitūtu (Kristija), kuri kļūst par biznesa partneriem nomaļā kalnrūpniecības pilsētā. Viņu bizness turpina augt, līdz pilsētā ierodas liela korporācija. McCabe & Mrs. Miller pirmizrāde notika 1971. gada 24. jūnijā un to izplatīja Warner Bros.. Filma saņēma pozitīvas kritiķu atsauksmes. Džūlija Kristija tika nominēta Amerikas Kinoakadēmijas balvai kategorijā "Labākā aktrise galvenajā lomā". 2008. gadā Amerikas Kinoinstitūts McCabe & Mrs. Miller ierindoja kā vienu no labākajām vesterna filmām. 2010. gadā filma tika iekļauta ASV Kongresa bibliotēkas Nacionālajā kinoreģistrā kā "kulturāli, vēsturiski vai estētiski nozīmīga filma". «McCabe & Mrs. Miller (1971)». The Numbers. Skatīts: 2022. gada 30. septembrī. «Hollywood Blockbusters, Independent Films and Shorts Selected for 2010 National Film Registry». Library of Congress, Washington, D.C. 20540 USA. Skatīts: 2022-09-30. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Rotten Tomatoes profils (angliski)