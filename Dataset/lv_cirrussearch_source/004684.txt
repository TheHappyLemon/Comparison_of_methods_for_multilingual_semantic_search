Fjodors I Joanovičs (krievu: Фёдор I Иоаннович; dzimis 1557. gada 11. maijā, miris 1598. gada 7. janvārī) bija pēdējais tiešais Maskavas Rurikoviču dinastijas Krievijas cars no 1584. gada līdz savai nāvei 1598. gadā. Par troņmantnieku kļuva pēc tam, kad viņa tēvs Ivans IV nogalināja viņa vecāko brāli Ivanu. Valsti viņa vietā reāli pārvaldīja viņa sievasbrālis Boriss Godunovs, kas pēc Fjodora nāves pats kļuva par Krievijas caru. Arī pēc Krievijas sakāves Livonijas karā cars Fjodors Ivanovičs vēl 1594. gadā turpināja ārlietu dokumentus parakstīt kā "Livonijas lielkņazs", lietojot pilno titulu: "Cars un lielkņazs Fjodors Ivanovičs, visas Kriezemes, Vladimiras, Maskavas, Novgorodas patvaldnieks, Kazaņas cars, Astrahaņas cars, Pleskavas kungs un Smoļenskas, Tveras, Jugras, Permas, Vjatkas, Bulgārijas u.c. valstu lielkņazs, Ņižņijnovgorodas, Čerņigovas, Rjazaņas, Polockas, Rostovas, Jaroslavļas, Belozerskas, Livonijas, Udoras, Obdoras, Kondijas lielkņazs, visas Sibīrijas zemes un ziemeļu zemes pavēlnieks un Ivērijas zemes, Kartvelas un Gruzijas caru, un Kabardijas zemes, Čerkasu un Kalnu kņazu pavēlnieks un kungs un daudzu citu dižu valstu kungs un īpašnieks." (krievu: Се язъ Царь и Великiй Князь Θедоръ Ивaнoвичъ всеа Русiи Самодержецъ, Владимирскiй, Московскiй, Ноугородскiй; Царь Казанскiй, Царь Астраханскiй, Государь Псковскiй и Великiй Князь Смоленскiй, Тверскiй, Югорскiй, Пермскiй, Вятскiй, Болгарскiй и иныхъ Государь и Великiй Князь Новогорода Низовскiя земли, Черниговскiй; Рязанскiй, Полотцкiй, Ростовскiй, Ярославскiй, Бђлозерскiй, Лифляндскiй, Удорскiй, Обдорскiй, Кондинскiй, и всея Сибирскiй земли и Сђверные страны Повелитель и Государь Иверскiе земли, Грузинскихъ Царей, и Кабардинскiя земли, Черкаскихъ и Горскихъ Князей и иныхъ многихъ Великихь Государствъ Государь и Обладатель.) Vikikrātuvē par šo tēmu ir pieejami multivides faili. Skatīt: Fjodors I.