Šis raksts ir par riteņbraucēju. Par citām jēdziena hamburgers nozīmēm skatīt nozīmju atdalīšanas lapu. Bo Hamburgers (dāņu: Bo Hamburger; dzimis 1970. gada 24. maijā Frederiksbergā) ir bijušais profesionālais Dānijas šosejas riteņbraucējs. Karjeru viņš noslēdza 2006. gadā. Karjeras laikā nozīmīgāko uzvaru Hamburgers guva 1998. gada La Flèche Wallonne sacensībās, tāpat viņam izdevās triumfēt 1994. gada Tour de France 8. posmā. 2000. gadā viņš kļuva par Dānijas čempionu grupas braucienā. 1997. gada Pasaules čempionātā viņš izcīnīja sudraba medaļu, piekāpjoties Lorānam Brošāram. Pēc karjeras beigām Hamburgers izveidoja savu celtniecības uzņēmumu un veloveikalu. Kopš 2013. gada viņš ir Christina Watches komandas sporta direktors. 2001. gadā viņu atlaida no Team CSC komandas pēc pozitīva EPO testa. Vēlāk viņš tika attaisnots, jo B prove bija zem testa robežas, bet joprojām augstāka par normālu. Pēc šī gadījuma Dānijas riteņbraukšanas savienība viņam vairs neļāva pārstāvēt Dāniju. Hamburgers šo pret aizliegumu cīnījās ar juridiskiem līdzekļiem. Savā grāmatā Den største pris — en cykelrytters bekendelser, kas Dānijā tika izdota 2007. gada 7. novembrī, viņš atzinās EPO un cilvēka augšanas hormona lietošanā no 1995. līdz 1997. gadam. Viņa vārds parādījās arī Francijas senāta 2013. gada 24. jūlijā publicētajā dopinga testu sarakstā no 1998. gada Tour de France, kas tika atzīti par pozitīvām EPO analīzēm, veicot atkārtotu pārbaudi 2004. gadā. «Bo Hamburger: Jeg tog epo» (Danish). Politiken. 2007-11-07. Arhivēts no oriģināla, laiks: 2007-11-07. Skatīts: 2007-11-07. «French Senate releases positive EPO cases from 1998 Tour de France». Vikikrātuvē par šo tēmu ir pieejami multivides faili. Skatīt: Bo Hamburgers. Olympedia profils (angliski) The Sport.org profils (angliski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski) Bo Hamburgera oficiālie Tour de France rezultāti