Dubaijas Starptautiskā lidosta (IATA: DXB, ICAO: OMDB, arābu: مطار دبي الدولي) ir galvenā starptautiskā lidosta, kas apkalpo Dubaiju, pilsētu Apvienotajos Arābu Emirātos un ir pasaules lielākā lidosta starptautisko pasažieru pārvadājumu kategorijā, trešā lielākā vietējo pasažieru pārvadājumu kategorijā, sestā lielākā kravas transporta kategorijā, kā arī lidosta ar vislielāko Airbus A380 un Boeing 777 satiksmi. Tā darbojas ar diviem skrejceļiem. 2017. gadā DXB reģistrēti 88 miljoni pasažieru, 2,65 miljoni tonnu kravas un 409 493 lidojumu. Lidosta atrodas Al Garhoud rajonā, 4,6 kilometrus uz austrumiem no Dubaijas un aizņem 2900 hektāru lielu teritoriju. Lidostas termināls 3 ir otra lielākā ēka pasaulē un lielākais lidostas termināls pasaulē. Lidostu apkalpo Dubai Airports Company, un tā ir starptautisko lidsabiedrību Emirates un flydubai galvenā bāze. Lidosta ir lielākā lidsabiedrību bāze Tuvajos Austrumos. Lidosta nodrošina 51% no visiem pasažieru pārvadājumiem. Lidosta ir arī lētās lidsabiedrības flydubai, kas apkalpo 13% pasažieru un 25% lidojumu lidostā, bāze. Lidostā uzturas aptuveni 90 miljoni pasažieru gadā. No 2016. gada janvāra lidosta nodrošina vairāk nekā 7700 lidojumu nedēļā uz vairāk nekā 270 vietām visos apdzīvotajos kontinentos, kurus veic 140 lidsabiedrības. Lidosta sniedz nozīmīgu ieduldījumu Dubaijas ekonomikā, jo tajā strādā vairāk nekā 90 000 cilvēku, un tā netieši atbalsta aptuveni 400 000 dažādu darbavietu, dodot vairāk nekā 26,7 miljardus ASV dolāru lielu ieguldījumu ekonomikā, kas veido apmēram 27 procentus no Dubaijas IKP un 21% no darbavietām Dubaijā. Paredzams, ka līdz 2020. gadam aviācijas nozares ekonomiskais ieguldījums Dubaijā pieaugs līdz pat 37,5% no pilsētas IKP, un līdz 2030. gadam aviācijas ekonomiskā vērtība pieaugs līdz 88,1 miljardam un nodrošinās 1,95 miljonus darba vietu Dubaijā (44,7% no IKP un 35,1% no kopējā nodarbinātības līmeņa). Dubaijas civilās aviācijas vēsture sākās 1937. gada jūlijā, kad tika noslēgts līgums par bāzi Imperial Airways hidroplāniem ar nomas maksu 440 rūpijas mēnesī — tas ietvēra arī apsardzes algas. Imperial Airways lidmašīnas veica reisus reizi nedēļā, lidojot uz austrumiem līdz Karači un uz rietumiem līdz Sauthemptonai Anglijā. Līdz 1938. gada februārim tika veikti četri lidojumi nedēļā. 20. gadsimta 40. gados lidojumi no Dubaijas tika veikti ar hidroplāniem, ko apkalpo British Overseas Airways Corporation (BOAC). «Dubai remains world's busiest international airport – Emirates 24|7». Emirates247.com. 2017-01-24. Skatīts: 2017-08-31. «Year to date». Arhivēts no oriģināla, laiks: 2018. gada 13. augustā. Skatīts: 2015. gada 1. jūnijs. «Year to date». Arhivēts no oriģināla, laiks: 2018. gada 25. decembrī. Skatīts: 2015. gada 1. jūnijs. Arhivēts 2018. gada 25. decembrī, Wayback Machine vietnē. «Press Releases». Dubaiairports.ae. Arhivēts no oriģināla, laiks: 2018-04-03. Skatīts: 2018-04-18. Assessment of Development Results - United Arab Emirates. United Nations. 2013-05-02. 5–16. lpp. ISBN 9789210550024. "Dubai International Airport". World Airport Guide.