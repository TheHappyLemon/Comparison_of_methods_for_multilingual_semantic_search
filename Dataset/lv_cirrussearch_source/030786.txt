Benko gambīts (Volgas gambīts) ir šaha atklātne, kas sākas ar gājieniem: 1. d2-d4 Zg8-f6 2. c2-c4 c7-c5 3. d4-d5 b7-b5. Pieder pie Benoni aizsardzības un to klasificē pie pusslēgtām atklātnēm ar Šaha atklātņu enciklopēdijas kodiem A57 līdz A59. Par gambīta priekšteci var uzskatīt variantu 1. d2-d4 Zg8-f6 2. c2-c4 c7-c5 3. d4-d5 g7-g6 4. Zb1-c3 d7-d6 5. e2-e4 b7-b5, kuru savās partijās spēlējuši Karels Opočenskis, Ēriks Lundīns, Gēsta Štolcs un Dāvids Bronšteins. 20. gadsimta sešdesmito gadu beigās atklātnes teoriju attīstīja ASV dzīvojošais ungāru lielmeistars Pāls Benko, kas tajā bija atradis daudz jaunas idejas. Krievu literatūrā šo atklātni pazīst ar nosaukumu Volgas gambīts. Šādu nosaukumu piedāvājis lielmeistars Pjotrs Romanovskis pēc tam, kad 1946. gadā Kuibiševas šahists B. Argunovs publicējis rakstu par šo atklātni žurnālā "Šahmati" Nr. 5/1946. Pēc Benko savās partijās gambītu spēlējuši daudzi pasaules labākie šahisti, piemēram, bijušie pasaules čempioni Višvanatans Anands, Garijs Kasparovs, Veselins Topalovs un Mihails Tāls, lielmeistari Vasilijs Ivančuks, Maikls Adamss, Aleksejs Širovs, Boriss Gelfands un Jevgeņijs Barejevs. Pēc tam, kad baltie paņēmuši bandinieku a6, melnie cenšas izmantot pusatvērtās vertikāles, izvietojot uz tām savas smagās figūras. Attīstot laidni f8 uz g7, tie pastiprina spiedienu uz centru un balto dāmas spārnu. Baltiem ir divi galvenie plāni, pirmais, centrālo bandinieku virzīšana (e2--e4--e5) ar mērķi saspiest pretinieka pozīciju un radīt tajā vājus punktus, otrais, dāmas spārna bandinieku virzīšana ar mērķi izveidot brīvbandinieku. Iespējams arī uzbrukums karaļa spārnā ar bandinieka h iesaistīšanu. 4. Zg1-f3 4. Dd1-c2 4. c4xb5 a7-a6 5. b5-b6 4. c4xb5 a7-a6 5. b5xa6 Junior Tay. The Benko Gambit: Move by Move. Everyman Chess, 2014. ISBN 978-1-78194-157-7. (angliski) Karl-Otto Jung, Nenad Ristic. Wolga Gambit. Edition Jung, 2013. ISBN 978-3-933648-53-2. (vāciski) Pál Benkő: The Benko Gambit, Contemporary Chess Openings, B. T. Batsford Ltd London, 1974 Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 63. lpp. ISBN 5-85 270-005-3. (krieviski) Partijas, kurās spēlēts Benko gambīts.