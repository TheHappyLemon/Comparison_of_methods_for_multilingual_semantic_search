Ļubomirs Ļubojevičs (serbu: Љубомир Љубојевић; dzimis 1950. gada 2. novembrī, Užicē) ir Serbijas starptautiskais lielmeistars šahā (1971). Pirmo panākumus guvis 1970. gadā, kad izcīnījis 2. vietu Eiropas junioru šaha čempionātā Groningenā un dalījis 1. vietu starptautiskajā turnīrā Sarajevā. Nākamajā gadā izpildījis FIDE starptautiskā lielmeistara normu (GM). Ticis uzskatīts par daudzsološāko Dienvidslāvijas jauno šahistu, uzrādījis labus rezultātus starptautiskajos šaha turnīros, tomēr Pasaules šaha čempiona izcīņas ciklos startējis neveiksmīgi, jo nav spējis pārvarēt starpzonu turnīru barjeru un iekļūt pretendentu mačos. Labāko rezultātu (6. vieta) sasniedzis starpzonu turnīrā Manilā 1976. gadā. 1979. gadā piedalījies starpzonu turnīrā Rīgā, kur bijis viens no sacensību favorītiem, tomēr turnīra noslēgumā palicis necilajā 13. vietā. Divas reizes uzvarējis Dienvidslāvijas šaha čempionātos (1977, 1982). Vairākkārt pārstāvējis Dienvidslāvijas izlasi lielākajos komandu šaha turnīros: Pasaules šaha olimpiādēs piedalījies 12 reizes (1972-1974, 1978-1990, 1994, 1998, 2002). Komandu vērtējumā izcīnījis sudraba (1974) un 2 bronzas (1972, 1980) medaļas, bet individuālajā - zelta (1972) un bronzas (1982) medaļas, Pasaules komandu šaha čempionātā 1989. gadā ieguvis sudraba medaļu komandu kopvērtējumā un bronzas medaļu individuālajā vērtējumā, Eiropas komandu šaha čempionātos piedalījies 5 reizes (1973-1983, 1992). Komandu vērtējumā izcīnījis 2 sudraba (1973, 1983) un bronzas (1977) medaļas, bet individuālajā - zelta (1973) un bronzas (1983) medaļas, Pasaules studentu komandu šaha čempionātā 1969. gadā ieguvis sudraba medaļu komandu kopvērtējumā, Balkānu valstu komandu šaha čempionātos piedalījies 6 reizes (1971-1974, 1978, 1981). Komandu vērtējumā ieguvis 3 zelta (1972, 1978, 1981) un 3 bronzas (1971, 1973, 1974) medaļas. 1976 Manila Interzonal Tournament 1979 Riga Interzonal Tournament Campionati nazionali della Yugoslavia Ļubomirs Ļubojevičs šahista profils vietnē fide.com Ļubomirs Ļubojevičs šahista profils vietnē chessgames.com Ļubomirs Ļubojevičs šahista profils vietnē 365chess.com Ļubomirs Ļubojevičs šahista profils vietnē chesstempo.com Ļubomirs Ļubojevičs šahista profils vietnē olimpbase.org (Pasaules šaha olimpiādes) Ļubomirs Ļubojevičs šahista profils vietnē olimpbase.org (Eiropas komandu šaha čempionāti) Ļubomirs Ļubojevičs šahista profils vietnē olimpbase.org (Pasaules komandu šaha čempionāti) Ļubomirs Ļubojevičs šahista profils vietnē olimpbase.org (Pasaules studentu komandu šaha čempionāti) Ļubomirs Ļubojevičs šahista profils vietnē olimpbase.org (Eiropas klubu komandu šaha čempionāti) Ļubomirs Ļubojevičs šahista profils vietnē olimpbase.org (Balkānu valstu komandu šaha čempionāti)