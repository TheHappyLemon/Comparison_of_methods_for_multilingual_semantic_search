Vitālijs Halberštats (Vitaly Halberstadt; dzimis 1903. gada 20. martā, miris 1967. gada 25. oktobrī) bija Francijas meistars šaha kompozīcijā un šaha teorētiķis. Piedzimis tagadējās Ukrainas pilsētā Odesā. Krievijas pilsoņu kara laikā viņa ģimene emigrēja uz Franciju. Tur arī sācis nodarboties ar šahu. 1925. gadā dalījis pirmo vietu Parīzes pilsētas šaha čempionātā. Šaha etīdes sācis sastādīt no 1924. gada. Bijis starptautiskais meistars un starptautiskās kategorijas tiesnesis šaha kompozīcijā (1957). No 1956. līdz 1966. gadam bijis Francijas šaha žurnāla Thèmes-64 etīžu nodaļas redaktors. Kopumā publicējis apmēram 200 etīdes un 25 uzdevumus, no kuriem 20 kompozīcijas ir saņēmušas pirmās godalgas dažādos konkuros, bet 19 kompozīcijas tika iekļautas izdevumā "FIDE Albums". Halberštats, tāpat kā viņa draugs Andrē Šerons, šaha kompozīcijā deva priekšroku analītiska rakstura tēmām, daudzas no viņa sastādītajām etīdēm bijušas nozīmīgas arī galotņu teorijā. Pēc sievas nāves 1960. gadu sākumā pamazām atstājis šaha kompozīciju. Apglabāts Parīzes kapsētā Auteuil. Magyar Sakkvilág (1938) III godalga 1.f5-f6+ Kg7-h8! 2.Lg8-d5! Ze2-d4 Variantu 2. … Ze2-f4 skatīties zemāk. 3.Ld5-e4 Zh2-g4 4.f6-f7 Zh4-f5+! 5.Le4:f5 Zg4-h6 6.f7-f8T+! ar uzvaru. Cits variants: 2. … Ze2-f4 3.Ld5-e4 Zh2-g4 4.f6-f7 Zf4-g6+! 5.Le4:g6 Zg4-h6 6.f7-f8L!! ar uzvaru. Nevar 6.f8T+? Kg7! 7.Lc2 Zg8+ 8.Ke8 Zf6+ ar mūžīgo šahu. Halberstadt V., Duchamp M. L’Opposition et les cases conjugées sont réconciliées. Paris — Bruxelles: 1932. Halberstadt V. Curiosités tactiques des finales. Paris: 1954. Championnat de Paris 1925 HALBERSTADT Vitaly Vitālijs Halberštats šahista profils vietnē chessgames.com Vitālijs Halberštats šahista kompozīcijas vietnē "Chess Problem Database Server"