2019. gada Tour de Pologne bija šosejas riteņbraukšanas daudzdienu sacensības, kas notika no 3. līdz 9. augustam. Tā bija 76. reize, kad notika Tour de Pologne sacensības un tās bija 29. sacensības 2019. gada UCI Pasaules tūres kalendārā. Sacensībās uzvarēja 22 gadus vecais Team Ineos braucējs Pavels Sivakovs no Krievijas, kurš izcīnīja otro vietu pirmajā kalnu posmā un finišēja peletonā pēdējā posmā. Sivakovs pārņēma līdera krekliņu pēc pēdējā posma pēc tam, kad iepriekšējais līderis Jonass Vingegords zaudēja vairāk laika. Sivakovs sestajā posmā apsteidza Džeju Hindliju no Team Sunweb un pārspēja austrālieti par divām sekundēm, pateicoties laika bonusiem. Pjedestālu noslēdza UAE Team Emirates braucējs Djego Ulisi, atpaliekot 10 sekundes no Hindlija un 12 no Sivakova. Punktu klasifikācijā uzvarēja Groupama-FDJ braucējs Marks Saro, kurš trīsreiz finišēja labāko desmitniekā un turpināja sacensības, kamēr citi sprinteri izstājās. Simons Geške no CCC Team uzvarēja kalnu klasifikācijā, apsteidzot Tomašu Marčiņski pēdējā dienā pēc saspringtas cīņas atrāvienā par starpfinišu punktiem, kamēr Šarls Planē no Team Novo Nordisk uzvarēja aktīvākā braucēja kategorijā, iekļūstot dienas atrāvienā četros no sešiem pomsiem, kuri tika iekļauti sacensību ieskaitē, neesot vadībā tikai vienā posmā. Finišējot devītais kopvērtējumā, Bora-Hansgrohe braucējs Rafals Majka saņēma balvu kā labākais Polijas pārstāvis, bet komandu klasifikācijā uzvarēja Team Ineos. Sacensības aizēnoja Lotto-Soudal braucēja Bjorga Lambrehta nāve pēc kritiena trešajā posmā, kad viņš ietriecās betona caurtekā un mira slimnīcā, operācijas laikā. Ceturtais sacensību posms tika neitralizēts un rezultāti netika fiksēti, braucot to Lambrehta piemiņai. Pamatraksts: 2019. gada Tour de Pologne komandas un dalībnieki Tā kā Tour de Pologne bija UCI Pasaules tūres sacensības, visas 18 UCI WorldTeam komandas tika ielūgtas un dalība tām bija obligāta. Papildus tika uzaicinātas trīs UCI profesionālās kontinentālās komandas un Polijas izlase, veidojot 22 komandu pelotonu. Visās komandās bija septiņi braucēji, izņemot Trek–Segafredo, kura pieteica tikai sešus, kas nozīmēja, ka startēja 153 braucēju peletons. No šiem braucējiem finišu Bukovina Tatšaņskā sasniedza 110 sportisti. Pēc Bjorga Lambrehta nāves negadījumā iepriekšējā posmā šis posms tika neitralizēts un tika nobraukts viņa piemiņai. Tika uzņemts distances laiks (4h 16' 48"); bet netika fiksēti rezultāti un tie netika ņemti vērā nevienā no klasifikācijām. «UCI reveal WorldTour calendar for 2019». Cycling News. Skatīts: 2018. gada 23. oktobris. «Bjorg Lambrecht dies at age 22». Cycling News. 2019. gada 5. augusts. Skatīts: 2019. gada 5. augusts. «2019 Tour de Pologne Stage 4 Neutralization». tourdepologne.pl. 2019. gada 5. augusts. Skatīts: 2019. gada 6. augusts. «2019 Tour de Pologne Invited Teams». Tour de Pologne. Skatīts: 2019. gada 24. jūlijs. «Start List Tour de Pologne». Tour de Pologne. Skatīts: 2019. gada 7. augusts. «Latest news». Tour de Pologne. Skatīts: 2019. gada 6. augusts. «Official Results on the 4 stage». Tour de Pologne. 2019. gada 6. augusts. Skatīts: 2019. gada 7. augusts. Vikikrātuvē par šo tēmu ir pieejami multivides faili. Skatīt: 2019. gada Tour de Pologne. Oficiālā tīmekļa vietne ProCyclingStats profils