Kaspars Petrovs, pazīstams arī kā Rīgas Raskoļņikovs, (dzimis 1978. gadā Grobiņā) ir Latvijas laupītājs un sērijveida slepkava. Laika posmā no 2000. līdz 2003. gadam viņš Rīgā paveicis vairāk nekā 13 vecu cilvēku slepkavības. Viņš tika apsūdzēts 38 slepkavībās un astoņos slepkavības mēģinājumos, taču tikai 13 slepkavības tika apstiprinātas ar pierādījumiem. Pārsvarā upuru dzīvokļos iekļuvis, uzdodamies par gāzes skaitītāju pārbaudītāju. Uzbrucis vienīgi pensionārēm. 2005. gada 12. maijā viņam tika piespriests mūža ieslodzījums. Dzimis mediķu ģimenē, kurā auga 10 bērni. 1998. gadā viņu nosacīti notiesāja uz trim gadiem par laupīšanu. Petrovs nogalināja savus upurus laika posmā no 2002. gada oktobra līdz 2003. gada februārim. Gandrīz visos dzīvokļos viņam izdevās nokļūt, izliekotes par gāzes skaitītāju pārbaudītāju. Aizturēt viņu izdevās nejauši - noslepkavotās pensionāres dzīvoklī uz grāmatas tika atstāts viņa pirkstu nospiedums. Datu bāze parādīja, ka tas pieder Petrovam un 2003. gada 3. februārī viņu aizturēja. Varēja būt ģēnijs, bet kļuva par sērijveida slepkavu 38 slepkavības, 8 slepkavības mēģinājumi – un visu viens cilvēks! DELFI