Matss Vilanders (zviedru: Mats Wilander; dzimis 1964. gada 22. augustā Vekšē, Zviedrijā) ir bijušais zviedru tenisists. No 1988. gada septembra līdz 1989. gada janvārim bija ATP ranga pirmais numurs. Karjeras laikā izcīnījis septiņus Grand Slam turnīru titulus vienspēlēs — trīsreiz uzvarējis Francijas atklātajā čempionātā, trīs reizes Austrālijas atklātajā čempionātā un vienreiz ASV atklātajā čempionātā. Ieguvis vienu Grand Slam turnīra titulu arī dubultspēlēs, 1986. gadā uzvarot Vimbldonā. Kopumā karjerā uzvarējis 33 vienspēļu un septiņos dubultspēļu turnīros. Vilanders regulāri spēlēja Zviedrijas izlases sastāvā Deivisa kausa izcīņā. Trīs reizes kļuva par Deivisa kausa ieguvēju (1984., 1985. un 1987. gadā). 1995. gada Francijas atklātā čempionāta laikā Vilanderam un čehu tenisistam Karelam Novāčekam tika konstatēta kokaīna lietošana. Abi iesniedza apelāciju, noraidot apsūdzības, tomēr 1997. gada maijā jau pēc karjeras beigām atsauca apelāciju un saņēma trīs mēnešu diskvalifikāciju. 2002. gadā Vilanders tika uzņemts Starptautiskajā tenisa slavas zālē. Kopš 2007. gada darbojas kā tenisa eksperts Eurosport TV kanālā un vada pārraidi Game Set & Mats. «Wilander and Novacek Are Banned» (angļu). The New York Times. 1997. gada 15. maijā. Skatīts: 2018. gada 4. novembrī. «Mats Wilander». tennisfame.com (angļu). Skatīts: 2018. gada 4. novembrī. Vikikrātuvē par šo tēmu ir pieejami multivides faili. Skatīt: Matss Vilanders. Munzüger Sport profils (vāciski) ATP tenisista profils (angliski) ITF profils (angliski) Deivisa kausa profils (angliski) Starptautiskās tenisa slavas zāles profils (angliski) Tennis Temple profils (angliski) tennisabstract.com profils (angliski)