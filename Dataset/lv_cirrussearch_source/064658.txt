Bluā dinastija (franču: Maison de Blois), saukti arī par Tibaldiniem (no dzimtā populāra vīriešu vārda Thibaldus), bija aristokrātu dzimta Francijā, kurai viduslaikos bijusi liela loma Francijas karalistes, Anglijas Karalistes, Navarras karalistes u.c. Eiropas valstu vēsturē. Par dinastijas aizsācēju pieņemts uzskatīt franku-burgundiešu bruņinieku Tibo Veco (Thibaud l'Ancien, 890-942), pirmo Bluā vikontu. Viņa pēcnācēji, dzimtai pieņemoties spēkā, kļuva par Bluā, Šartras, Šatodenas, Truā, Mo, Šampaņas grāfiem un Navarras karaļiem, pārvaldīja Buržas arhibīskapiju. Varenības un politiskās ietekmes ziņā konkurēja ar Anžū grāfiem un Kapetingu karaļiem, kuru domēns ieskāva Bluā zemes. Etjēns III d'Bluā (Étienne de Blois, 1096.-1154.) — plašāk zināms kā Anglijas karalis Stefans Bluā (angl. Stephen of Blois). Anrī II d'Bluā, Šampaņas grāfs (1166.-1197.) — plašāk zināms kā Jeruzalemes Karalistes karalis Anrī I (1192.-1197.). Šampaņas Adele (1140.-1206.) — Francijas karaliene un reģente, Luija VII (Louis VII le Jeune) sieva un Filipa II Augusta māte. Tibo I Navarras karalis (Thibaut IV de Champagne, Theobaldo I de Navarra, 1201.-1253.) — Navarras karalis (1234.-1253.). Pamatraksts: Bluā grāfi Bluā dzimtas ģenealoģija — sast. M.Mareks Arhivēts 2016. gada 5. martā, Wayback Machine vietnē. Bluā dzimtas ģenealoģija: Racines & Histoire Bluā dzimtas ģenealoģija: Genealogie des rois de France