Vecpils pagasts ir viena no Dienvidkurzemes novada administratīvajām teritorijām. Robežojas ar sava novada Dunalkas, Durbes, Aizputes, Kalvenes un Bunkas pagastiem. Upes pagasta teritorijā ir Lāņupe un Dubļupe. Ūdenstilpe — Tīpors. Mūsdienu Vecpils pagasta teritorijā vēsturiski atradās Dižilmājas muiža (Gut Groß-Ilmajen, Dižilmāja), Dižlāņu muiža (Gut Groß-Lahnen, Vecpils), Dižstroķu muiža (Gut Groß-Strohken, Dižstroķi), Mazilmājas muiža (Gut Klein-Ilmajen, Mazilmāja), Mazlāņu muiža (Gut Klein-Lahnen, Mazlāņi), Vecpils muiža (Gut Altenburg). Vecpils pagasts izveidots ap 1890. gadu, kad apvienoti Vecpils, Lāņu, Stroķu, Lekšu un Ilmājas muižu pagasti. 1935. gadā pagasta platība bija 97,3 km². 1945. gadā pagastā izveidoja Vecpils un Stroķu ciema padomes, bet pagastu 1949. gadā likvidēja. 1954. gadā Vecpils ciemam pievienoja Stroķu ciemu. 1958. gadā Vecpils ciemam pievienoja daļu Aizputes ciema, bet daļu Vecpils ciema iekļāva Aizputes ciemā. 1968. gadā daļu pagasta teritorijas pievienoja Kalvenes ciemam. 1990. gadā ciemu reorganizēja par pagastu. 2009. gadā Vecpils pagastu kā administratīvo teritoriju iekļāva Durbes novadā. 2021. gadā Durbes novadu iekļāva jaunajā Dienvidkurzemes novadā. Vecpils katoļu baznīca Ilmājas luterāņu baznīca Vecpils pilskalns Ilmājas senkapi Dižlāņu Elkas kalns - kulta vieta Dižilmājas senkapi Lielākās apdzīvotās vietas ir Vecpils (Dižlāņi) (pagasta centrs), Mazlāņi, Mazstroķi, Dižstroķi, Lekši, Dižilmāja, Mazilmāja. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. http://www.pmlp.gov.lv/lv/assets/documents/statistika/IRD2016/ISPV_Pasvaldibas_iedzivotaju_skaits_pagasti.pdf Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Valsts kultūras pieminekļu aizsardzības inspekcija. Valsts aizsargājamo nekustamo kultūras pieminekļu saraksts[novecojusi saite] Vecpils pilskalns