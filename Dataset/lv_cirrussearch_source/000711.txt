Šis raksts ir par basketbolistu. Par citām jēdziena Andrejs Kiriļenko nozīmēm skatīt nozīmju atdalīšanas lapu. Andrejs Kiriļenko (krievu: Андрей Геннадьевич Кириленко; dzimis 1981. gada 18. februārī Iževskā) ir bijušais krievu basketbolists (kopš 2011. gada arī ASV pilsonis), spēlēja vieglā uzbrucēja un spēka uzbrucēja pozīcijās, Krievijas basketbola izlases dalībnieks. 1999. gada NBA draftā Jūtas "Jazz" viņu izraudzījās ar kopējo 24. kārtas numuru, pārstāvējis vairākas NBA komandas. Pēc karjeras beigām — funkcionārs, Krievijas basketbola federācijas prezidents. Kopā ar Krievijas izlasi ir izcīnījis 8. vietu Sidnejas 2000. gada Olimpiskajās spēlēs, 5. vietu 2001. gada Eiropas čempionātā, 10. vietu 2002. gada Pasaules čempionātā, 8. vietu 2003. gada Eiropas čempionātā, 8. vietu 2005. gada Eiropas čempionātā, 1. vietu 2007. gada Eiropas čempionātā, 9. vietu 2008. gada Pekinas Olimpiskajās spēlēs, 3. vietu 2011. gada Eiropas čempionātā un 3. vietu 2012. gada vasaras olimpiskajās spēlēs. 2008. gada Olimpiskajās spēlēs A. Kiriļenko nesa Krievijas karogu atklāšanas ceremonijā. Pēc ilgas NBA karjeras 2011. gadā A. Kiriļenko atgriezās spēlēt Krievijā un noslēdz līgumu ar Maskavas CSKA uz 3 gadiem. Līgums paredzēja, ka NBA lokautam beidzoties, viņš var atgriezties savā NBA klubā Jūtas "Jazz". Maskavas CSKA sastāvā A. Kiriļenko lieliski sāka 2011.—2012. gada ULEB Eirolīgas sezonu un tika atzīts par līgas labāko spēlētāju oktobrī. 2011. gada janvārī pieņēma ASV pilsonību. 2011. gadā uz NBA lokauta laiku bija pievienojies Krievijas Superlīgas klubam Maskavas "CSKA", taču pēc lokauta beigām atšķirībā no citiem NBA spēlētājiem izvēlējās turpināt karjeru CSKA, nevis atgriezties NBA. 2012. gadā viņš tika atzīts gan par Eirolīgas, gan par VTB Vienotās līgas vērtīgāko spēlētāju. Pēc vienas aizvadītas sezonas CSKA viņš nolēma atgriezties NBA, pievienojoties Minesotas "Timberwolves". "Timberwolves" aizvadīja 2012.—2013. gada sezonu, pēc tam pievienojās Bruklinas "Nets", kuras sastāvā aizvadīja pēdējo sezonu NBA, piedaloties gan tikai 7 spēlēs. Spēlētāja karjeru pabeidza 2015. gadā Krievijas komandā Maskavas "CSKA". Kiriļenko - Eirolīgas oktobra labākais spēlētājs Sportacentrs.com Krievu basketbolists Kiriļenko pieņēmis ASV pilsonību[novecojusi saite] Kiriļenko ieguvis ASV pilsonību Kiriļenko pieņēmis ASV pilsonību Oficiāli: Kiriļenko NBA vietā izvēlas palikt CSKA Oficiālā mājaslapa NBA profils (angliski) Basketball Reference profils (angliski) ESPN profils (angliski)