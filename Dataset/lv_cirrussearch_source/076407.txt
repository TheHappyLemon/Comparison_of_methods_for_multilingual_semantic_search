Valkas rajons bija administratīvā iedalījuma vienība LPSR (1949—1990) un Latvijas Republikas (1990—2009) sastāvā. Tas atradās Vidzemes ziemeļu daļā un robežojās ar Alūksnes rajonu, Gulbenes rajonu, Cēsu rajonu, Valmieras rajonu un Igaunijas Republiku. Rajona pārvaldes centrs bija Valka. 1949. gada 31. decembra administratīvi teritoriālajā reformā Valkas apriņķis tika sadalīts Smiltenes un Valkas rajonos. 1952.—1953. gadā Valkas rajons ietilpa Rīgas apgabalā. 1959. gada 11. novembrī Valkas rajonam tika pievienots Smiltenes rajons. Pēc Latvijas Republikas atjaunošanas 1990. gadā Valkas rajona ciemi tika pārdēvēti par pagastiem. Smiltene Valka Strenči Seda Bilskas — Blomes — Brantu — Ērģemes — Grundzāles — Jērcēnu — Kārķu — Launkalnes — Palsmanes — Plāņu — Smiltenes — Trikātas — Valkas — Vijciema — Zvārtavas. Smiltene Valka Strenči Seda ar lauku teritoriju Bilskas pagasts — Blomes pagasts — Brantu pagasts — Ērģemes pagasts — Ēveles pagasts — Grundzāles pagasts — Jērcēnu pagasts — Kārķu pagasts — Launkalnes pagasts — Palsmanes pagasts — Plāņu pagasts — Smiltenes pagasts — Trikātas pagasts — Valkas pagasts — Variņu pagasts — Vijciema pagasts — Zvārtavas pagasts. Rajona iedzīvotāju skaits bija 32 930 (1,4% no Latvijas iedzīvotājiem), darbaspējīgo iedzīvotāju skaits 19 605 (59,5% no iedzīvotāju kopskaita). 22,7 % no iedzīvotājiem bija pensijas vecumā (7480), bet 17,7% bija vecumā līdz 18 gadiem (5845). Saskaņā ar 1998. gadā pieņemto "Administratīvi teritoriālās reformas likumu" un 2008. gada "Administratīvo teritoriju un apdzīvoto vietu likumu" 2009. gada 1. jūlijā Valkas rajons tika likvidēts un tā teritorijā tika izveidoti Smiltenes novads Strenču novads Valkas novads. Latvijas PSR Augstākās Padomes Prezidija dekrēts "Par lauku rajonu nodibināšanu Latvijas PSR sastāvā" Latvijas padomju enciklopēdijas 52 sējums. Rīga: Galvenā enciklopēdiju redakcija, 1984. 32-33 lpp. Administratīvi teritoriālās reformas likums «Administratīvo teritoriju un apdzīvoto vietu likums». Arhivēts no oriģināla, laiks: 2010. gada 12. oktobrī. Skatīts: 2010. gada 31. oktobrī.