Viljams Hūks (angļu: William Hook; 1925. gada 28. maijs Ņūrošela — 2010. gada 10. maijs) bija ASV šahists, kas pārstāvēja Lielbritānijai piederošās Britu Virdžīnas. Piedzimis Ņujorkas štatā. Otrais pasaules kara laikā saslimis ar tuberkulozi, taču 1950. gados iesaistījies Ņujorkas pilsēta kultūras un šaha dzīvē. 1957. gadā apprecējies un pārcēlies uz dzīvi Britu Virdžīnās, kur uzcēlis māju un nodzīvojis līdz mūža beigām. Pārstāvējis Britu Virdžīnu un ASV Virdžīnu komandas Pasaules šaha olimpiādēs, kurās piedalījies 17 reizes (1968-1970, 1974-1994, 2002-2008). Kopējā visu laiku statistikā pēc piedalīšanās skaita Hūks dala ceturto vietu atpaliekot tikai no Euhenio Torres, Lajoša Portiša un Heiki Vesterinena. Individuālajā vērtējumā izcīnījis zelta (1980) un sudraba (1976) medaļas. 1969. gadā piedalījies arī Pasaules šaha čempiona nosaukuma izcīņas Dienvidamerikas zonas turnīrā Kito, kur 13 dalībnieku konkurencē ieņēmis 9. vietu. Par savām šahista gaitām sarakstījis atmiņu grāmatu Hooked On Chess: A Memoir (ISBN 978-90-5691-220-8), kura izdota 2008. gadā. Grāmatā aprakstījis savas šaha partijas ar tādām personībām kā Stenlijs Kubriks, Marsels Dišāns, kā arī šaha lielmeistariem Migelu Naidorfu un Robertu Fišeru, kuru Hūks pēc viņa vārdiem bija četras reizes pārspējis šaha ātrspēlē nākamā Pasaules čempiona šahista gaitu sākumā. OlimpBase :: Men's Chess Olympiads :: William Hook Zonals 1969-1972 (C08) Hooked On Chess: A Memoir by William Hook[novecojusi saite] Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)