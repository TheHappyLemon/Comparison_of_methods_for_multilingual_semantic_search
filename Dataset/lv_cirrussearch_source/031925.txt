"Spiegu tilts" (angļu: Bridge of Spies) ir 2015. gada amerikāņu vēsturiskā drāma, kuras režisors ir Stīvens Spīlbergs. Filma uzņemta, balstoties uz patiesiem notikumiem saistībā ar U-2 incidentu 1960. gadā Aukstā kara laikā, kad PSRS notrieca ASV U-2 spiegu lidmašīnu. PSRS gūstā nokļuva ASV lidmašīnas pilots. Tai pašā laikā ASV cietumā atradās PSRS spiegs Rūdolfs Ābels. Amerikāņu advokātam Džeimsam Donovanam nācās uzņemties vadīt neoficiālas pārrunas par spiegu apmaiņu starp abām valstīm. Pārrunas notika Berlīnē laikā, kad tika uzbūvēts Berlīnes mūris. Filmas scenārija autori ir Mets Čarmens un brāļi Koeni. Galvenās lomas tajā attēlo Toms Henkss, Marks Railenss, Eimija Raiena un Elans Alda. Filmas pirmizrāde notika 2015. gada 4. oktobrī Ņujorkas kinofestivālā. Filmu atzinīgi novērtēja kritiķi. Amerikas Kinoinstitūts to nosauca par vienu no desmit gada labākajām filmām. Filma tika nominēta Amerikas Kinoakadēmijas balvai sešās kategorijās, arī kā labākā filma. Vienā no kategorijām balva tika piešķirta — par labāko aktieri otrā plāna lomā tika atzīts Marks Railenss, kurš filmā tēloja Rūdolfa Ābela lomu. Filmu nominēja arī BAFTA kino balvai astoņās kategorijās, no kurās balvu par otrā plāna lomu saņēma Marks Railenss. «Bridge of Spies Press Kit» (PDF). wdsmediafile.com. Arhivēts no oriģināla, laiks: 2015. gada 14. decembrī. Skatīts: 2015. gada 14. decembris. «BRIDGE OF SPIES (12A)». Britu filmu klasifikācijas padome. 2015. gada 13. oktobris. Skatīts: 2015. gada 13. oktobris. Peter Debruge. «Film Review: 'Bridge of Spies'». Variety, 2015. gada 4. oktobris. Skatīts: 2015. gada 6. oktobris. Pamela McClintock. «Box-Office Preview: 'Goosebumps' Could Out-Spook 'Crimson Peak,' 'Bridge of Spies'». The Hollywood Reporter. Prometheus Global Media, 2015. gada 13. oktobris. Skatīts: 2015. gada 14. oktobris. «Bridge of Spies (2015)». Box Office Mojo. Skatīts: 2022. gada 19. jūlijā. Vikikrātuvē par šo tēmu ir pieejami multivides faili. Skatīt: Spiegu tilts. Oficiālā tīmekļa vietne IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)