Valērijs Ļukins (krievu: Валерий Викторович Люкин; dzimis 1966. gada 17. decembrī) ir bijušais krievu vingrotājs, kas pārstāvējis Padomju Savienību un dzimto Kazahstānu. Pašlaik ir vingrošanas treneris ASV. Piedalījies 1988. gada vasaras olimpiskajās spēlēs, kurās izcīnīja zelta medaļu vingrojumā uz stieņa un komandu sacensībās, kā arī izcīnīja sudrabu individuālajā daudzcīņā un vingrojumā uz līdztekām. Tāpat izcīnījis divas zelta medaļas Pasaules čempionātos (komandu sacensībās). Pēc sportista karjeras beigām kļuva par treneri un emigrēja uz ASV. Kopš 1994. gada strādā Pasaules olimpiskajā vingrošanas akadēmijā (World Olympic Gymnastics Academy, WOGA) Pleino, Teksasā, kā arī kopš 2001. gada ASV nacionālās izlases treneris. Trenē arī savu meitu Nastju Ļukinu. Olympedia profils (angliski) Munzüger Sport profils (vāciski) FIG profils (angliski) Gymn Forum profils (angliski)