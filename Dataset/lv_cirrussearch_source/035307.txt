Karols Pilcs (poļu: Karol Piltz; 1898. gada 7. februāris Varšava — 1939. gada septembris Varšava) bija Polijas šahists. Pirmā pasaules kara laikā devies bēgļu gaitās uz Krieviju. 1918. gadā atgriezies Polijā un iestājies Polijas armijā. Piedalījies Polijas–Krievijas karā (1919–1921). Pēc demobilizācijas 1921. gadā uzsācis mācības Varšavas politehniskajā institūtā, kuru beidzis ar inženiera diplomu. Vēlāk mācījies arī Varšavas universitātes filozofijas fakultātē. No 1920. līdz 1922. gadam sastādījis vairākus šaha uzdevumus, kurus atzinīgi novērtējis Dāvids Pšepjurka, publicēdams tos paša vadītajā šaha slejā nedēļas laikrakstā „Tygodniku Ilustrowanym”. Kopš 1922. gada regulāri piedalījies Polijas šaha turnīros. Pārstāvējis Polijas komandu neoficiālajā Pasaules šaha olimpiādē 1924. gadā. 1926. gadā Varšavā piedalījies 1. Polijas šaha čempionātā, kurā dalījis 3.-7. vietu. 1929. gadā Varšavas komandas sastāvā izcīnījis 1. vietu Polijas komandu šaha čempionātā. 1937. gadā Jurātē piedalījies 4. Polijas šaha atklātajā čempionātā, kurā dalījis 17.-18. vietu. Otrā pasaules kara laikā piedalījies kaujās Varšavas aplenkumā, kurās 1939. gada septembrī gājis bojā. Przemysław Zieliński. «Karol Piltz» (poļu). Szachy w Polsce, 2015-04-27. Skatīts: 2017-12-13. OlimpBase :: unofficial Chess Olympiads :: Karol Piltz «I Szachowe Mistrzostwa Polski Warszawa 1926». Arhivēts no oriģināla, laiks: 2016. gada 8. martā. Skatīts: 2016. gada 7. septembrī. OlimpBase :: Polish Team Chess Championship :: Karol Piltz «IV Szachowe Mistrzostwa Polski Jurata 1937». Arhivēts no oriģināla, laiks: 2016. gada 18. septembrī. Skatīts: 2016. gada 7. septembrī. Šahista profils chessgames.com mājaslapā (angliski) Šahista profils 365chess.com mājaslapā (angliski)