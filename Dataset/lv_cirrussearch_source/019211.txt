Pečora (krievu: Печора, komi: Печӧра, ņencu: Санэро’’ яха) ir upe Krievijas Eiropas daļas ziemeļaustrumos, Komi Republikā un Arhangeļskas apgabalā, Ņencu autonomā apvidū. Sākas Ziemeļurālos, tek pa Pečoras zemieni, ietek Barenca jūras dienvidaustrumu daļā. Augštece līkumaina un ielejai augsti stāvi krasti. Plašas palienes, upē izveidojušās salas, sēkļi un šķēršļi. Lejpus Usas ietekas Pečora kļūst ūdenīga, līdz 1,5 km plata. 130 km no jūras gultnes sadalās Boļšaja Pečorā un Malaja Pečorā, pie ietekas Pečoras līcī veido deltu. Galvenokārt upi veido sniegūdeņi. Palos, maija mēnesī, līmenis ceļas līdz 11 m. Jūras kuģi Pečorā iebrauc līdz Narjanmarai (110 km), upes kuģi līdz Ustjuņjai (1667 km). Usa, Ižma, Šapkina, Iliča, Pižma, Ciļma, Laja, Ščugora. Vikikrātuvē par šo tēmu ir pieejami multivides faili. Skatīt: Pečora. Encyclopædia Britannica raksts (angliski) Krievijas Lielās enciklopēdijas raksts (krieviski)