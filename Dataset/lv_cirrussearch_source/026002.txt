Mohaves tuksnesis (Mojave Desert) ir tuksnesis Kordiljeru kalnos, ASV. Aizņem daļu Kalifornijas, Nevadas, Jūtas un Arizonas štata. Robežojas ar Lielā Baseina tuksnesi ziemeļos, Sonoras un Kolorādo tuksnesi dienvidos un Kolorādo plato austrumos. Mohaves tuksnesis ir 124 tūkstošus km2 liels. Tajā savā starpā mijas kalnu grēdas ar ieplakām. Augstākā virsotne ir 3633 m augstā Čārlstona smaile, savukārt zemākais punkts ir 86 m z. j. l. esošais Bedvoteras baseins. Lai gan lielākā daļa Mohaves tuksneša ir reti apdzīvota, te atrodas arī vairākas lielas pilsētas, Kalifornijā atrodas Lankastera, Palmdeila un Viktorvila, Nevadā — Hendersona un Lasvegasa. Tiek saukts par "Ziemeļamerikas sausuma polu", jo tajā pat vairākus gadus pēc kārtas var nebūt nokrišņu. Te atrodas trīs nacionālie parki. Latvijas padomju enciklopēdija. 6. sējums. Rīga : Galvenā enciklopēdiju redakcija. 743. lpp. Vikikrātuvē par šo tēmu ir pieejami multivides faili. Skatīt: Mohaves tuksnesis. Encyclopædia Britannica raksts (angliski) Krievijas Lielās enciklopēdijas raksts (krieviski)