GOES 16 (sakotnēji GOES-R) ir ASV meteoroloģiskais pavadonis, NOAA Geostationary Operational Environmental Satellite pavadoņu sistēmas sastāvdaļa. Tas orbītā tika palaists 2016. gada novembrī. Pavadonis izvietots ģeostacionārajā orbītā GOES East pozīcijā virs Amerikas. Kosmisko aparātu izgatavoja ASV uzņēmums Lockheed Martin uz platformas A2100A bāzes. Pavadoņa starta masa bija 5192 kg, sausmasa — 2857 kg. Tā izmēri ir 6,1 × 5,6 × 3,9 m. Tas ir GOES sistēmas ceturtās paaudzes pirmais pavadonis. GOES-R tika palaists 2016. gada 19. novembrī 23:42 UTC no Kanaveralas zemesraga Gaisa spēku stacijas starta laukuma SLC-41 ar nesējraķeti Atlas V/541 (lidojums AV-069). Pēc ģeostacionārās orbītas sasniegšanas 10 dienas pēc starta GOES-R tika pārdēvēts par GOES 16. Sākotnēji tas tika izvietots pozīcijā 89,5 grādi rietumu garuma. Aptuveni gadu tam tika veiktas pārbaudes. 2017. gada 30. novembrī sākās GOES 16 pārvietošana uz GOES East pozīciju. 11. decembrī tas sasniedza darba punktu 75,2° R. 18. decembrī tika paziņots, ka pavadonim sākta ekspluatācija. NOAA’s GOES-16, now at GOES-East, ready to improve forecasts even more NOAA, 2017-12-18 (angliski) GOES-R vietne GOES Operational Status NOAA OSPO GOES R, S, T, U Gunter Dirk Krebs