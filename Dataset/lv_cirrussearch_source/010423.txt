Teodors Roberts "Teds" Bandijs (angļu: Theodore Robert "Ted" Bundy; dzimis Teodors Roberts Kouels 1946. gada 24. novembrī; miris 1989. gada 24. janvārī) bija amerikāņu sērijveida slepkava, izvarotājs, laupītājs un nekrofils. Viņš 1970. gados (kā arī, iespējams, agrāk) uzbruka un nogalināja vairākas jaunas sievietes. Pēc vairāk nekā dekādes ilgas noziegumu noliegšanas viņš īsi pirms nāvessoda izpildes atzinās 30 slepkavību izdarīšanā septiņos štatos laikā no 1974. līdz 1978. gadam. Patiesais noslepkavoto cilvēku skaits nav zināms, iespējams, tas ir daudz lielāks. Savus upurus viņš parasti izvēlējās sabiedriskās vietās un uzbruka tiem noslēgtās vietās. Vismaz četriem upuriem viņš nocirta galvas. Dažreiz viņš ielauzās dzīvokļos nakts melnumā un iesita upurim, kad viņš gulēja. 1975. gadā Jūtā T. Bandijs tika notverts, taču vēlāk viņam divas reizes izdevās izbēgt no cietuma. Pēc 1978. gadā notikušās apcietināšanas viņam vairs neizdevās izbēgt. 1989. gada 24. janvārī T. Bandijam tika izpildīts nāvessods elektriskajā krēslā. Vikikrātuvē par šo tēmu ir pieejami multivides faili. Skatīt: Teds Bandijs. FIB lieta (angliski)