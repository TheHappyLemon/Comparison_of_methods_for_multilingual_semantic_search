Nolans Raians (angļu: Lynn Nolan Ryan, Jr.; dzimis 1947. gada 31. janvārī) ir bijušais amerikāņu beisbolists, spēlējis pičera pozīcijā. 27 gadus ilgajā beisbolista karjeras laikā viņš pārstāvēja četras komandas: Ņujorkas "Mets", Kalifornijas "Angels", Hjūstonas "Astros" un Teksasas "Rangers". Visas karjeras laikā viņam bija spēcīgs metiens, kura ātrums regulāri sasniedza vairāk nekā 160 km/h. N. Raians astoņas reizes piedalījies MLB Visu zvaigžņu spēlē. Tāpat viņš ir vienīgais augstākās līgas beisbolists, kura numuru ir iemūžinājuši trīs klubi (Džekija Robinsona numuru ir iemūžinājusi visa MLB līga): "Angels", "Astros" un "Rangers". N. Raians ir viens no 29 beisbolistiem līgas vēsturē, kas piedalījušies spēlē četrās dekādēs. 1969. gadā "Mets" sastāvā izcīnīja uzvaru Pasaules sērijas izcīņā. 1999. gadā tika uzņemts Beisbola slavas zālē ar 98,79% balsu pirmajā kārtā. Tāpat 1999. gadā tika iekļauts MLB gadsimta simboliskajā izlasē. Pitching Splits and Daily Pitching Logs at Retrosheet and Baseball-Reference.com. Vikikrātuvē par šo tēmu ir pieejami multivides faili. Skatīt: Nolans Raians. MLB profils (angliski) ESPN profils (angliski) Baseball-Reference profils (angliski)