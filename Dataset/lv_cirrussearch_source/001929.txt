Natālija Podoļska (baltkrievu: Наталля Юр’еўна Падольская, krievu: Наталья Юрьевна Подольская; dzimusi 1982. gada 20. maijā Mogiļevā, Baltkrievijā) ir Baltkrievijā dzimusi Krievijas dziedātāja, kas pārstāvēja Krieviju 2005. gada Eirovīzijā un ieguva 15. vietu. 2008. gadā ieguvusi Krievijas pilsonību. Natālija ir dzimusi 1982. gadā Mogiļevā, Baltkrievijā. Deviņu gadu vecumā viņa mācījās mūzikas skolā un apguva klavierspēli un sāka dziedāt vietējās mūzikas skolas grupā Studio W. Ar grupu bija dažādās koncerttūrēs Beļģijā, Vācijā un Polijā. Vēl būdama jauniete viņa uzvarēja dažādos mūzikas festivālos Baltkrievijā un Polijā. Laikposmā no 1999. līdz 2004. gadam viņa studēja tieslietas mazā, privātā Baltkrievijas tieslietu skolā un turpināja savu solistes karjeru. Natālija bija regulāra viese Baltkerivijas radio un televīzijas šovos. 2002. gadā viņa pārvācās uz Maskavu un sāka studēt Maskavas modernās mākslas institūtā. 2003. gada sākumā Rajans Lobshers un Maikls Džejs sacerēja speciālu dziesmu Natālijai "Unstoppable" un uzaicināja piedalīties Lielbritānijas atlasē 2004. gada Eirovīzijai. Taču Natālija atraidīja šo piedāvājumu un paziņoja, ka pārstāvēs vienīgi Baltkrieviju. 2004. gadā Natalija Podoļska izturēja lielo konkurenci un piedalījās Zvaigžņu Fabrikas 5. sezonā, kur viņu mācija profesionāli mūziķi, aktieri un dejotāji. Lai arī viņa paziņoja, ka Eirovīzijā pārstāvēšot tikai Baltkrieviju, viņa nepildīja šo solījumu, jo piedalījās Krievijas atlasē 2005. gada Eirovīzijai. 2005. gada februārī viņa uzvarēja Krievijas nacionālajā atlasē ar dziesmu "Nobody Hurt No One". Lielajā konkursa finālā Kijevā, Ukrainā viņa finālā ieguva 15. vietu. Vikikrātuvē par šo tēmu ir pieejami multivides faili. Skatīt: Natālija Podoļska. Oficiālā mājaslapa (angliski) IMDb profils (angliski)