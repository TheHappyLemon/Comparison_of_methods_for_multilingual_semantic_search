1959. gada Pasaules sieviešu šaha čempionāts sastāvēja no vairākiem posmiem — zonālie turnīri, pretendentu turnīrs un mačs par pasaules čempiones nosaukumu. Uzvarot mačā pretendenti Kiru Zvorikinu pasaules čempiones titulu saglabāja Jeļizaveta Bikova. Pretendentu turnīrs notika 1959. gada maijā Plovdivā. Turnīrā uzvarēja K. Zvorikina, iegūstot tiesības cīnīties par pasaules čempiones titulu mačā ar čempioni Jeļizavetu Bikovu. Mačs par pasaules čempiones titulu starp pasaules čempioni J. Bikovu un pretendenti K. Zvorikinu notika no 1959. gada 4 decembra līdz 1960. gada 4. janvārim Maskavā. Mača galvenā tiesnese bija Vera Čudova. Dalībnieču sekundanti: Bikovai — Mihails Judovičs, Zvorikinai — Aleksejs Suetins. Pēc devītās partijas Bikova bija vadībā ar viena punkta pārsvaru. Pēc tam uzvarot trīs partijas pēc kārtas un spēlējot neizšķirti 13. partijā, Bikova noslēdza maču priekšlaicīgi — 8½ : 4½ (+6 −2 =5) un saglabāja pasaules spēcīgākās šahistes titulu. Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 51. lpp. ISBN 5-85 270-005-3. (krieviski) «World Chess Championship (women) : 1959 Candidates Tournament» (angļu). Mark-weeks.com. Skatīts: 2018-06-03. «World Chess Championship (women) : 1959 Bikova - Zvorikina» (angļu). Mark-weeks.com. Skatīts: 2018-06-03.