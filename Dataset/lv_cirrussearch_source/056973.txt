Wikimedia Foundation (WMF) ir ASV bezpeļņas un labdarības organizācija, kas nodrošina materiālu bāzi vairākiem vikivietņu projektiem. Pazīstamākais no tiem ir Vikipēdija, kuras angliskā versija ir viena no desmit visvairāk apmeklētajām vietnēm pasaulē. Fonds vada un koordinē šos projektus. Tas pastāv un darbojas pateicoties brīvprātīgiem ziedojumiem. Organizācijas galvenā mītne atrodas Sanfrancisko, Kalifornijā. Organizāciju 2003. gada 20. jūlijā nodibināja Džimijs Veilss, Vikipēdijas līdzdibinātājs kā līdzekli Vikipēdijas un citu saistīto projektu uzturēšanai. 2017. gadā organizācijā strādāja ap 300 cilvēki, tās ieņēmumi bija 109 miljoni ASV dolāru. Organizāciju kā izpilddirektore vada Marjana Iskandera, bet organizācijas valdes priekšsēdētāja ir Marija Sefidari. Wikimedia kustības filiāles ir neatkarīgas, bet formāli atzītas cilvēku grupas, kuru mērķis ir kopīgi strādāt, lai atbalstītu Wikimedia kustību un dotu tai savu pienesumu. Wikimedia Foundation valde ir apstiprinājusi trīs aktīvus kustības filiāļu modeļus: nodaļas, tematiskās organizācijas un lietotāju grupas. Kustības filiāļu mērķis ir organizēt un iesaistīties darbībās, kuru mērķis ir Wikimedia kustības atbalsts. Šādu aktivitāšu piemēri ir reģionālas konferences, sabiedrības informēšana, kopīgas klātienes darbnīcas un lietotāju apmācība, sabiedriskās attiecības, sabiedriskās politikas aizstāvība, sadarbības partneru iesaiste (galerijas, muzeji, arhīvi, bibliotēkas) un Wikimania konference. Nodaļas vai tematiskas organizācijas atzīšanu apstiprina organizācijas valde, to rekomendāciju par atzīšanu veic filiāļu komiteja, kuru veido Wikimedia kopienas brīvprātīgie. Šī komiteja apstiprina arī lietotāju grupu atzīšanu. Lai arī Wikimedia Foundation formāli atzīst kustības filiāles, tās ir neatkarīgas no Wikimedia Foundation, kam par tām nav juridiskas kontroles. Nodaļu atzīšana tika uzsākta 2004. gadā. 2010. gadā tika sākta pārējo modeļu attīstīšana. 2012. gadā WMF apstiprināja un pieņēma tematisko organizāciju un lietotāju modeli. Kā papildu modelis tika izveidots un apstiprināts kustības partneru modelis, bet šobrīd tas vēl netiek izmantots. Wikimedia Foundation. «Wikimedia Foundation announces Tanya Capuano as new Trustee, alongside leadership appointments at 14th annual Wikimania». Wikimedia Foundation. Skatīts: 2018. gada 21. jūlijs. Wikimedia Foundation, Inc. Financial Statements June, 2017 and 2016. Wikimedia Foundation. 2017. gada 12. decembris. Skatīts: 2018. gada 1. augusts. (franciski) Open for business (2007), Jaap Bloem & Menno van Doorn (trad. Audrey Vuillermier), éd. VINT, 2007 (ISBN 978-90-75414-20-2), p. 93. No official number available since 2006 «Staff and contractors page (Wikimedia Foundation website)». Wikimedia Foundation. 2017. gada 21. septembris. Skatīts: 2018. gada 8. augusts. «Top 500». Alexa. Arhivēts no oriģināla, laiks: 2009. gada 20. maijā. Skatīts: 2014. gada 22. decembris. Rupert Neate. «Wikipedia founder Jimmy Wales goes bananas». The Daily Telegraph, 2008. gada 7. oktobris. Skatīts: 2009. gada 25. oktobris. The encyclopedia's huge fan base became such a drain on Bomis's resources that Mr Wales, and co-founder Larry Sanger, thought of a radical new funding model – charity. Jimmy Wales. «Announcing Wikimedia Foundation». Lists.wikimedia.org, 2003. gada 20. jūnijs. Skatīts: 2012. gada 26. novembris. Various. «Wikimedia movement affiliates». meta.wikimedia.org. Wikimedia Foundation. Skatīts: 2015-10-27. Various. «Wikimedia movement affiliates/Frequently asked questions». meta.wikimedia.org. Wikimedia Foundation. Skatīts: 2015-10-27. Various. «Wikimedia movement affiliates/Models - Meta». meta.wikimedia.org. Wikimedia Foundation. Skatīts: 2015-10-27. Various. «Affiliations Committee». meta.wikimedia.org. Wikimedia Foundation. Skatīts: 2015-10-27. Various. «Wikimedia chapters». Wikimedia Foundation. Skatīts: 2015-10-27. Various. «Resolution:Recognizing Models of Affiliations - Wikimedia Foundation». wikimediafoundation.org. Wikimedia Foundation, 2012. gada 31. marts. Skatīts: 2015-10-27. Vikikrātuvē par šo tēmu ir pieejami multivides faili. Skatīt: Wikimedia Foundation. Oficiālā tīmekļa vietne Wikimedia Foundation blogs