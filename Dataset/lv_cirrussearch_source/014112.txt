Lizbeta (Libija) Konstance Triketa (angļu: Lisbeth "Libby" Constance Trickett; dzimusi Lentone 1985. gada 28. janvārī) ir austrāliešu peldētāja, galvenokārt startē brīva stila un tauriņstila peldēšanas sacensībās. Kļuvusi pazīstama 2003. gadā, kad tika atzīta par Austrālijas gada atklājumu peldēšanā. Piedalījusies trijās Olimpiskajās spēlēs (2004, 2008, 2012). 2004. gadā Atēnās izcīnīja zeltu Austrālijas komandas sastāvā 4x100 m brīvā stila stafetē un bronzu individuālajā 50 m brīvā stila distancē, uz pusi garākā distancē austrāliete ierindojās 9. vietā. 2008. gadā Pekinā izcīnīja divas zelta medaļas — kļuva par čempioni 100 m tauriņstila distancē, kā arī Austrālijas komandas sastāvā svinēja uzvaru 4x100 m stafetē, uzstādot jaunu pasaules rekordu. 4x100 brīvā stila stafetē tika izcīnīta bronzas medaļa un sudrabs — 100 m brīvajā stilā, tāpat sportiste palika 4. vietā 50 m brīvā stila distancē. 2012. gadā Londonā izcīnījusi zeltu 4x100 m brīvā stila stafetē. L. Triketa bija viena no Pekinas Olimpisko spēļu medaļām bagātākajiem sportistiem. Ar trim zelta, vienu sudraba un divām bronzas medaļām L. Triketa ir viena no medaļām bagātākajām Austrālijas peldētājām Olimpisko spēļu vēsturē. Ar panākumiem startējusi Pasaules čempionātā garajā (8 zelti) un īsajā baseinā (7 zelti). Viņa ir pirmā peldētāja, kas 100 m brīvā stila distanci veikusi ātrāk nekā 53 sekundēs un 50 m brīvā stila distanci — 24 sekundēs. 2009. gada beigās paziņoja par karjeras beigšanu, taču pēc deviņiem mēnešiem paziņoja par karjeras atsākšanu. «Lenton Libby Bio November 2006». Fujixerox.com.au. Arhivēts no oriģināla, laiks: 2009. gada 28. novembrī. Skatīts: 2012. gada 5. jūnijā. «2008 Beijing Summer Games». Sports-Reference.com. Arhivēts no oriģināla, laiks: 2008. gada 6. decembrī. Skatīts: 2012. gada 5. jūnijā. Arhivēts 2008. gada 6. decembrī, Wayback Machine vietnē. «Libby Trickett». Yahoo.com. Skatīts: 2012. gada 5. jūnijā. «Libby Trickett (Lenton)». Olympics.com.au. Arhivēts no oriģināla, laiks: 2012. gada 6. jūnijā. Skatīts: 2012. gada 5. jūnijā. Olympedia profils (angliski) Munzüger Sport profils (vāciski) FINA profils (angliski) Swimrankings profils (angliski) Starptautiskās peldēšanas slavas zāles profils (angliski)