Kenenisa Bekele (amharu: ቀነኒሳ በቀለ; dzimis 1982. gada 13. jūnijā Bekoji, Etiopijā) ir etiopiešu vieglatlēts, garo distanču skrējējs. Piedalījies trijās olimpiskajās spēlēs (2004, 2008, 2012). 2004. gadā Atēnās izcīnīja zeltu 10 000 m distancē un sudrabu 5000 m distancē, 2008. gadā Pekinā abās šajās distancēs kļuva par čempionu. 2012. gadā Londonā 10 000 m distancē palika 4. vietā, savukārt 3. vietā ierindojās viņa brālis Tariku Bekele. Bekele ir četrkārtējais pasaules čempions 10 000 metru skrējienā (2003, 2005, 2007, 2009), bet 2003. gadā 5000 metru skrējienā viņš izcīnīja bronzas medaļu un 2009. gadā — zelta medaļu. Bekele ir pirmais sportists, kas vienā Pasaules čempionātā uzvar gan 5000 m, gan 10 000 m distancē. Bekele ir pazīstams ar savu ātro finiša tempu, kādu viņš spēj sasniegt garo distancu pēdējos apļos. Viņa jaunākais brālis Tariku Bekele arī ir garo distanču skrējējs. Vikikrātuvē par šo tēmu ir pieejami multivides faili. Skatīt: Kenenisa Bekele. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski) IAAF Dimanta līgas profils (angliski)