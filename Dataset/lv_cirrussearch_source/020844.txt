Novopolocka (krievu: Новополоцк) jeb Navapolacka (baltkrievu: Наваполацк vai Наваполацак) ir Baltkrievijas apgabala nozīmes pilsēta. Atrodas Daugavas krastos Vitebskas apgabalā, netālu no Polockas. Pilsētas tiesības ieguvusi 1958. gadā. Pilsēta veidojusies kopš 1958. gada, kad PSRS varas iestādes nolēma šeit uzbūvēt lielu naftas pārstrādes rūpnīcu. Pilsētā atrodas naftas pārstrādes uzņēmums Naftan, kā arī ķīmiskās rūpniecības uzņēmums Polimir (plastmasas ražošana). Pilsētā atrodas Baltkrievijas Ekstralīgas hokeja klubs Novopolockas "Khimik-SKA", kā arī Baltkrievijas augstākajā futbola līgā spēlējošais Novopolockas "Naftan". Pēc etniskā sastāva vairums pilsētas iedzīvotāju ir baltkrievi (80,89 %), krievi (15,51%). Ticīgie pēc reliģiskās piederības — pareizticīgie (91%), katoļi (8%). Novopolockā dzimuši: Vadzims Dzevjatovskis (Вадзі́м Дзевято́ўскі, 1977) — vieglatlēts; Andrejs Kosticins (Андрэй Касціцын, 1985) — hokejists; Sergejs Kosticins (Сяргей Касціцын, 1987) — hokejists; Sergejs Ostapčuks (Сяргей Астапчук, 1990—2011) — hokejists. Polockas Valsts universitāte Novopolockas Valsts Politehniskā koledža Novopolockas Valsts profesionālā celtniecības koledža Novopolockas Valsts mūzikas koledža Q125194897. Vikikrātuvē par šo tēmu ir pieejami multivides faili. Skatīt: Novopolocka. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Novopolocka vietnē "Baltkrievijas globuss" (krieviski) Uzņēmums "Naftan" Uzņēmums "Polimir"