"Elementāri, Vatson!" (angļu: Elementary) ir amerikāņu detektīvseriāls, kas ir mūsdienu versija par Konana Doila grāmatu varoņa Šerloka Holmsa piedzīvojumiem. Seriāla autors ir Roberts Dohertijs. Šerloka Holmsa lomu atveido Džonijs Lī Millers, bet Lūsija Liu atveido doktori Džoanu Vatsoni. Sezonas pirmizrāde kanālā CBS bija 2012. gada septembrī, otrā sezona sākās 2013. gada septembrī un trešā sezona 2014. gada oktobrī. Seriāla darbība tiek filmēta un norisinās Ņujorkā. Seriālā vēstīts par Holmsu, bijušo narkomānu un Skotlenjarda konsultantu, kurš pārcēlies uz ASV un strādā par konsultantu Ņujorkas policijas departamentā. Viņa vienaldzība noziegumu izmeklēšanas gaitā bieži vien nokaitina policijas kapteini Tomasu Gregsonu (Aidans Kvins), bet neskatoties uz to viņi saglabā labas koleģiālās attiecības. Šerloku Holmsu vienmēr pavada doktore Džoana Vatsone, kas sākumā bija viņa kompanjone cīņā ar narkotisko atkarību. Džoana Vatsone ir bijusī ķirurģe, kuru nolīga Holmsa tēvs, lai palīdzētu dēlam rehabilitēties. Viņi sāk kopā izmeklēt noziegumus, un kad beidzas līgums ar Holmsa tēvu, viņa kļuva par Šerloka mācekli. Seriālā ir atainota arī Šerloka cīņa ar savu lielāko ienaidnieku Džeimiju Moriartiju (Natālija Dormere). Vēl seriālā ir tādi personāži kā detektīvs Markuss Bels (Džons Maikls Hils) un Šerloka brālis Maikrofts Holmss (Riss Ivans), kurš vēlas, lai brālis atgrieztos Apvienotajā Karalistē. Vēl pirms pirmās sērijas pirmizrādes, seriāls sastapās ar kritiku, kas bija balstīta uz lielo līdzību ar BBC seriālu "Šerloks". Pēc pirmās sērijas pirmizrādes tika izlaista pilna sezona un uzfilmētas vēl papildus divas sērijas. Otrās sezonas pirmā sērija daļēji tika filmēta Londonā. Kopumā seriāls ieguvis pozitīvas atsauksmes, galvenokārt par aktierspēli, scenāriju un jaunu pieeju oriģinālajiem Doila romāniem. Septītā un pēdējā sezona pirmizrādi piedzīvoja 2019. gada 23. maijā un noslēdza 2019. gada 15. augustā. Pēc kļūšanas par narkomānu un rehabilitācijas Londonā, jaunais un ekscentriskais Šerloks Holmss pārceļas uz Manhatanu, kur Šerlokam pēc viņa tēva vēlmes tiek norīkots kompanjons cīņā ar atkarību doktore Džoana Vatsone. Bijusī ķirurģe, kas operācijas laikā zaudēja pacientu, Vatsone ir atradusi citu darbu, lai varētu palīdzēt cilvēkiem. Tikai Šerloks nelīdzinās nevienam no iepriekšējiem klientiem. Šerloks Vatsonei paziņo, ka neviens no viņas pielietotajiem kompanjona līdzekļiem viņam nepalīdzēs, un ka viņš izmanto paša izstrādātu rehabilitācijas programmu, kas sevī ietver konsultanta darbu Ņujorkas policijā. Vatsonei nav citu variantu, kā pievienoties Šerlokam viņa konsultanta gaitām. Ar laiku Šerloks saprot, ka Vatsones medicīniskā pieredze ir ļoti noderīga un ka viņai arī ir talants lietu izmeklēšanā. Šerloka policijas kontaktpersona ir kapteinis Tomass Gregsons, kuru viņš pazīst kopš darba Skotlenjardā, kur Šerloks lieliski palīdzēja atrisināt noziegumus. Izmeklēšanās piedalās arī detektīvs Markuss Bels. Neskatoties uz neordinārām izmeklēšanas metodēm, Bels pamazām sāk atzīt Šerloka izcilās spējas. Jada Yuan. «Lucy Liu on Elementary and That Other Sherlock Show Starring Benedict Cumberbatch». Vulture, 2012. gada 27. septembris. Arhivēts no oriģināla, laiks: 2019. gada 10. decembrī. Skatīts: 2014. gada 3. marts. Zack Handlen. «How the CBS procedural surpassed the BBC drama». The A.V. Club, 2014. gada 20. janvāris. Skatīts: 2014. gada 1. marts. Amanda Kondolojy. «Vegas & Elementary Get Full Season Orders From CBS». TV by the Numbers, 2012. gada 23. oktobris. Arhivēts no oriģināla, laiks: 2013. gada 4. novembrī. Skatīts: 2014. gada 1. marts. Arhivēts 2013. gada 4. novembrī, Wayback Machine vietnē. Rick Porter. «Guys With Kids and Elementary get more episodes & Vegas cut by one». Zap2It, 2012. gada 15. novembris. Arhivēts no oriģināla, laiks: 2013. gada 19. janvārī. Skatīts: 2014. gada 1. marts. Amanda Kondolojy. «The Good Wife, Elementary, Person Of Interest, 2 Broke Girls, NCIS: LA, The Mentalist, Mike & Molly, Hawaii Five-0 & Blue Bloods Renewed by CBS». TV by the Numbers, 2013. gada 27. marts. Arhivēts no oriģināla, laiks: 2013. gada 5. aprīlī. Skatīts: 2014. gada 1. marts. Arhivēts 2013. gada 5. aprīlī, at WebCite Erik Pedersen. «'Elementary', 'Instinct', New 'Blood & Treasure' Get CBS Premiere Dates». Deadline Hollywood, 2019. gada 26. marts. Skatīts: 2019. gada 26. marts. Oficiālā tīmekļa vietne IMDb profils (angliski) TV.com profils (angliski) Metacritic profils (angliski) Rotten Tomatoes profils (angliski)