Šavkats Miromonovičs Mirzijojevs (uzbeku: Shavkat Miromonovich Mirziyoyev, dzimis 1957. gada 24. jūlijā) ir bijušās Padomju Savienības un pašreizējās Uzbekistānas politiķis, kopš 2016. gada ir Uzbekistānas prezidents un valsts bruņoto spēku augstākais virspavēlnieks, bet no 2003. līdz 2016. gadam bija Uzbekistānas premjerministrs. Mirzijojeva prezidentūru raksturo vairāku liberālu reformu īstenošana Uzbekistānas politiskajā un ekonomiskajā sistēmā, ārvalstu investīciju piesaiste, attiecību uzlabošana ar Vidusāzijas kaimiņvalstīm un politieslodzīto atbrīvošana. 2021. gada beigās viņš paziņoja par virkni konstitucionālo reformu, kas ietvēra nāvessoda aizliegumu un cilvēktiesību aizsardzību, kuras tika ratificētas pēc 2023. gada konstitucionālā referenduma ar pārliecinošu 90,6 % balsu vairākumu. Viena no ierosinātajām izmaiņām sākotnēji ietvēra pusautonomās Karakalpakstānas tiesību atdalīties atcelšanu, kas noveda pie nemieriem reģionā 2022. gada jūlijā, kad protesti tika brutāli apspiesti, kā rezultātā pretrunīgi vērtētais priekšlikums tika atcelts. Vikikrātuvē par šo tēmu ir pieejami multivides faili. Skatīt: Šavkats Mirzijojevs. Encyclopædia Britannica raksts (angliski) Brockhaus Enzyklopädie raksts (vāciski)