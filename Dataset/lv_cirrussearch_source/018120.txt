Mārgarita Korta (angļu: Margaret Court; dzimusi Smita (Smith) 1942. gada 16. jūlijā) ir bijusī austrāliešu tenisiste, bijusi pasaules ranga līdere gan vienspēlēs, gan dubultspēlēs. Kopumā karjeras laikā sportiste izcīnīja uzvaru 192 vienspēļu turnīros, 92 uzvaras tikušas gūtas atklātās ēras laikā. Guvusi uzvaru 24 Grand Slam vienspēļu, 19 dubultspēļu un 19 jaukto dubultspēļu turnīros. Uzvara 24 Grand Slam vienspēļu turnīros ir Grand Slam rekords gan starp sievietēm, gan vīriešiem. 1970. gadā Korta kļuva par pirmo tenisisti "atklātajā ērā" (amatieri un profesionāļi sāka sacensties kopējos turnīros), kas vienā kalendārajā gadā uzvar visos četros Grand Slam vienspēļu turnīros, tāpat viņa ir vienīgā sieviete, kas vienā kalendārajā gadā uzvarējusi visos četros Grand Slam jaukto dubultspēļu turnīros (to paveikusi divreiz). Korta ir pazīstama arī kā mācītāja. 1970. gados no katolicisma pievērsusies pentekostiem, 1991. gadā kļuvusi par Vasarsvētku draudzes mācītāju, vēlāk nodibināja Margaret Court Ministries. Vikikrātuvē par šo tēmu ir pieejami multivides faili. Skatīt: Mārgarita Korta. Munzüger Sport profils (vāciski) WTA tenisistes profils (angliski) ITF profils (angliski) Billijas Džīnas Kingas kausa profils (angliski) Starptautiskās tenisa slavas zāles profils (angliski) Tennis Temple profils (angliski) tennisabstract.com profils (angliski)