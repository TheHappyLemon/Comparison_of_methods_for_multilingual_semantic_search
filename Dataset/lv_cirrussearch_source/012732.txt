Victorious (stilizēts kā VICTORiOUS) ir amerikāņu muzikālais komēdijseriāls. ASV tas tika pārraidīts Nickelodeon televīzijas kanālā laikā no 2010. gada 27. marta līdz 2013. gada 2. februārim. Seriāla autors ir producents Dens Šneiders. Seriāls ir par meiteni, kas vēlas kļūt par dziedātāju, — Tori Vegu (attēlo Viktorija Džastisa), viņa apmeklē mākslas vidusskolu Hollywood Arts High School, kur nokļūst pēc savas māsas Trīnas (Daniela Monē) aizvietošanas talantu šovā. Seriālam ir četras sezonas (kopumā 58 sērijas). Seriāls un vairāki tā aktieri ir tikuši nominēti vairākām balvām, tai skaitā pretendējuši uz uzvarām Teen Choice Awards, UK Kids Choice Awards un Primetime Emmy Awards balvu pasniegšanas ceremonijās. 2013. gadā bija pirmizrāde seriālam Sam & Cat, kurā galvenajās lomas bija dalībnieki gan no Victorious, gan iCarly. Rebecca Leffler. «MTVNI touting 5,000 hours of programming». The Hollywood Reporter, 2010. gada 4. oktobrī. Skatīts: 2010. gada 18. novembrī. Oficiālā tīmekļa vietne IMDb profils (angliski) TV.com profils (angliski) Metacritic profils (angliski) Nick profils Arhivēts 2012. gada 13. maijā, Wayback Machine vietnē. (angliski)