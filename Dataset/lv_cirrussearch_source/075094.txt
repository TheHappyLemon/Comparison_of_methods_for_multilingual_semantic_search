Basku Zeme (basku: Euskadi; spāņu: País Vasco) ir viens no septiņpadsmit autonomajiem apgabaliem Spānijā. Basku Zeme ietilpst kultūrvēsturiskajā reģionā, ko plašāk pazīst kā Basku zemi. Lai gan Basku Zemes lielākā pilsēta ir Bilbao, tās galvaspilsēta ir Vitorija. Basku Zemes autonomais apgabals sastāv no šādām provincēm: Alava (spāņu: Álava;basku: Araba), ar galvaspilsētu Vitorijā (spāņu: Vitoria; basku: Gazteiz); Biskaja (spāņu: Vizcaya; basku: Bizkaia), ar galvaspilsētu Bilbao; Gipuskoja (spāņu: Guipúzcoa; basku: Gipuzkoa), ar galvaspilsētu Sansebatjanā (spāņu: San Sebastián; basku: Donostia). Gandrīz puse no Basku Zemes 2 155 546 iedzīvotājiem dzīvo Bilbao aglomerācijā, ko veido sešas no desmit autonomijas lielākajām pilsētām (Bilbao, Barakaldo, Gečo, Portugalete, Santurci un Basauri). Bilbao (354,145) Vitorija (226,490) Sansevastjana (183,308) Barakalda (95,675) Gečo (83,000) Irjuna (59,557) Portugalete (51,066) Santurci (47,320) Basauri (45,045) Renteríja (38,397) Visā Basku Zemes teritorijā oficiālās valodas statuss ir abām, spāņu un basku, valodām. 1984. gada tautas skaitīšanas rezultāti parādīja, ka no 2,1 miljona autonomijas iedzīvotāju basku valodu prot 21%, bet tikai 13% prot tajā lasīt un 10% prot rakstīt. Basku Zemei ir savs parlaments (spāņu: Parlamento Vasco, basku: Eusko Legebiltzarra) un valdība (spāņu: Gobierno Vasco, basku: Eusko Jaurlaritza), kuri atrodas Vitorijā. Basku nacionālisti ir izvirzījuši prasības par Navarras, kas tiek uzskatīta par basku nācijas šūpuli, pievienošanu pārējām trijām Spānijas teritorijā esošajām basku provincēm, kuras kopā aizvietotu esošo Basku Zemes autonomo novadu. Šajā gadījumā Basku Zemes administrācijas sēdeklis tiktu pārcelts uz Pamplonu. Dedzīgākie basku seperātisti un to atbalstītāji uzstāj par neatkarīgas basku valsts, kas sastāvētu no Basku Zemes un Navarras Spānijā, kā arī no Ziemeļu basku zemes Francijā, izveidošanu. Navarra un Franču basku zeme nav vienīgās teritorijas, kurām tiek izvirzītas basku nacionālistu prasības; ir vēl arī divi anklāvi jau esošajā Basku Zemes teritorijā −Trevīno (spāņu: Treviño; basku: Trebiñu un Viljaverdes ieleja (spāņu: Valle de Villaverde; basku: Villaverde-Turtzioz), kuri pieder kaimiņu novadiem - Kastīlijai un Leonai (spāņu: Castile and León)un Kantabrijai (spāņu: Cantabria). Ikurrina Basku zeme Basku valoda Baski Spain The Basques - Flags, Maps, Economy, History, Climate, Natural Resources, Current Issues, International Agreements, Population, Social Statistics, Political System Vikikrātuvē par šo tēmu ir pieejami multivides faili. Skatīt: Basku Zeme. Encyclopædia Britannica raksts (angliski) Krievijas Lielās enciklopēdijas raksts (krieviski)