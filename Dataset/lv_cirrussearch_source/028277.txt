Vācu ordeņa pils Malborkā (poļu: zamek w Malborku, vācu: Ordensburg Marienburg) ir viduslaiku pils Malborkā, Polijā. Pēc platības šī ir lielākā pils pasaulē (143 591 m2). 13. gadsimtā pili Prūsijā uzcēla Vācu ordenis un nosauca par Marienburgu (vācu: Marienburg — ‘Marijas pils’). Arī pilsētu, kas veidojās ap pili, nosauca par Marienburgu. Malborkas pils ir klasisks viduslaiku nocietinājumu piemērs, pabeigšanas brīdī 1406. gadā šī bija pasaulē lielākā no ķieģeļiem celtā pils. No 1309. līdz 1456. gadam Malborkas pils bija Vācu ordeņa lielmestra rezidence. 1466. gadā iekļāvās Karaļa Prūsijas teritorijā. Pils smagi cieta Otrā pasaules kara laikā, pēc kara — nonāca Polijas teritorijā. Pēc kara atjaunota, pilī izveidots muzejs. 1997. gadā Malborkas pils tika iekļauta UNESCO Pasaules mantojuma sarakstā. «Castle of the Teutonic Order in Malbork - UNESCO World Heritage Centre». Whc.unesco.org. 1997-12-07. Skatīts: 2012-07-25. Malbork Castle (with an area of 143,591 square meters), the largest castle in the world by KML Area Calculator. Touropia, the Travel List Website: "10 Largest Castles in the World." Accessed 6 April 2011. Emery, Anthony (2007), "Malbork Castle – Poland", The Castle Studies Group Journal 21: 139 Vikikrātuvē par šo tēmu ir pieejami multivides faili. Skatīt: Malborkas pils. Encyclopædia Britannica raksts (angliski) Malborkas pils muzejs