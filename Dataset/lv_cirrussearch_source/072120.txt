Pastiprinājums (angļu: reinforcement) ir jēdziens uzvedības psiholoģijā. Tas nozīmē tādu reakciju apkārtējā vidē uz indivīda rīcību, kuras rezultātā indivīds iegūst sev vēlamu rezultātu. Saskaņā ar attiecīgo teoriju, ja indivīds regulāri novēro pozitīvu pastiprinājumu, tad viņš turpmāk līdzīgās situācijās vienmēr rīkosies šādā veidā. Nošķir pozitīvu un negatīvu pastiprinājumu. Pozitīvais pastiprinājums (angļu: positive reinforcement) ir indivīdam vēlama reakcija apkārtējā vidē uz kādu viņa veiktu darbību, konkrētāk - šīs darbības rezultātā indivīds kaut ko iegūst. Piemēram, saņem atzinību no apkārtējiem. Negatīvais pastiprinājums (angļu: negative reinforcement) ir indivīdam vēlama reakcija apkārtējā vidē uz kādu viņa veiktu darbību, konkrētāk - šīs darbības rezultātā indivīds zaudē kaut ko nepatīkamu. Piemēram, indivīda rīcības rezultātā beidzas nepatīkams troksnis. Sods (biheiviorisms)