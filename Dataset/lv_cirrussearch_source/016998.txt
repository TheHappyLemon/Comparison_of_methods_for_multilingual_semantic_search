Real Club Deportivo de La Coruña (latviešu: Lakorunjas karaliskais sporta klubs) ir profesionāls Spānijas futbola klubs no Akoruņas (Lakorunjas), Galisijā. Dibināts 1906. gadā un šobrīd spēlē Spānijas čempionāta trešajā līmenī — Otrajā B divīzijā. Deportivo vienreiz ir uzvarējuši Spānijas čempionātā, tas notika 1999.–2000. gada sezonā. Klubs piecas reizes sezonu noslēdzis otrajā vietā, kā arī divreiz uzvarējis Spānijas kausā (1995. un 2002. gadā) un trīsreiz Superkausā. Lielākais panākums Eirokausos ir iekļūšana UEFA Čempionu līgas pusfinālā 2004. gadā, kur divu spēļu summā ar 0–1 piekāpās FC Porto. Mājas spēles kopš 1944. gada aizvada Riazor stadionā, kurā ir vietas 34 600 skatītājiem. Tradicionālajam formas tērpam krekls ir ar zilām un baltām svītrām, šorti un getras ir zilas. Kluba sīvākie sāncenši ir Vigo "Celta", spēles starp komandām tiek sauktas par Galisijas derbiju. Politisku iemeslu dēļ kluba vadība saglabā nosaukumā pilsētas nosaukumu spāņu valodā kā La Coruña, lai arī pilsētas oficiālais nosaukums ir A Coruña (galisiešu valodā). Spānijas čempionāta Pirmā divīzija (La Liga) Čempioni (1): 1999–2000 Vicečempioni (5): 1949–50, 1993–94, 1994–95, 2000–01, 2001–02 Spānijas Karaļa kauss Kausa ieguvēji (2): 1994–95, 2001–02 Spānijas Superkauss Kausa ieguvēji (3): 1995, 2000, 2002 Otrā divīzija Čempioni (5): 1961–62, 1963–64, 1965–66, 1967–68, 2011–12 Vicečempioni (5): 1939–40, 1945–46, 1947–48, 1990–91, 2013–14 UEFA Čempionu līga Pusfinālisti (1): 2003–04 «Palmarés y Títulos». CanalDeportivo. Arhivēts no oriģināla, laiks: 2016. gada 5. martā. Skatīts: 2015. gada 28. oktobrī. «UEFA Champions League 2003/04 - History». UEFA.com. Skatīts: 2015. gada 28. oktobrī. «Riazor: Datos generales». CanalDeportivo. Arhivēts no oriģināla, laiks: 2007. gada 1. maijā. Skatīts: 2015. gada 28. oktobrī. Arhivēts 2007. gada 1. maijā, Wayback Machine vietnē. Vikikrātuvē par šo tēmu ir pieejami multivides faili. Skatīt: Akoruņas "Deportivo". Oficiālā kluba vietne (spāņu)