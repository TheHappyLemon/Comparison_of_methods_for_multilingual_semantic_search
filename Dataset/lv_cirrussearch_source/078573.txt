Matkules pagasts ir viena no Tukuma novada administratīvajām teritorijām tā rietumos. Robežojas ar sava novada Kandavas un Vānes pagastiem, Kuldīgas novada Kabiles pagastu un Talsu novada Abavas pagastu. Upes: Imula Ezeri: Lainums Mūsdienu Matkules pagasta teritorijā vēsturiski atradās Matkules muiža (Gut Matkuln, Matkule). 1935. gadā Matkules pagasta platība bija 151,7 km². 1945. gadā pagastā izveidoja Amulas, Matkules un Zīles ciema padomes, bet pagastu 1949. gadā likvidēja. 1954. gadā Matkules ciemam pievienoja likvidētā Zīles ciema kolhoza "Dzirkstele" teritoriju, bet Matkules ciema kolhoza "Komūna" teritoriju pievienoja Aizdzires ciemam. 1990. gadā ciemu reorganizēja par pagastu. 1997. gadā Matkules pagastu pievienoja Kandavas lauku teritorijai, kuru 1999. gadā reorganizēja par Kandavas novadu. 2009. gadā, administratīvi teritoriālās reformas rezultātā Matkules pagasts tika izdalīts par atsevišķu administratīvo teritoriju novada ietvaros. 2021. gadā Kandavas novadu iekļāva Tukuma novadā. Vienīgais ciems pagastā ir tā centrs Matkule. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Vietvārdu datubāze Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0.