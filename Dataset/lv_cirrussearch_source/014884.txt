Aleksanders Kristofs (norvēģu: Alexander Kristoff; dzimis 1987. gada 5. jūlijā Algardā) ir profesionāls Norvēģijas šosejas riteņbraucējs, kurš pārstāv UCI ProTeam komandu Uno-X Pro Cycling Team. Deviņu gadu vecumā viņš pārcēlās no Oslo uz Algardu. Viņa patēvs viņu ieinteresēja riteņbraukšanā, lai arī iepriekš viņš bija trenējies futbolā. Viņš sāka pārstāvēt Stavanger SK komandu. 16 gadu vecumā Kristofs kļuva par Norvēģijas jauniešu čempionu un jauniešu olimpiskajās spēlēs ierindojās ceturtajā vietā. 2006. gadā viņš kļuva par profesionāli, parakstot līgumu ar Glud & Marstrand Horsens. 2007. gadā, 19 gadu vecumā, viņš kļuva par Norvēģijas čempionu grupas braucienā, pārspējot Tūru Hūshovdu četru braucēju sprinta finišā. 2012. gadā pievienojies Team Katusha komandai. 2012. gada Londonas olimpiskajās spēlēs viņš grupas braucienā ieguva bronzas medaļu. 2014. gada martā viņš izcīnīja savu pirmo uzvaru klasiku "pieminekļos", sprinta finišā uzvarot Milāna—Sanremo sacensībās. Tajā pašā gadā Kristofs guva divas uzvaras Tour de France posmos. 2015. gada sezonu Kristofs iesāka ar vairākām uzvarām dažādu daudzdienu sacensību posmos, uzvarēja arī Driedaagse van De Panne kopvērtējumā. Aprīlī viņš guva uzvaru arī Flandrijas tūres sacensībās, finišā pārspējot Niki Terpstru. Pēc pāris dienām viņš turpināja savu uzvaru sēriju, uzvarot Scheldeprijs sacensību sprinta finišā. Augusta beigās viņš uzvarēja GP Ouest-France viendienas sacensībās. 2017. gada 1. maijā Kristofs uzvarēja Eschborn-Frankfurt – Rund um den Finanzplatz sacensībās Vācijā. 2020. gada Tour de France Kristofs iesāka ar uzvaru pirmajā posmā. 2021. gada augustā parakstīja līgumu ar Intermarché–Wanty–Gobert Matériaux uz nākamo sezonu. 2022. gada augustā parakstīja triju gadu līgumu ar Norvēģijas komandu Uno-X Pro Cycling Team. Dagbladet Sportsmagasinet 29 August 2008. Alexander Kristoff. Page 8 Yngstemann ble bestemann BT.no «Kristoff signs for Katusha». Cycling News (Future Publishing Limited). 2011. gada 20. augusts. Skatīts: 2012. gada 1. janvāris. «Mark Cavendish's Olympic bid fails as Alexandre Vinokourov wins gold». Skatīts: 2012-07-28. «Kristoff wins wet and dangerous stage 1 of the 2020 Tour de France». CyclingTips (en-US). 2020-08-29. Skatīts: 2020-08-29. «Alexander Kristoff is headed to Intermarché-Wanty-Gobert Matériaux». CyclingTips (angļu). 2021-08-04. Skatīts: 2021-08-05. Patrick Fletcher. «Alexander Kristoff signs three-year contract with Uno-X». cyclingnews.com (angļu), 2022-08-01. Skatīts: 2022-10-20. Vikikrātuvē par šo tēmu ir pieejami multivides faili. Skatīt: Aleksanders Kristofs. Olympedia profils (angliski) The Sport.org profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)