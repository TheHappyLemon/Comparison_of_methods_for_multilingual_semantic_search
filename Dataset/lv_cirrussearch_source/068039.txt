"Pieci viegli gabali" (angļu: Five Easy Pieces) ir 1970. gada ASV drāmas filma, kuras režisors ir Bobs Rafelsons. Filmā galvenās lomas atveido Džeks Nikolsons un Kārena Bleka. Filma stāsta pa Bobiju Dupē (Nikolsons), talantīgu pianistu, kurš strādā uz naftas ieguves platformas un, izejot cauri dažādiem konfliktiem, meklē dzīves jēgu. Filmas "Pieci viegli gabali" pirmizrāde notika 1970. gada 12. septembrī un to izplatīja Columbia Pictures. Filma saņēma pozitīvas kritiķu atsauksmes un tiek dēvēta par vienu no "Jaunās Holivudas" ēras visnozīmīgākajām filmām. Filmu nominēja četrām Amerikas Kinoakadēmijas balvām kategorijās "Labākā filma", "Labākais aktieris galvenajā lomā" (Nikolsons), "Labākā aktrise otrā plāna lomā" (Bleka) un "Labākais oriģinālscenārijs". Tīmekļa vietnē Rotten Tomatoes filmai ir 89% vērtējums. 2000. gadā filma iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". «Five Easy Pieces (1970)». The Numbers. Skatīts: 2023. gada 14. jūlijā. «Five Easy Pieces - Rotten Tomatoes». www.rottentomatoes.com (angļu). 1970-09-12. Skatīts: 2023-07-14. GUEST. «Pięć łatwych utworów». Po napisach | z pasją o filmach (pl-PL), 2022-01-28. Skatīts: 2023-07-14. «Librarian of Congress Names 25 More Films to National Film Registry». Library of Congress, Washington, D.C. 20540 USA. Skatīts: 2023-07-14. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)