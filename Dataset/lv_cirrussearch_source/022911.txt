Novaja Ladoga (krievu: Новая Ладога) ir pilsēta pie Volhovas upes ietekas Lādogas ezerā Ļeņingradas apgabalā Krievijā. Atrodas pie federālā autoceļa R21 "Kola". Pilsētu 1704. gadā dibināja Pēteris I, pārvietojot uz šejieni gan Staraja Ladogas iedzīvotājus, gan cilvēkus no citiem ziemeļu reģioniem, un nodibinot kuģubūvētavu. No 1719. līdz 1731. gadam tika izrakts Veclādogas kanāls, lai izvairītos no bīstamās navigācijas pa Lādogas ezeru. No 1861. līdz 1866. gadam paralēli vecajam tika izrakts Jaunlādogas kanāls. Otrā pasaules kara laikā Novaja Ladogā atradās PSRS Ladogas flotiles galvenā bāze, kas nodrošināja t.s. Dzīvības ceļa funkcionēšanu aplenktajai Ļeņingradai. Novaja Ladogā atrodas Novoladogas kuģubūves rūpnīca (krievu: Новоладожский судостроительный завод). Novaja Ladoga ir latviešu vēsturnieka Ulda Ģērmaņa (1915—1997) dzimtā pilsēta. No 1763. līdz 1769. gadam Novaja Ladogā dienēja Aleksandrs Suvorovs un sarakstīja savu darbu Полковое учреждение. «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019. Vikikrātuvē par šo tēmu ir pieejami multivides faili. Skatīt: Novaja Ladoga. Krievijas Lielās enciklopēdijas raksts (krieviski) Novaja Ladoga enciklopēdijā "Mana pilsēta" (krieviski) Novoladogas kuģubūves rūpnīca