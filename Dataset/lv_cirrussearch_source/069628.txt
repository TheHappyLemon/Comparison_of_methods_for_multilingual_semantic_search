Fatihs Akins (vācu: Fatih Akin; dzimis 1973. gada 25. augustā) ir turku izcelsmes vāciešu kinorežisors, scenārists un producents. Savu pirmo filmu Kurz und schmerzlos režisējis 1998. gadā. Lielus panākumus guva viņa ceturtā filma Gegen die Wand (2004), kas saņēma Zelta lāča balvu Berlīnes starptautiskajā kinofestivālā. Viņa filma "Otrā pusē" (Auf der anderen Seite, 2007) saņēma Kannu kinofestivāla balvu par labāko scenāriju. Viņa filma The Cut (2014) sacentās par Zelta lauvas balvu Venēcijas kinofestivālā, bet filma "Izzūdošie" (Aus dem Nichts, 2017) par Zelta palmas zaru Kannu kinofestivālā. Filmu "Izzūdošie" izvirzīja kā Vācijas kandidatūru Amerikas Kinoakadēmijas balvai kategorijā "Labākā starptautiskā spēlfilma" un tā saņēma Zelta globusa balvu kategorijā "Labākā filma svešvalodā". Režisējis arī filmas "Virtuve dvēselei" (Soul Kitchen, 2009), "Ardievu, Berlīne!" (Goodbye Berlin, 2016) un "Zelta cimds" (Der goldene Handschuh, 2019). Vikikrātuvē par šo tēmu ir pieejami multivides faili. Skatīt: Fatihs Akins. IMDb profils (angliski) AllMovie profils (angliski)