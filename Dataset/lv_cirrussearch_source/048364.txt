Patrīcija Viciškeviča (poļu: Patrycja Wyciszkiewicz; dzimusi 1994. gada 8. janvārī) ir poļu vieglatlēte, 400 m skrējēja. 2012. un 2016. gada vasaras olimpisko spēļu dalībniece, 2018. gada Eiropas čempione 4x400 m stafetē. Ar vieglatlētiku sākusi nodarboties skolā pēc fizkultūras skolotāja ierosinājuma. Augstus rezultātus sākusi uzrādīt 16 gadu vecumā, trenējoties pie Edvarda Motiļa. Pēc vairākām uzvarām jaunatnes un junioru sacensībās, 2011. gadā bija debitante pieaugušo komandā: 17 gadu vecumā skrēja 4x400 m stafetē Eiropas čempionātā. Nākamajā gadā viņas rezultāti 400 m distancē bija starp labākajiem valstī un viņa piedalījās olimpiskajās spēlēs Londonā. Tomēr poļu 4x400 m stafetes komanda, kurā skrēja arī Patrīcija finālā neiekļuva, uzrādot tikai 11. laiku. 2013. gadā Eiropas junioru čempionātā viņa ieguva divas zelta medaļas: 400m skrējienā un stafetē, abos gadījumos ar nacionālajiem rekordiem sportistēm, kas jaunākas par 20 gadiem (attiecīgi 51,56 un 3:32,63). Divas medaļas viņa ieguva 2015.gadā Eiropas jaunatnes čempionātā: bronzas — 400 metru skrējienā un sudraba — 4x400 metru stafetē. Tajā pašā sezonā viņa uzstādīja personīgo rekordu pasaules čempionātā 400 m priekšskrējienā finišējot ar laiku 51,31 sekundes un iekļūstot pusfinālā. 2016. gadā Eiropas čempionātā viņa bija ceturtā stafetē. Savā karjerā otrās olimpiskajās spēlēs Riodežaneiro viņa individuāli tika līdz pusfinālam un bija septītā 4 × 400 metru stafetē. 2017. gada Eiropas čempionātā telpās viņa skrēja 4x400 metru stafetes pirmo etapu un palīdzēja komandai izcīnīt zelta medaļas. PZLA profils «PATRYCJA WYCISZKIEWICZ» (poļu). sport.onet.pl. Skatīts: 2019-04-24. «Patrycja Wyciszkiewicz - "złotko" od Motyla» (poļu). sport.onet.pl. Skatīts: 2019-04-27. Viciškeviča neskrēja finālā, kurā Polija ieguva bronzas medaļas Vikikrātuvē par šo tēmu ir pieejami multivides faili. Skatīt: Patrīcija Viciškeviča. Olympedia profils (angliski) IAAF profils (angliski)