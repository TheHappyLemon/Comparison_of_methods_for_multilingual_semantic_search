Igors Rausis (dzimis kā Igors Kondiļevs; 1961. gada 7. aprīlī Komunarskā, Luhanskas apgabals, Ukrainas PSR, miris 2024. gada 28. martā) bija starptautiskais lielmeistars šahā un treneris. Pēc izglītības pedagogs (beidzis Krimas Universitāti (1984) un Maskavas Augstāko treneru skolu (1986—1988). Strādājis Rīgas Šaha skolā no 1984, bijis visdažādāko Latvijas izlašu treneris, trenējis Latvijas LM Alekseju Širovu, LM Olitu Rausi, SM Andreju Sokolovu un c. 1995. gadā uzvarējis Latvijas šaha čempionātā. No 2003. gada līdz 2007. gadam pārstāvējis Bangladešu, bet no 2007. gada pārstāvējis Čehiju. Igors Rausis ir starptautiskais meistars šahā no 1990. gada un starptautiskais lielmeistars no 1992. gada. Igors Rausis ir trīs reizes pārstāvējis Latvijas izlasi Pasaules šaha olimpiādēs (1996, 1998, 2002) un vienu reizi Pasaules šaha komandu čempionātā (1993). Ir daudzu starptautisko turnīru uzvarētājs. Kopš 1990. gada trenējis šahistus daudzās valstīs: Vācijā, Francijā, Ēģiptē, Bangladešā, AAE, Irānā, Tunisijā un Alžīrijā. 1994. gada Pasaules šaha olimpiādē Maskavā trenējis Latvijas šahistus, 2002., 2008. un 2018. gadu Pasaules šaha olimpiādēs Bangladešas šahistus, 2006. gada olimpiādē Turīnā Apvienoto Arābu Emirātu šahistus, 2010. gada Pasaules šaha olimpiādē — Alžīrijas šahistus, bet 2012. un 2014. gada olimpiādēs Džērsijas izlasi. Pēc tam uzturējies Apvienotajos Arābu Emirātos, kur trenēja šīs valsts jaunos šahistus. No 2013. līdz 2019. gadam viņa reitings pieauga no 2500 punktiem līdz gandrīz 2700, lai gan šajā vecumā tas parasti pazeminās. 2019. gada jūlijā Rausis ieņēma 53. vietu pasaules reitingā un bija vecākais spēlētājs no pasaules Top 100. Taču gan šī rezultātu izaugsme, gan atšķirība starp rezultātiem, ko I. Rausis sasniedza ātrajās un ilgajās spēlēs, radīja aizdomas šahistos un šaha funkcionāros, un pēc vairāku mēnešu ilgas izsekošanas I. Rausis tika pieķerts pārkāpjot noteikumus: viņš spēļu laikā tualetē lietoja mobilo tālruni, ko noteikumi aizliedz iespējamās palīdzības saņemšanas dēļ. I. Rausis apstiprināja tālruņa lietošanas noteikumu pārkāpšanu un paziņoja, ka vairs šahu nespēlēs. Tomēr ne Rausis, ne FIDE pirmajās dienās pēc notikušā nav tiešā formā apstiprinājuši, ka tālrunis lietots šaha blēdīšanās, nevis citos nolūkos. I. Rausis atteicies sniegt komentārus līdz oficiāla lēmuma pieņemšanai. Palikusi neskaidrība arī par to, kā izdarīts apliecinošais fotouzņēmums, jo FIDE noliedz gan kameras novietošanu tualetē, gan ka fotografējusi kāda oficiāla persona. Bangladešas šaha federācija, kura līdz tam bija plānojusi izmantot I. Rauša palīdzību pirms gaidāmā Pasaules kausa, atteicās no šī plāna. FIDE ētikas komisija 2019. gada novembrī atņēma I. Rausim lielmeistara titulu un aizliedza 6 gadus piedalīties jebkādās FIDE sacensībās. Vēlāk I. Rausis mainīja vārdu uz Isa Kasimi un turpināja piedalīties tajos turnīros, kuros FIDE diskvalifikācija to neaizliedz. 1993. gads, piedalījies Latvijas komandas sastāvā Pasaules šaha komandu čempionātā pie 1. rezerves galdiņa (+0, =2, -2), 1995. gads, 1. vieta Latvijas šaha čempionātā, 1996. gads, piedalījies Latvijas komandas sastāvā Pasaules šaha 32. olimpiādē pie 2. galdiņa (+2, =8, -2), 1998. gads, piedalījies Latvijas komandas sastāvā Pasaules šaha 33. olimpiādē pie 3. galdiņa (+2, =8, -2), 2002. gads, piedalījies Latvijas komandas sastāvā Pasaules šaha 35. olimpiādē pie 2. galdiņa (+1, =1, -1). F.P. Strydom. «FIDE Ethics commision», 2020-12-07. Skatīts: 2020-07-20. FIDE Player transfers FIDE Player transfers FIDE: Standard Top 100 Players July 2019 Šaha lielmeistars no Latvijas pieķerts šmaucamies turnīrā Strasbūrā — Sportacentrs New York Post, Chess grandmaster allegedly caught cheating on toilet during tournament: By Sara Dorn July 13, 2019 Делфи: В туалет — с телефоном. Латвийского гроссмейстера уличили в нечестной игре Chess.com: GM Igors Rausis Under Cheating Investigation Washington Post: A chess grandmaster’s success was ‘unreal.’ Until he was caught in the bathroom with a phone., By Allyson Chiu, July 15 2019 Bangladesh chess coach Rausis accused of cheating Sportacentrs: Diskvalificētais šahists piedalījies Valkas turnīrā ar jaunu vārdu un uzvārdu Vikikrātuvē par šo tēmu ir pieejami multivides faili. Skatīt: Igors Rausis. Igors Rausis šahista profils vietnē FIDE.com Igors Rausis šahista profils vietnē chessgames.com Igors Rausis šahista profils vietnē 365chess.com Igors Rausis šahista profils vietnē chesstempo.com Igors Rausis šahista profils vietnē olimpbase.org (Pasaules šaha olimpiādes) Igors Rausis šahista profils vietnē olimpbase.org (Pasaules šaha komandu čempionāti)