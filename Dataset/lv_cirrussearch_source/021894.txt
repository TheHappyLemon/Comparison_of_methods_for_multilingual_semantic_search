Šis raksts ir par salu Dienvidsendviču salās. Par ledus pacēlumu Austrumantarktīdā skatīt rakstu Ļeskova sala (Antarktīda). Ļeskova sala (krievu: остров Лескова, angļu: Leskov Island) ir neapdzīvota vulkāniska sala Dienvidsendviču salu arhipelāgā Atlantijas okeāna dienvidos. Administratīvi ietilpst Apvienotās Karalistes valdījumā Dienviddžordžijā un Dienvidsendviču Salās. Sala ietilpst Traversē salu grupā un izvietota ap 50 km uz rietumiem no galvenās salu virknes. Salu veido aktīvs vulkāns, kura aktivitātes (fumarolas) novērotas 1911. un 1964. gadā. Salu 1819. gadā atklāja Krievijas antarktiskā ekspedīcija Fabiāna fon Belinshauzena vadībā un nosauca par godu ekspedīcijas kuģa Vostok virsniekam leitnantam Arkādijam Ļeskovam. http://www.volcano.si.edu/volcano.cfm?vn=390120 Global Volcanism Program. Leskov Island] «SGSSI Gazetteer. Leskov Island». Arhivēts no oriģināla, laiks: 2015. gada 24. decembrī. Skatīts: 2013. gada 23. decembrī.