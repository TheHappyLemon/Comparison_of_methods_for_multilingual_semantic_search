Kingstona pie Hallas (angļu: Kingston upon Hull), biežāk saukta saīsināti par Hallu (Hull), ir pilsēta (city) un vienotā pašvaldība (unitary authority) Lielbritānijā, Jorkšīras Īstraidingā. Pilsēta atrodas abos Hallas upes krastos pie tās ietekas Hamberas estuārā. Halla ir svarīga osta (15% no Lielbritānijas jūras tirdzniecības apjoma). Atšķirībā no citām Anglijas pilsētām (city), Hallai nav savas katedrāles. Arī baznīcas apmeklējums ir viens no zemākajiem valstī. Vēsturiski Hallai vienmēr ir bijusi sava telefona sistēma — Kingston Communications. Hallas policija 2006. gadā atzīta par sliktāko Anglijā. Populārajā mūzikā pazīstama ar grupām The Housemartins, Everything but the Girl. Pilsēta radās XII gadsimtā. Viduslaikos tā bija Anglijas galvenā osta tirdzniecībai ar Skandināviju, Baltiju un Nīderlandi. 1539. gadā Hallā pirmoreiz Eiropā tika diagnosticēts sifiliss. 1642. gadā Hallas mērs Džons Hotems (John Hotham) neielaida pilsētā Anglijas karali Čārlzu I, kas bija sākums Anglijas pilsoņu karam. Pilsēta smagi cieta vācu bombardēšanā Otrā pasaules kara laikā. Hallā dzimuši: Trevors Bolders (Trevor Bolder, 1950) — mūziķis Ernests Viljams Brauns (Ernest William Brown, 1866 — 1938) — matemātiķis Emija Džonsone (Amy Johnson, 1903 — 1941) — aviatore Robs Habards (Rob Hubbard, 1956) — komponists Endrū Marvels (Andrew Marvell, 1621 — 1678) — dzejnieks Miks Ronsons (Mick Ronson, 1946 — 1993) — mūziķis Džons Venns (John Venn, 1834 — 1923) — loģiķis Viljams Vilbenforss (William Wilberforce, 1759 — 1833) — politiķis Vikikrātuvē par šo tēmu ir pieejami multivides faili. Skatīt: Kingstona pie Hallas. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)