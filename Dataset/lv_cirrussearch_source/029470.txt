Reimonds "Rejs" Tomlinsons (Raymond "Ray" Tomlinson; dzimis 1941. gada 23. aprīlī, miris 2016. gada 5. martā) bija ASV programmētājs. Viņš tiek uzskatīts par pirmās e-pasta sistēmas izveidotāju. 1967. gadā Tomlinsons sāka strādāt uzņēmumā Bolt Beranek and Newman (BBN) pie operētājsistēmas TENEX izstrādes. Viņš izstrādāja programmu CPYNET failu pārsūtīšanai ARPANET tīklā. Izmantojot CPYNET kodu, 1971. gadā Tomlinsons modificēja ziņojumu sūtīšanas programmu SNDMSG, lai varētu to darbināt uz TENEX. Tā bija pirmā sistēma, kura varēja sūtīt lietotāju ziņojumus starp datoriem ARPANET tīklā. Pirms tam ziņojumus varēja sūtīt starp lietotājiem tikai viena datora robežās. Vēstules adresācijā Tomlinsons izmantoja @ simbolu, lai nošķirtu lietotāja nosaukumu no datora nosaukuma. Tomlinsona E-pasta lapa Arhivēts 2021. gada 24. februārī, Wayback Machine vietnē. Biogrāfija Mājas lapa Arhivēts 2021. gada 24. februārī, Wayback Machine vietnē. uz BBN