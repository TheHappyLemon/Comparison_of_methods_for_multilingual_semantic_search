Pačuka (spāņu: Pachuca, formāli — Pachuca de Soto) ir pilsēta Idalgo štatā, Meksikā. Štata administratīvais centrs un lielākā pilsēta. Atrodas 2426 m v.j.l. štata dienvidu daļā, ap 90 km uz ziemeļaustrumiem no Mehiko. Tolteku kultūrā svarīgs rajons, jau pirmskolumba laikā šeit atradušās sudraba raktuves. 1534. gadā pilsētu dibināja spāņi, šī ir viena no pirmajām dibinātajām pilsētām Jaunajā Spānijā. Spāņi arī pārņēma raktuves. Realas del Montes (Real del Monte) raktuves (atrodas netālu no pilsētas), kas darbību sāka 1739. gadā un darbojas joprojām, ir vienas no plašākajām raktuvēm pasaulē. Lielāko īpatsvaru ekonomikā veido vieglā rūpniecība un pakalpojumu nozare, tomēr arī kalnrūpniecība un metalurģija ir svarīgas nozares. 1877. gadā tika dibināta raktuvju un metalurģijas skola, 1869. gadā tika dibināta Idalgo Autonomā universitāte (pašreizējais statuss kopš 1869. gada). Tolteku galvaspilsētas Tulas drupas atrodas 55 km uz rietumiem no Pačukas. Pilsētā bāzējas futbola klubs Pachuca. Vikikrātuvē par šo tēmu ir pieejami multivides faili. Skatīt: Pačuka. Encyclopædia Britannica raksts (angliski) Krievijas Lielās enciklopēdijas raksts (krieviski) Oficiālā tīmekļa vietne