2022.—2023. gada Latvijas čempionāta sezona bija 32. Latvijas Virslīgas hokeja čempionāta sezona. Sezona sākās 2022. gada 3. septembrī. Šajā sezonā Latvijas Virslīgas hokeja čempionātā piedalījās deviņas komandas. 2022. gada augustā tika paziņots, ka panākta vienošanās ar Lietuvas hokeja federāciju par trīs Lietuvas komandu pievienošanos turnīram. Līgas uzvarētāja tiks kronēta kā Baltijas čempione, savukārt labākā Latvijas un Lietuvas komanda izcīnīs attiecīgi Latvijas un Lietuves čempiones titulu. Par regulārās sezonas uzvarētāju kļuva HK Mogo, savukārt čempiones titulu otro gadu pēc kārtas izcīnīja HK Zemgale. HK Mogo sezonu uzsāka ar garāko uzvaru sēriju Latvijas čempionāta vēsturē. 27. novembrī komanda izcīnīja 21. uzvaru pēc kārtas, tādējādi pārspējot HK Rīga 2000 2001. gadā uzstādīto rekordu. 2023. gada 9. februārī HK Mogo uzbrucējs Elviss Želubovskis guva savus 236. vārtus Latvijas čempionātā, tādējādi apsteidzot Māri Drelingu un kļūstot par visu laiku labāko vārtu guvēju turnīra vēsturē. Latvijas Virslīgas hokeja čempionātā piedalījās deviņas komandas. Regulārajā sezonā tika aizvadīti četri spēļu riņķi, kas nozīmē, ka katra no komandām aizvadīja 32 spēles. Izslēgšanas kārtā ceturtdaļfināli tika aizvadīti sērijā līdz trim uzvarām, savukārt pusfināli un fināls - sērijā līdz četrām uzvarām. Leonīda Vedēja balva (izslēgšanas kārtas vērtīgākais spēlētājs): Gatis Gricinskis Labākie hokejisti: Ulda Opita balva (labākais vārtsargs): Jānis Auziņš Kārļa Skrastiņa balva (labākais aizsargs): Georgijs Pujacs Sergeja Žoltoka balva (labākais uzbrucējs): Tads Kumeļausks Alekseja Auziņa balva (labākais jaunais hokejists): Ernests Krūms Vārtsargs: Jānis Auziņš (Rīgas "Dinamo", HK Prizma) Aizsargi: Krišs Lipsbergs (HK Mogo) un Krists Apsītis (Rīgas "Dinamo", HK Prizma) Uzbrucēji: Kārlis Ozoliņš, Elviss Želubovskis, Rūdolfs Maslovskis (visi - HK Mogo) Vērtīgākais spēlētājs: Kārlis Ozoliņš (HK Mogo) Labākais U-20 vecuma spēlētājs: Ernests Krūms (HK Mogo) Kārlis Justovičs. «Želubovskis uzstāda Latvijas meistarsacīkšu rekordu, līdere Viļņā iemet 11 vārtus». Sportacentrs.com, 2023-02-09. Skatīts: 2023-02-15. «Par OHL regulārās sezonas MVP pārliecinoši atzīst rezultatīvo Kārli Ozoliņu». Sportacentrs.com. 01.03.2023. Skatīts: 18.08.2023. Līgas oficiālā mājaslapa