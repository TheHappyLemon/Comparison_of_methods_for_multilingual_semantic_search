Katrīna Romanija "Keita" Bekinseila (angļu: Kathryn Romany "Kate" Beckinsale; dzimusi 1973. gada 26. jūlijā Londonā, Anglijā) ir britu aktrise. Pēc dažu epizodisku lomu tēlošanas dažādos TV projektos, viņa 1993. gadā debitēja kā kinoaktrise ar lomu filmā "Liela brēka, maza vilna" (Much Ado About Nothing), tajā laikā viņa vēl studēja Oksfordas Universitātē. 1990. gadu nogalē sāka filmēties ASV. Pazīstama kļuva ar lomu 2001. gada filmā "Pērlhārbora" un romantiskajā komēdijā "Intuīcija" (Serendipity). Panākumus sāka gūt ar lomām filmās "Aviators" un "Klikt!". K. Bekinseila kļuva pazīstama kā asa sižeta filmu zvaigzne pēc dalības 2003. gada filmā "Tumsas pasaule" (Underworld), pēc tam uzņēmusies vairākās asa sižeta filmās, tai skaitā "Van Helsings", "Tumsas pasaule 2: Evolūcija" (Underworld: Evolution), "Baltā tumsa" (Whiteout), "Kontrabanda" (Contraband), "Tumsas pasaule 4: Atmoda" (Underworld: Awakening). Tāpat piedalījusies dažādos mazākos projektos, kā "Sniega eņģeļi" (Snow Angels), "Lidojums dzīves garumā" (Winged Creatures), "Patiesības cena" (Nothing but the Truth), "Visiem labi" (Everybody's Fine). Par lomu filmā "Patiesības cena" viņa tika nominēta Critics' Choice balvai. Viņas tēvs ir aktieris Ričards Bekinseils, māte — aktrise Džūdija Lo. 1991: One Against the Wind 1993: "Liela brēka, maza vilna" (Much Ado About Nothing) 1994: Uncovered 1994: "Jitlandes princis" (Prince of Jutland) 1995: Haunted 1996: "Emma" (Emma) 1998: The Last Days of Disco 1998: Shooting Fish 1998: "Alise Aizspogulijā" (Alice Through the Looking Glass) 1999: Brokedown Palace 2001: "Intuīcija" (Serendipity) 2001: "Pērlhārbora" (Pearl Harbor) 2001: The Golden Bowl 2002: Laurel Canyon 2003: "Tumsas pasaule" (Underworld) 2003: Tiptoes 2004: "Aviators" (The Aviator) 2004: "Van Helsings" (Van Helsing) 2006: "Klikt!" (Click!) 2006: "Tumsas pasaule 2: Evolūcija" (Underworld: Evolution) 2007: "Vakance" (Vacancy) 2007: "Sniega eņģeļi" (Snow Angels) 2008: "Patiesības cena" (Nothing but the Truth) 2008: "Lidojums dzīves garumā" (Winged Creatures) 2009: "Tumsas pasaule: Vilkaču sacelšanās" (Underworld: Rise of the Lycans) 2009: "Baltā tumsa" (Whiteout) 2009: "Visiem labi" (Everybody's Fine) 2012: "Kontrabanda" (Contraband) 2012: "Tumsas pasaule 4: Atmoda" (Underworld: Awakening) 2012: "Atcerēties visu" (Total Recall) 2012: Republicans, Get in My Vagina 2013: The Trials of Cate McCall 2014: "Stounhērstas trakonams" (Stonehearst Asylum) 2014: "Eņģeļa seja" (The Face of an Angel) 2015: Absolutely Anything 2016: "Mīla un draudzība" (Love & Friendship) 2016: "Vilšanās istaba" (The Disappointments Room) 2016: "Tumsas pasaule: Asins kari" (Underworld: Blood Wars) 2017: The Only Living Boy in New York 2018: Farming 2021: Jolt Vikikrātuvē par šo tēmu ir pieejami multivides faili. Skatīt: Keita Bekinseila. IMDb profils (angliski) AllMovie profils (angliski) Box Office Mojo profils (angliski)