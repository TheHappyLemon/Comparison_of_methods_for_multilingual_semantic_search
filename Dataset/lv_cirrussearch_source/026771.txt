Būdē (norvēģu: Bodø) ir pilsēta Norvēģijas ziemeļos, Nūrlannes filkes un Būdē komūnas administratīvais centrs. Izvietojusies aiz ziemeļu polārā loka un ir Ziemeļnorvēģijas otra lielākā pilsēta (aiz Trumses). Osta Vestfjorda krastā, kas nodrošina prāmju satiksmi ar Lofotu salām, starptautiska lidosta, Norvēģijas valsts dzelzceļa tālākais ziemeļu atzars. Ap 10 km uz dienvidaustrumiem no Būdē atrodas Saltstraumena — pasaulē specīgākā plūdmaiņu straume, kas veidojas 3 km garā un 150 m platā šaurumā starp Saltenfjordu, Šestardfjordu un Norvēģu jūru. Pilsētā atrodas Norvēģijas lidsabiedrības Widerøe galvenā mītne. Būdē ciemam 1816. gadā piešķirts miesta statuss, 1838. gadā izveidota Būdē komūna. Pilsēta stipri cietusi Otrā pasaules kara laikā vācu aviācijas uzlidojumos. «Tettsteders befolkning og areal». Q2367019. «Būde». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 128. lpp. Vikikrātuvē par šo tēmu ir pieejami multivides faili. Skatīt: Būdē. Encyclopædia Britannica raksts (angliski) Krievijas Lielās enciklopēdijas raksts (krieviski)