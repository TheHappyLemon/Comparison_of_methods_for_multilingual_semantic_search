Hodonīna (čehu: Hodonín) ir pilsēta Čehijā pie Morāvas upes, Dienvidmorāvijas apgabala Hodonīnas apriņķa centrs pie valsts robežas ar Slovākiju. Rakstos pirmoreiz minēta 1046. gadā. Ilgu laiku apdzīvotā vieta atradās Hābsburgu impērijas sastāvā. No 1919. gada — Čehoslovākijā. Otrā pasaules kara laikā pie pilsētas atradās vācu koncentrācijas nometne Morāvijas romu iedzīvotājiem. Kopš 1993. gada — Čehijā. Pilsētas apkaimē atrodas vīnkopības rajons. Netālu no pilsētas atrodas 51,8 kilometru garais Tomāša Batjas pirms Otrā pasaules kara izbūvētais kanāls (Baťův kanál), kas mūsdienās tiek izmantotots rekreācijai. Hodonīna ir Čehoslovākijas pirmā prezidenta Tomāša Garika Masarika (Tomáš Garrigue Masaryk, 1850-1937) dzimtā pilsēta. Pilsētā dzimis arī futbolists Ondržejs Mazuhs (Ondřej Mazuch, 1989), hokejists Vāclavs Nedomanskis (Václav Nedomanský, 1944) un vieglatlēts Vītezslavs Veselijs (Vítězslav Veselý, 1983). Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023. Vikikrātuvē par šo tēmu ir pieejami multivides faili. Skatīt: Hodonīna. Brockhaus Enzyklopädie raksts (vāciski)