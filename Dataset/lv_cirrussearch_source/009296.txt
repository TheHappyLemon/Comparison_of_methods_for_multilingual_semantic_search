Jānis Konrads (dzimis 1942. gada 21. maijā Rīgā, miris 2021. gada 25. aprīlī Sidnejā) bija latviešu izcelsmes Austrālijas peldētājs (pazīstams kā John Konrads). 1960. gada Romas olimpisko spēļu čempions un divu bronzas medaļu ieguvējs. Arī viņa māsa Ilze Konrade ir bijusi peldētāja, olimpisko spēļu sudraba medaļas laureāte, labojusi 12 pasaules rekordus. Dzimis 1942. gada 21. maijā Rīgā zobu tehniķa Jāņa Konrada un ārstes Elzas Konrades ģimenē, 1944. gada augustā kopā ar ģimeni devās bēgļu gaitās uz Eslingeni Vācijā, bet pēc tam uz Austrāliju, kur arī kļuva par pasaulē pazīstamu peldētāju. Viens no svarīgiem Konrada karjeras attīstības punktiem bija nokļūšana Jurankvintija ģimeņu nometnē, kurā viņš iemācījās peldēt. Peldēšanas kursos viņš bija jaunākais dalībnieks un uzrādīja pārsteidzošu progresu pat starp tā laika jaunajiem Austrālijas peldētājiem. Kopā ar māsu Ilzi Konradi apmeklēja Rivsbijas priekšpilsētas pamatskolu. Pirmais ievērojamais panākumu bija uzvara 440 jardu peldējumā zēniem, kas jaunāki par 14 gadiem. 1956. gadā viņš kļuva par Jaundienvidvelsas pieaugušo čempionu 220, 440 jardu distancēs. Šajā pašā gadā kļuva arī par Austrālijas jauniešu meistaru 440 jardu distancē. 1956. gada olimpiskajās spēlēs Melburnā viņš bija pieteikts sacensībām, taču tajās nestartēja. 1958. gadā viņš piedalījās Britu impērijas un Nāciju Sadraudzības spēlēs, kur izcīnīja trīs zelta medaļas. Nākamajā gadā viņš uzstādīja pasaules rekordu 800 metru un 880 jardu distancēs. Viņš tika ierindots labāko tā gada Austrālijas sportistu desmitniekā (3. vieta). 1960. gada vasaras olimpiskajās spēlēs viņš ieguva bronzu 400 m distancē, savukārt 1500 m distancē tika gūta uzvara. Cīņa fināla peldējumā bija lielākā šīs distances olimpisko spēļu vēsturē. Trešo medaļu sportists ieguva, startējot 4x200 m brīvā stila stafetē. Savukārt 1964. gada vasaras olimpiskajās spēlēs J. Konrads startēja vienīgi 4x200 m brīvā stila stafetē. Kopumā karjeras laikā labojis 26 pasaules rekordus. Pēc karjeras beigām iestājās Dienvidkalifornijas Universitātē, ASV, strādāja Austrālijas radio, kā arī par peldēšanas treneri. Bija L'Oréal Austrālāzijas direktors. 1984. gadā viņam tika nozagta Romas olimpiskajās spēlēs izcīnītā zelta medaļa, kas tika atdota 25 gadus vēlāk. 2011. gadā viņš izlēma pārdot izsolē izcīnītās medaļas. Rīgā dzimušais leģendārais peldētājs Konrāds pārdos savas medaļas, tvnet.lv About John Konrads Arhivēts 2011. gada 22. augustā, Wayback Machine vietnē., johnkonrads.com.au «Rīgā dzimušais leģendārais peldētājs Konrads pārdos savas medaļas». Kasjauns.lv. Arhivēts no oriģināla, laiks: 2016. gada 4. martā. Skatīts: 2012. gada 16. februārī. Latvijas olimpiskā vēsture. Latvijas Olimpiskā komiteja. 2003. 234. lpp. ISBN 9984-10-175-4. John Konrads' stolen medals returned after 24 years, theaustralian.com.au Konrads' gold medal returned, espn.go.com Rīgā dzimušais Austrālijas peldētājs Konrāds pēc 25 gadiem atgūst nozagtu olimpisko medaļu, diena.lv Leģendārais latviešu izcelsmes peldētājs Jānis Konrāds pārdos izcīnītās medaļas Arhivēts 2011. gada 17. augustā, Wayback Machine vietnē., delfi.lv Australian Olympic great John Konrads is to sell his collection of medals at auction Arhivēts 2011. gada 1. augustā, Wayback Machine vietnē., theaustralian.com.au Oficiālā mājaslapa (angliski) IMDb profils (angliski) Sports Reference profils (angliski) Starptautiskās peldēšanas slavas zāles profils (angliski) LOK profils Arhivēts 2012. gada 23. maijā, Wayback Machine vietnē.