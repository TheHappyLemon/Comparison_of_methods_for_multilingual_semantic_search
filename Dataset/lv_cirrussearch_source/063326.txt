Aslapes (latīņu: Cladium) ir grīšļu dzimtas ģints, kas ir sastopama gandrīz visā pasaulē tropiskajos un mērenajos reģionos. Augiem ir raksturīgas garas, šauras (zālei līdzīgas) lapas ar asām, bieži robainām (zāģzobam līdzīgām) malām un 1—3 m gari stublāji, kuru galā veidojas sazarota ziedkopu. Tāpat kā daudziem citiem augiem, kas sastopami mitros biotopos, aslapēm ir raksturīgi dziļi, ložņājoši sakneņi. Ģints sugu skaits tiek apstrīdēts, un, atkarībā no autora, tiek atzītas 2 līdz 60 sugas. Pašlaik organizācija Kew Royal Botanic Gardens ir akceptējusi trīs sugas, no kurām vienai ir četras pasugas. Cladium costatum Steyerm. — sastopama Venecuēlā un Gajānā, Cladium mariscoides (Muhl.) Torr. — sastopama Ziemeļamerikas austrumos no Labradoras līdz Manitobai, un uz dienvidiem līdz Floridai un Teksasai, Cladium mariscus (L.) Pohl — dižā aslape Cladium mariscus subsp. californicum (S.Watson) Govaerts — sastopama Kalifornijā, Arizonā, Ņūmeksikā, Nevadā, Jūtā, Teksasā, Sonorā, Koahuilā Cladium mariscus subsp. intermedium Kük. — Austrālijā, Jaunkaledonijā Cladium mariscus subsp. jamaicense (Crantz) Kük. — Latīņamerikā no Meksikas līdz Argentīnai; Vestindijā; ASV dienvidaustrumos no Teksasas līdz Delavērai; pasuga ir naturalizējusies tropiskajā Āfrikā un daudzās okeāna salās, tostarp Kanāriju salās, Madagaskarā, Jaungvinejā, Havaju salās Cladium mariscus subsp. mariscus — Eiropā, Ziemeļāzijā un Ziemeļāfrikā no Īrijas līdz Marokai, Japānā, Vācijā, Itālijā, Francijā, Skandināvijā, Baltijā, Polijā, Balkānos, Ukrainā, Krievijā, Sibīrijā, Saūda Arābijā, Irānā, Himalajos, Kazahstānā, Ķīnā, Korejā. Keddy, P.A. 2010. Wetland Ecology: Principles and Conservation (2nd edition). Cambridge University Press, Cambridge, UK. p. 89 «World Checklist of Selected Plant Families: Royal Botanic Gardens, Kew». wcsp.science.kew.org. Skatīts: 2022-08-23.