Tatjana Ratcu (portugāļu: Tatiana Ratcu; dzimusi 1979. gada 8. septembrī) ir Brazīlijas starptautiskā meistare šahā (1995). 1990. gadu otrajā pusē bijusi viena no vadošajām Brazīlijas šahistēm. Trīs reizes bijusi labākā Brazīlijas jauniešu šaha čempionātos U16 meiteņu vecuma grupā (1992, 1993, 1994) un divas reizes U18 meiteņu vecuma grupā (1996, 1997), divas reizes uzvarējusi Brazīlijas junioru šaha čempionātos (1996, 1998). Piecas reizes uzvarējusi Brazīlijas sieviešu šaha čempionātos (1994, 1995, 1996, 1997, 2000). 1995. gadā Kišiņevā piedalījusies Pasaules čempionāta šahā sievietēm starpzonu turnīrā, kurā ieņēmusi 43. vietu. 1998. gadā Riodežaneiro Brazīlijas komandas sastāvā uzvarējusi Pasaules junioru komandu šaha čempionātā. Pārstāvējusi Brazīliju Pasaules sieviešu šaha olimpiādēs: 1996. gadā pie pirmā galdiņa 32. sieviešu šaha olimpiādē Erevānā (+7, =2, -5), 1998. gadā pie pirmā galdiņa 33. sieviešu šaha olimpiādē Elistē (+2, =6, -4), 2000. gadā pie pirmā galdiņa 34. sieviešu šaha olimpiādē Stambulā (+6, =5, -1). Par panākumiem turnīros FIDE 1995. gadā viņai piešķīrusi starptautiskās meistares (WIM) nosaukumu. Kopš 2000. gadu sākuma reti piedalās šaha turnīros. BrasilBase 1995 Kishinev Interzonal Tournament OlimpBase :: 1st World Junior Team Chess Championship, Rio de Janeiro 1998, Brazil OlimpBase :: Women's Chess Olympiads :: Tatiana Ratcu Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)