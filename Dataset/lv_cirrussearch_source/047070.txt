Stagaru infrakārta (Gasterosteales) ir asarveidīgo zivju (Perciformes) infrakārta, kas apvieno 21 zivju sugu un kuras iedalītas 3 dzimtās. Pazīstamākie ir stagari. Zinātniskais nosaukums Gasterosteales atvasināts no sengrieķu valodas un nozīmē "kaulainais vēders" — gaster (γαστήρ; "vēders") un ostoun (ὀστοῦν; "kauls"). Stagaru infrakārtas zivīm iegurņa josla nekad nav tieši savienota ar kleitrumu (cleithrum). Ķermenis slaids vai ļoti slaids, kails vai klāts ar kaula plātnītēm. Dažām sugām uz muguras un vēdera ir savrupi dzeloņi. Spuru novietojums un staru skaits tajās ļoti dažāds. Mute maza. Pārtiek no planktona. Uzturas starp jūraszālēm, citiem ūdensaugiem. Stagaru infrakārta (Gasterosteales) Gardeguņu dzimta (Aulorhynchidae) Smilšu gardeguņu dzimta (Hypoptychidae) Stagaru dzimta (Gasterosteidae) «Phylogenetic classification of bony fishes, 2016». Arhivēts no oriģināla, laiks: 2019. gada 22. martā. Skatīts: 2019. gada 13. februārī. Morpho Bank Fish Base: Order Summary for Gasterosteiformes Latvijas Daba: Stagarveidīgie