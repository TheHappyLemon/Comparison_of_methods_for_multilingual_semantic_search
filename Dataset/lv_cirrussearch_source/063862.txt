Džons Semjuels Voterss jaunākais (angļu: John Samuel Waters Jr., dzimis 1946. gada 22. aprīlī) ir amerikāņu kinorežisors, scenārists, aktieris un mākslinieks. Savu slavu un atpazīstamību guvis 1970. gados, kad režisējis vardarbīgās kulta filmas Multiple Maniacs (1970), "Rozā flamingi" (Pink Flamingos, 1972) un Female Trouble (1974). Voterss režisēja un sarakstīja scenāriju filmai "Matu laka" (Hairspray, 1988), kas kļuva starptautiski veiksmīga un tika adaptēta Brodvejas mūziklā. Sarakstījis un režisējis arī tādas filmas kā Polyester (1981), "Raudulis" (Cry-Baby, 1990), Serial Mom (1994), Pecker (1998) un Cecil B. Demented (2000). Viņa filmas satur postmodernisma komēdijas un sirreālisma elementus. Bieži savās filmās strādājis kopā ar aktieri un dragkvīnu (drag queen) Divainu un citiem aktieriem, kurus kopā dēvē par Dreamlanders. Kā aktieris piedalījies filmās "Salds un nekrietns" (Sweet and Lowdown, 1999), "Čakija atlase" (Seed of Chucky, 2004), Excision (2012) un Suburban Gothic (2014). «Divine times: Mink Stole, the über-fabulous Dreamlander, recalls the heyday of trash». The Irish Times (angļu). Skatīts: 2022-10-08. IMDb profils (angliski) Internet Broadway Database profils (angliski) AllMovie profils (angliski)