Ladislavs Prokešs (čehu: Ladislav Prokeš; 1884. gada 7. jūnijs, Prāga — 1966. gada 6. janvāris, Prāga) bija Čehoslovākijas meistars šaha kompozīcijā un šaha teorētiķis. Šaha turnīros piedalījies no 1905. gada. 1921. gadā dalījis pirmo vietu Čehoslovākijas šaha čempionātā. Čehoslovākijas izlases sastāvā trīs reizes piedalījies Pasaules šaha olimpiādēs (1927, 1928, 1931). Šaha etīdes sācis publicēt no 1906. gada. Kopumā sastādījis 1159 etīdes un bijis viens no ražīgākajiem problēmistiem šaha vēsturē. 1951. gadā izlaidis savu šaha kompozīciju krājumu Kniha šachových studií ("Šaha studiju grāmata"), kurā iekļāvis 623 etīdes. Bijis viens no redzamākajiem tā sauktās "Čehu skolas" pārstāvjiem, daudzas no viņa analītiskajām etīdēm devušas ieguldījumu galotņu teorijā. 23 Prokeša kompozīcijas tika iekļautas izdevumā "FIDE Albums". 1956. gadā kļuvis par starptautisko tiesnesi šaha kompozīcijā. Daudzus gadus bijis šaha etīžu nodaļas redaktors žurnālā Československý šach (1909—1927), kā arī citos periodiskos izdevumos. 2016. gadā WFCC kongress piešķīra starptautiskā meistara titulu vairākiem mirušiem šaha problēmistiem, tai skaitā arī L. Prokešam. Ladislavs Prokešs 1939 1. Kg4 e2 (1…d2 2. Kf3 Kd3 3. Ta1! ar neizšķirtu) 2. Tc1+ Kd4! 3. Kf3 d2 4. Tc4+!! Kd3 5. Td4+!! ar neizšķirtu. Vlasák, Emil. Ladislav Prokeš Studie 1951-1966. SNZZ, Brno, 1966. OlimpBase :: Men's Chess Olympiads :: Ladislav Prokeš «INTERNATIONAL JUDGES FOR CHESS COMPOSITIONS». Arhivēts no oriģināla, laiks: 2007. gada 25. oktobrī. Skatīts: 2016. gada 29. aprīlī. WFCC 59. kongress Ladislavs Prokešs šahista profils vietnē chessgames.com Ladislavs Prokešs šahista profils vietnē 365chess.com Ladislavs Prokešs šahista kompozīcijas vietnē "Chess Problem Database Server"