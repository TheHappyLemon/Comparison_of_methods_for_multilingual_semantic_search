Patuksentas grēda (angļu: Patuxent Range), Argentīnas avotos saukta Argentīnas Kara flotes masīvs (spāņu: macizo Armada Argentina), ir ap 100 km gara un ap 50 km plata kalnu grēda Pensakolas kalnos Antarktīdā. Izvietojusies Pensakolas kalnu dienvidos un ir to augstākā daļa ar 2135 m augsto Makina kalnu. Stiepjas ziemeļu—dienvidu virzienā, ziemeļos tai piekļaujas Faundeišena ledus straume un Akadēmijas glečers, dienvidos — Patuksentas ledus straume. Grēda sastāv no Tomasa kalniem, Andersona kalniem, masīvas plakankalnes — Makina kalna un vairākiem nunatakiem. Kalnus 1956. gada 13. janvārī atklāja un no gaisa daļēji nofotografēja ASV Kara flotes operācijas Highjump transkontinentālā pārlidojuma laikā. Nosaukti par godu ASV Kara flotes Patuksentas aviobāzei Mērilendā. SCAR Composite Gazetteer of Antarctica. Patuxent Range ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Patuksentas grēda