Koordinātas: 40°48′32.52″N 73°56′54.14″W﻿ / ﻿40.8090333°N 73.9483722°W﻿ / 40.8090333; -73.9483722 Hārlema (angļu: Harlem) ir apkaime Manhatanā, Ņujorkā, ASV. Kopš 1920. gadiem tā ir pazīstama kā liels afroamerikāņu dzīves, kultūras un darījumu centrs. Sākotnēji tas bija nīderlandiešu ciems, tika nodibināts 1658. gadā. Apkaime ir nosaukta Nīderlandes pilsētas Hārlemas vārdā. Sākot ar 1880. gadu, Harlemā sāka apmesties kompaktas afroamerikāņu grupas, galvenokārt 125. un 130. ielas rajonā. Masveida pieplūdums afroamerikāņu ieplūšana Hārlemā sākās 1904. gadā, pateicoties melnādainā nekustamo īpašumu tirgotāja Filipa Peitona darbībai. Līdz 1930. gadam apkaimes iedzīvotāji pārsvarā bija afroamerikāņi. Centrālajā Hārlemā afroamerikāņu īpatsvars 2000. gadā sasniedza 77% no visiem iedzīvotājiem, citos Ņujorkas rajonos šis īpatsvars ir mazāks. Rajonā atrodas vairāk nekā 400 baznīcu, no kurām dažas ir oficiāli pilsētas vai valsts nozīmes pieminekļi. Galvenās kristīgās konfesijas ir baptisti, metodisti, episkopāļi un Romas katoļi. Atšķirībā no Manhatanas ar debesskrāpjiem, Hārlemā pārsvarā ir trīs–sešu stāvu mājas. Dominējošais arhitektūras stils šeit, tāpat kā daudzviet Ņujorkā, tostarp Bruklinā, atgādina holandiešu, angļu un citas Eiropas tradīcijas. Vikikrātuvē par šo tēmu ir pieejami multivides faili. Skatīt: Hārlema. Encyclopædia Britannica raksts (angliski) Krievijas Lielās enciklopēdijas raksts (krieviski)