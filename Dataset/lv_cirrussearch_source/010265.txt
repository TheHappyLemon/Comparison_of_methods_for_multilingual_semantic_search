KazSat-2 ir Kazahstānas sakaru pavadonis. To izmanto Kazahstānas Republikas kosmisko sakaru centrs un izgatavojis Krievijas Hruņičeva Valsts kosmiskais zinātniskais ražošanas centrs. Pavadonis palaists 2011. gada jūlijā. KazSat-2 sniedz fiksēto sakaru pakalpojumus Kazahstānā un ar to robežojošās valstīs. Kontrakts ar Hruņičeva centru par KazSat-2 būvi tika noslēgts 2006. gadā. Pavadoņa starts bija plānots 2009. gada decembrī. 2008. gada beigās, kad sabojājās KazSat-1, tika paaugstinātas tehniskās prasības pavadonim KazSat-2. 2009. gada decembrī Kazahstānas puse paziņoja, ka pavadoņa palaišana tiek pārcelta par gadu, lai novērstu nepilnības. Pēc tam vēl vairākas reizes tika pārcelts KazSat-2 starts. Pavadonis izgatavots uz platformas Jahta bāzes. Tam ir plazmas dzinēja sistēma SPT-70. Kosmiskā aparāta retranslācijas aparatūru (200 kg) izgatavoja Itālijas kompānija Thales Alenia Space. Tam ir 20 Ku joslas retranslatori, no kuriem 4 ir rezervē; 12 no tiem paredzēti fiksēto sakaru nodrošināšanai, 4 — televīzijai. KazSat-2 tika palaists 2011. gada 15. jūlijā 23:16 UTC ar nesējraķeti Proton-M/Briz-M no Baikonuras kosmodroma. Kopā ar to startēja arī ASV sakaru pavadonis SES-3, kurš no dzinējbloka Briz-M atdalījās 7:17 UTC un tika ievadīts ģeostacionārajā pārejas orbītā. KazSat-2 no Briz-M tika atdalīts 10:40 UTC, kad tas bija sasniedzis ģeostacionāro orbītu. Plānoto punktu 86,5° austrumu garuma ģeostacionārajā orbītā pavadonis sasniedza 29. augustā. 25. novembrī, pēc pārbaudēm un izmēģinājumiem Hruņičeva centrs KazSat-2 nodeva Republikas kosmisko sakaru centram, un 26. novembrī sākās tā ekspluatācija. Срок запуска Кazsat-2 переносится в третий раз[novecojusi saite] КазТАГ, 2011-03-24, (krieviski) «Россия повысила надежность казахстанского спутника „Казсат-2“». (krieviski) Запуск ракетоносителя «Протон-М» со спутниками «KazSat-2» и «OS-2» прошел успешно[novecojusi saite] 1011.07.18 (krieviski) «KazSat-2» communication and broadcast satellite – one month in orbit[novecojusi saite] 2011-08-16 (angliski) KazSat-2 введен в штатную эксплуатацию ИА Новости-Казахстан, 2011-11-28 (krieviski) KazSat-2 Republikas kosmisko sakaru centra vietnē[novecojusi saite]