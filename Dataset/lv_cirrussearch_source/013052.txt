Alfredo Binda (1902. gada 11. augusts — 1986. gada 19. jūlijs) bija Itālijas riteņbraucējs 1920. un 1930. gados, vēlākais Fausto Kopi un Džino Bartali treneris. Binda bija pirmais sportists, kuram izdevās vairākas reizes uzvarēt Giro d'Italia. Viņš laika posmā no 1925. līdz 1933. gadam uzvarēja piecas reizes, mainot veidu, kā tika brauktas daudzdienu sacensības. Izskatīgs, izturīgs un talantīgs, Alfredo Binda nešaubīgi bija pirmā Giro d'Italia superzvaigzne. Savā laikā populārs braucējs, Binda kļuva par paraugu mūsdienu daudzdienu kopvērtējuma uzvarētāju kandidātiem krietni izceļoties uz sava laika fona. Riteņbraukšanai viņš atstāja mantojumu ar spēju kombinēt viendienas klasiku braucēja spēku ar neticamu kalnos braukšanas spēju. Binda trīs reizes uzvarējis Pasaules čempionātā, piecas reizes Giro d'Italia, divas reizes Milāna – Sanremo un četras reizes Giro di Lombardia. Viņa Giro titulu rekordu 1953. gadā spēja atkārtot tikai cits leģendārs itāliešu braucējs, Fausto Kopi un 1974. gadā Edijs Merkss, bet tas joprojām nav pārspēts. Lai arī viņš ir dzimis Čitiljo pie Varēzes, Binda bērnību pavadīja Nicā, Francijas dienvidos. Apgūstot celtniecības apmešanas darbus, Binda lielu daļu sava brīvā laika pavadīja velotrekā. Viņš bija īsts riteņbraukšanas talants, vispusīgs braucējs, spēcīgs gan kalnos, gan individuālajā braucienā. «Alfredo Binda: The Giro's first superstar». Cyclingnews.com. Vikikrātuvē par šo tēmu ir pieejami multivides faili. Skatīt: Alfredo Binda. Munzüger Sport profils (vāciski) ProCyclingStats profils (angliski) Cycling Archives profils (angliski) CycleDatabase profils (angliski)