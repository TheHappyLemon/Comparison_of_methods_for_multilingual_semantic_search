Antss Antsons (igauņu: Ants Antson; 1938. gada 11. novembris—2015. gada 31. oktobris) bija igauņu ātrslidotājs, kurš pārstāvēja PSRS. Antsons trenējās "Kalev" sporta biedrībā. Viņu trenēja bijušais pasaules, olimpiskais un Eiropas čempions Boriss Šilkovs. Antsona veiksmīgākā sezona bija 1964. gadā, kad viņš kļuva par Eiropas čempionu daudzcīnā, uzvarēja olimpisko spēļu 1500 m sacensībās Insbrukā un uzstādīja jaunu pasaules rekordu 3000 m distancē tajās pašās spēlēs. Par šiem panākumiem viņš togad saņēma Oskara Matīsena balvu. Divas 1964. gadā izcīnītās zelta medaļas izrādījās vienīgie viņa starptautiskie panākumi, lai arī viņš izcīnīja vairākas medaļas PSRS vissavienības čempionātos — zeltu 1967. gadā, sudrabu 1965. un 1968. gadā un bronzu 1966. gadā. Viņš startēja 1500 m disciplīnā arī 1968. gada ziemas olimpiskajās spēlēs Grenoblē, bet, lai arī sasniedza jaunu personisko rekordu, finišēja tikai divpadsmitais. 1964. gadā tika atzīts par Igaunijas gada sportistu. Karjeru Antsons noslēdza pēc 1968. gada olimpiskajām spēlēm un pievērsās administratīvajam darbam sportā, vispirms Igaunijas PSR fiziskās kultūras un sporta komitejā, vēlāk Igaunijas olimpiskajā komitejā. 1992. gada ziemas olimpisko spēļu atklāšanas ceremonijā nesis Igaunijas delegācijas karogu. 1965. gadā Antsons apprecēja igauņu kinoaktrisi Evi Kivi; 1972. gadā pāris izšķīrās. Ar savu otro sievu Eni Antsoni viņš kopā nodzīvoja līdz savas dzīves beigām nepilnā 77 gadu vecumā. Karjeras laikā Antsons uzstādīja vienu pasaules rekordu: Avots: SpeedSkatingStats.com Salīdzinājumam WR kolonnā norādīti pasaules rekordi datumā, kad Antsons uzrādīja savus personīgos rekordus. Avots: SpeedskatingResults.com Antsona Adelskalender rezultāts ir 176,465 punkti. Viņa augstākais rezultāts Adelskalender rangā bija ceturtā vieta. Ants Antson. sports-reference.com «Igaunijas karogu Vankūverā nesīs biatlonists Lesings». TVNET (latviešu). Skatīts: 2018-10-09. «Ants Antson». SpeedSkatingStats.com. Skatīts: 2012. gada 29. augusts. «Ants Antson». SpeedskatingResults.com. Arhivēts no oriģināla, laiks: 2019. gada 26. maijā. Skatīts: 2012. gada 29. augusts. Vikikrātuvē par šo tēmu ir pieejami multivides faili. Skatīt: Antss Antsons. Olympedia profils (angliski) Speedskatingbase profils (angliski) SpeedSkatingNews profils (angliski) SpeedSkatingResults profils (angliski) SpeedSkatingStats profils (angliski)