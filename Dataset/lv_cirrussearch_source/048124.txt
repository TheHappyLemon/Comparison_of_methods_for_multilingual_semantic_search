Mērija Popinsa atgriežas (angļu: Mary Poppins Returns) ir 2018. gada muzikāla fantāzijas filma, kas balstīta uz P. L. Traversas tāda paša nosaukuma grāmatu sēriju. Filmas režisors un viens no producentiem ir Robs Māršals. Galvenos tēlus atveido Emilija Blanta, Lins-Manuels Miranda, Bens Višovs, Emīlija Mortimera, Džūlija Voltersa, Diks van Daiks, Andžela Lensberija, Kolins Fērts un Merila Strīpa. Filmas pirmizrāde notika 2018. gada 29. novembrī Dolby teātrī. Filma ir turpinājums 1964. gada filmai "Mērija Popinsa"; 54 gadu intervāls starp abām filmām ir viens no lielākajiem intervāliem starp diviem filmu turpinājumiem kino vēsturē. Filma tika nominēta četrām Amerikas Kinoakadēmijas balvām: "Labākā oriģinālmūzika", "Labākais mākslinieka darbs", "Labākie kostīmi" un "Labākā dziesma". Ir pagājušas vairākas desmitgades, kopš Mērija Popinsa apciemoja Benksu ģimeni. Nu Maikls un Džeina ir pieauguši un dzīvo savā bērnības mājā kopā ar Maikla trim bērniem Anabelu, Džonu un Džordžiju. Maikls ir paņēmis kredītu no bankas, kurā viņš strādā, tomēr bankas jaunais vadītājs Vilkinss brīdina Maiklu, ka viņam tiks atņemta māja, ja kredīts netiks atmaksāts līdz nedēļas beigām. Mērija Popinsa uzzina par Benksu ģimenes problēmām un atgriežas, lai viņiem palīdzētu. «Mary Poppins Returns». Britu filmu klasifikācijas padome. Arhivēts no oriģināla, laiks: 2018. gada 17. decembrī. Skatīts: 2019. gada 10. aprīlis. «Mary Poppins Returns (2018)». Box Office Mojo (Amazon.com). Skatīts: 2019. gada 10. aprīlis. IMDb profils (angliski) AllMovie profils (angliski) Turner Classic Movies profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)