Kirstena Elizabete Rutnika Džilibrenda (angļu: Kirsten Elizabeth Rutnik Gillibrand; dzimusi 1966. gada 9. decembrī) ir amerikāņu advokāte un politiķe, pārstāv Demokrātisko partiju. Izglītību ieguvusi Kalifornijas Universitātes tieslietu skolā (University of California, Los Angeles School of Law) un Dartmutas koledžā. Viņa pašlaik ir ASV senatore no Ņujorkas štata, taču pirms iekļūšanas Senātā K. Džilibrenda bija ASV Pārstāvju palātas locekle no Ņujorkas 20. apgabala. Pārstāvju palātā tika ievēlēta 2006. gada novembra vēlēšanās. Kad 2008. gada decembrī Hilarija Klintone tika izvirzīta valsts sekretāres amatam, tādējādi atbrīvojot vietu Senātā no Ņujorkas štata, tobrīdējais štata gubernators Deivids Patersons izvirzīja K. Džilibrendu šim amatam. 2010. gada speciālajās vēlēšanās viņa viegli uzvarēja Džozefu Diogvardi ar 63% balsu. Vikikrātuvē par šo tēmu ir pieejami multivides faili. Skatīt: Kirstena Džilibrenda. Encyclopædia Britannica raksts (angliski) Oficiālā tīmekļa vietne