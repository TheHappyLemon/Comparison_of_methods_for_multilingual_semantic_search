"Billie Jean" ir amerikāņu dziedātāja Maikla Džeksona singls no viņa studijas albuma Thriller (1982. gada albums). Singls tika izdots 1983. gada 2. janvārī sadarbībā ar Epic Records. Dziesmas autors ir pats tās izpildītājs M. Džeksons, taču dziesmas producents ir Kvinsijs Džonss. Pēc nesaskaņām starp Džonsu un Džeksonu "Billie Jean" gandrīz netika iekļauta slavenākajā M. Džeksona albumā. "Billie Jean" ticis sertificēts ar zelta disku pēc RIAA sistēmas. "Billie Jean" jaunās skaņās tika iekļauta arī Thriller 25. gadu jubilejas albumā Thriller 25.