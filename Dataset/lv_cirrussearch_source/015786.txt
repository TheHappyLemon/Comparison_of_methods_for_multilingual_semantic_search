Kristiāns Goldbahs (vācu: Christian Goldbach, dzimis 1690. gada 18. martā, miris 1764. gada 20. novembrī) bija vācu matemātiķis. Definējis arī mūsdienās neatrisināto Goldbaha problēmu. Dzimis Kēnigsbergā mācītāja ģimenē. Studēja Kēnigsbergas Universitātē. No 1710. līdz 1724. gadam ceļoja pa Eiropu. Tikās ar Leibnicu, Eileru un Nikolaju Bernulli. No 1725. gada darbojās jaundibinātajā Pēterburgas Zinātņu akadēmijā, bija Pētera II skolotājs. No 1742. gada - Krievijas valsts dienestā. Miris Maskavā. Vikikrātuvē par šo tēmu ir pieejami multivides faili. Skatīt: Kristiāns Goldbahs. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)