Misoola (indonēziešu: Pulau Misool) ir Indonēzijai piederoša sala Seramas jūrā, Radžaampatu arhipelāga otra lielākā sala. Administratīvi ietilpst Dienvidrietumu Papua provincē, daļa no Radžaampatas apriņķa. Lielākās apdzīvotās vietas ir Vaigama un Lilinta. Sala ir viena no arhipelāga piecām vēsturiskajām karalistēm, tās nosaukums arhipelāgā izplatītajā maju valodā nozīmē ‘osta’, bet vietējie matbati to dēvē Batan Me. Sala izvietojusies Jaungvinejas rietumu piekrastē. Krasta līnija mēreni izrobota, piekrastē daudz mazāku saliņu. Salas reljefs pārsvarā paugurains, augstākais punkts ir Fula kalns (565 m vjl) salas rietumos. Valda tropiskais klimats. Ainavā dominē tropiskie lietusmeži, piekrastēs — mangrovju audzes un koraļļu rifi. Salas dienvidu daļu aizņem 1982. gadā izveidotais Misoolas salas dabas rezervāts. Plašu piekrastes daļu salas dienvidos un Segapas salas aizņem Radžaampatas jūras parks. Populārs ekotūrisma galamērķis. Blok pengelolaan Cagar Alam Pulau Misool KKP di Misool Tenggara Zonasi Vikikrātuvē par šo tēmu ir pieejami multivides faili. Skatīt: Misoola. Encyclopædia Britannica raksts (angliski)