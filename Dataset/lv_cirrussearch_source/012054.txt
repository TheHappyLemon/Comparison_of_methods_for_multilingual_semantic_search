Patrīcija "Petija" Buvjē (Patricia "Patty" Bouvier) un Selma Buvjē Terviligere Hatca Maklūra Stjū Simpsone D'Amiko (Selma Bouvier Terwilliger Hutz McClure Stu Simpson D'Amico), zināmas arī kā māsas Buvjē vai Petija un Selma, ir izdomāti tēli animētajā televīzijas seriālā "Simpsoni". Abas dvīņu māsas ieskaņojusi Džūlija Kavnere. Viņas ir ciniķes, kaislīgas smēķētājas, kas neieredz māsas Mārdžas vīru Homēru. Abas strādā Springfīldas autotransporta departamentā. Selma ir vecākā, jo piedzima divas minūtes ātrāk par Petiju. Lai arī dvīnes ir līdzīgas, tomēr ir daži veidi kā viņas atšķirt: Petijai ir kupla frizūra, bet Selmai ir dalītā frizūra. Petija valkā rozā kleitu ar īsām piedurknēm un rozā apavus, bet Selma — zilu kleitu bez piedurknēm un zilus apavus. Petijai ir oranži trīsstūrveida auskari, bet Selmai ir violeti apaļi auskari. Pirmajās sērijās Selmai bija S formas auskari. Vienā no seriāla "Doktors Hauss" sērijām, Gregorijs Hauss savas priekšnieces krūtis sauc par Petiju un Selmu. Īstā matu krāsa Petijai ir ķieģeļkrāsas, bet Selmai balta. Tie šķiet pelēki cigarešu dūmu un pelnu dēļ. Daudzās sērijās Petija un Selma mēģina nogalināt Homēru. 18. sezonas 15. sērijā norādīts, ka Petija ir iemīlējusies Ednā. 22. sezonas 13. sērija Petijas TheSimpsons.com profils Selmas TheSimpsons.com profils Selmas IMDb profils Arhivēts 2016. gada 18. aprīlī, Wayback Machine vietnē. Petijas IMDb profils Arhivēts 2016. gada 15. aprīlī, Wayback Machine vietnē.