5000 metru komandu skrējiens vīriešiem bija viena no 23 disciplīnām, kas tika aizvadīta vieglatlētikas sacensību ietvaros 1900. gada vasaras olimpiskajās spēlēs Parīzē. Sacensības notika 1900. gada 22. jūlijā. Sacensību norises vieta bija Kruakatelānā, Buloņas meža teritorijā. Tajās startēja 2 komandas, Francijas un Jauktā komanda, kuru katru veidoja 5 sportisti no trim valstīm. Disciplīnu veidoja viena skrējiena posms, kurā katrs no desmit skrējējiem veica desmit apļus 500 metru trasē. Skrējēji savai komandai guva punktus, kas bija vienādi ar viņa iegūto vietu disciplīnā. Par uzvarētāju komandu atzina komandu ar vismazāko punktu skaitu. Zelta medaļu ieguva Jauktā komanda, kuras sastāvā bija četri Lielbritānijas sportisti un viens Austrālijas sportists. Jauktās komandas labākais sportists bija brits Čārlzs Benets. Sudraba medaļu ieguva Francijas komanda, kurā labāko rezultātu uzrādīja Anrī Deložs. Pamatraksts: Vieglatlēti 1900. gada vasaras olimpiskajās spēlēs 5000 metru komandu skrējiena sacensībās startēja 10 sportisti no 3 valstīm. Iekavās norādīts startējošo sportistu skaits no attiecīgās valsts.  Austrālija (1) (startēja Jauktās komandas sastāvā)  Francija (5)  Lielbritānija (4) (startēja Jauktās komandas sastāvā)  Jauktā komanda «Athletics at the 1900 Paris Summer Games: Men's 5,000 metres, Team». Sports Reference. Arhivēts no oriģināla, laiks: 2020. gada 21. septembris. Skatīts: 2020. gada 21. septembris. «Paris 1900 Athletics — 5000m team men». Starptautiskā Olimpiska komiteja. Skatīts: 2020. gada 9. septembris. Olimpisko medaļu ieguvēju datubāze Starptautiskā Olimpiskā komiteja De Wael, Herman. Herman's Full Olympians: "Athletics 1900". Accessed 18 March 2006. Available electronically at [1] Arhivēts 2006. gada 11. februārī, Wayback Machine vietnē.. Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.