Spiša (slovāku: Spiš, latīņu: Cips/Zepus/Scepus, vācu: Zips, ungāru: Szepes, poļu: Spisz) ir vēsturisks novads Slovākijas austrumos, neliels šī novada areāls atrodas arī Polijā. Reģiona īpatnības nosaka slovāku, vācu (kuri šeit dēvēti par sakšiem), ungāru un rusīnu iedzīvotāju mijiedarbība. No 11. gadsimta līdz 1918. gadam, kad dibinājās Čehoslovākija, reģions ietilpa Ungārijas karalistes Sepešas komitātā. Daudzās Spišas pilsētās vairums iedzīvotāju bija vācieši. 1412. gadā 16 sakšu pilsētas, izkliedētas pa reģionu, tika ieķīlātas Polijai. Tā kā parāds netika atdots, šīs 16 pilsētas ietilpa Polijā līdz par Polijas pirmajai dalīšanai 1772. gadā. Viduslaikos reģiona galvenais centrs bija Spišas pils, vēlāk tā bija Levoča, bet mūsdienās reģiona lielākā pilsēta ir Poprada. Spišas pils Vikikrātuvē par šo tēmu ir pieejami multivides faili. Skatīt: Spiša. Encyclopædia Britannica ieraksts (angliski)