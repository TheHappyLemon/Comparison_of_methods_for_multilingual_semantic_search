Henrijs Hetavejs (angļu: Henry Hathaway; dzimis 1898. gada 13. martā, miris 1985. gada 11. februārī) bija amerikāņu kinorežisors un producents. Vislabāk pazīstams kā vesternu režisors, kur galvenās lomas atveidoja Rendolfs Skots un Džons Veins. Vairākās viņa filmās tēloja Gērijs Kūpers. 1923. gadā sācis strādāt pie mēmajām filmām, esot režisoru Viktora Fleminga un Jozefa fon Šternberga asistents. Savu pirmo filmu, vesternu Heritage of the Desert, režisējis 1932. gadā. 1930. gadu sākumā režisējis vēl vairākus vesternus. Hetaveja 1935. gada piedzīvojumu filma "Bengālijas ulāna dzīve" (The Lives of a Bengal Lancer), ar Gēriju Kūperu galvenajā lomā, guva lielus panākumus un tika nominēta Amerikas Kinoakadēmijas balvai kategorijā "Labākā filma". Hetavejs arī par šo filmu saņēma savu vienīgo nomināciju kategorijā "Labākais režisors". 1930. gados režisējis arī tādas filmas kā Peter Ibbetson (1935), The Trail of the Lonesome Pine (1936), Souls at Sea (1937) un The Real Glory (1939). 1940. gadā strādājis 20th Century Fox ar studijas lielāko zvaigzni Taironu Paueru filmās Johnny Apollo un Brigham Young. Tāpat 1940. gadu sākumā veidojis filmas The Shepherd of the Hills (1941), Sundown (1941), Wing and a Prayer, The Story of Carrier X (1944) un Nob Hill (1945). 1940. gados bijis arī arī vairāku film noir žanra filmu režisors, kā The House on 92nd Street (1945), The Dark Corner (1946), 13 Rue Madeleine (1947), Kiss of Death (1947) un Call Northside 777 (1948). Vēlāk atgriezies pie piedzīvojumu filmu žanra ar filmām Down to the Sea in Ships (1949) un The Black Rose (1950). 1951. gadā režisējis biogrāfisko filmu par Ģenerāli Rommelu The Desert Fox: The Story of Rommel. Tai sekoja drāma Fourteen Hours (1951), kara komēdija You're in the Navy Now (1951), vesterns Rawhide (1951) un spiegu filma Diplomatic Courier (1952). Viena no Hetaveja zināmākajām filmām ir film noir žanra "Niagāra" (1953), kas bija Merilinas Monro izlaušanās loma. Karjeras turpinājumā režisējis vesternus Garden of Evil (1954), The Sons of Katie Elder (1965), Nevada Smith (1966), "Īstenā drošsirdība" (True Grit, 1969) un Shoot Out (1971), piedzīvojumu filmu ar Džonu Veinu un Sofiju Lorenu Legend of the Lost (1957) un komēdiju North to Alaska (1960). Bijis arī viens no filmas "Kā tika iekaroti Rietumi" (How the West Was Won, 1952) režisoriem. IMDb profils (angliski) AllMovie profils (angliski)