Trevi strūklaka (itāļu: Fontana di Trevi) ir strūklaka Romā, Itālijā. Tās projekta autors ir Nikola Salvi, darbu pabeidza Pjetro Braki. Uzcelta no 1732. līdz 1762. gadam. 26,3 m augsta un 49,15 m plata, šī ir lielākā baroka strūklaka pilsētā un viena no populārākajām pasaulē. Strūklakas centrā atrodas 5,8 metrus augsta ūdens dieva Okeāna statuja, ko veidojis Pjetro Braki. Trevi strūklaka ir populārs tūrisma objekts. Atrodas pie Poli pils (Palazzo Poli). Trevi strūklakā tika uzfilmēta Federiko Fellīni ikoniskā filmas "Saldā dzīve" (La dolce vita, 1960) aina, kurā piedalījās Anita Ēkberga un Marčello Mastrojanni. Pēc Mastrojanni nāves 1996. gadā strūklaka tika simboliski izslēgta un drapēta melnā krāsā aktiera piemiņai. Tiek uzskatīts, ka monētas iemešana strūklakā nozīmēs atgriešanos Romā. Katru dienu tajā tiek iemesti ap 3000 eiro. Šī nauda tiek izmantota, lai finansētu veikala nabadzīgajiem iedzīvotājiem celšanu. «Trevi Fountain». TreviFountain.net. Arhivēts no oriģināla, laiks: 2017. gada 10. septembrī. Skatīts: 2015. gada 29. martā. «Actor dies at age 72». The News (Boca Raton, Florida). Associated Press. 1996. gada 20. decembris. 4A. lpp. Skatīts: 2010. gada 1. janvāris.[novecojusi saite] Christopher Wiegand. Federico Fellini: ringmaster of dreams, 1920–1993. 83. lpp. ISBN 978-3-8228-1590-8. «Trevi coins to fund food for poor». BBC News. 2006. gada 26. novembris. Skatīts: 2010. gada 18. janvāris. Vikikrātuvē par šo tēmu ir pieejami multivides faili. Skatīt: Trevi strūklaka. Encyclopædia Britannica raksts (angliski)