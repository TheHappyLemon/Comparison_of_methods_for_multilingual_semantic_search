Sarmātijas jauktie meži jeb Sarmātiskie jauktie meži ir ekoreģions PA0436 mērenās joslas platlapju un jaukto mežu biomā saskaņā ar Pasaules Dabas Fonda klasifikāciju. Ietilpst Palearktikas bioģeogrāfiskajā valstībā. Šajā reģionā ietilpst visa Latvijas teritorija, un tas stiepjas no Zviedrijas dienviddaļas līdz Urālu kalniem. Ap 10% no ekoreģiona ietilpst aizsargājamās dabas teritorijās. Nosaukums radies no senajām sarmātu ciltīm, kuras galvenokārt apdzīvoja Eiropas dienvidaustrumu stepes dienvidos no šī reģiona, taču viņu teritorijas austrumi iekļāva arī reģiona austrumus. Mikloša Udvardi 1975. gada fitoģeogrāfisko zonu klasifikācijā tā ir Sarmātiskā floras province jeb Austrumeiropas floras province, un tās robežas ir atšķirīgas. Saskaņā ar to šai provincē neietilpst Latvijas rietumdaļa, kas attiecināma uz Centrāleiropas floras provinci. Šis ekoreģions atrodas Eiropā starp taigas boreālajiem mežiem ziemeļos un platlapju joslu dienvidos un aizņem aptuveni 846 100 km² Norvēģijas dienvidos, Zviedrijas dienvidos (izņemot vistālākos dienvidus), Somijas dienvidrietumos, Lietuvas ziemeļos, pilnībā Latviju un Igauniju, Baltkrievijas ziemeļos un Eiropas Krievijas centrālajā daļā. Tas robežojas ar Skandināvijas un Krievijas taigas ekoreģionu ziemeļos, Urālu tundras un taigu austrumos, Austrumeiropas meža stepēm dienvidaustrumos, Viduseiropas jauktajiem mežiem dienvidrietumos un Baltijas jūras jauktajiem mežiem rietumos. Ekoreģionu veido jaukti meži, kuri ir praktiskā robeža parastā ozola Quercus robur izplatībai uz ziemeļiem un parastās egles Picea abies izplatībai uz dienvidiem, plaši sastopamas priedes un bērzi. Purvs jauktā mežā Stokholmas apkārtnē. Norvēģija, ziema dižskābaržu mežā pie Larvīkas. Ekoreģiona Somijas daļā jauktajos mežos ir manāms skujkoku pārsvars. Dienvidu Igaunijas skujkoku un lapkoku meži pavasarī. "Sarmatic mixed forests". Encyclopedia of the Earth. Ekoreģionu karte Eric Dinerstein, David Olson, et al. (2017). An Ecoregion-Based Approach to Protecting Half the Terrestrial Realm, BioScience, Volume 67, Issue 6, June 2017, Pages 534–545; Supplemental material 2 table S1b. Outstanding semi-natural grassland sites in Latvia: biodiversity, management, restoration. Edited by Solvita Rūsiņa "Sarmatic mixed forests". Digital Observatory for Protected Areas. Vikikrātuvē par šo tēmu ir pieejami multivides faili. Skatīt: Sarmātijas jauktie meži. Ekoreģionu karte