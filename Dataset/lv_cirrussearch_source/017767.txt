Marfa ir maza pilsēta un apgabala centrs rietumu Teksasā, ASV. Marfa dibināta ap 1880. gadu kā dzelzceļa pietura. Pilsētas nosaukums aizņemts no personāža Dostojevska romānā "Brāļi Karamazovi". Otrā pasaules kara laikā Marfas apkaimē apmācīja tūkstošiem lidotāju, (tai skaitā kinoaktieri Robertu Stērlingu), kā arī daudzus ASV armijas mīnmetēju bataljonus. 1956. gadā Warner Bros. Marfā uzņēma filmu Gigants ar aktieriem Elizabeti Teilori un Džeimsu Dīnu. Mūsdienās Marfā apmetušies mākslinieki un attīstījies savdabīgs mākslas tūrisms. Uz Marfu ceļo, lai apskatītu saglabāto klasisko Teksasas mazpilsētas pilsētvidi un jauno mākslu. Amerikāņu minimālists Donalds Džads (Donald Judd) atjaunojis vairākas Marfas ēkas un apkārtnē izvietojis dažus savus darbus. Marfā ir vairākas mākslas iestādes un galerijas un apkārtnē joprojām notiek savdabīgi pasākumi. Piemēram, trīs vācu mākslinieki nopirkuši pamesto Lobos ciemu un rīko "kino festivālus". Citviet ir uzbūvēts paviljons lai naktī novērot noslēpumainās "Marfas gaismas". Marfas tuvumā ceļ "Garās tagadnes pulksteni", kas arī saukts par 10 000 gadu pulksteni un par pasaules lēnāko datoru. Marfas mākslas galerijas līdzīpašnieks Vilis Inde angliski iztulkojis Raiņa lugu "Zelta zirgs". Pie Marfas ASV drošības iestādes izvietojušas dirižabli pret kontrabandistiem. https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022. [1] Par Marfas nosaukumu (angliski) [2] Arhivēts 2007. gada 25. septembrī, Wayback Machine vietnē. Tūrisms (angliski) [3] Bohēma Marfā (angliski) [4] Chinati muzejs Marfā (angliski) [5] Arhivēts 2013. gada 8. janvārī, Wayback Machine vietnē. Indejacobs mākslas galerija [6] Vācieši nopērk Lobos (angliski) [7] Arhivēts 2013. gada 2. aprīlī, Wayback Machine vietnē. Vāciešu kino pie Marfas (angliski) [8] Arhivēts 2013. gada 21. janvārī, Wayback Machine vietnē. Par Marfas kino festivālu (angliski) [9] Par Marfas gaismām (angliski) [10] The Long Now Foundation (angliski) *[11] Raksts: "10 000 gadu laiks" (angliski) Clock Of The Long Now: Time And Responsibility: The Ideas Behind The World's Slowest Computer; Stewart Brand ISBN 9780465007806 [12] Arhivēts 2016. gada 22. jūlijā, Wayback Machine vietnē. Zelta zirgs (angliski) [13] Aerostat (angliski) Vikikrātuvē par šo tēmu ir pieejami multivides faili. Skatīt: Marfa,Teksasa.