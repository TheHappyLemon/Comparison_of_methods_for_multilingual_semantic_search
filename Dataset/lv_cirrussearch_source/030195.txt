Kounotori 5 (japāņu: こうのとり5号機 — ‘Baltais stārķis 5’) jeb HTV-5 bija Japānas kravas kosmosa kuģis no H-II Transfer Vehicle sērijas Starptautiskās kosmosa stacijas (SKS) apgādei. Tas palaists 2015. gada augustā. Novadīts no orbītas 2015. gada septembrī. Ar HTV-5 stacijā nogādāja aptuveni 6057 kg derīgās kravas, no tās aptuveni 5 t hermētiskajā sekcijā un 1 t nehermētiskajā nodalījumā. Hermētiskajā sekcijā atradās iekārtas stacijai, zinātniskie eksperimenti, pārtika un lietas apkalpei 242 īpašās somās Cargo Transfer Bags (CTBs). Kosmosa kuģis veda 600 kg ūdeni. Uz SKS tika nogādātas sistēmu komponentes: UPA Fluids Control and Pump Assembly (FCPA), WPA Multifiltration Beds (WFB), Simplified Aid for EVA Rescue (SAFER). Zinātnisko eksperimentu aprīkojums: Mouse Habitat Unit (MHU), Electrostatic Levitation Furnace (ELF), Multi-Purpose Small Payload Rack 2 (MSPR-2), Exposed Experiment Handrail Attachment Mechanism (ExHAM 2), NanoRacks External Platform (NREP). Ar kosmosa kuģi hermētiskajā sekcijā atgādāti arī astoņpadsmit nanopavadoņi. Nehermētiskajā sekcijā atradās augstas enerģijas astronomiskā observatorija Calorimetric Electron Telescope (CALET) ar masu 650 kg. Tā paredzēta arī tumšās matērijas meklēšanai. Starts notika 2015. gada 19. augustā 11:50:49 UTC no Tanegasimas kosmosa centra Yoshinobu starta kompleksa (LA-Y) otrā starta laukuma ar nesējraķeti H-IIB. 24. augustā kosmosa kuģis tuvojās un saslēdzās ar SKS. 10:29 UTC stacijas manipulators, kuru vadīja Kimija Jui, satvēra Kounotori 5. Pēc tam kuģis tika pārvietots uz Harmony moduļa pret Zemi vērsto pieslēgvietu. Pievienošanas operācija beidzās 17:28 UTC. Lūkas tika atvērtas 25. augustā 10:24 UTC. 25. augustā 02:27 UTC no Kounotori nehermētiskās sekcijas ar stacijas manipulatoru Canadarm2 tika izņemta vaļējā palete. Tad to pārņēma Japānas manipulators un pārvietoja uz Kibo vaļējo platformu. 14:29 UTC Japānas manipulators no paletes noņēma CALET iekārtu un novietoja uz Kibo vaļējās platformas 9. porta. Kounotori 5 atvienoja no stacijas 28. septembrī ar stacijas manipulatoru, kuru vadīja Kimija Jui un asistēja Čells Lindgrēns. HTV-5 no robotrokas tika atlaists 16:53 UTC. 29. septembrī HTV-5 veica vairākas dzinēju iedarbināšanas, nogāja no orbītas un iegāja Zemes atmosfērā. Kravas kuģa lielākās daļas aptuveni 20:33 UTC sadega virs Klusā okeāna dienviddaļas. «HTV-5 Cargo Overview». Arhivēts no oriģināla, laiks: 2015. gada 27. augustā. Skatīts: 2015. gada 29. augustā. Japanese HTV supply carrier reaches space station STEPHEN CLARK, SPACEFLIGHT NOW, 2015-08-24, (angliski) HTV supply ship sets course for re-entry STEPHEN CLARK, SPACEFLIGHT NOW, 2015-09-28, (angliski) HTV5 Mission JAXA (angliski) HTV-5 Mission Updates spaceflight101.com - Patrick Blau (angliski)