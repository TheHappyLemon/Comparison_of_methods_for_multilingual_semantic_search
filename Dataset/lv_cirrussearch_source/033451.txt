Luijs Betbeders (franču: Louis Betbeder; 1901. gada 29. augusts Orleāna — 1986. gada 5. maijs Parīze) bija Francijas šahists un inženieris. Šahu iemācījies spēlēt tikai 20 gadu vecumā, kad gatavojies eksāmeniem Sorbonnā. 1925. gadā slimības laikā iepazinies ar Aleksandra Aļehina grāmatu par 1924. gada Ņujorkas šaha turnīru. Izlasītā ietekmē uzvarējis 1925. gada Francijas šaha čempionāta blakusturnīrā. Vēlākajos gados piedalījies daudzos Francijas šaha čempionāta finālos, labākos rezultātus sasniedzot 1928. un 1946. gadā, kad izcīnījis sudraba medaļas. Pārstāvējis Francijas komandu lielākajos komandu šaha turnīros: Pasaules šaha olimpiādēs piedalījies 7 reizes (1927-1935). Individuālajā vērtējumā izcīnījis sudraba (1933) medaļu; neoficiālajā Pasaules šaha olimpiādē piedalījies 1936. gadā. Bijis pazīstams arī kā šaha turnīru tiesnesis. FIDE 1967. gadā Betbederam piešķīrusi starptautiskā arbitra nosaukumu. Pēc profesijas bijis inženieris. Strādājis Parīzes transporta uzņēmumā RATP (franču: Régie Autonome des Transports Parisiens), kas apkalpo Parīzes transportu un Parīzes metro. Aizņemtība pamatdarbā un ģimenē liegušas Betbederam pilnībā attīstīt savu šahista karjeru. OlimpBase :: Men's Chess Olympiads :: Louis Betbeder Matibet OlimpBase :: unofficial Chess Olympiads :: Louis Betbeder Matibet Louis Betbeder Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)