Dmitrijs Pestunovs (krievu: Дмитрий Пестунов, dzimis 1985. gada 22. janvārī) ir Krievijas hokejists, spēlē uzbrucēja pozīcijā. Kopš 2022. gada Pestunovs pārstāv Latvijas čempionāta komandu HK Liepāja. 2003. gada NHL draftā Pestunovu ar kopējo 80. numuru trešajā kārtā izvēlējās Fīniksas "Coyotes". Iepriekš spēlējis Krievijas Superlīgas komandās Magņitogorskas "Metallurg" un Maskavas "Spartak", KHL komandas Omskas "Avangard", Čeļabinskas "Traktor", Maskavas "Dinamo" un Jekaterinburgas "Avtomobilist", Erste Liga komandās Gyergyói HK un DEAC, kā arī Baltkrievijas Ekstralīgas komandā Saļihorskas "Šahtjor". Ar "Metallurg" komandu 2006. gadā ieguvis Špenglera kausu un 2007. gadā uzvarējis Superlīgā, bet ar "Dinamo" komandu 2012. un 2013. gadā uzvarējis KHL. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)