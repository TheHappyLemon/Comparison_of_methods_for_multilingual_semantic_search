Magaljanesas province (spāņu: Provincia de Magallanes) ir viena no Čīles Magaljanesas reģiona provincēm valsts dienvidos. Provinces centrs un vienīgā pilsēta ir Puntaarenasa. Aizņem kontinentālās Dienvidamerikas pašus dienvidus ar Rjesko salu un Bransvikas pussalu, kā arī Ugunszemes arhipelāga rietumu daļu Magelāna šauruma krastā. Robežojas pa sauszemi rietumos ar Čīles Ultima Esperansas provinci, bet ziemeļos — ar Argentīnas Santakrusas provinci. Province administratīvi dalās četrās komūnās: Puntaarenasa (Punta Arenas) dienvidos (17846.3 km², 131 592 iedzīvotāji) ar centru Puntaarenasas pilsētā. Laguna Blanka (Laguna Blanca) ziemeļos (3695.6 km², 274 iedzīvotāji) ar centru Viljas Tevelčes ciemā. Rioverde (Río Verde) rietumos (17 248 km², 617 iedzīvotāji). Sangregorio (San Gregorio) ziemeļaustrumos (6883,7 km², 799 iedzīvotāji) ar centru Puntadelgadas pilsētiņā. Vikikrātuvē par šo tēmu ir pieejami multivides faili. Skatīt: Magaljanesas province.