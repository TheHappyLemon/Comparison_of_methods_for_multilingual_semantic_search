Antiļu salas (angļu: Antilles, spāņu: Antillas, franču: Antilles, nīderlandiešu: Antillen) ir ap 4000 kilometru gara salu virkne Ziemeļamerikā, kas no ziemeļiem un austrumiem ieskauj Karību jūru, atdalot to no Atlantijas okeāna un Meksikas līča. Iedalās Lielajās Antiļu salās un Mazajās Antiļu salās. Dažkārt pie Antiļu salām pieskaita Bahamu Salas. Ģeogrāfiski Antiļu salas tiek uzskatītas par Ziemeļamerikas reģionu. Kulturālā un lingvistiskā ziņā arhipelāga lielākās valstis — Kuba, Dominikāna un Puertoriko, kā arī daļa no Mazajām Antiļu salām, pieder pie Latīņamerikas. Ģeoloģiskā ziņā Lielās Antiļu salas veidojas no kontinentāliem iežiem, bet Mazās Antiļu salas lielākoties ir relatīvi jaunas vulkāniskas vai koraļļu salas. Antiļu salas 1492. gadā atklāja Kristofors Kolumbs. Nosaukums cēlies no leģendārās Antilijas salas, kas viduslaikos tika zīmēta kartēs starp Kanāriju salām un Indiju. Pēc Kolumba ekspedīcijas jaunatklātās zemes dēvēja par Rietumindiju, bet vēlāk, kad atklājās, ka zeme veidojas no daudzām salām, tās sāka saukt par Antiļām, bet to ieskauto Karību jūru nereti dēvē par Antiļu jūru.  Kuba Haiti jeb Espanjola  Haiti  Dominikāna  Jamaika  Puertoriko (ASV)  Kaimanu Salas (Apvienotā Karaliste) Navasa (ASV)  Angilja (Apvienotā Karaliste)  Antigva un Barbuda Antigva Barbuda Redonda  Aruba (Nīderlandes Karaliste)  Barbadosa  Britu Virdžīnas (Apvienotā Karaliste)  Dominika  Grenāda  Gvadelupa (Francija) Karību Nīderlande (Nīderlande) Bonaire Sintēstatiusa Saba  Kirasao (Nīderlandes Karaliste)  Martinika (Francija)  Montserrata (Apvienotā Karaliste)  Senbartelmī (Francija)  Sentkitsa un Nevisa Sentkitsa Nevisa  Sentlūsija Senmartēna  Senmartēna (Francija)  Sintmārtena (Nīderlandes Karaliste)  Sentvinsenta un Grenadīnas  TTO Tobāgo Trinidāda  ASV Virdžīnas (ASV)  Venecuēla Federālie valdījumi Nueva Esparta Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 50. lpp. Vikikrātuvē par šo tēmu ir pieejami multivides faili. Skatīt: Antiļu salas. Krievijas Lielās enciklopēdijas raksts (krieviski)