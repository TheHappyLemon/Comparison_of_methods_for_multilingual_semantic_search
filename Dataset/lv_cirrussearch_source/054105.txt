Luiss Enrike Martiness Garsija (spāņu: Luis Enrique Martínez García; dzimis 1970. gada 8. maijā Hihonā, Spānijā) ir spāņu futbola treneris un bijušais futbolists. Bijis daudzpusīgs spēlētājs, varēja spēlēt gan pussarga, gan uzbrucēja pozīcijā, bijis Spānijas futbola izlases dalībnieks. Kopš 2023. gada jūlija ir Francijas Ligue 1 kluba Parīzes "Saint-Germain" galvenais treneris. Karjeru sāka dzimtās pilsētas klubā Hihonas "Sporting". 1991. gadā pievienojās Madrides "Real". Ar šo klubu 1993. gadā uzvarēja Spānijas Karaļa kausa izcīņā un 1995. gadā kļuva par Spānijas čempionu. 1996. gadā pārgāja uz FC Barcelona. Tajā aizvadīja astoņas sezonas. Šajā laikā divreiz kļuva par Spānijas čempionu (1997–98, 1998–99), divreiz par Spānijas Karaļa kausa ieguvēju (1997, 1998), bet 1997. gadā ar komandu izcīnīja UEFA Kausu ieguvēju kausu un UEFA Superkausu. Spānijas izlasē debitēja 1991. gada 17. aprīlī draudzības spēlē pret Franciju. Izlases sastāvā ir piedalījies 1994., 1998. un 2002. gada FIFA Pasaules kausa finālturnīros, kā arī 1996. gada Eiropas čempionātā. Kopumā izlases rindās aizvadījis 62 spēles un guvis 12 vārtus. 1992. gada vasaras olimpiskajās spēlēs Barselonā izcīnīja zelta medaļu. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. Trenera karjeru sāka 2008. gadā kā FC Barcelona B komandas treneris. 2011. gada jūnijā kļuva par Itālijas A sērijas kluba AS Roma galveno treneri. Komanda 2011.—2012. gada sezonā ierindojās 7. vietā A sērijā un neiekļuva Eirokausos, Luiss Enrike nolēma pēc sezonas amatu atstāt. 2013. gada jūnijā kļuva par galveno treneri Spānijas klubā Celta. Savā vienīgajā sezonā ar šo klubu ieņēma 9. vietu La Liga un pēc sezonas beigām tika apstiprināts FC Barcelona galvenā trenera amatā. Barselonas klubā nostrādāja trīs sezonas — līdz 2017. gadam. Šajā laikā divas reizes izcīnīja Spānijas čempiontitulu, uzvarot La Liga (2015. un 2016. gadā), trīsreiz uzvarēja Spānijas Karaļa kausa izcīņā, 2014.—2015. gada sezonā triumfēja UEFA Čempionu līgā. Pa reizei izcīnīja arī Spānijas superkausu, UEFA Superkausu un uzvarēja FIFA Klubu Pasaules kausā. FIFA atzina Luisu Enriki par 2015. gada labāko treneri. 2018. gada jūlijā kļuva par Spānijas izlases galveno treneri. 2019. gada jūnijā personisku iemeslu dēļ amatu atstāja, viņā vietā stājās Roberts Moreno. Tā paša gada 19. novembrī atgriezās Spānijas izlases galvenā trenera amatā. 2022. gada Pasaules kausa izcīņā Luisa Enrikes vadītā komanda zaudēja astotdaļfinālā ar rezultātu 3:0 pēcspēles 11 metru sitienos pret Maroku. Pēc šīs spēles Enrike atkāpās no amata. 2023. gada jūlijā kļuva par Ligue 1 kluba Parīzes "Saint-Germain" galveno treneri. Real Madrid Spānijas La Liga: 1994–95 Copa del Rey: 1992–93 Supercopa de España: 1993 Barcelona Spānijas La Liga: 1997–98, 1998–99 Copa del Rey: 1996–97, 1997–98 Supercopa de España: 1996 UEFA Kausu ieguvēju kauss: 1996–97 UEFA Superkauss: 1997 Spānija Vasaras olimpiskās spēles zelta medaļa: 1992 Individuālie sasniegui FIFA 100 Barcelona Spānijas La Liga: 2014–15, 2015–16 Copa del Rey: 2014–15, 2015–16, 2016–17 Supercopa de España: 2016 UEFA Čempionu līga: 2014–15 UEFA Superkauss: 2015 FIFA Klubu Pasaules kauss: 2015 Individuālie sasniegumi La Liga gada labākais treneris: 2015 FIFA Pasaules gada labākais treneris: 2015 «Luis Enrique, footballer». eu-football.info (angļu). Skatīts: 2020. gada 6. septembrī. «Pele's list of the greatest». bbc.co.uk (angļu). 2004. gada 4. martā. Skatīts: 2020. gada 6. septembrī. «Barcelona's Luis Enrique named FIFA World Coach of the Year». espn.com (angļu). 2016. gada 11. janvārī. Skatīts: 2020. gada 6. septembrī. «Luis Enrique: Spain manager quits after 11 months». bbc.com (angļu). 2019. gada 19. jūnijā. Skatīts: 2020. gada 6. septembrī. «Luiss Enrike atgriežas Spānijas izlases galvenā trenera postenī». sportacentrs.com. 2019. gada 19. novembrī. Skatīts: 2020. gada 6. septembrī. «La RFEF agradece a Luis Enrique su trabajo al frente de la Selección nacional». sportacentrs.com (spāņu). 2022. gada 8. decembris. Skatīts: 2023. gada 5. jūlijā. «Pie Francijas futbola milža PSG stūres stājās spāņu speciālists Enrike». sportacentrs.com. 2023. gada 5. jūlijs. Skatīts: 2023. gada 5. jūlijā. Vikikrātuvē par šo tēmu ir pieejami multivides faili. Skatīt: Luiss Enrike. Olympedia profils (angliski) Munzüger Sport profils (vāciski) WorldFootball profils (angliski) Soccerbase spēlētāja profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)