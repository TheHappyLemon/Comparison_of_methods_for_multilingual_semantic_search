Šis raksts ir par ciemu Krievijā. Par pilsētu ASV skatīt rakstu Bilingsa. Bilingsa (krievu: Биллингс) vai Valkarana (čukču: Валӄаран) ir ciems Krievijas ziemeļaustrumos, Čukotkas autonomā apvidus Čaunas rajonā. Izvietojies Austrumsibīrijas jūras dienvidaustrumu krastā uz ap 300 m platas zemes strēles starp jūru un Valkakinmanki lagūnu. Kā čukču sezonāla apmetnes vieta Valkarana (Валӄаран — ‘mājoklis no vaļu žokļiem’) zināma kopš 19. gadsimta. 1935. gadā apmetnes vietā ierīkoja Misbillingsas polārstaciju, kas nosaukta pēc 13 km uz austrumiem esošā Bilingsa raga. Pie meteostacijas sāka veidoties apdzīvota vieta, kuru 1954. gadā izveidoja par Valkarajas ciema padomes centru. Ciemā ir sākumskola, bērnudārzs, medpunkts, pasts, bibliotēka, elektrostacija. Gar ciemu iet ziemas autoceļš no rajona centra Pevekas uz kalnraču ciematu Komsomoļsku, reizi mēnesī uz Peveku lido helikopters. https://go-pevek.ru/%D0%BE-%D0%B3%D0%BE%D1%80%D0%BE%D0%B4%D1%81%D0%BA%D0%BE%D0%BC-%D0%BE%D0%BA%D1%80%D1%83%D0%B3%D0%B5-%D0%BF%D0%B5%D0%B2%D0%B5%D0%BA/%D0%BE%D0%B1-%D0%BE%D0%BA%D1%80%D1%83%D0%B3%D0%B5. «Информация о городском округе Певек. Рыткучи». Arhivēts no oriģināla, laiks: 2020. gada 24. jūlijā. Skatīts: 2021. gada 20. martā. «Меновщиков Г. А. Местные названия на карте Чукотки. Краткий топонимический словарь». Arhivēts no oriģināla, laiks: 2016. gada 4. augustā. Skatīts: 2021. gada 20. martā. Морская гидрометеорологическая станция Мыс Биллингса Пир белых медведей