Anamarija Lampiča (slovēņu: Anamarija Lampič; dzimusi 1995. gada 17. jūnijā Ļubļanā) ir slovēņu biatloniste un distanču slēpotāja. Karjeras sākumā startēja distanču slēpošanā. 2012. gada Pasaules čempionātā junioriem Erzurumā izcīnīja bronzas medaļu stafetē. Piedalījusies 2012. gada ziemas jaunatnes olimpiskajās spēlēs Insbrukā, kur izcīnīja sudraba medaļu 5 km distancē klasiskajā stilā. Pasaules kausa sacensībās distanču slēpošanā debitēja 2013. gada 21. decembrī, ieņemot 51. vietu sprinta kvalifikācijā. Pirmos PK punktus ieguva 2015. gada janvārī Otepē sprintā klasiskajā stilā, iekļūstot pusfinālā un ierindojoties 11. vietā. Pirmo reizi Pasaules čempionātā piedalījās 2015. gadā Fālunā. 2017. gada 3. februārī Phjončhanā sprintā klasiskajā stilā izcīnīja savu pirmo uzvaru PK posmos. Piedalījās 2018. gada ziemas olimpiskajās spēlēs. Labāko rezultātu individuāli sasniedza sprintā, ieņemot 7. vietu, bet komandu sprintā ieguva 6. vietu. 2019. gada Pasaules čempionātā kopā ar Katju Višnaru izcīnīja sudraba medaļu komandu sprintā. 2019.—2020. gada Pasaules kausa sprinta disciplīnas kopvērtējumā izcīnīja 3. vietu. 2021. gada Pasaules čempionātā izcīnīja divas bronzas medaļas — individuālajā un komandu sprintā. 2022. gada ziemas olimpiskajās spēlēs Pekinā iekļuva sprinta pusfinālā, distances kopvērtējumā ieņemot 12. vietu, 10 km distancē klasiskajā stilā ieņēma 17. vietu. Kopā ar Evu Urevcu startēja arī komandu sprintā (14. vieta). 2022. gada maijā pieņēma lēmumu pāriet uz biatlonu. IBU kausā debitēja 2022. gada 29. novembrī Idrē ar 6. vietu sprintā, veicot četrus soda apļus. 8. decembrī viņa debitēja Pasaules kausā biatlonā, ar trim soda apļiem izcīnot piekto vietu un uzrādot ātrāko slēpošanas laiku. «Lampic & Retivykh notch first World Cup wins in PyeongChang». fis-ski.com (angļu). 2017. gada 3. februārī. Skatīts: 2021. gada 8. martā. «Cup Standings». fis-ski.com. Skatīts: 2021. gada 8. martā. «Lampič makes switch from cross-country to biathlon». sloveniatimes.com (angļu). 2022. gada 16. maijs. Arhivēts no oriģināla, laiks: 2022. gada 9. decembrī. Skatīts: 2022. gada 9. decembrī. «Johansen and Stroemsheim win opening Sprints in Idre Fjall». biathlonworld.com (angļu). 2022. gada 29. novembris. Skatīts: 2022. gada 9. decembrī. «Former cross-country star impressed in her debut: – Incredibly impressive». postsen.com (angļu). 2022. gada 8. decembris. Skatīts: 2022. gada 9. decembrī. Vikikrātuvē par šo tēmu ir pieejami multivides faili. Skatīt: Anamarija Lampiča. Olympedia profils (angliski) IBU profils (angliski) FIS profils (distanču slēpošana) (angliski)