Hyundai Wia grupa ir Hyundai Motor Group biedrs, kuru dēvē par otro lielāko automobiļu detaļu ražotāju Dienvidkorejā. Hyundai Wia ražo automašīnu dzinējus (Alpha, Gamma, Kappa un Nu) un piegādā tos Hyundai Motor grupai un Kia Motors. Šobrīd „auto moduļi” veido lielāko daļu no uzņēmuma pārdošanas apjoma. Kompānija ražo 1,7 miljonu šasijas riepu ass moduļus, tās piegādājot iekšzemes ražošanas līnijām Hyundai Motor un Kia Motors. Hyundai Wia ražo arī darbgaldus (t.s. mašīnas, kas rada mašīnas), iekļaujot CNC virpas, vertikālās/horizontālās apstrādes centrus un urbšanas iekārtas, radot iekārtas ar augstiem produktivitātes un darba efektivitātes rādītājiem. Spējot saražot 1800 darbgaldus gadā, pašlaik darbojas divas ražošanas rūpnīcas Čangvonā un Žangjdžagangā, Dzjansu provincē Ķīnā. Žangjdžagangas pilsētas rūpnīcas darbība pašlaik tiek vērsta uz Ķīnas tirgu. Grupas galvenā mītne un ražotne atrodas Dienvidkorejas dienvidaustrumu daļā, rūpniecības pilsētā Čangvonā. Šīs uzņēmuma ražotnes platība ir 14 hektāri, kurā tiek nodarbināts ap 1100 darbiniekiem. Kopš tās iekļaušanas Hyundai automobiļu ražošanas grupā, Hyundai Wia ir kļuvusi par grupas galveno filiāli auto daļu ražošanā. Uzņēmums šobrīd koncentrējas uz auto detaļu un sastāvdaļu ražošanu, ieskaitot auto ritošo daļu un transmisijas sistēmu. Attīstot savu pieredzi autobūves jomā, Ķīnā tika izveidota metāla liešanas un dzinēju rūpnīca. Mūsdienās Hyundai Wia grupa ir sasniegusi atpazīstamību kā pasaules mēroga atzīts preču zīmols, kura atpazīstamību pasaulē nodrošina Hyundai auto industrijas panākumi. 2010. gadā uzņēmums ierindojās kā 45. labākais pasaules auto detaļu ražotājs. Hyundai Wia savu darbību sāka kā Kia iekārtu ražotājs 1976. gadā. 1977. gadā tas uzsāka darbgaldu ražošanu, bet 1979. gadā - automašīnu pārnesuma kārbu ražošana. 1999. gadā Hyundai Wia tika iekļauta Hyundai auto ražotāju grupā. Pēc divu Korejas vadošo virpošanas un frēzēšanas aprīkojumu ražotāju - KIA Heavy Industries un Hyundai Machine Tools - apvienošanās 2005. gadā izveidojās Hyundai-Kia Automotive Group, kļūstot par lielāko šāda veida ražotāju Dienvidkorejā un ieņemot vietu starp pasaules vadošajiem virpošanas un frēzēšanas aprīkojuma ražotājiem. 1983. gadā tika izstrādāts pirmais apstrādes centrs Dienvidkorejā. 1985. gadā nodibināts TSCL. 1986. gadā tika pārņemta un apvienota Korejas Chang-won Works un nodibināts „KIA Machine Technology” institūts. 1988. gadā pabeidza izmēģinājuma ražošanas testa centru, bet 1989. gadā nodibināta ASV filiāle. 1990. gadā tika pabeigts An-San Ban-wol Works. 1992. gadā tika atvērts iekšējā personāla apmācības centrs. 1993. gadā tika pārsniegts viena miljona saražoto pārnesuma kārbu apjoms, kas paredzēts komerciālajam transportam. 1994. gadā tika sarīkota ražošanas iekārtu izstāde.