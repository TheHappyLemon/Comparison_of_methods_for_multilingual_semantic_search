Ēriks Kristensens (angļu: Erik Christensen; dzimis 1983. gada 17. decembrī) ir kanādiešu hokejists, centra uzbrucējs. Pašlaik (2014) hokejists spēlē Zviedrijas hokeja līgas kluba HV 71 sastāvā. Spēlētāja karjeru uzsākot WHL kluba Kemlūpas "Blazers" sastāvā, profesionāļa karjeru Kristensens uzsāka 2004.—05. gada sezonā AHL kluba Skrentonas "Penguins" rindās. Nākamajā sezonā Kristensens debitēja NHL, aizvadot 33 spēles Pitsburgas "Penguins" rindās. Jau nākamajā sezonā Kristensens nostiprinājās "Penguins" sastāvā, taču 2007.—08. gada sezonas vidū tika aizmainīts uz Atlantas "Thrashers" vienību. 2008.—09. gada sezonā Kristensens nonāca Anahaimas "Ducks" rindās, taču pēc gada tika aizmainīts jau uz Ņujorkas "Rangers" vienību. 2011.—12. gada sezonas vidū Ēriks tika aizmainīts uz Minesotas "Wild", tās sastāvā noslēdzot sezonu. 2012. gada vasarā Kristensens noslēdza viena gada līgumu ar KHL komandu Prāgas "Lev". "Lev" sastāvā hokejists uzsāka arī 2013.—14. gada sezonu, taču drīz vien pārcēlās uz Zviedrijas hokeja līgas vienību HV 71. Eliteprospects profils (angliski) Internet Hockey Database profils (angliski) Hockey-Reference profils (angliski)