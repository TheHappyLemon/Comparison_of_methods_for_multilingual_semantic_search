Leivera kauss (angļu: Laver Cup) ir starptautisks vīriešu tenisa turnīrs, kas notiek kopš 2017. gada slēgtos kortos starp Eiropas izlasi un Pasaules izlasi (pēdējā sastāv no ārpuseiropas valstu spēlētājiem). Katru gadu notiek divas nedēļas pēc ASV atklātā čempionāta noslēguma, un norises vieta katru gadu mainās. Spēlētāji saņem garantētas dalības izmaksas atkarībā no ranga, turklāt katrs uzvarētāju komandas dalībnieks saņem $250 000 naudas balvu. Turnīra rezultāti netiek ņemti vērā ATP reitinga aprēķinā. Sacensībās piedalās seši Eiropas tenisisti un seši tenisisti, kas pārstāv pārējo pasauli. Trīs no sešiem spēlētājiem kvalificējas, pamatojoties uz viņu ATP vienspēļu rangu pirmdien pēc Francijas atklātā čempionāta jūnijā. Trīs ir "kapteiņa izvēles", par kurām tiek paziņots līdz ASV atklātā čempionāta sākumam augustā. Trīs dienu laikā tiek aizvadītas 12 spēles (9 vienspēles un 3 dubultspēles), par uzvaru katrā pirmās dienas spēlē komanda saņem 1 punktu, katra uzvara otrās dienas spēlēs ir 2 punktu vērtība, trešajā dienā katra uzvara nes 3 punktus. Katram spēlētājam ir jāaizvada vismaz viena vienspēle un vismaz četriem no sešiem komandas dalībniekiem ir jāpiedalās dubultspēlēs. Visi mači tiek spēlēti līdz diviem uzvarētiem setiem, ja vajadzīgs trešais sets, tas tiek izspēlēts taibreika formātā līdz 10 punktiem. Ja mača noslēgumā rezultāts ir neizšķirts (12:12), uzvarētāju nosaka papildu dubultspēle, kurā piedalās jebkuri divi katras komandas dalībnieki. Turnīrs nosaukts leģendārā Austrālijas tenisista Roda Leivera vārdā, kurš tiek plaši uzskatīts par vienu no labākajiem spēlētājiem sporta vēsturē. Pirmā Leivera kausa izcīņa notika Prāgā no 2017. gada 22. līdz 24. septembrim, O2 arēnā. Eiropas izlase uzvarēja Pasaules izlasi ar 15:9. Otrā Leivera kausa izcīņa notika Čikāgā no 2018. gada 21. līdz 23. septembrim. Eiropas izlase uzvarēja Pasaules izlasi ar 13–8. Trešā Leivera kausa izcīņa notika Ženēvā no 2019. gada 20. līdz 22. septembrim. Eiropas izlase uzvarēja Pasaules izlasi ar 13−11. Ceturtā Leivera kausa izcīņa notika Bostonā no 2021. gada 24. līdz 26. septembrim. Sākotnēji tas bija paredzēts 2020. gada septembrī, taču COVID-19 pandēmijas dēļ tas tika atlikts, lai izvairītos no pārklāšanās ar 2020. gada Francijas atklāto čempionātu, kas arī tika pārcelts. Eiropas izlase uzvarēja Pasaules izlasi ar 14−1. Pamatraksts: 2022. gada Leivera kauss Piektā Leivera kausa izcīņa notika Londonā no 2022. gada 23. līdz 25. septembrim. Pirmo reizi Pasaules izlase pieveica Eiropas izlasi ar 13−8. Šai turnīrā atzīmēja Rodžera Federera aizziešanu no profesionālā tenisa. nr = nav rangā Federers un Nadals 1. dienā aizvadīja tikai dubultspēli, un no 2. dienas viņus aizstāja Beretīni un Norijs. 2023. gada Leivera kauss bija sestais vīriešu tenisa turnīrs starp Eiropas un pārējās pasaules komandām. No 22. līdz 24. septembrim tas notika iekštelpu cietā seguma laukumā Rogers Arena Vankūverā, Kanādā. Pasaules izlase pieveica Eiropas izlasi ar 13−2. Vienspēļu rangs uz 2023. gada 18. septembri Deivisa kauss Hopmana kauss «In Laver Cup’s Debut, Europe Towers Over the World». New York Times. 2017-09-21. Arhivēts no oriģināla, laiks: 2018-07-16. Skatīts: 2017-10-06. Christopher Clarey. «A Promising Debut for the Laver Cup, Buoyed by Two Timeless Stars». The New York Times (angļu), 2017-09-24. ISSN 0362-4331. Arhivēts no oriģināla, laiks: 2020-11-12. Skatīts: 2017-10-06. «How Laver Cup Works». Laver Cup. Skatīts: 2021-09-23. «Laver Cup Boston 2020 moved to 2021». Laver Cup. 2020-04-17. «Roger Federer bids emotional farewell in doubles defeat alongside Rafael Nadal». The Guardian. 2022. gada 24. septembris. Vikikrātuvē par šo tēmu ir pieejami multivides faili. Skatīt: Leivera kauss. Oficiālā tīmekļa vietne