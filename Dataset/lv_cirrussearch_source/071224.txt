Pāvels Durovs (krievu: Павел Валерьевич Дуров; dzimis 1984. gada 10. oktobrī Ļeņingradā) ir krievu izcelsmes uzņēmējs, kurš pazīstams ar sociālo tīklu vietnes VKontakte un lietotnes Telegram dibināšanu. 2022. gadā saskaņā ar žurnālu Forbes viņš tika atzīts par bagātāko cilvēku Apvienotajos Arābu Emirātos. 2023. gada februārī izdevums Arabian Business viņu nosauca par ietekmīgāko uzņēmēju Dubaijā. 2014. gada 16. aprīlī Pāvels Durovs paziņoja, ka 2013. gada 13. decembrī Krievijas Federālais drošības dienests pieprasīja tīkla vadībai nodot Eiromaidana grupas organizatoru personisko informāciju, bet viņš atteicās to darīt. Decembrī tika noslēgts darījums par uzņēmuma daļu pārdošanu. Pēc viņa teiktā, Krievijas jurisdikcija neattiecas uz Ukrainas sociālā tīkla VKontakte lietotājiem. Durovs arī norādīja, ka Ukrainas lietotāju datu izplatīšana būtu ne tikai likuma pārkāpums, bet arī noziegums miljoniem lietotāju no Ukrainas priekšā. 2014. gadā viņš pameta Krieviju un paziņoja, ka neplāno atgriezties. Kopš 2017. gada viņš dzīvo Dubaijā, kur atrodas Telegram galvenais birojs. Papildus Krievijas pasei viņam ir arī Sentkitsas un Nevisas pase, kuru viņš saņēma pēc investīcijām šīs valsts ekonomikā. Durovs 2021. gada augustā naturalizējās kā AAE un Francijas pilsonis, līdz ar to viņam ir Eiropas Savienības pilsonība. Forbes Middle East. «With $15.1B, Pavel Durov Is The Richest And Youngest Billionaire In The Middle East». Forbes ME (en-US). Skatīts: 2024-02-07. «Основатель «ВКонтакте» сообщил о требовании ФСБ передать данные по группам Евромайдана». Новости Татарстана и Казани - Татар-информ (ru-RU). Skatīts: 2024-02-07. «Дуров объяснил продажу доли во «ВКонтакте» конфликтом с ФСБ». Forbes.ru (krievu). 2014-04-17. Skatīts: 2024-02-07. «Театр Дурова: почему основатель «ВКонтакте» проиграл битву за социальную сеть». Forbes.ru (krievu). 2014-03-20. Skatīts: 2024-02-07. «Паспорт как у Дурова: страны Карибского бассейна снизили цены на гражданство из-за пандемии». Forbes.ru (krievu). 2020-07-12. Skatīts: 2024-02-07. John Hyatt. «Dubai’s Jumeirah Islands Welcomes A New Resident: Telegram’s Billionaire Founder». Forbes (angļu). Skatīts: 2024-02-07. «Décret du 23 août 2021 portant naturalisation, réintégration, mention d'enfants mineurs bénéficiant de l'effet collectif attaché à l'acquisition de la nationalité française par leurs parents, francisation de noms et de prénoms et libération de l'allégeance française (Accès protégé) - Légifrance». www.legifrance.gouv.fr. Skatīts: 2024-02-07. Vikikrātuvē par šo tēmu ir pieejami multivides faili. Skatīt: Pāvels Durovs.