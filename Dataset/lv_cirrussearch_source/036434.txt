Krišnans Sašikirans (tamilu: கிருஷ்ணன் சசிகிரண், angļu: Krishnan Sasikiran; dzimis 1981. gada 7. janvārī Čennai) ir Indijas starptautiskais lielmeistars šahā (2000). Šahu sācis spēlēt desmit gadu vecumā. 1999. gadā uzvarējis Indijas šaha čempionātā. 2000. gadā uzvarējis Nāciju Sadraudzības individuālajā šaha čempionātā un piedalījies Pasaules šaha čempionātā pēc izslēgšanas sistēmas, kurā 2. kārtā zaudējis Lūkam van Veli. 2001. gadā uzvarējis tradicionālajā Hastingsas (Anglija) šaha festivālā un piedalījies Pasaules šaha čempionātā pēc izslēgšanas sistēmas, kurā 2. kārtā zaudējis Aleksandram Morozevičam. 2003. gadā uzvarējis Indijas šaha čempionātā, Āzijas individuālajā šaha čempionātā, Kopenhāgenas starptautiskajā šaha turnīrā Politiken Cup un kopā ar Lūku Makšeinu un Alekseju Drejevu dalījis pirmo vietu Esbjergas starptautiskajā šaha turnīrā The North Sea Cup. 2004. gadā piedalījies Pasaules kausa izcīņā šahā pēc izslēgšanas sistēmas, kurā zaudējis 1. kārtā. 2005. gadā dalījis pirmo vietu starptautiskajā šaha turnīrā Malmē. 2007. gadā piedalījies Pasaules kausa izcīņā šahā pēc izslēgšanas sistēmas, kurā ticis līdz 4. kārtai, kurā piekāpies Ruslanam Ponomarjovam. 2008. gadā uzvarējis starptautiskajos šaha turnīros Kolkatā, Pamplonā un Migela Naidorfa memoriālā Varšavā. 2013. gadā uzvarējis Indijas šaha čempionātā un Čehijas kluba G-Team Nový Bor sastāvā uzvarējis Eiropas šaha klubu kausa izcīņā. 2021. gada novembrī Rīgā ierindojies 31. vietā 2021. gada "FIDE Chess.com Grand Swiss" turnīrā. Pārstāvējis Indijas komandu lielākajos komandu šaha turnīros: Pasaules šaha olimpiādēs piedalījies 9 reizes (1998-2014). Komandu vērtējumā izcīnījis bronzas (2014) medaļu. Individuālajā vērtējumā izcīnījis sudraba (2014) medaļu; Pasaules komandu šaha čempionātos piedalījies 4 reizes (2010-2011, 2015, 2019). Komandu vērtējumā izcīnījis bronzas (2010) medaļu; Āzijas valstu komandu šaha čempionātos piedalījies 8 reizes (1999-2016). Komandu vērtējumā izcīnījis 3 zelta (2005, 2009, 2016), 4 sudraba (2003, 2008, 2012, 2014) un bronzas (1999) medaļas. Individuālajā vērtējumā izcīnījis 2 zelta (2009, 2014), 3 sudraba (2005, 2008, 2016) un bronzas (2003) medaļas. Āzijas spēļu komandu šaha čempionātā piedalījies 2 reizes (2006-2010). Komandu vērtējumā izcīnījis zelta (2006) un bronzas (2010) medaļas. Individuālajā vērtējumā izcīnījis zelta (2006) medaļu; Āzijas spēlēs telpās komandu šaha čempionātā piedalījies 2 reizes (2007-2009). Komandu vērtējumā izcīnījis sudraba (2007) un bronzas (2009) medaļas. 2000 FIDE Knockout Matches 2001-02 FIDE Knockout Matches «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2016. gada 24. novembrī. «2007 World Cup». Arhivēts no oriģināla, laiks: 2013. gada 9. jūlijā. Skatīts: 2016. gada 24. novembrī. Krishnan Sasikiran is Champion of India 2013 OlimpBase :: 29th European Chess Club Cup, Rhodes 2013, G-Team Nový Bor 2021 FIDE Chess.com Grand Swiss OlimpBase :: Men's Chess Olympiads :: Krishnan Sasikiran OlimpBase :: World Men's Team Chess Championship :: Krishnan Sasikiran OlimpBase :: Men's Asian Team Chess Championship :: Krishnan Sasikiran «OlimpBase :: Asian Games (chess) :: Krishnan Sasikiran». Arhivēts no oriģināla, laiks: 2014. gada 4. decembrī. Skatīts: 2014. gada 27. novembrī. OlimpBase :: Asian Indoor Games (chess) :: Krishnan Sasikiran Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)