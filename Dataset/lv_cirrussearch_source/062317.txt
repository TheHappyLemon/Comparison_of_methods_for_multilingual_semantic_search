Svanetijas grēda (gruzīnu: სვანეთის ქედი) kalnu grēda Gruzijā. Izvietojusies valsts ziemeļrietumos, Lielā Kaukāza grēdas dienvidu priekšgrēda. Stiepjas 90 km garumā austrumu—rietumu virzienā. Augstākā virsotne ir Lahili (4008 m) grēdas vidusdaļā. Veidota no mālaina slānekļa un kvarcītiem. Ziemeļos un rietumos Inguri ieleja grēdu atdala no Lielā Kaukāza galvenās grēdas un Kodori grēdas, Chenisckali un tās pietekas Heledulas ielejas — no Egrisas grēdas un Lečhumi grēdas. Nogāzēs platlapju (ozols, skābardis, dižskābardis) un skujkoku meži, virs tām — alpīnās pļavas. Virsotnēs ap 30 km² ledāju. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 667. lpp. Vikikrātuvē par šo tēmu ir pieejami multivides faili. Skatīt: Svanetijas grēda.