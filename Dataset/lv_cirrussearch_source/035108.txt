Malgožata Vīze-Juzvjaka (poļu: Małgorzata Wiese-Jóźwiak; dzimusi 1961. gada 16. martā Bidgoščā) ir Polijas starptautiskā meistare šahā (1981). No 1970. gadu vidus līdz 1980. gadu beigām bijusi viena no vadošajām Polijas šahistēm. 1976. gadā uzvarējusi Polijas junioru šaha čempionātā. Divas reizes ieņēmusi godalgotās vietas Eiropas junioru šaha čempionātos, izcīnot sudraba (1981) un bronzas (1979) medaļas. No 1975. līdz 1990. gadam četrpadsmit reizes piedalījusies Polijas sieviešu šaha čempionātu finālos un izcīnījusi deviņas medaļas: zelta (1985), 6 sudraba (1978, 1982, 1983, 1986, 1988, 1990) un 2 bronzas (1977, 1980). Daudzu starptautisko sieviešu šaha turnīru laureāte, tajā skaitā uzvarējusi Nalenčovā (1980, 1982) un Pjotrkovā Tribunalskā (1980). Par sasniegumiem turnīros FIDE 1981. gadā viņai piešķīra starptautiskās meistares (WIM) nosaukumu. 1984. gadā Hamburgas atklātajā šaha turnīrā izpildījusi lielmeistares normu. Pārstāvējusi Polijas komandu Pasaules šaha olimpiādēs, kurās piedalījusies 6 reizes (1978-1988). Komandu vērtējumā izcīnījusi bronzas (1980) medaļu. 1985. gadā Polijas komandas sastāvā Ziemeļu kausa izcīņā šahā pie sava galdiņa uzrādījusi labāko rezultātu visā turnīrā, iegūstot 6½ punktus no 7 iespējamajiem. 1991. gadā beigusi profesionālās šahistes karjeru, vēlākajos gados reti piedalījusies šaha turnīros. Hamburg op 1984 - 365Chess.com Tournaments OlimpBase :: Women's Chess Olympiads :: Małgorzata Wiese-Jóźwiak OlimpBase :: Nordic Chess Cup :: Małgorzata Wiese-Jóźwiak «benoni.de/schach/elo: Wiese-Jozwiak, Malgorzata». Arhivēts no oriģināla, laiks: 2016. gada 4. martā. Skatīts: 2016. gada 24. augustā. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)