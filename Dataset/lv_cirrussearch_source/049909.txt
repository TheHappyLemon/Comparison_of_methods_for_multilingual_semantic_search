Teniss 1900. gada vasaras olimpiskajās spēlēs bija viens no 20 oficiālajiem olimpiskajiem sporta veidiem. Šī bija otrā reize, kad teniss bija iekļauts olimpisko spēļu programmā. Šajās olimpiskajās spēlēs sacensības notika 4 disciplīnās — vīriešu vienspēles, sieviešu vienspēles, vīriešu dubultspēles un jauktās dubulstspēles. Sacensības norisinājās Parīzē, vienā no Sēnas upes salām — Puto salā. Tās notika no 1900. gada 6. līdz 11. jūlijam. Sacensības tika aizvadītas sarkanā māla seguma kortos. Olimpiskajā tenisa turnīrā startēja 26 tenisisti (19 vīrieši un 7 sievietes) no 4 valstīm, lielākā daļa no olimpisko spēļu rīkotājvalsts Francijas. Teniss bija viens no trim sporta veidiem, kuros 1900. gadā varēja startēt sievietes un vienīgais, kur speciāli sievietēm bija izdalīta atsevišķa disciplīna. Dubultspēļu spēlēs drīkstēja startēt komandas, kuras veidoja dažādu valstu pārstāvji. Šīs komandas startēja zem Apvienotās komandas nosaukuma un to izcīnītās medaļas netiek ieskaitītas pie kādas konkrētas valsts, bet gan Apvienotās komandas kontā. Visvairāk medaļu šajā olimpiskajā tenisa turnīrā izcīnīja Lielbritānijas pārstāvji, kopumā 8 medaļas, 4 zelta, 1 sudraba un 3 bronzas medaļas. Veiksmīgākais tenisists bija brits, kurš izcīnīja divas zelta un vienu bronzas medaļu. Par pirmo sievieti, olimpisko čempioni tenisā kļuva britu tenisiste Šarlote Kūpere. ASV, Bohēmijas un Francijas tenisisti šajās olimpiskajās spēlēs izcīnīja pirmās medaļas tenisa turnīrā olimpisko spēļu vēsturē.      — Pirmās izcīnītās olimpiskās medaļas valstij šajā sporta veidā      — Pirmās izcīnītā zelta medaļas valstij šajā sporta veidā      — Pirmās izcīnītā sudraba medaļas valstij šajā sporta veidā      — Pirmās izcīnītā bronzas medaļas valstij šajā sporta veidā Pamatraksts: Tenisisti 1900. gada vasaras olimpiskajās spēlēs 1900. gada vasaras olimpiskajās spēlēs tenisa sacensībās startēja 26 sportisti (19 vīrieši un 7 sievietes) no 4 valstīm. Dubutspēļu turnīros startēja arī Jauktās komandas kuras veidoja dažādu valstu pārstāvji. Iekavās uzrādīts sportistu skaits no valsts.  ASV (5)  Bohēmija (1)  Francija (14)  Lielbritānija (6)  Jauktā komanda «Tennis at the 1900 Paris Summer Games». sports-reference.com. Arhivēts no oriģināla, laiks: 2012-06-04. Skatīts: 2014-01-26. «Paris 1900 Tennis». Starptautiskā Olimpiskā komiteja. Skatīts: 2020. gada 11. augusts. Teniss 1900. gada vasaras olimpiskajās spēlēs (Sports Reference) (angliski) Teniss 1900. gada vasaras olimpiskajās spēlēs (Olympedia) (angliski) Teniss 1900. gada vasaras olimpiskajās spēlēs (Olympics) (angliski) De Wael, Herman. Herman's Full Olympians: "Tennis 1900". Accessed 10 March 2006. Available electronically at [1]. Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0. ITF, 2008 Olympic Tennis Event Media Guide Arhivēts 2019. gada 24. jūnijā, Wayback Machine vietnē.