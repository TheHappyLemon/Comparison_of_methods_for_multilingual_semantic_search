Monika Ivona Mihališina (poļu: Monika Iwona Michaliszyn; dzimusi 1974. gada 22. maijā) ir poļu filoloģe un diplomāte, kopš 2018. gada Polijas vēstniece Latvijā. Monika Mihališina ir Poznaņas Adama Mickeviča universitātes absolvente (Poļu un klasiskās filoloģijas fakultāte un Moderno valodu fakultāte). Ieguva humanitāro zinātņu doktora grādu valodniecības jomā (2003). No 1998. līdz 2003. gadam vadīja specializāciju Starptautiskie kultūras sakari Latvija–Polija Latvijas Kultūras akadēmijā Rīgā. Tur arī dibināja un vadīja Poļu valodas un kultūras informācijas centru (2002–2003). No 2003. līdz 2006. gadam pasniedza Varšavas Universitātes Austrumeiropas studiju un Vispārējās valodniecības un baltistikas katedrā. 2004.–2005. gadā strādāja Poznaņas Adama Mickeviča universitātes Baltoloģijas katedrā. 2006.–2007. gadā bija PR Seima Ārlietu komisijas vadītāja padomniece starptautiskajos jautājumos, 2007. gadā – Polijas Republikas Ministru prezidenta padomniece un pilnvarotā Polijas–Baltijas valstu sadarbības un Polijas–Lietuvas enerģētikas savienojumu jautājumos. Kopš 2006. gada bija Varšavas universitātes Baltistikas nodaļas zinātniskā darbiniece, kur paplašināja latviešu valodas un kultūras specializāciju. 2013. gadā pēc viņas iniciatīvas tika dibināts Varšavas Universitātes Polijas-Baltijas valstu kultūras kontaktu zinātniskais centrs, kuru viņa vadīja līdz 2018. gadam. 2015. gadā koordinēja Varšavas Universitātes sadarbību ar Baltijas jūras reģiona valstīm. Daudzu Latvijai un Baltijas valstīm veltītu ekspertīžu, zinātnisko un preses publikāciju autore, kā arī starptautisko projektu un semināru organizatore (piemēram, Varšavas tikšanās ar Rīgu, Cik tuva ir mūsu jūra?, Kodolenerģētikas attīstības perspektīvas Baltijas jūras reģionā, Polish Stakeholder Seminar Policy Area Education Research and Employability in the EU Strategy of the Baltic Sea Region). Atzinības krusts, virsnieku — (2012) Atzinības krusts, komandieri — (2023) «Nowa Nauka Polska». nauka-polska.pl (poļu). Skatīts: 2019-05-11. «Vēstniece». ryga.msz.gov.pl (latviešu). ryga.msz.gov.pl. Skatīts: 2019-05-11. «Kronika 2012 – Katedra Językoznawstwa Ogólnego, Wschodnioazjatyckiego Porównawczego i Bałtystyki» (poļu). baltystyka.uw.edu.pl. 2012. Skatīts: 2019-05-11. «Par apbalvošanu ar Atzinības krustu». LIKUMI.LV (latviešu). 2023-01-30. Skatīts: 2023-04-19. Biogrāfija (latviski) Vikikrātuvē par šo tēmu ir pieejami multivides faili. Skatīt: Monika Mihališina.