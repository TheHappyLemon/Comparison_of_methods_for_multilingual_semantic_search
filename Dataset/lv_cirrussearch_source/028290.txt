Kijivas Svētās Sofijas katedrāle (ukraiņu: Собор святої Софії) ir arhitektūras piemineklis Ukrainas galvaspilsētā Kijivā. Viens no ievērojamākajiem Kijivas Krievzemes mākslas un arhitektūras pieminekļiem. Nosaukums cēlies no Svētās Sofijas Stambulā. Baznīcai pēc pārbūves ir 5 jomi un 13 kupoli, kas ir samērā neraksturīgi bizantiešu arhitektūrai. 1990. gadā kopā ar Kijivas Pečeru klosteri tā iekļauta UNESCO Pasaules mantojuma sarakstā. Baznīca uzcelta 11. gadsimta pirmajā pusē. Pēc tam, kad Kijivu 17. gadsimta otrajā pusē iekaroja Krievijas cariste, līdz 1707. gadam veica baznīcas pārbūvi Ukrainas baroka stilā, uzceļot 19 kupolus. 1934. gadā baznīca kopā ar tai apkārt esošo apbūvi kļuva par muzejrezervātu. Latvijas padomju enciklopēdija. 9. sējums. Rīga : Galvenā enciklopēdiju redakcija. 135. lpp. Vikikrātuvē par šo tēmu ir pieejami multivides faili. Skatīt: Kijivas Svētās Sofijas katedrāle. Oficiālā tīmekļa vietne Encyclopædia Britannica raksts (angliski) Ukrainas Interneta enciklopēdijas raksts (angliski) Krievijas Lielās enciklopēdijas raksts (krieviski) Pasaules vēstures enciklopēdijas raksts (angliski)