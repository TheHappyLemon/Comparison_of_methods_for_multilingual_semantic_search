Ellefa Ringnesa sala (angļu: Ellef Ringnes Island) ir liela neapdzīvota sala Kanādas ziemeļos Karalienes Elizabetes salu arhipelāgā. Atrodas Kanādas Arktiskā arhipelāga Karalienes Elizabetes salu Sverdrupa salu grupā. Pīrija un Hasela šaurumi austrumos to atdala no Amunda Ringnesa salas, bet Dāņu un Maklīna šaurumi dienvidrietumos — no Karaļa Kristiana salas un Lohīdas salas. Rietumos krastus apskalo Prinča Gustava Ādolfa jūra. Krasti zemi, roboti ar lieliem līčiem un pussalām; piekrastē vairākas mazākas salas, lielākā no kurām ir Tora sala rietumu piekrastē. Salas reljefs pārsvarā līdzens, augstākais punkts ir 260 m augstais Īsaksena kupols. Salu 1901. gadā atklāja Oto Sverdrupa ekspedīcijas dalībnieki Gunnars Īsaksens un Sverre Hasels, kuri apsekoja kaimiņos esošo Amunda Ringnesa salu. Nosaukta par godu vienam no ekspedīcijas atbalstītājiem, alus darītavas Ringnes līdzdibinātājam Ellefam Ringnesam. No 1948. līdz 1978. gadam salas rietumu krastā darbojās pastāvīga polārā meteostacija Īsaksena. 1994. gadā salu šķērsoja Ziemeļu magnētiskais pols. The Atlas of Canada. Sea Islands Canadian Geographical Names Database (CGNDB). Ellef Ringnes Island «Elefa Ringnesa sala». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 199. lpp. Vikikrātuvē par šo tēmu ir pieejami multivides faili. Skatīt: Ellefa Ringnesa sala. Brockhaus Enzyklopädie raksts (vāciski) International Map of the World 1:1,000,000 Belcher Channel NT-12/13/14/15/16