Hiparhs ir triecienkrāteris Mēness redzamajā pusē. Tas atrodas redzamās daļas apmēram centrā. Nodēvēts grieķu astronoma Hiparha vārdā. Vārdu 1935. gadā apstiprinājusi Starptautiskā Astronomijas savienība. Uz dienvidiem no Hiparha atrodas Albategnijs, uz dienvidrietumiem Ptolemajs. Krātera vaļņa ziemeļaustrumu daļā atrodas Horoks. Uz dienvidiem no krātera, blakus valnim atrodas Halejs, tam blakus uz dienvidaustrumiem – Hainds. Uz ziemeļiem, ziemeļaustrumiem no Hiparha atrodas bļodveidīgs krāteris – Pikerings. Hiparhs ir vecs, stipri erodējis krāteris, veidojies pirms apmēram 4,5 līdz 4 miljardiem gadu. Vaļņa rietumu daļu gandrīz pilnībā iznīcinājuši vēlākie triecieni, tā aprises ir tikai nojaušamas. Vaļņa austrumu daļa ir labāk saglabājusies, bet tāpat stipri erodējusi. No vaļņa ziemeļrietumu daļas līdz Reomīram stiepjas Reomīra plaisa. Uz Mēness kartēm šie krāteri tiek apzīmēti ar burtu uz krātera malas, kas ir tuvāk Hiparha krāterim. Hipparchus on Moon Hipparchus I.Vilks, Astronomijas vārdnīca, LU Akadēmiskais apgāds, 2014, ISBN 978-9984-45-857-1 Feature name - Hipparchus Vikikrātuvē par šo tēmu ir pieejami multivides faili. Skatīt: Hiparhs.