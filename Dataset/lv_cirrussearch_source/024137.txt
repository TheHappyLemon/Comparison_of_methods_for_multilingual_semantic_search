Natura 2000 ir īpaši aizsargājamo dabas teritoriju tīkls Eiropas Savienības dalībvalstīs. Šis saraksts tika izveidots, lai aizsargātu Eiropā retas un apdraudētas dzīvnieku un augu sugas un to dzīvesvietas un biotopus. Kopš 2004. gada arī vairākas Latvijas dabas teritorijas tika iekļautas Natura 2000 sarakstā. Latvijas Natura 2000 teritorijas regulē likums "Par īpaši aizsargājamām dabas teritorijām" un Ministru kabineta noteikumi "Eiropas nozīmes aizsargājamo dabas teritoriju (Natura 2000) izveidošanas kritēriji Latvijā". Eiropas Savienībā kopumā ir vairāk nekā 26 000 aizsargājamas dabas teritorijas, kas iekļautas Natura 2000 sarakstā, šīs teritorijas aizņem apmēram 20% no kopējās Eiropas Savienības platības. Latvijā kopumā ir 333 Natura 2000 aizsargājamas dabas teritorijas, kas aizņem apmēram 12% no Latvijas platības. 2023. gadā Pasaules Dabas fonda Latvijas direktors Jānis Rozītis izteicās, ka Latvija Eiropā ir palikusi pēdējā vietā ar "Natura 2000" teritoriju aizsardzību, un vienā no pēdējām ar šo biotopu stāvokli. Latvijas enciklopēdija. 4. sējums. Rīga : Valērija Belokoņa izdevniecība. 2007. 530. lpp. ISBN 978-9984-9482-4-9. «Natura 2000». VARAM. Arhivēts no oriģināla, laiks: 2014. gada 19. augustā. Skatīts: 2014. gada 26. maijā. «Bailēs no kokrūpniekiem VARAM vilcinās aizsargāt jaunas dabas platības». www.lsm.lv (latviešu). Skatīts: 2023-04-07. Natura 2000 Mājaslapa (angliski) Par īpaši aizsargājamām dabas teritorijām Eiropas nozīmes aizsargājamo dabas teritoriju (Natura 2000) izveidošanas kritēriji Latvijā