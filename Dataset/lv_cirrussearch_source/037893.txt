Geršs Rotlevi (poļu: Gersz Rotlewi; 1889. gada 18. augusts Varšava — 1920. gads) bija ebreju izcelsmes Polijas šahists. 20. gadsimta sākumā bijis viens no Polijas daudzsološākajiem jaunajiem šahistiem. 1907. gadā šaha turnīrā Lodzā izcīnījis 3. vietu, bet 5. Viskrievijas šaha turnīrā ieņēmis 6. vietu. 1909. gadā Sanktpēterburgā Viskrievijas amatieru šaha turnīrā bijis 2. vietā aiz Aleksandra Aļehina. 1910. gadā uzvarējis Hamburgas šaha festivāla blakusturnīrā, kā arī mačā pieveicis Henriku Salvi ar 6:4 (+3, −1, =6). 1911. gadā Karlsbādē guvis savu lielāko panākumu, kad plašā tā laika labāko šahistu turnīrā izcīnījis 4. vietu aiz Riharda Teihmana, Akibas Rubinšteina, Kārļa Šlehtera, apsteidzot Frenku Māršalu, Āronu Nimcoviču, Milanu Vidmaru, Paulu Saladinu Leonhartu, Saveliju Tartakoveru, Oldržihu Durasu, Aleksandru Aļehinu, Rūdolfu Špīlmanu un citus. Drīz pēc šī panākuma smagi saslimis ar perifēro neiropātiju un ievietots sanatorijā. Slimība liegusi turpināt aktīvā šahista gaitas. Pēc Pirmā pasaules kara pāragri miris no tuberkulozes. NB-ANNO - (Neue) Wiener Schachzeitung All Russian Amateur (1909) Karlsbad (1911) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)