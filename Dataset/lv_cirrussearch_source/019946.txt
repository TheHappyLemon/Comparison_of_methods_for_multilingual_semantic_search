Marks Rite (nīderlandiešu: Mark Rutte; dzimis 1967. gada 14. februārī) ir nīderlandiešu politiķis. Kopš 2010. gada viņš ir Nīderlandes premjerministrs. Rite pārstāv Tautas partiju brīvībai un demokrātijai. (nīderlandiešu: Volkspartij voor Vrijheid en Democratie) Marks Rite izglītību ieguvis Leidenes Universitātē un Starptautiskajā menedžmenta attīstības institūtā. No 2002. līdz 2004. gadam viņš bija sociālo lietu un nodarbinātības valsts sekretārs. Pēc tam līdz 2006. gadam viņš pildīja izglītības, kultūras un zinātnes valsts sekretāra amata pienākumus. Kopš 2006. gada maija Rite ir Tautas partijas brīvībai un demokrātijai līderis. 2010. gadā Marku Riti ievēlēja par Nīderlandes premjerministru. Reaģējot uz bērnu labklājības krāpšanas skandālu, 2021. gada 15. janvārī Marka Rites vadītā Nīderlandes Ministru Padome kolektīvi atkāpās. Lielākā daļa no Ministru Padomes paliks amatā līdz 2021. gada marta vispārējām vēlēšanām, pēc kurām tiks veidota jauna koalīcija. Vikikrātuvē par šo tēmu ir pieejami multivides faili. Skatīt: Marks Rite. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Marks Rite Arhivēts 2011. gada 24. novembrī, Wayback Machine vietnē.