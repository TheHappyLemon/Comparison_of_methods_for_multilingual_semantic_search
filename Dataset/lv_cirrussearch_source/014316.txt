Big Rigs: Over The Road Racing (bieži dēvēta vienkārši par Big Rigs) ir 2003. gada trešās personas sacīkšu video spēle, ko izstrādājusi kompānija Stellar Stone un to publicēja Activision Value Microsoft Windows PC sistēmām. 2004. gadā GameMill Publishing tika izvēlēta izplatīt spēles kopijas. Spēle tika izlaista tikai Ziemeļamerikā. Kaut gan uz Big Rigs iepakojuma ir rakstīts, ka galvenais mērķis spēlē ir braukt ar savu puspiekabes autokrāvēju (pazīstams angļu sarunvalodā kā "Big Rig"), lai aizvestu nelegālo kravu, kura tiks pārvadāta ar kuģi, vienlaikus izvairoties no vietējās policijas, patiesībā spēlē nav policijas, un tādi uzdevumi nav pašā spēlē. Spēles norisinās tādējādi, ka spēlētājs sacenšas savā autokrāvējā pret citiem vadītājiem līdz finišam, taču datora kontrolētajam pretinieka transportlīdzeklim nav mākslīgā intelekta, un tas nekad neizkustās no starta pozīcijas. Sadursmes noteikšanas trūkuma dēļ nav nekādu šķēršļu, kuros varētu ietriekties, turklāt arī fizikas likumi var tikt pārkāpti bieži. Big Rigs: Over The Road Racing saņēma vienprātīgu balsojumu - negatīvas atsauksmes; daudz kritikas par spēli bija vērsta pret sadursmes noteikšanas trūkumu, biežām tehniskām problēmām, zemiem vizuālajiem efektiem un spēles funkcionalitātes trūkumu. Kā rezultātā spēle šobrīd ir plaši uzskatīta par vienu no visu laiku sliktākajām video spēlēm. Big Rigs: Over The Road Racing tika izstrādāta un programmēta Ukrainā, ko veica Kalifornijā bāzētā kompānija Stellar Stone. Spēle saņēma negatīvas atsauksmes no kritiķiem, un ir minēta kā viena no visu laiku sliktākajām video spēlēm. Tā ieguva 8 no 100 rādītāju Metacritic, piešķirot tai viszemāko spēles rādītāju Metacritic, kā arī tika piešķirts vidējais rādītājs 3.83% GameRankings, padarot to par numur viens "Visu Laiku Sliktāko" videospēli šajā mājas lapā.