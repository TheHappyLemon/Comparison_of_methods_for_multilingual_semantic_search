Tenjentes Rodolfo Marša Martina lidosta (spāņu: Aeródromo Teniente Rodolfo Marsh Martin) ir Čīles civilā lidosta Antarktikā. Tā atrodas Karaļa Džordža salas dienvidrietumu galā un ir galvenais Čīles transporta mezgls Antarktīdas pussalas reģionā, kas funkcionē visu gadu. Lidostu pārvalda Čīles Civilās aviācijas ģenerālā pārvalde. Aerodroms izveidots 1980. gada 15. martā kā Čīles Gaisa spēku bāze. Nosaukta par godu leitnantam Rodolfo Maršam Martinam (1908-1937), kurš 1935. gadā noorganizēja pirmo aviolīniju Čīles Magelanesas reģionā un gāja bojā pārlidojumā no Puertomontas uz Puntaarenasu. 1984. gadā aviācijas bāzes civilās struktūras tika iekļautas jaunizveidotajā pilsētiņā Viljā las Estreljasā. 1990. gadā aviobāze tika apvienota ar Kara flotes meteoroloģijas centru Eduardofreju, paturot tās nosaukumu, bet lidlauks nodots Civilās aviācijas pārvaldei. Lidlauka 1292 m garais un 39 m platais skrejceļš izbūvēts uz mūžīgā sasaluma grunts, klāts ar grants un šķembu segumu. Lidosta uzņem reisus no Puntaarenasas Dienvidamerikā un apkalpo iekškontinentālos lidojumus uz Amundsenskotu-Sautpolu, DROMLAN sistēmas lidlaukiem u.c. «IFIS». Arhivēts no oriģināla, laiks: 2012. gada 13. septembrī. Skatīts: 2013. gada 24. aprīlī. Clasificacion Aeropuertos[novecojusi saite] «BASE AÉREA ANTÁRTICA : AERODROMO "TENIENTE RODOLFO MARSH"». Arhivēts no oriģināla, laiks: 2004. gada 14. oktobrī. Skatīts: 2013. gada 24. aprīlī. «Paseo por la toponimia y onomástica de las bases antárticas chilenas». Arhivēts no oriģināla, laiks: 2015. gada 14. februārī. Skatīts: 2015. gada 14. februārī. «Base Pdte. Eduardo Frei Montalva». Arhivēts no oriģināla, laiks: 2013. gada 4. decembrī. Skatīts: 2013. gada 25. aprīlī.