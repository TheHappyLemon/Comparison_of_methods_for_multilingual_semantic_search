Rani Hamida (bengāļu: রাণী হামিদ; dzimusi 1944. gada 14. jūlijā Siletā) ir Bangladešas starptautiskā meistare šahā (1985). Šahu sākusi spēlēt tikai trīsdesmit četru gadu vecumā. Deviņpadsmit reizes uzvarējusi Bangladešas sieviešu šaha čempionātos, turklāt no 1979. līdz 1984. gadam izdarījusi to sešas reizes pēc kārtas. Tāpat trīs reizes uzvarējusi Lielbritānijas sieviešu šaha čempionātos (1983, 1985, 1989). 2017. gadā uzvarējusi Pasaules sieviešu šaha čempiones nosaukuma izcīņas cikla Āzijas 3.2 zonas turnīrā un izcīnījusi tiesības piedalīties 2018. gada Pasaules sieviešu šaha čempionātā pēc izslēgšanas sistēmas. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā zaudējusi Annai Muzičukai. Pārstāvējusi Bangladešas komandu lielākajos komandu šaha turnīros: Pasaules šaha olimpiādēs vīriešiem piedalījusies 3 reizes (1984, 1988, 1992); Pasaules šaha olimpiādēs sievietēm piedalījusies 15 reizes (1986, 1990, 1994-2018); Āzijas komandu šaha čempionātos sievietēm piedalījusies 2 reizes (2003, 2009). Individuālajā vērtējumā izcīnījusi bronzas medaļu; Āzijas spēļu komandu šaha čempionātos sievietēm piedalījusies 2010. gadā. Par panākumiem turnīros FIDE 1985. gadā viņai piešķīrusi starptautiskās meistares (WIM) nosaukumu. Bijusi pirmā Bangladešas šahiste, kas saņēmusi šo nosaukumu. British Chess Champions Asian Zonal 3.2 Chess Championship (Woman)-2017 Women’s World Championship 2018 OlimpBase :: Men's Chess Olympiads :: Rani Hamid OlimpBase :: Women's Chess Olympiads :: Rani Hamid OlimpBase :: Women's Asian Team Chess Championship :: Rani Hamid OlimpBase :: Asian Games (chess - women) :: Rani Hamid Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)