"Luka" (angļu: Luca) ir 2021. gada ASV datoranimācijas pieaugšanas fantāzijas filma, ko producējusi Pixar Animation Studios un izplata Walt Disney Studios Motion Pictures. Filmas režisors ir Enriko Kasarosa (pilnmetrāžas filmas debija), scenārija autori ir Džese Endrūss un Maiks Džonss, producente ir Andrea Vorena, un galvenās lomas ieskaņojuši Džeikobs Tramblejs, Džeks Dilans Greizers, Emma Bermane, Saverio Raimondo, Marko Baricelli, Maija Rūdolfa, Džims Gefigens, Pīters Sons, Lorenso Krisci, Marina Masironī un Sendija Mārtina. Filmas darbība notiek Itālijas Rivjērā 1950.—1960. gados. Galvenais tēls ir Luka Paguro — jūras briesmonis — zēns ar spējām būt cilvēkbērns, kamēr ir uz sauszemes. Viņš kopā ar savu jauno draugu Alberto Skorfano iepazīst pilsētiņu Portoroso, kas pārvēršas piedzīvojumiem pilnā vasaras piedzīvojumā. Filmas stāsts guvis iedvesmu no Kasarosas bērnības Dženovā; vairāki Pixar mākslinieki filmas izstrādes procesā pavadīja laiku Itālijas Rivjērā, iepazīstot Itālijas kultūru un vidi. Jūras briesmoņi ir metafora par "būt atšķirīgam", kas brīvā formā balstīta uz seniem Itālijas reģionu mītiem un folkloru. Tāpat kā 2011. gada filma La Luna, filmas dizains un animācija ir ietekmējusies no ar roku zīmētas animācijas, leļļu animācijas un Hajao Mijadzaki stila. Kasarosa raksturo filmu kā cieņas izrādīšanu Federiko Fellīni un citiem itāļu filmu veidotājiem, ar nelielu Mijadzaki piedevu. Animācijas filmas "Luka" pirmizrāde norisinājās 2021. gada 13. jūnijā Dženovas akvārijā, bet ASV kinoteātros to sāka demonstrēt no 2021. gada 18. jūnija. Latvijā filmas pirmizrāde notika 2021. gada 23. jūlijā. Sakarā ar COVID-19 pandēmiju filma uzreiz bija pieejama arī straumēšanas platformā Disney+. Valstīs, kur nav pieejama straumēšanas platforma, filma tika demonstrēta kinoteātros. Filma saņēma pārsvarā pozitīvas kritiķu atsauksmes, kas slavē vizuālo stilu, balss aktieru sniegumu un nostalģiskas sajūtas. Filma nominēta 94. Kinoakadēmijas balvai kategorijā "Labākā animācijas filma". «Luca (2021)». Box Office Mojo. Skatīts: 2022. gada 11. janvārī. Rebecca Rubin. «Pixar Shares Details About Next Original Film 'Luca'». Variety, 2020. gada 30. jūlijs. Bill Desowitz. «'Luca' First Trailer: Pixar's Italian Coming-of-Age Sea Monster Feature Is Quirky and Inclusionary». IndieWire, 2021. gada 25. februāris. Skatīts: 2021. gada 16. marts. Ben Travis. «Luca: The Inspiration Behind Pixar's Mythical Coming-Of-Age Adventure - Exclusive Image». Empire, 2021. gada 18. janvāris. Skatīts: 2021. gada 11. februāris. «Film "Luca" progetto di solidarietà: tre serate in anteprima mondiale per costruire una sala di cineterapia». IVG (Italian). 2021. gada 31. maijs. Skatīts: 2021. gada 8. jūnijs. «Luca Image: New Look At Main Characters In Pixar's Next Original Film». ScreenRant (en-US). 2021. gada 19. janvāris. Skatīts: 2021. gada 22. janvāris. IMDb profils (angliski) AllMovie profils (angliski) Metacritic profils (angliski) Rotten Tomatoes profils (angliski)