Džeisons Džoels Derulo (Jason Joel Desrouleaux; dzimis 1989. gada 21. septembrī), plašāk pazīstams kā Jason Derülo, ir amerikāņu dziedātājs, dziesmu autors, aktieris un dejotājs. 2009. gada maijā izdevis savu debijas singlu Whatcha Say, kas guva ievērojamus panākumus ASV un tur tika sertificēts ar trīskāršo platīna disku. Tā paša gada decembrī mūziķis izdeva otro singlu In My Head, kas arī tika sertificēts ar dubulto platīna disku ASV un ierindojās Austrālijas, Polijas un ASV topu pirmajās vietās. 2010. gadā Jason Derülo izdeva debijas studijas albumu Jason Derülo. Tas Austrālijā, Kanādā, Īrijā un Apvienotajā Karalistē tika sertificēts ar zelta disku. Mākslinieks ir saņēmis Teen Choice balvu par debijas albumu kategorijā "labākais R&B albums". 2011. gada septembra beigās tika izdots viņa otrais albums Future History. Jason Derülo (2010) Future History (2011) Oficiālā tīmekļa vietne