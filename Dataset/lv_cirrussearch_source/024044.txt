Latvijas Universitātes stadions, agrāk ASK stadions, bija stadions Rīgā, Latvijā, kura tribīņu ietilpība bija aptuveni 5000 sēdvietu. Stadionā notika futbola un regbija sacensības. Tajā savas mājas spēles aizvadīja FK Rīga, kā arī Latvijas regbija izlase. 1993. gadā stadions tika nodots lietošanā Latvijas Universitātei, attiecīgi tā nosaukums kļuva Latvijas Universitātes stadions. 2001. gadā stadions tika nodots Rīgas Domes īpašumā. Bija paredzēts, ka esošā stadiona vietā tiks būvēts jauns sporta stadions. Celtniecību plānoja pabeigt līdz 2017. gada maijam. 2015. gada 1. jūlijā tika paziņots, ka par ģenerālbūvuzņēmēju izvēlēts SIA Arčers. 2016. gada jūlijā tika paziņots, ka projekts ir apturēts, jo nav izdevies piesaistīt finansējumu. Vēlāk tika paziņots, ka stadiona teritorijā tiks veidots multifunkcionāls sporta komplekss bez apjomīgām skatītāju tribīnēm. 2017. gada martā tika sākti stadiona nojaukšanas darbi, bet 16. septembrī jau tika atklāts jaunais sporta aktivitāšu kvartāls "Centra sporta kvartāls". Vilnis Plaudis. «Ko darīsim ar LU stadionu?». periodika.lv, 2000. gada 3. novembrī. 4. lpp. Skatīts: 2022-07-26. «Lielais sports». dspace.lu.lv. 1993. gada 26. februārī. 14. lpp. Skatīts: 2022-07-26. «Valdība akceptē Universitātes stadiona nodošanu Rīgas Domei». periodika.lv. 2001. gada 5. aprīlī. 2. lpp. Skatīts: 2022-07-26. Rīgas pilsēta, UEFA un LFF vienojas par jaunā stadiona būvniecību SIA "Arčers" apstiprināta kā futbola stadiona būvniecības iepirkuma procedūras uzvarētāja Gundars Galkins. «Rīgas dome atceļ lēmumu par zemes piešķiršanu futbola stadionam Barona ielā», 2016. gada 22. augustā. Skatīts: 2016. gada 22. augustā. Guntis Meisters. «Bijušo LU stadionu pārbūvēs par multifunkcionālu sporta un aktīvās atpūtas kompleksu». skaties.lv, 2016. gada 26. septembrī. Skatīts: 2017. gada 4. aprīlī.