Transdzimums ir no bioloģiskā dzimuma atšķirīga dzimtes identitāte vai dzimtes izpausme. Transdzimums neapzīmē seksuālo orientāciju — transdzimuma cilvēki, tāpat kā citu dzimšu cilvēki, var būt heteroseksuāli, homoseksuāli, biseksuāli, panseksuāli, aseksuāli, vai nepiederēt nevienam no vispārpieņemtajiem seksuālās orientācijas iedalījumiem. Transdzimuma cilvēkiem jeb transpersonām var būt īpašības, kuras parasti piedēvē konkrētam dzimumam, un viņi var identificēt sevi šo tradicionālo dzimumu robežās, vai arī identificēties ārpus tām, kā, piemēram, dzimtes kvīri vai bezdzimtes, dzimtes neitrālās un trešās dzimtes personas. Transpersonas var sevi apzināties arī kā divdzimšu, visdzimšu personas, vai identificēt sevi vai nu vispārpieņemtā transdzimumu spektra robežās, vai arī vairāk aptverošajos spektros, kuri ir sastādīti pēc jaunākiem, ievērojami visaptverošākiem pētījumiem.[nepieciešama atsauce] Eiropā ir 36 valstis, kurās ir nepieciešama psihiatra diagnoze, lai noteiktu dzimuma piederību, bet 20 Eiropas valstīs ir nepieciešama medicīniska operācija. «Trans Rights Europe Map & Index 2017». TGEU (angļu). 2017-05-18. Arhivēts no oriģināla, laiks: 2017-10-19. Skatīts: 2022-06-06.