Andrijs Derizemļa (ukraiņu: Андрій Дериземля; dzimis 1977. gada 18. augustā Žovtnevē, Ukrainā) ir bijušais ukraiņu biatlonists. Ar biatlonu nodarbojās kopš 1990. gada, lielākais panākums karjerā - divas bronzas medaļas Pasaules čempionātā 10 km sprinta distancē (2007) un stafetē (2011). Pasaules kausa posmos 13 reizes kāpis uz pjedestāla, bet izcīnījis tikai vienu uzvaru. Divreiz uzvarējis mazāk prestižajā Eiropas čempionātā. Piedalījies 5 olimpiskajās spēlēs. Ukrainas sportistiem neveiksmīgajā 2010. gada olimpiādē Vankūverā kļuva par labāko savas valsts delegācijā, izcīnot 5. vietu 10 km sprinta distancē. Šī vieta ir arī viņa augstākais sasniegums Olimpiskajās spēlēs. IBU profils (angliski)