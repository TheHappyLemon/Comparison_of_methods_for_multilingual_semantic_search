Spraudnis (angļu: Plug-in) ir datorprogramma, kas sadarbojas ar citu programmu un papildina tās funkcionalitāti. Kā piemērus var minēt spraudņus, kuri ļauj attēlot noteiktus grafiskos formātus (piemēram, SVG, ja pārlūkprogramma pati neatbalsta šo formātu), atskaņot multivides failus, šifrēt un atšifrēt nosūtītos un saņemtos e-pastus (piemēram, PGP), filtrēt attēlus grafiskajās programmās. Galvenā programma (piemēram, tīmekļa pārlūkprogramma vai e-pasta klients) nodrošina veidu, ka spraudņi var reģistrēt sevi programmā un nosaka datu apmaiņas protokolu starp spraudņiem un pamatprogrammu. «Latvijas Nacionālais terminoloģijas portāls - plug-in». termini.gov.lv.