Ozona slānis, arī ozonosfēra, ir Zemes atmosfēras slānis, kas satur relatīvi daudz ozona (O3). Ozona slānī ir aptuveni 90% no atmosfērā sastopamā kopējā ozona daudzuma. Ozona koncentrācija ozona slānī ir aptuveni 10 miljonās daļas (ppm), bet atlikušajā atmosfēras daļā — 0,6 ppm. Ozona slānis atrodas stratosfērā aptuveni 20—30 km augstumā virs Zemes. Troposfērā esošo ozonu dēvē par piezemes ozonu. Ozona slānis absorbē 97—99% no Saules izstarotā ultravioletā starojuma 200 līdz 315 nm diapazonā. Ja tas netiktu absorbēts, potenciāli tiktu apdraudēta dzīvības pastāvēšana uz Zemes. Vikikrātuvē par šo tēmu ir pieejami multivides faili. Skatīt: Ozona slānis. Encyclopædia Britannica raksts (angliski) Krievijas Lielās enciklopēdijas raksts (krieviski)