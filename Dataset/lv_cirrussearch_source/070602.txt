"Zivtiņa vārdā Vanda" (angļu: A Fish Called Wanda) ir 1988. gada Apvienotās Karalistes un ASV kriminālkomēdijas filma, kuras režisors ir Čārlzs Kraitons, bet scenāristi Kraitons un Džons Klīzs. Filmā galvenās lomas atveido Džons Klīzs, Džeimija Lī Kērtisa, Kevins Klains un Maikls Peilins. Filma stāsta par četriem dimantu zagļiem. Kad grupas līderis tiek aizturēts, pārējie trīs cenšas noslēptos dimantus atrast. Uzmanības centrā nokļūst cienījamais advokāts Ārčijs Līčs (Klīzs), kuru mēģina savaldzināt Vanda (Kērtisa). Filmas "Zivtiņa vārdā Vanda" pirmizrāde notika 1988. gada 7. jūlijā. Filma guva lielus finansiālus panākumus, nopelnot 188,6 miljonus ASV dolāru, kļūstot par septīto pelnošāko 1988. gada filmu. Filmu nominēja Amerikas Kinoakadēmijas balvai trīs kategorijās: "Labākais režisors", "Labākais oriģinālscenārijs" un "Labākais aktieris otrā plāna lomā", ko saņēma Klains. Filmu nominēja BAFTA kino balvai astoņās kategorijās, no kurām saņēma divas, un Zelta globusa balvai trīs kategorijās. 1999. gadā Britu Kinoinstitūts "Zivtiņa vārdā Vanda" ierindoja savā 20. gadsimta labāko britu filmu saraksta 39. vietā. 1997. gadā filmai izdots turpinājums Fierce Creatures. «British Film Institute – Top 100 British Films – cinemarealm.com» (en-US). Skatīts: 2024-01-03. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)