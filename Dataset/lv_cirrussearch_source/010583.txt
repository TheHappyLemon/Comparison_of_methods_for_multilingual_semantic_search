Helmuts Oto Ludvigs Veidlings (vācu: Helmuth Otto Ludwig Weidling; dzimis 1891. gada 2. novembrī, miris 1955. gada 17. novembrī) bija vācu ģenerālis, pazīstams kā pēdējais Berlīnes garnizona komandieris Otrā pasaules kara pēdējās dienās. Dzimis Halberštatē. 1911. gadā iestājās armijā. Pirmā pasaules kara laikā piedalījās kaujās Rietumu frontē. 1938. gadā ieguva pulkveža dienesta pakāpi. Otrā pasaules kara laikā komandēja dažādus tanku korpusus. Piedalījās Polijas kampaņā, cīņās Austrumu frontē. 1945. gada 23. aprīlī Ādolfs Hitlers iecēla Veidlingu par Berlīnes aizsardzības zonas komandieri, un viņš vadīja cīņu pilsētā pret uzbrūkošo Sarkano armiju. 30. aprīlī, Hitlera pašnāvības dienā, tikās ar viņu Reihskancelejas bunkurā. 1945. gada 2. maijā Veidlings kā Berlīnes garnizona komandieris padevās padomju ģenerālim Vasilijam Čuikovam. Miris 1955. gadā ieslodzījumā PSRS. Vikikrātuvē par šo tēmu ir pieejami multivides faili. Skatīt: Helmuts Veidlings. Lexikon der Wehrmacht (vāciski)