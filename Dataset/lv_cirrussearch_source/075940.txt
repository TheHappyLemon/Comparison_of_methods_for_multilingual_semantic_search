Klaida (angļu: River Clyde, skotu gēlu: Abhainn Chluaidh) ir liela upe Skotijā. Tā ir devītā garākā upe Apvienotajā Karalistē un trešā - Skotijā. Kopā ar estuāru tās garums ir 208 km. Upe sākas Dienvidskotijas augstienes ziemeļu nogāzēs, sākumā plūst pa kalnainu apvidu, vēlāk pa paugurainu līdzenumu. Ietek Fērtofklaida līcī. Vislielākā notece rudenī un ziemā. Pie Klaidas atrodas viena no lielākajām Lielbritānijas pilsētām - Glāzgova, līdz kurai iespējams kuģot ar jūras kuģiem. Augstāk sastopamas krāces, uz kurām uzbūvēta hidroelektrostacija. Kanāli savieno Klaidu ar Ziemeļjūru. Vikikrātuvē par šo tēmu ir pieejami multivides faili. Skatīt: Klaida. Encyclopædia Britannica raksts (angliski)