Jeļena Pirožkova (krievu: Елена Сергеевна Пирожкова, angļu: Elena Pirozhkova; dzimusi 1986. gada 13. oktobrī) ir krievu izcelsmes ASV brīvā stila cīkstone, 2012. gada vasaras olimpisko spēļu dalībniece, 2012. gada Pasaules čempione. Jeļena Pirožkova dzimusi Novokuzņeckā, reliģiskā ģimenē. Kad Jeļenai bija trīs gadi, ģimene pārcēlās uz Amerikas Savienotajām valstīm. Ģimene apmetās pilsētā Grīnfīldā (Masačūsetsas štats). 2006. gadā Jeļena ieguva ASV pilsonību, un kopš 2008. gada viņa dzīvo Kolorādospringsā un trenējas ASV cīņas sporta mācību centrā. Arī viņas treneris ir krievu emigrants Vladislavs Izboiņikovs. Laikā no 2003. līdz 2005. gadam ASV jauniešu čempionātos viņai bija labi rezultāti. 2006. gada Pirožkova sāka piedalīties pieaugušo sacensībās un kļuva par vairāku Panamerikas čempionātu uzvarētāju. 2010. gadā Pirožkova tiek atzīta par ASV labāko sieviešu cīkstoni. 2012.gada Olimpiskajās spēlēs Londonā Jeļena Pirožkova bija amerikāņu cīkstoņu galvenā cerība. Tomēr tā nepiepildījās, jau pirmajā cīņā viņa zaudēja Latvijas cīkstonei Anastasijai Grigorjevai un tālākām cīņām nekvalificējās. Pusotru mēnesi pēc neveiksmes Olimpiskajās spēlēs viņa ieguva zelta medaļu Pasaules čempionātā Stretkonā. 2013. gada pasaules čempionātā viņa izcīnīja bronzas medaļu, un gadu vēlāk - sudraba. Biography at USA wrestling(angliski) «Елена Пирожкова как зеркало русской эмиграции» (krievu). mk.ru. 07 August 2012. Skatīts: 2019-06-03. «Елена Пирожкова — надежда Америки на олимпиаде в Лондоне.» (krievu). Chayka_Magazine. 16 Juny 2012. Skatīts: 2019-06-03. «Олимпиада 2012 в Лондоне: новокузнечанка Елена Пирожкова оставила сборную США без ожидаемого "золота"» (krievu). kp.by. 2012. gada 9. augusts. Skatīts: 2019-06-03.[novecojusi saite] Vikikrātuvē par šo tēmu ir pieejami multivides faili. Skatīt: Jeļena Pirožkova. Olympedia profils (angliski) FILA profils (angliski)