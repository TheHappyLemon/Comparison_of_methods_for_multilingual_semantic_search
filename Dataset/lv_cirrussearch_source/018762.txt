Vranova pie Topļas (slovāku: Vranov nad Topľou) ir pilsēta Slovākijas austrumos, Prešovas apgabala Vranovas pie Topļas apriņķa centrs tradicionālajā Zemplīnas novadā pie Topļas upes. Rakstos pirmoreiz minēta 1333. gadā. Tāpat kā visa Slovākija, gadsimtiem bijusi Ungārijas sastāvā, pilsētas ungāriskais nosaukums ir Varanno (ungāru: Varannó). Pēc Pirmā pasaules kara iekļāvās Čehoslovākijā. No 1993. gada - Slovākijas sastāvā. Pēc etniskā sastāva vairums pilsētas iedzīvotāju ir slovāki (93,11 %), čigāni (4,40 %). Pēc reliģiskās piederības - katoļi (62,61 %), grieķu katoļi (20,13 %), luterāņi (7,18 %), nereliģiozi (5,70 %). 1575. gada 8. maijā Vranno pilī tika svinētas tolaik četrpadsmitgadīgās Eržēbetas Bātori (Báthori Erzsébet, 1560-1614) kāzas. Vikikrātuvē par šo tēmu ir pieejami multivides faili. Skatīt: Vranova pie Topļas. Q110227967.