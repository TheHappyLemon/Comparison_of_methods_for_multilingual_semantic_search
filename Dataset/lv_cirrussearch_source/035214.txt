"Futurāma" (angļu: Futurama) ir ASV zinātniskās fantastikas animācijas seriāls, ko izveidoja Mets Greinings pēc Fox Broadcasting Company pasūtījuma. Seriālā attēlota parasta 20. gadsimta beigu Ņujorkas picu piegādātāja, Filipa Dž. Fraja dzīve, kurš pēc nejaušas nokļūšanas krioloģiskā miegā uz tūkstoš gadiem, retrofutūriskajā 31. gadsimtā iestājas darbā starpplanētu piegādes uzņēmumā "Planētu ekspresis" (Planet Express). Greinings seriāla ideju izdomāja 1990. gadu vidū, strādājot pie animācijas seriāla "Simpsoni". Vēlāk viņš seriāla izveidei piesaistīja Deividu Koenu, lai viņš pilnveidotu sižeta līniju un personāžus. Latvijā seriālu translējuši televīzijas kanāli MTV Latvija un TV6. Sākotnēji seriālu pārraidīja kanālā Fox no 1999. gada 28. marta līdz 2003. gada 10. augustam (seriāla veidošanas beigas). No 2003. gada līdz līguma beigām 2007. gadā, seriālu atkārtoti translēja kanālā Cartoon Network programmu blokā Adult Swim. No 2007. līdz 2009. gadam izdeva četras pilnmetrāžas videofilmas. 2005. gadā seriālu sāka pārraidīt kanālā Comedy Central. Comedy Central noslēdza vienošanos ar 20th Century Fox Television par jaunu sēriju izveidi. Seriāla piekto sezonu veido šo četru pilnmetrāžas filmu sadalījums sešpadsmit 20 minūšu segmentos. 2009. gada jūnijā 20th Century Fox producentu nodaļa paziņoja, ka Comedy Central veidos papildus jaunas 26 sērijas, ko rādīs 2010. un 2011. gadā. Seriālu turpināja ar septīto sezonu, kura pirmo daļu translēja no 2012. gada jūnija, bet otro 2013. gada vidū. Septītās sezonas laikā paziņoja, ka šī būs noslēdzošā sezona, jo Comedy Central nepasūtīs seriāla turpinājumu. Seriāla pēdējo sēriju pārraidīja 2013. gada 4. septembrī. Kamēr Greinings teica, ka mēģinās atrast kanālu, kas turpinātu seriālu, Deivids Koens paziņoja, ka sērija Meanwhile varētu būt septītās sezonas un visa seriāla noslēdzošā sērija. Seriālu otro reizi atjaunoja pēc The Walt Disney Company un 20th Century Studios apvienošanas interneta straumēšanas lapas Hulu vajadzībām 2023. gadā. Darbība seriālā norisinās 30. gadsimta beigās un 31. gadsimta sākumā. Sākotnēji galvenais varonis nokļūst 2999. gada 31. decembrī, tomēr nākamo sezonu laikā tiek sagaidīts 3004. gads. Nosaukums "Futurāma" aizgūts no 1939. gada Pasaules izstādes (Ņujorkā) paviljona, kurā bija attēlota iespējamā 1959. gada pasaule. Seriāla pamatsižets saistīts ar picas piegādātāju Filipu Fraju, kurš nejauši nokļūst 1000 gadus nākotnē un kļūst par piegādātāju uzņēmumā Planet Express. Citi nozīmīgi seriāla varoņi ir Fraja attāls pēctecis profesors Hūberts Fernsvorts, krabjveidīgs citplanētietis doktors Zoidbergs, vienacaina kosmosa kuģa pilote Turanga Līla, marsiete Eimija Vonga, robots Benders un grāmatvedis Hermejs Konrads. "Futurāma" tās translācijas laikā saņēma pozitīvas kritiķu atsauksmes. Seriālu nominēja 17 Annie balvām un 12 Emmy balvām, no kurām ieguva septiņas pirmās un sešas otrās. Tāpat seriāls četras reizes nominēts Amerikas Rakstnieku ģildes balvai, kur iegūtas divas balvas par sērijām Godfellas un The Prisoner of Benda, vēl papildu tam seriāls nominēts Nebula balvai un saņēmis Environmental Media balvu par sērijām The Problem with Popplers un The Futurama Holiday Spectacular. Papildu seriālam ražotas arī dažādas preces, kas saistītas ar seriālu — komiksu sērija, videospēles, kalendāri, apģērbs un figūriņas. 2013. gadā TV Guide ierindoja "Futurāmu" 60 visu laiku labāko animācijas seriālu sarakstā. Fred Topel. «Groening's Bargain to Yield Four Futurama Movies». Reuters, 2007. gada 28. janvāris. Arhivēts no oriģināla, laiks: 2008. gada 16. aprīlis. Skatīts: 2008. gada 3. jūnijs. Andrew Wallenstein. «"Futurama" gets new life on Comedy Central». Reuters, 2006. gada 22. jūnijs. Arhivēts no oriģināla, laiks: 2006. gada 6. novembrī. Skatīts: 2008. gada 3. jūnijs. Arhivēts 2006. gada 6. novembrī, Wayback Machine vietnē. «Comedy Central's 'South Park,' 'Lil' Bush,' More to Return in March». 2007. gada 2. augusts. Skatīts: 2008. gada 8. novembris. Josef Adalian and Vlada Gelman. «Things Are Looking Good for Another Season of Futurama». Vulture, 2010. gada 2. februāris. Skatīts: 2010. gada 28. februāris. James Hibberd. «'Futurama' renewed for two more years!», 2011. gada 24. marts. Arhivēts no oriģināla, laiks: 2011. gada 28. martā. Skatīts: 2011. gada 24. marts. «COMEDY CENTRAL® RENEWS "FUTURAMA" FOR 26 NEW EPISODES». 2011. gada 29. marts. Arhivēts no oriģināla, laiks: 2011. gada 5. aprīlī. Skatīts: 2011. gada 30. marts. Dave Itzkoff. «Comedy Central Cancels 'Futurama'». The New York Times, 2013. gada 22. aprīlis. Skatīts: 2013. gada 22. aprīlis. «Futurama axed again». 3 News NZ. 2013. gada 23. aprīlis. Arhivēts no oriģināla, laiks: 2013. gada 24. decembrī. Skatīts: 2017. gada 31. jūlijā. «"'Futurama' Series Finale: David X. Cohen Dishes If "Meanwhile" Is Really the End». 2013. gada 4. septembris. Skatīts: 2013. gada 5. septembris. «21st Annual Environmental Media Awards». October 2011. Arhivēts no oriģināla, laiks: 2012. gada 7. aprīlis. Skatīts: 2012. gada 9. aprīlis. Rich Sands. «TV Guide Magazine's 60 Greatest Cartoons of All Time». TVGuide.com, 2013. gada 24. septembris. IMDb profils (angliski) Metacritic profils (angliski) Rotten Tomatoes profils (angliski)