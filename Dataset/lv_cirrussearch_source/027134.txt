Ekvadoras karogs sastāv no trīs horizontālām joslām dzeltenā, zilā un sarkanā krāsā. Tas ir ļoti līdzīgs Kolumbijas un Venecuēlas karogam, kas, tāpat kā Ekvadora, bija Lielās Kolumbijas sastāvā. Parasti karoga centrā atrodas Ekvadoras ģerbonis, tomēr eksistē arī variācija bez šī ģerboņa, un to lieto tirdzniecības flotes. Šis variants pilnībā sakrīt ar Kolumbijas karogu, bet Kolumbijas tirdzniecības flotes lieto atšķirīgu karoga dizanu. Ekvadoras valdība 2009. gada novembrī izstrādāja noteikumus, kuri regulē karoga, ģerboņa un citu nacionālo simbolu izskatu un proporcijas. Karoga platums ir 1,47 m, bet garums — 2,20 m proporcijās 2 pret 3. Karoga laukums ir sadalīts trīs horizontālās joslās, no kurām dzeltenā josla aizņem pusi no karoga laukuma, bet zilā un sarkanā josla — katra pusi no karoga laukuma. Karoga centrā atrodas ģerbonis, kura proporcijas ir 12 pret 10. Otrs noteiktais karoga izmērs ir galda karogs, kura platums ir 200 cm un garums 300 centimetri. Oriģinālās karoga krāsas, kas tika izmantotas Lielās Kolumbijas karogā, no kura radies Ekvadoras, Kolumbijas un Venecuēlas karogs, radīja venecuēliešu ģenerālis Fransisko de Miranda. Krāsu izvēli viņš attiecina uz Johana Volfganga fon Gētes pamatkrāsu teoriju. Pēc paša Mirandas nostāstiem, viņš 1785. gada ziemā satika Gēti, kas ir bijis fascinēts par viņa ceļojumiem un atklājumiem. Gēte viņam esot teicis: "Tavs mērķis ir izveidot savā zemē vietu, kur pamatkrāsas nav izkropļotas." Pirmo reizi Miranda karogu ar dzeltenām, zilām un sarkanām joslām lietojis 1806. gadā. Krāsu nozīme ir sekojoša: Dzeltenā: Kultūraugi un auglīga augsne; Zilā: Okeāns un skaidrās debesis; Sarkanā: Asinis, ko izlējuši varoņi, kas mira tēvzemes vārdā. «Instructivo de uso de los Símbolos Patrios» (PDF) (spāņu). National Secretary of Communication. 2009-11. Arhivēts no oriģināla, laiks: 2010-07-17. Skatīts: 2010-07-22. Norma Que Establece Los Requisitos de Diseno, Caracteristicas de Confeccion y Modo de Empleo de Los Emblemas Patrios (spāņu). Military of Ecuador. 1989. María Isabel Cerón. «La Bandera Nacional» (spāņu). Ministerio del Poder Popular para la Comunicación y la Información (Venezuela), 2005-03-12. Arhivēts no oriģināla, laiks: 2010-07-16. Skatīts: 2010-08-02. «The Flag and The Coat of Arms». Embassy of the Republic of Ecuador in the United States. Arhivēts no oriģināla, laiks: 2010-06-29. Skatīts: 2010-07-27. «Símbolos Patrios» (spāņu). Presidencia de la República del Ecuador. Arhivēts no oriģināla, laiks: 2010-07-17. Skatīts: 2010-07-27. Volker Preuß. «Flaggen del Ekuador 1845–1860» (vācu). Arhivēts no oriģināla, laiks: 2003-04-28. Skatīts: 2003-04-28.