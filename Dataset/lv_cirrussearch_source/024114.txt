Koordinātas: 36°0′56″N 114°44′16″W﻿ / ﻿36.01556°N 114.73778°W﻿ / 36.01556; -114.73778 Hūvera aizsprosts (angļu: Hoover Dam), līdz 1947. gadam pazīstams ar nosaukumu Akmens aizsprosts (Boulder Dam), ir betona smaguma arkas aizsprosts, kas uzbūvēts Melnajā kanjonā uz Kolorādo upes, ASV Arizonas un Nevadas štatā. Tas tika būvēts no 1931. līdz 1936. gadam Lielās depresijas laikā, to 1935. gada 30. septembrī atklāja ASV prezidents Franklins Rūzvelts. Aizsprosta celtniecībā piedalījās vairāki tūkstoši strādnieku, celtniecības laikā mira vairāki simti no viņiem. Aizsprosts tika nosaukts ASV prezidenta Herberta Hūvera vārdā. Hūvera aizsprosta celtniecība izmaksāja 49 miljonus ASV dolāru. Tas ir 221,4 m augsts, kores garums ir 379 m, aizsprosta platums augšpusē ir 14 m, savukārt apakšpusē — 200 m. Virs aizsprosta izveidojušos ūdenskrātuvi nosauca par Mīda ezeru (Lake Mead), tā ir lielākā ūdenskrātuve ASV — maksimālā ietilpība ir 35,2 miljoni m3. Aizsprostam tuvākā pilsēta ir Buldersitija (Boulder City), kas atrodas Nevadas štatā un tika uzcelta strādniekiem. Hūvera aizsprosta hidroelektrostacija nodrošina elektroenerģiju patērētājiem Nevadas, Arizonas un Kalifornijas štatā. Hūvera aizsprosts ir populārs tūrisma objekts, to ik gadu apmeklē gandrīz viens miljons cilvēku. 1994. gadā tas tika nosaukts par nacionālās inženierijas vēstures zīme — vienu no septiņiem modernās ASV inženierijas brīnumiem (Amerikas Civilinženieru savienības (American Society of Civil Engineers) veidots saraksts). «Hoover Dam and Powerplant». USBR. Arhivēts no oriģināla, laiks: 2011. gada 13. jūnijā. Skatīts: 2014. gada 24. maijā. Arhivēts 2011. gada 13. jūnijā, Wayback Machine vietnē. Vikikrātuvē par šo tēmu ir pieejami multivides faili. Skatīt: Hūvera aizsprosts. Oficiālā tīmekļa vietne Encyclopædia Britannica raksts (angliski)