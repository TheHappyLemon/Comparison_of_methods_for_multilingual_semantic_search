Stīvens Īlops (Stephen Elop, dzimis 1963. gada 31. decembrī) ir Kanādā dzimis uzņēmējs. Bijis Nokia izpilddirektors. 1986. gadā Makmāstera universitātē Hamiltonā Īlops ieguva bakalaura grādu datoru inženierijas un pārvaldības specialitātē. Stīvens Īlops bija konsultāciju nodaļas direktors uzņēmumā Lotus Development Corporation. 1992. gadā viņš kļuva par informācijas tehnoloģiju direktoru uzņēmumā Boston Chicken. 1998. gadā tas bankrotēja, un Īlops pievienojās Macromedia. 2005. gada janvārī viņš kļuva par Macromedia izpilddirektoru. Pēc tam, kad 2005. gada aprīlī Macromedia pārgāja Adobe Systems īpašumā, Īlops turpināja darbu Adobe līdz 2006. gada decembrim. No 2007. gada janvāra līdz 2008. gadam viņš bija operāciju direktors uzņēmumā Juniper Networks. 2008. gada janvārī Īlops sāka darbu Microsoft, kur bija biznesa nodaļas vadītājs un bija atbildīgs par Microsoft Office un Microsoft Dynamics produktiem. 2010. gada 23. janvārī Stīvens Īlops kļuva par Nokia izpilddirektoru, nomainot Olli Peku Kallasvuo. Februārī Īlops publiskoja jauno Nokia jauno stratēģiju, operētājsistēmu Windows Phone pieņemot par viedtālruņu primāro sistēmu. Viedtālruņu pārdošanas apjomi kritās, Nokia nespējot konkurēt ar Apple iPhone un Samsung Galaxy. Īlopa laikā Nokia dramatiski samazinājās apgrozījums un peļņa. Uzņēmumam nācās samazināt izdevumus, tai skaitā arī atlaist daudzus darbiniekus. 2013. gada 3. septembrī paziņots, ka Microsoft iegādāsies Nokia mobilo ierīču biznesu (tagad tas zināms ar nosaukumu Microsoft Mobile), un Stīvens Īlops atstās izpilddirektora amatu. Septembrī viņu izpilddirektora amatā nomainīja Risto Sīlasmā. Turpmāk Īlops ieņēma Microsoft Devices viceprezidenta amatu. 2015. gada 17. jūnijā paziņots, ka Devices grupa tiek apvienota ar operētājsistēmu nodaļu, izveidojot struktūrvienību Windows and Devices Group. Vienlaicīgi paziņots, ka Stīvens Īlops atstāj Microsoft. «Who is Microsoft's new business division leader, Stephen Elop?». ComputerWorld. 2008. gada 11. janvāris. Stīvens Īlops Arhivēts 2010. gada 13. septembrī, Wayback Machine vietnē. linkedin