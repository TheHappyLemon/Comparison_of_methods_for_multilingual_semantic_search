Taurs (turku: Toros Dağları) ir kalnu sistēma Turcijas dienvidos un dienvidaustrumos. Izvietojusies Mazāzijas kalnienes un Armēnijas kalnienes dienvidu malā un stiepjas 1000 km garumā sākotnēji gar Turcijas Vidusjūras piekrasti un tālāk uz austrumiem līdz Vanas ezeram. Augstākais kalns ir Demirkaziks (3756 m vjl). Taurs tiek iedalīts trijās daļās: Rietumtaurs ap Antaljas līci, Centrālais Taurs ziemeļos no Mersinas un Adanas un Armēnijas Taurs vai Austrumtaurs. Veidots galvenokārt no kaļķakmens, vidējā un austrumu daļā arī metamorfie un dziļuma ieži. Naftas, alumīnija un polimetāla rūdu atradnes. Ziemeļu nogāzēs subtropu stepes, dienvidu — mūžzaļie subtropu meži un krūmāji, 2200—2400 m augstumā — skujkoku meži, augstāk — alpīnās pļavas. «Taurs». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 693. lpp. Vikikrātuvē par šo tēmu ir pieejami multivides faili. Skatīt: Taurs (kalni).