Marta Bartela (poļu: Marta Bartel; dzimusi kā Pšezdzecka (poļu: Przeździecka) 1988. gada 20. maijā Zambrovā) ir Polijas starptautiskā lielmeistare šahā (2009). Kopš 2000. gada piedalījusies Polijas junioru šaha čempionātos dažādās vecuma grupās. Pirmo panākumu guvusi 2004. gadā Lebā, kad U16 vecuma grupā ieņēmusi 2. vietu. Tajā pašā gadā piedalījusies Eiropas junioru šaha čempionātā, kurā ieņēmusi 4. vietu U16 vecuma grupā. 2005. gadā Sroda Velkopolskā ieņēmusi 3. vietu Polijas junioru šaha čempionātā U20 vecuma grupā. Tajā pašā gadā pirmo reizi piedalījusies Polijas sieviešu šaha čempionāta finālā Suvalkos. 2006. gadā Tšebiņā Polijas sieviešu šaha čempionātā dalījusi 1.-2. vietu ar Jolantu Zavadzku, tačū piekāpusies papildu mačā. 2012. gadā Gimarainšā Polijas komandas sastāvā izcīnījusi sudraba medaļu Pasaules studentu šaha kausā. 2014. gadā Katovicē bijusi 3. vietā Polijas studenšu šaha čempionātā. Polijas komandu šaha čempionātā izcīnījusi 2 individuālās zelta (2009, 2012) medaļas Ļubļinas komandas LKSz Drakon sastāvā. Sekmīgi pārstāvējusi Polijas komandu lielākajos komandu šaha turnīros: Pasaules šaha olimpiādēs piedalījusies 3 reizes (2006-2008, 2014). Individuālajā vērtējumā izcīnījusi sudraba (2014) medaļu; Eiropas komandu šaha čempionātos piedalījusies 2 reizes (2007, 2013). Komandu vērtējumā izcīnījusi sudraba (2007) medaļu; Pasaules komandu šaha čempionātos piedalījusies 2 reizes (2007, 2015). Individuālajā vērtējumā izcīnījusi zelta (2007) medaļu. Par panākumiem turnīros FIDE 2006. gadā Bartelai piešķīra starptautiskās meistares (WIM), bet 2009. gadā - starptautiskās lielmeistares (WGM) nosaukumu. Precējusies ar šaha lielmeistaru Mateušu Bartelu. «Polish Women's Championship 2006». Arhivēts no oriģināla, laiks: 2015. gada 24. septembrī. Skatīts: 2016. gada 16. decembrī. «Academic vice world for Polish!». Arhivēts no oriģināla, laiks: 2015. gada 5. februārī. Skatīts: 2015. gada 28. janvārī. Polish Academic Championship women 17-18.01.2014 OlimpBase :: Polish Team Chess Championship :: Marta Bartel OlimpBase :: Women's Chess Olympiads :: Marta Bartel OlimpBase :: European Women's Team Chess Championship :: Marta Bartel OlimpBase :: World Women's Team Chess Championship :: Marta Bartel Congratulations to the happy couple, they married just last week! Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)