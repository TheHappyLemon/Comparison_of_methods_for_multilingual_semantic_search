Kevins Šatenkērks (angļu: Kevin Shattenkirk; dzimis 1989. gada 29. janvārī) ir amerikāņu hokejists, aizsargs. Pašlaik (2020) Šatenkērks spēlē Nacionālās hokeja līgas kluba Anahaimas "Ducks" sastāvā. Profesionāļa karjeru Šatenkērks uzsāka 2009.—10. gada nogalē, kad aizvadīja trīs spēles AHL kluba Lake Erie Monsters rindās. "Monsters" sastāvā Šatenkērks uzsāka arī 2010.—11. gada sezonu, taču novembrī tika izsaukts uz NHL vienību Kolorādo "Avalanche". Februārī "Avalanche" aizmainīja Šatenkērku uz Sentluisas "Blues" vienību. Jau 2011.—12. gada sezonā, kas bija pirmā pilnā Šatenkērka sezonas "Blues" rindās, viņš noslēdza kā otrs rezultatīvākais komandas aizsargs aiz Aleksa Petrandželo. 2012.—13. gada sezonas NHL lokauta laikā Šatenkērks spēlēja SM līgas vienībā Turku TPS, taču tad atgriezās "Blues" sastāvā. Šatenkērks saglabāja stabilu rezultativitāti arī turpmākajās sezonās, katrā pārsniedzot 40 punktu robežu. 2017. gada februāra nogalē tika aizmainīts uz Vašingtonas "Capitals", taču vasarā noslēdza četru gadu līgumu ar Ņujorkas "Rangers". 2019. gada vasarā "Rangers" izpirka atlikušo līguma termiņu, un Šatenkērks vienojās par viena gada līgumu ar Tampabejas "Lightning". 2020. gadā kopā ar "Lightning" izcīnīja Stenlija kausu. Oktobrī hokejists noslēdza trīs gadu līgumu ar Anahaimas "Ducks". ASV hokeja izlases rindās spēlējis 2014. gada Olimpisko spēļu turnīrā, kā arī 2011. gada Pasaules čempionātā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)