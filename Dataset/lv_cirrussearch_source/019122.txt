Henriks Tallinders (zviedru: Henrik Tallinder; dzimis 1979. gada 10. janvārī) ir zviedru hokejists, aizsargs, Zviedrijas hokeja izlases dalībnieks. Pašlaik (2014) Tallinders ir bez kluba. Profesionāļa karjeru Tallinders sāka 1996.—97. gada sezonā, kad debitēja Zviedrijas Elitsērijas kluba Stokholmas AIK sastāvā. AIK rindās hokejists aizvadīja vēl nākamās trīs sezonas, taču 2000.—01. gada sezonā spēlēja SM līgas kluba Turku TPS rindās, kopā ar to izcīnot Somijas čempiona titulu. 2001.—02. gada sezonu Tallinders aizvadīja AHL klubā Ročesteras "Americans", divas spēles aizvadot arī NHL vienībā Bufalo "Sabres". 2002.—03. gada sezonā aizsargs "Sabres" rindās aizvadīja 46 spēles. "Sabres" rindās Tallinders spēlēja līdz 2010. gadma. 2010. gada vasarā aizsargs noslēdza četru gadu līgumu ar Ņūdžersijas "Devils" vienību, taču 2013. gada jūlijā tika aizmainīts uz Bufalo "Sabres". Zviedrijas hokeja izlases rindās izcīnījis sudrabu 2014. gada olimpiskajā turnīrā, kā arī kļuvis par 2013. gada Pasaules čempionu. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)