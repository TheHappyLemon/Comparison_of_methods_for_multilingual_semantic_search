Redžinalds Alans Hadlins (angļu: Reginald Alan Hudlin; dzimis 1961. gada 15. decembrī) ir amerikāņu scenārists, kinorežisors un producents. Kopā ar savu vecāko brāli Voringtonu Hadlinu viņi zināmi kā Hudlin Brothers. No 2005. līdz 2008. gadam viņš bija kanāla BET izklaides nodaļas vadītājs. Hadlins ir autors vairākiem grafiskajiem romāniem. Producējis 88. Kinoakadēmijas balvas ceremoniju (2016), kā arī citus televīzijas speciālos raidījumus. Atpazīstamību viņš ieguva ar 1990. gada filmu House Party un 1992. gada filmu "Bumerangs", kurām bija režisors. Producējis Kventina Tarantīno filmu "Atsvabinātais Džango", kas saņēma Kinoakadēmijas balvu nominācijā "Labākā filma". Redžinalds Hadlins piedzima Sentervilā, Ilinoisā, skolotājas Helēnas un skolotāja Varingtona ģimenē. Viņa vecākais brālis Varingtons Hadlins arī ir kinorežisors un producents, kā arī aktieris. Kamēr Hadlins studēja Hārvarda Universitāte, viņš režisēja īsfilmu House Party, kas saņēma vairākas balvas, tajā skaitā pirmās vietas godalgu Black American Cinema Society balvas pasniegšanas ceremonijā. Šī īsfilma kalpoja par pamatu viņa pirmajai tāda paša nosaukuma pilnmetrāžas mākslas filmai. Divus gadus viņš bija izpildproducents NAACP Image balvas ceremonijām. Šī ceremonija ieguva augstāko reitingu kanālā NBC 2013. gadā, un 2014. gadā kļuva par visaugstāk novērtēto ceremoniju kanāla TV One vēsturē. Redžinalds Hadlins ir režisējis tādas filmas kā House Party, "Bumerangs", The Great White Hype, The Ladies Man, "Krāpnieki", divas seriāla "Amerikāņu ģimenīte" sērijas, seriāla "Ofiss" sēriju, seriāla The Middle sēriju un vairākas sērijas seriālam Outsourced. Trīs gadu garumā viņš bija vairākkārtējs producents un režisors realitātes seriālam The Bernie Mac Show. No 2005. līdz 2008. gadam Hadlins bija kanāla BET izklaides nodaļas vadītājs. Viņš ir scenārija autors Marvel Comics sērijai Black Panther no 2005. līdz 2008. gadam, kur par visnozīmīgāko tiek uzskatīta 2006. gada sižeta līnija Bride of the Panther, kurā Storma apprecas ar Melno panteru. Viņš ir viens no producentiem Kventina Tarantīno filmai "Atsvabinātais Džango" ar Džeimiju Foksu, Leonardo Di Kaprio, Kristofu Valcu, Keriju Vašingtoni un Semjuelu Džeksonu galvenajās lomās. 2013. gada 10. janvārī, par šo filmu Hadlins saņēma Amerikas Kinoakadēmijas balvu nominācijā "Labākā filma". Hadlins ir Phi Beta Sigma brālības biedrs. Deivids Hills kopā ar Redžinaldu Hadlinu ir izvēlēti par 88. Kinoakadēmijas balvas pasniegšanas ceremonijas producentiem, kad pēc trīs gadu sadarbības ar Kino mākslas un zinātnes akadēmiju līgumu nepagarināja iepriekšējie producenti Kreigs Zeidans un Nīls Merons. «Reginald Hudlin». The New York Times. Skatīts: 2012-02-23. Hudlin, Reginald; Hudlin, Warrington; Glicksman, Marlaine (May 1990). "They Gotta Have It". Film Comment 26 (3): 65–69. JSTOR 43454842. Jonathan Encarnacion. «Uncompromising Articulation: Reginald Hudlin». Silver Bullet Comic Books, 2005. gada 13. aprīlis. Arhivēts no oriģināla, laiks: 2005. gada 25. novembris. «Reginald Hudlin Biography (1961–)». filmreference.com. Kevin Thomas. «Winning Black Videos, Films Highlight Youth». Los Angeles Times (Los Angeles), 1986. gada 27. janvāris. Skatīts: 2011-10-29. Mike Fleming. «Jamie Foxx Looming Large in 'Django Unchained'». Deadline Hollywood, 2011-06-22. «David Hill, Reginald Hudlin to Produce 88th Annual Oscar Telecast». The Wrap. 2015. gada 1. septembris. Skatīts: 2015. gada 27. septembris. «Academy hires Django Unchained producer and Emmy winner to run Oscars». Entertainment Weekly. 2015. gada 1. septembris. Skatīts: 2015. gada 27. septembris. IMDb profils (angliski) AllMovie profils (angliski) Hudlin Entertainment Redžinalda Hadlina intervija vietnē Marvel.com