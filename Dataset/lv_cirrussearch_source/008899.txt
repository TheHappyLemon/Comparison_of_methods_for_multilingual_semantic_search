Peloponēsa (grieķu: Πελοπόννησος, Pelopónnēsos) ir kalnaina pussala un vēsturisks apgabals Grieķijas dienvidos. Pazīstama arī ar nosaukumu Moreja. Pussalas kopējā platība ir ap 21 400 km² un to kopumā apdzīvo vairāk nekā 650 tūkstoši iedzīvotāju. Rietumos to apskalo Jonijas jūra, ziemeļos Patras un Korintas līcis, ziemeļaustrumos — Saroniks, austrumos Argoliks un Krētas jūra, bet dienvidos — Lakoniks un Mesiniks. 6,3 km platais Korintas zemesšaurums pussalas ziemeļaustrumos savienoja Peloponēsu ar pārējo Grieķiju. Mūsdienās Korintas zemesšaurumu šķērso Korintas kanāls, kas atdala Peloponēsu no kontinentālās Grieķijas. Korintas līča rietumos Peloponēsu ar kontinentālo Grieķiju savieno Rio-Antirrio tilts. Reljefs kalnains, augstākā virsotne ir 2405 m augstais Profitisilijas kalns Taigeta grēdā pussalas dienvidos. Lielākās pilsētas ir Patra, Kalamata un Pirga. Encyclopædia Britannica (angliski) География. Современная иллюстрированная энциклопедия. — М.: Росмэн. 2006. (krieviski) Latvijas padomju enciklopēdija. 7. sējums. Rīga : Galvenā enciklopēdiju redakcija. 616. lpp. Vikikrātuvē par šo tēmu ir pieejami multivides faili. Skatīt: Peloponēsa. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski) Austrumeiropas enciklopēdijas raksts (vāciski)