Pāvests Viktors I (latīņu: Victor I) bija Romas bīskaps un līdz ar to katolisma tradīcijā tiek uzskatīts par vienu no Romas pāvestiem. Šajā amatā viņš bija aptuveni no 189. līdz 199. gadam. Viņš ir dzimis Romas impērijas kontrolētajā Ziemeļāfrikā. Pirms kļuva par Romas bīskapu, viņš kalpoja Dievam kā arhidiakons. Pēc nokļūšanas Romas bīskapa amatā iesaistījās strīdos par Lieldienu svinēšanas laiku. 196. gadā Viktors I Romā sasauca koncilu, kurā tika izlemts, ka Lieldienas turpmāk tiks svinētas svētdienā, kas seko Lielajai piektdienai. Pāvests Viktors I ir iecelts svēto kārtā. Gan katoļiem, gan pareizticīgajiem pāvesta Viktora I piemiņas diena ir 28. jūlijs. Katoļu enciklopēdijas ieraksts (angliski)