Ričards "Diks" Šeldons (angļu: Richard "Dick" Sheldon; dzimis 1878. gada 9. jūlijā, miris 1935. gada 23. janvārī) bija amerikāņu vieglatlēts, olimpiskais čempions lodes grūšanā 1900. gada vasaras olimpiskajās spēlēs, kā arī bronzas medaļas ieguvējs diska mešanā šajās spēlēs. 1900. gada vasaras olimpiskajās spēlēs Parīzē Šeldons startēja divās vieglatlētikas disciplīnās, kurās abās izcīnīja olimpiskās medaļas. Zelta medaļu, ar rezultātu 14.10 metri, viņš izcīnīja lodes grūšanā. Viņa uzstādītais rekords bija arī jaunais olimpiskais rekords šajā disciplīnā. Savukārt diska mešanā viņš ar rezultātu 34.60 metri izcīnīja bronzas medaļu, piekāpjoties Ungārijas sportistam Rūdolfam Baueram un Bohēmijas sportistam Františekam Jandam-Sukam. Arī viņa brālis, Luiss Šeldons 1900. gada olimpiskajās spēlēs izcīnīja medaļas vieglatlētikā. «Dick Sheldon». Sports-Reference.com (angļu). Arhivēts no oriģināla, laiks: 2020. gada 18. oktobris. «Paris 1900 Athletics — shot put men». Starptautiskā Olimpiska komiteja. Skatīts: 2020. gada 9. septembris. «Paris 1900 Athletics — discus throw men». Starptautiskā Olimpiska komiteja. Skatīts: 2020. gada 9. septembris. Ričards Šeldons (SOK profils) (angliski) Ričards Šeldons (Olympedia profils) (angliski) Ričards Šeldons (Sports Reference profils) (angliski)