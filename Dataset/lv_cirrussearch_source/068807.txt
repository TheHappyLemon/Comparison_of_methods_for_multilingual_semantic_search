Aditya-L1 ir Indijas Saules izpētes kosmiskais aparāts. Zondes izgatavošanu un palaišanu nodrošināja Indijas kosmosa pētījumu organizācija (ISRO). Zonde tika palaista 2023. gada 2. septembrī. To ievadīja aptuveni 1,5 miljonu kilometru attālumā no Zemes halo orbītā ap Zemes un Saules Lagranža punktu L1, kur tā novēro Saules atmosfēru, saules magnētiskās vētras un to ietekmi uz vidi ap Zemi. Aditya-L1 tika palaista 2023. gada 2. septembrī 06:20 UTC ar nesējraķeti PSLV-XL (lidojums C57) no Satiša Dhavana kosmosa centra starta laukuma Šriharikotā. Sākotnēji kosmiskais aparāts tika ievadīts eliptiskā orbītā ap Zemi Kosmiskais aparāts veica četrus orbitālos manevrus Zemes tuvumā, pirms to novirzīja pārejas trajektorijā uz Lagranža punktu L1. 2024. gada 6. janvārī Aditya-L1 iegāja halo orbītā ap Zemes un Saules Lagranža punktu L1. ADITYA-L1 ISRO Aditya-L1 Gunter's Space Page