Dzēšgumija jeb dzēšamgumija ir kancelejas piederums, kas paredzēts uzrakstītā izdzēšanai. Dzēšgumiju ražo no dažādiem materiāliem. Viens no izplatītākajiem materiāliem ir gumija (kas ir piesaukts arī šī kancelejas piederuma nosaukumā), bet to gatavo arī no vinila un plastmasām. Dažreiz dzēšgumija ir daļa no zīmuļa; neliels dzēšgumijas gabaliņš piestiprināts zīmuļa galā, lai vajadzības gadījumā varētu to likt lietā un izdzēstu vai padzēstu ar zīmuli rakstīto.