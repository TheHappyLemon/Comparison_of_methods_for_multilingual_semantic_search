Shenzhou 10 (ķīniešu: 神舟十号, piņjiņs: Shénzhōu shíhào) bija Ķīnas pilotējams kosmosa kuģis, kurš palaists 2013. gada jūnijā. Tas veica saslēgšanos ar orbitālās stacijas prototipu Tiangong 1. Liu Bomins (Líu Bó Míng), komandieris (lidojis Shenzhou 7), Paņs Džaņčuņs (Pan Zhanchun), Dens Cjinmins (Deng Qingming). Kosmosa kuģis tika palaists 2013. gada 11. jūnijā 09:38 UTC ar nesējraķeti Chang Zheng 2F/G no Dzjucjuaņas Pavadoņu palaišanas centra. 13. jūnijā 05.18 UTC Shenzhou 10 saslēdzās ar orbitālo staciju Tiangong 1. Tuvošanās un saslēgšanās notika automātiskā režīmā. Aptuveni 10:17 apkalpe atvēra lūku uz Tiangong moduli. 23. jūnijā tika izmēģinātas atvienošanās, tuvošanās un saslēgšanās operācijas rokas režīmā. 00:26 UTC kosmosa kuģis atvienojās no Tiangong 1 un attālinājās no tās. 02:07 UTC Shenzhou 10 atkārtoti saslēdzās ar Tiangong 1. Otrreiz kosmosa kuģis no Tiangong 1 atvienojās 25. jūnijā. 26. jūnijā 00.06 UTC Shenzhou 10 nolaižamais aparāts nolaidās Iekšējā Mongolijā. Shenzhou-10 completes manual docking with space module[novecojusi saite] Xinhua, 2013-06-24, (angliski) Shenzhou 10 Mission Updates spaceflight101.com (angliski)