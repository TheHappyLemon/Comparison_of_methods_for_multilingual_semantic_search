Maxima Grupė UAB jeb Maxima Grupe ir Lietuvas mazumtirdzniecības tīkla uzņēmumu grupa, kas darbojas Lietuvā, Latvijā, Igaunijā, Polijā un Bulgārijā. Tā ir lielākā Lietuvas kapitālsabiedrība un viens no lielākajiem darba devējiem Baltijas valstīs. Maxima Grupe pieder mazumtirdzniecības veikalu tīkli Maxima (Baltijas valstīs), Stokrotka (Polijā), T-Market (Bulgārijā) un pārtikas elektroniskās tirdzniecības platforma “Barbora”, kas darbojas Baltijas valstīs. Kopš 2013. gada kopumā ir 508 veikali Lietuvā, Latvijā, Igaunijā un Bulgārijā. Katrs veikals piedāvā no 3000 līdz 65 000 zīmolu atkarībā no veikala lieluma. Grupā strādā vairāk kā 29 500 cilvēku, un tās galvenā mītne atrodas Viļņā, Lietuvā. Maxima Grupe pieder pārvaldītājsabiedrībai Vilniaus prekyba, kas ir viens no lielākajiem mazumtirdzniecības uzņēmumiem Baltijas valstīs un Centrālās un Austrumeiropas reģionā. Maxima Grupė vēsture sākās 1992. gadā, kad Viļņā tika atvērti vairāki veikali ar dažādiem nosaukumiem, vēlāk tie pārtapa par Maxima veikalu tīklu un citām kompānijām, kuras darbojas Baltijā un citās valstīs. Pirmais Maxima veikals durvis vēra 1998. gadā. Maxima ir pārtikas un nepārtikas preču mazumtirdzniecības tīkls Baltijas valstīs, kura vadība atrodas Lietuvas galvaspilsētā Viļņā. Kopš 2005. gada Maxima kā mazumtirdzniecības ķēde ir pārstāvēta arī Bulgārijā. 2011. gadā visās trijās Baltijas valstīs un Bulgārijā Maxima Grupė piederēja 463 veikali un tirdzniecības centri. Uzņēmums ietilpst pārvaldītājsabiedrībā Maxima Grupė, kas ir lielākais mazumtirdzniecības veikalu tīkls un darba devējs Baltijā, nodarbinot vairāk nekā 31 tūkstoti darbinieku piecās valstīs — Lietuvā, Latvijā, Igaunijā, Polijā un Bulgārijā. Maxima Grupė ietilpst OÜ Maxima Eesti, SIA Maxima Latvija, UAB Maxima LT, EOOD Maxima Bulgaria, Aldik Nova Sp. z o.o., Emperia Holding S.A (veikalu tīkls Stokrotka), un interneta veikals Barbora. Maxima Grupė pieder pārvaldītājsabiedrībai Vilniaus prekyba. "Maxima" tirdzniecības centri un veikali pēc lieluma tiek iedalīti trīs tipos: X, XX un XXX. Divu un triju X „Maxima” tirdzniecības centros daļa tirdzniecības platības tiek iznomāta specializētajiem veikaliem, lai klientam būtu pieejami papildu pakalpojumi un preces. Maxima X — (iepriekš "Minima"; 300—1000 m²) — tas ir neliels veikals dzīvojamajā rajonā (veikali, kas ir tuvu mājām). Latvijā šādi veikali ir 125. Maxima XX — (iepriekš "Media"; 1000—3000 m²) tiek veidoti lielo pilsētu mikrorajonos, kuros dzīvo 12 — 30 tūkstoši iedzīvotāju (tirdzniecības centri). Latvijā šādi veikali ir 24. Maxima XXX — (iepriekš "Maxima"; 3000—10 000 m²) — vislielākie Maxima veikali (lielveikali). Latvijā šādi veikali ir 8. Maxima Express Barbora ir interneta platforma pārtikas un citu produktu pasūtīšanai tiešsaistē. Maxima grupė aptver ap 36% Lietuvas, 24% Latvijas, un 14% Igaunijas mazumtirdzniecības tirgus. Maxima veikali Maxima XX veikals Mežciemā, Rīgā Maxima XXX veikals Zolitūdē, Rīgā Bez 2018. gadā iegādātā veikalu tīkla Stokrotka «CONSOLIDATED ANNUAL REPORT 2021 MAXIMA GRUPE». «Corporate Governance - MAXIMA Grupė». www.maximagrupe.eu. Skatīts: 2020-12-23. «CONSOLIDATED ANNUAL REPORT 2021». maximagrupe.eu. Liucija Zubrutė. «Vertingiausios Baltijos šalių įmonės: sąraše – trys iš Lietuvos». vz.lt. «Organisational structure». www.maximagrupe.eu. Skatīts: 2019. gada 11. jūnijs. «Vilniaus prekyba: Dzimis Lietuvā, izpleties Austrumeiropā». Dienas Bizness. Skatīts: 2019-04-10. «Veikalu MAXIMA iedalījums». Arhivēts no oriģināla, laiks: 2016. gada 9. jūlijā. Skatīts: 2016. gada 7. jūnijā. «Maxima grupė». VLE. Skatīts: 2019-04-10. «Titulinis - MAXIMA Grupė». Skatīts: 2015. gada 1. jūlijs. «„Maxima“ pelnas Latvijoje pernai išaugo 38 proc.». 15min.lt/verslas. «Par mums | Maxima.lv». www.maxima.lv (angļu). Skatīts: 2020-12-24. «Prie pat Kauno marių atidaryta nauja „Maxima“». verslas.lrytas.lt. Arhivēts no oriģināla, laiks: 2020. gada 11. novembrī. Skatīts: 2020. gada 4. novembrī. Maxima Grupė oficiālā mājas lapa Maxima Latvija mājas lapa Ermitažas mājas lapa