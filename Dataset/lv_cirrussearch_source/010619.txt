1970. gada FIFA Pasaules kauss notika Meksikā no 31. maija līdz 21. jūnijam. Tas bija pēc skaita 9. Pasaules kausa finālturnīrs. Par Pasaules čempioniem kļuva Brazīlijas izlase, kas finālā ar 4-1 pārspēja Itāliju. Šis bija pēdējais Pasaules kausa finālturnīrs, kurā uzvarētājiem pasniedza Žila Rimē kausu - Brazīlija kā trīskārtējie čempioni to saņēma mūžīgā glabāšanā. Estadio Azteca, Mehiko - 76 176 Estadio Guanajuato, Leona - 66 981 Estadio Luis Dosal, Toluka - 53 804 Estadio Cuauhtémoc, Puebla - 48 132 Estadio Jalisco, Gvadalahara - 46 120 Tālāk minētās 16 izlases piedalījās 1970. gada FIFA Pasaules kausa izcīņā. Turnīram automātiski kvalificējās laukuma saimnieki Meksikas izlase un 1966. gada Pasaules čempioni Anglijas izlase. Turnīra izspēles formāts bija tāds pats kā 1966. gada Pasaules kausā: 16 komandas tika sadalītas 4 grupās pa četrām komandām. No katras grupas ceturtdaļfinālā iekļuva divas spēcīgākās. Šis turnīrs joprojām tiek uzskatīts par vienu no aizraujošākajiem Pasaules kausa finālturnīriem vēsturē. Atšķirībā no 1962. un 1966. gada turnīriem, kuros vairāk dominēja fiziska cīņa, šajā čempionāts bija kā atgriešanās pie uzbrukuma futbola. Šis bija pirmais čempionāts, kurā garantētu vietu ieguva Āfrikas izlases. Melno kontinentu pārstāvēja Maroka. Grupu turnīrs aizritēja bez lieliem pārsteigumiem un ceturtdaļfinālā iekļuva praktiski visas spēcīgākās izlases. Par nedaudz negaidītu var uzskatīt Čehoslovākijas izlases vājo sniegumu. Jau tradicionāli turnīru pārliecinoši iesāka PSRS izlase, taču to ceturtdaļfinālā apturēja urugvajieši. Vēl Brazīlija itin viegli tika galā ar Peru, Itālija ar 4-1 sagrāva laukuma saimniekus meksikāņus, bet VFR pagarinājumā pārspēja iepriekšējos Pasaules čempionus angļus. Pusfinālā Dienvidamerikas komandu duelī pārāki izrādījās brazīļi, kas ar 3-1 pārspēja Urugvaju, savukārt otrā pusfinālā Itālija tikai pagarinājumā pārspēja vāciešus. Spēlē par 3. vietu VFR izlase, kuras sastāvā mirdzēja čempionāta rezultatīvākais futbolists Gerds Millers, ar 1-0 pārspēja urugvajiešus. Finālā tikās Brazīlijas un Itālijas izlases. Neradās nekādas šaubas par Brazīlijas pārākumu un viņi svinēja uzvaru ar 4-1. 1970. gada Brazīlijas izlase ar Pelē, Žairzinju un Rivelinu sastāvā joprojām tiek uzskatīta par vienu no visu laiku spēcīgākajām futbola komandām. Labākie vārtu guvēji Gerds Millers - 10 Žairzinju - 7 Teofilo Kubiljass - 5 Anatolijs Bišovecs - 4 Pelē - 4 Rivelinu - 3 Ūve Zēlers - 3 Luidži Riva - 3 1970. gada FIFA Pasaules kauss FIFA mājaslapā Arhivēts 2006. gada 12. augustā, Wayback Machine vietnē.