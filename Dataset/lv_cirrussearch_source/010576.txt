Grants Hekets (angļu: Grant Hackett; dzimis 1980. gada 9. maijā) ir bijušais austrāliešu peldētājs, specializējās brīvā stila peldējumā. Piedalījies trijās Olimpiskajās spēlēs (2000, 2004, 2008). 2000. gadā Sidnejā viņš izcīnīja zeltu 1500 m brīvā stila distancē un 4x200 m brīvā stila stafetē, 2004. gadā Atēnās atkārtoja panākumu 1500 m distancē, kā arī izcīnīja sudraba medaļas 400 m brīvā stila distancē un 4x200 m brīvā stila stafetē, 2008. gadā Pekinā izcīnīja sudrabu 1500 m distancē un bronzu 4x200 m brīvā stila stafetē. Ar panākumiem startējis arī Pasaules čempionātā, kur izcīnījis 10 čempiontitulus, 6 reizes izcīnījis sudrabu un 2 — bronzu. 2005. gadā G. Hekets tika atzīts par gada labāko peldētāju pasaulē. Sportistam ir piederējuši trīs pasaules rekordi individuālajās distancēs: 200 m, 800 m un 1500 m brīvā stila peldējumā. Tiek uzskatīts par vienu no visu laiku labākajiem garo distanču peldētājiem. 2008. gadā viņš paziņoja par karjeras beigām. Olympedia profils (angliski) Munzüger Sport profils (vāciski) FINA profils (angliski) Swimrankings profils (angliski) Starptautiskās peldēšanas slavas zāles profils (angliski) SwimSwam profils (angliski) IMDb profils (angliski)