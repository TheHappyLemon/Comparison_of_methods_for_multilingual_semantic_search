Žovkva (ukraiņu: Жовква) ir rajona nozīmes pilsēta Ukrainas rietumos, Ļvivas apgabalā Žovkvas rajona centrs. Žovkvas centra apbūve ir pilsētbūvniecības piemineklis. Cēsu sadraudzības pilsēta. Pilsēta dibināta 1594. gadā, kā Žečpospolitas magnāta Staņislava Žolkeviča privātā apdzīvotā vieta. Līdzīgi kā Zamosca, projektēta renesanses stilā. 17. gadsimtā Žovkva bija karaļa Jana III Sobeska rezidences pilsēta, kā arī mākslas un kultūras centrs. Pēc Polijas pirmās dalīšanas 1772. gadā pilsēta iekļāvās Austrijas impērijā. Pēc Pirmā pasaules kara Žovkva tika iekļauta jaunizveidotajā Polijas valstī. Sākoties Otrajam pasaules karam, pamatojoties uz Molotova-Ribentropa paktu, pilsētā ienāca padomju karaspēks. Pēc Vācijas uzbrukuma PSRS Žovkvu ieņēma vācieši. Pilsētas ebreju iedzīvotāji tika iznīcināti holokaustā. Pēc Otrā pasaules kara Žovkva iekļāvās PSRS, un ietilpa tajā līdz Ukrainas valsts neatkarības nodibināšanai 1991. gadā. Starp 1951. un 1992. gadu pilsētas nosaukums bija Ņesterova (ukraiņu: Нестеров). 17. gadsimtā Žovkva bija Polijas karaļa Jana III Sobeska rezidences pilsēta. Pirmā pasaules kara laikā 1914. gada 8. septembrī pie Žovkvas krita Krievijas kara lidotājs Pjotrs Ņesterovs (Пётр Николаевич Нестеров, 1887-1914). Vikikrātuvē par šo tēmu ir pieejami multivides faili. Skatīt: Žovkva. Virtuālā Žovkva (ukrainiski) Q115154676.