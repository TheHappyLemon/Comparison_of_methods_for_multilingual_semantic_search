Lucifers ir vācu mākslinieka Franca fon Štuka, viena no Minhenes secesijas dibinātājiem, eļļas krāsas glezna, tapusi 1890. gadā. Glezna pieder pie Štuka "tumšā monumentālā" perioda; tajā attēlots cilvēka-dēmona tēls. Gleznas izmēri ir 161 × 152,5 cm. Gleznā attēlots apsēdies kaila vīrieša tēls, kas atrodas nenosakāmā tumšā telpā. Acu skatiens tiek pievērsts skatītājam. Galva ir atbalstīta uz kreisās rokas. Labā roka ir izvilkta atpakaļ un noliekta sāniski. Fonā pa kreisi redzams fosforescējošs gaismas avots. 1891. gadā no Štuka studijas Minhenē to iegādājās Ferdinands I Sakss-Koburgs-Gota karaliskajai kolekcijai Sofijā. 1930. gada 25. decembrī karalis Boriss III to nodeva Nacionālajam muzejam un no 1948. gada tā ir Nacionālās mākslas galerijas kolekcijā. 1985. gadā to pārvietoja uz Nacionālo ārzemju mākslas galeriju un 2015. gadā uz galerijas ēku "Kvadrāts 500". Glezna tikusi demonstrēta vairākās starptautiskās izstādēs: 1972 — German art around 1900 Berlīnē 2000 — The kingdom of the spirit. The development of the German symbolism 1870 – 1920 Frankfurtē, Birmingemā un Stokholmā 2005–2006 — History of melancholy Parīzē un Berlīnē 2006–2007 — Franz von Stuck. The modern Lucifer Trento 2008–2009 — Masterpieces of Franz von Stuck Minhenē 2010 — Crime and Punishment Parīzē http://www.europeana.eu/portal/record/2063614/BU_280_09.html; pārbaudes datums: 11 maijs 2016. «"Луцифер" на разположение в "Квадрат 500"». Стандарт Нюз. Arhivēts no oriģināla, laiks: 2018-01-09. Skatīts: 2017-11-14. «Lucifer». Europeana. Skatīts: 2017-11-14.