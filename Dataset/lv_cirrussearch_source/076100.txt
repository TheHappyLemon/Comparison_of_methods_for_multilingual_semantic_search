Edvards L. Hauss II (angļu: Edward L. House II; dzimis 1978. gada 14. maijā Kalifornijā, ASV) ir profesionāls ameikāņu basketbolists, spēlē saspēles vadītāja un uzbrūkošā aizsarga pozīcijās, ASV basketbola izlases dalībnieks. Pašlaik (2013) ir bez kluba. 2000. gada NBA draftā Hausu ar kopējo 37. numuru izvēlējās Maiami "Heat". Maiami viņš nospēlēja trīs sezonas, bet pēc tam pārcēlās uz Losandželosas "Clippers" kā neierobežotais brīvais aģents. Nospēlējis tikai vienu sezonu Losandželosā, Hauss tika aizmainīts uz Šarlotes "Bobcats" vienību. 2004.—2005. gada sezonu viņš pavadīja, spēlējot "Bobcats", Milvoki "Bucks" un Sakramento "Kings" rindās. Nākamajā sezonā basketbolists vienojās ar Fīniksas "Suns". Sezona bija panākumiem bagāta, jo viņa pārstāvētā vienība aizkļuva līdz Rietumu konferences finālam. 2006. gada vasarā Hauss parakstīja līgumu ar Ņūdžersijas "Nets", atalgojumā saņemot 1,5 miljonu ASV dolāru. Arī pēc šīs sezonas viņš mainīja komandu, pārceļoties uz "Celtics". Spēle ar Bostonas komandu bijusi panākumiem pilna, 2008. gadā izcīnīja pat NBA čempionu titulu. Viņš pārsvarā aizvieto vai nu Reju Alenu, vai arī Reižonu Rondo. 2008. gada 23. jūlijā Hauss parakstīja līgumu ar "Celtics", kurā vienojās, ka turpmākos divus gadus spēlēs šajā vienībā, atalgojumā saņemot 5,6 miljonus ASV dolāru. Taču 2010. gadā pārgāja uz Maiami "Heat". Edijs Hauss ir dēls Edvardam un Debijai. Viņam ir arī divi brāļi - Diallo un Mikels. Savā debijas sezonā Hauss aprecējās ar NBA basketbolista Maika Bibija māsu. Pārim dzimuši trīs dēli. Hauss ar Bibiju spēlēja kopā "Kings" komandā. Celts sign Eddie House, Boston Herald Chris Sheridan, Boston starts to rebuild roster, signs House to one-year deal, ESPN.com Frank Dell'Apa, Celtics rebound, re-sign Allen, House, Boston Globe, July 22, 2008. «NBA.com: July 2008 Transactions». Arhivēts no oriģināla, laiks: 2009. gada 10. jūlijā. Skatīts: 2009. gada 1. aprīlī. «NBA.com : Eddie House Bio Page». Arhivēts no oriģināla, laiks: 2013. gada 15. maijā. Skatīts: 2015. gada 10. septembrī. NBA profils (angliski) Basketball Reference profils (angliski)