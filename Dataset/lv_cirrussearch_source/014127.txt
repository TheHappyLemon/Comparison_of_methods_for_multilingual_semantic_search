Svētās Ģimenes baznīca (katalāņu: Temple Expiatori de la Sagrada Família, spāņu: Templo Expiatorio de la Sagrada Familia) ir Romas katoļu baznīca Barselonā, Katalonijā, Spānijā. Tās arhitekts ir kataloniešu arhitekts Antonio Gaudi. 2010. gada novembrī Romas pāvests Benedikts XVI to iesvētīja un pasludināja par mazo baziliku. Svētās Ģimenes baznīca ir viens no apmeklētākajiem tūristu apskates objektiem Spānijā. 2006. gadā pēc žurnāla El Periódico de Catalunya datiem to apmeklēja 2,26 miljoni cilvēku. Vēl vairāk tūristu gada laikā dodas tikai uz Prado muzeju un Alambru. Svētās Ģimenes baznīca ir viens no plašāk pazīstamajiem Barselonas simboliem. Lai arī tā nav pabeigta, 1984. gadā baznīca tika iekļauta UNESCO Pasaules mantojuma sarakstā. 2007. gada 31. decembrī nacionālais parks atzīts par vienu no Divpadsmit Spānijas dārgumiem. Svētās Ģimenes baznīcu bija plānots pabeigt 2026. gadā (100 gadus pēc Gaudi nāves), taču Covid-19 pandēmijas dēļ pabeigšanas datums ticis pārcelts. Svētās Ģimenes baznīcas būvniecība tika uzsākta 1882. gadā pēc arhitekta Fransisko de Paulas del Viljara (Francisco de Paula del Villar) projekta. 1883. gadā projektā iesaistījās ievērojamais kataloniešu arhitekts Antonio Gaudi. 1884. gadā viņš kļuva par galveno arhitektu, pārņemot projektu un pārveidojot to savā arhitektūras un projektēšanas stilā, apvienojot gotikas un liektas jūgendstila formas. 1926. gadā Gaudi nomira, un viņa darbu turpināja viņa līdzstrādnieks Domeneks Sugraness (Domènec Sugrañes i Gras), bet vēlāk arī citi arhitekti. Svētās Ģimenes baznīcu ir plānots pabeigt 2026. gadā, 100 gadus pēc Antonio Gaudi nāves. 2010. gada novembrī Romas pāvests Benedikts XVI to iesvētīja un pasludināja par mazo baziliku. Līdzekļi baznīcas būvēšanai galvenokārt tiek iegūti no privātiem ziedojumiem. «Sagrada Familia gets final completion date – 2026 or 2028». The Guardian. 2011. gada 22. septembris. Skatīts: 2011-10-13. María José Gómez Gimeno. La Sagrada Familia. Mundo Flip Ediciones, 2006. 86–87. lpp. ISBN 84-933983-4-9. Alexander Drummer. «Pontiff to Proclaim Gaudí's Church a Basilica». ZENIT, 2010. gada 23. jūlijs. Arhivēts no oriģināla, laiks: 2010. gada 25. septembrī. Skatīts: 2010. gada 7. novembris. «The Pope Consecrates The Church Of The Sagrada Familia». Vatican City : Vatican Information Service. 2010. gada 7. novembris. Arhivēts no oriģināla, laiks: 2010. gada 11. novembrī. Skatīts: 2010. gada 11. novembris. Delaney, Sarah. «Pope to visit Santiago de Compostela, Barcelona in November». Catholic News Service, 2010. gada 4. marts. Arhivēts no oriģināla, laiks: 2010. gada 7. aprīlī. Skatīts: 2010. gada 7. jūlijs. Works of Antoni Gaudi, UNESCO World Heritage Centre, accessed 14-11-2010 «Unesco, Works of Antoni Gaudí». Whc.unesco.org. Skatīts: 2010. gada 7. novembris. Vikikrātuvē par šo tēmu ir pieejami multivides faili. Skatīt: Svētās Ģimenes baznīca.