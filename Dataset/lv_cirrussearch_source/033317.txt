"Saulespuķe" (rumāņu: Floarea Soarelui) ir 1954. gadā tapusi rumāņu mākslinieka Jona Cukulesku glezna. Glezna tapusi eļļas glezniecības tehnikā uz audekla, un tās izmēri ir 47 x 55 centimetri. Glezna glabājas Rumānijas Nacionālā Mākslas muzeja kolekcijā Bukarestē. "Saulespuķe" ir daļa no Jona Cukulesku devuma otrās fāzes, kas ilga no 1947. līdz 1956. gadam. Šajā periodā viņa darbus ietekmēja folklora. Dabas stihiju un autobiogrāfisku atsauču izmantošana izceļ Cukulesku darbus rumāņu mākslā starp abiem Pasaules kariem un arī pēc Otrā Pasaules kara. Šis ir viens no raksturīgākajiem gleznotāja darbiem. Priekšplānā, kreisajā pusē atrodas koši dzeltena saulespuķe, fonā ir saulespuķu lauks un mākoņaina debess. Estētikā glezna ir tuvāka naivajai mākslai kā van Goga Saulespuķēm. Gleznā izceļas bagātīgs košo krāsu lietojums — oranža, dzeltena un sarkana. http://www.europeana.eu/portal/record/2063601/_3ab5a65a_a09e_46a5_aeb3_85d17db54840.html; pārbaudes datums: 8 maijs 2016. http://www.europeana.eu/portal/record/2063601/_3ab5a65a_a09e_46a5_aeb3_85d17db54840.html; pārbaudes datums: 28 aprīlis 2016. «The Sunflower — Ministry of Culture, Romania». Europeana. Skatīts: 2017. gada 26. oktobrī. Sunflowers[novecojusi saite].