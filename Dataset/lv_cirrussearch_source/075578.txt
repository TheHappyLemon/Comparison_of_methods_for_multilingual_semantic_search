Šis raksts ir par pilsētu Krievijā. Par citām jēdziena Samara nozīmēm skatīt nozīmju atdalīšanas lapu. Šis raksts ir par pilsētu Krievijā. Par pilsētu Irākā skatīt rakstu Sāmarra. Samara (krievu: Самара) ir pilsēta Krievijas Federācijas Eiropas daļā Volgas kreisajā krastā pie Samaras upes ietekas. Samaras apgabala administratīvais centrs un lielākā pilsēta. Pēc 2013. gada provioriskajiem datiem pilsētā dzīvo ap 1,172 miljoniem iedzīvotāju un tā ir sestā lielāka Krievijas pilsēta pēc iedzīvotāju skaita. Samara ir viens no nozīmīgākajiem un lielākajiem Krievijas Federācijas rūpniecības un ekonomikas centriem. Samara ir pazīstama kā vieta, kur ražo kosmonautikas aprīkojumu, satelītus un lidmašīnas. 2007. gadā pilsēta uzņēma Eiropas Savienības-Krievijas samitu. Pirmo reizi minēta 1361. gadā kā Zelta Ordas apmetne Volgas krastā (Samar). 1586. gadā šeit uzbūvēja Krievijas caristes robežcietoksni (Самарский городок) uz Nogaju ordas robežas militāro un muitas funkciju veikšanai. 1670. gadā Samaru ieņēma Stepana Razina kazaku karaspēks, bet 1773. gadā tā bija pirmā pilsēta, kas pārgāja Jemeļjana Pugačova pusē. 1850. gadā tā kļuva par Krievijas Impērijas Samaras guberņas galvaspilsētu un lielu labības tirdzniecības centru. 1935. gadā pilsētu pārdēvēja padomju saimnieciskā darbinieka Valeriana Kuibiševa vārdā par Kuibiševu. Otrā pasaules kara laikā, kad notika kauja par Maskavu, Kuibiševa kļuva par PSRS rezerves galvaspilsētu, 1942. gadā šeit tika uzbūvēts Staļina bunkurs un pārvietotas daudzas valsts iestādes. Kara laikā attīstījās militārā rūpniecība (kaujas lidmašīnu IL-2 ražošana). 1990. gadā pilsēta atguva Samaras nosaukumu. Iedzīvotāju skaits Pēc 2008. gada janvāra datiem Samarā dzīvo 1 158 000 iedzīvotāju. Aglomerācijā dzīvo 2,3 miljoni cilvēku (3. vieta Krievijā pēc Maskavas un Sanktpēterburgas). Nacionālais sastāvs Samarā dzimuši: Mihails Fradkovs (Михаил Ефимович Фрадков, 1950 -) — politiķis Dmitrijs Ustinovs (Дмитрий Фёдорович Устинов, 1908 — 1984) — politiķis http://www.gks.ru/free_doc/doc_2017/bul_dr/mun_obr2017.rar. Vikikrātuvē par šo tēmu ir pieejami multivides faili. Skatīt: Samara. Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Austrumeiropas enciklopēdijas raksts (vāciski) https://web.archive.org/web/20060625074110/http://www.pausenberger.com/samara.html - Samara fotogrāfijās https://web.archive.org/web/20100929090446/http://my.samara.ru/~samara/cityfotos/ - Samara fotogrāfijās