Džastins Šulcs (angļu: Justin Schultz; dzimis 1990. gada 6. jūlijā) ir kanādiešu hokejists, aizsargs. Pašlaik (2023) Šulcs spēlē Nacionālās hokeja līgas kluba Sietlas "Kraken" sastāvā. Pēc vairākām NCAA čempionātā aizvadītām sezonām, profesionāļa karjeru Šulcs sāka 2012.—13. gada sezonā, tajā spēles laiku dalot starp NHL klubu Edmontonas "Oilers" un AHL vienību Oklahomsitijas "Barons". "Oilers" Šulcs aizvadīja 48 spēles, savukārt AHL kļuva par līgas rezultatīvāko aizsargu, tiekot atzīts arī par līgas labāko aizsargu. 2013.—14. gada sezonu Šulcs jau pilnībā aizvadīja "Oilers" sastāvā. Pēc neveiksmīga 2015.—16. gada sezonas ievada Šulcs tika aizmainīts uz Pitsburgas "Penguins". Tās sastāvā 2016. un 2017. gadā viņš izcīnīja Stenlija kausu. "Penguins" sastāvā spēlēja līdz 2020. gadam, kad pievienojās Vašingtonas "Capitals". 2022. gada 13. jūlijā Šulcs kā brīvais aģents parakstīja divu gadu līgumu par 6 miljoniem ASV dolāru ar komandu Sietlas "Kraken". Pēc pievienošanās komandai viņš bieži tika iespēlēts pārī ar Džeimiju Oleksiaku kā komandas otro aizsardzības pāri. https://www.nhl.com/news/justin-schultz-agrees-to-two-year-contract-with-seattle-kraken-334980470 Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)