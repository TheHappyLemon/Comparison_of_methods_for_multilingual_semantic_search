Andris Siksnis (dzimis 1993. gada 6. maijā Rīgā) ir latviešu hokejists, kreisās malas uzbrucējs. Pašlaik (2019) Siksnis pārstāv Latvijas čempionāta komandu HK MOGO. Karjeru Siksnis sāka 2009.—10. gada sezonā Latvijas hokeja līgas kluba SK Rīga/Profs 18 rindās. 2011.—12. gada sezonā uzbrucējs sāka spēlēt Krievijas Jaunatnes hokeja līgas kluba HK Rīga sastāvā. 2013.—14. gada KHL sezonā vairākkārt tika izsaukts uz Rīgas "Dinamo" komandu. Tās sastāvā Siksnis debitēja 2013. gada 21. septembra spēlē pret Podoļskas "Vitjaz", kurā "Dinamo" izcīnīja uzvaru ar 6:1. Kopumā sezonas gaitā Siksnis "Dinamo" rindās aizvadīja četras spēles. Vasarā hokejists pievienojās Latvijas čempionāta komandai Rīgas "Prizma". Sezonu hokejists iesāka veiksmīgi, novembrī tiekot izsaukts uz Latvijas izlases treniņnometni (nevienu spēli gan Siksnis tās rindās neaizvadīja). Novembra sākumā uzbrucējs pievienojās Austrijas Otrās līgas klubam EHC Lustenau. Spēlējis 2013. gada Pasaules čempionātā junioriem. Eliteprospects profils (angliski) KHL profils (angliski) Cilvēku portāls Latvijas portāls Hokeja portāls