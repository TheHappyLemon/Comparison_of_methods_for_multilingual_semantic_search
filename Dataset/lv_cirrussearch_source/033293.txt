Gerhards Pfeifers (vācu: Gerhard Pfeiffer; 1923. gada 14. jūnijs Leipciga — 2000. gada 27. jūnijs Hamburga) bija Vācijas starptautiskais meistars šahā (1957). Šahu vienpadsmit gadu vecumā iemācījis spēlēt tēvs. Pirmo nopietno panākumu sasniedzis 1941. gada Vācijas šaha čempionāta, kurā dalījis 5.-7. vietu. Otrā pasaules kara laikā ticis uzskatīts par vienu no perspektīvākajiem Vācijas jaunajiem šahistiem. 1949. gadā uzvarējis Berlīnes pilsētas šaha čempionātā. 1950. gadā pārcēlies uz dzīvi Hamburgā, kur tajā pašā gadā uzvarējis pilsētas šaha čempionātā. Dažādu Hamburgas šaha klubu sastāvos trīs reizes uzvarējis Vācijas šaha bundeslīgā (1950, 1956, 1958). Piedalījies vairākos Vācijas šaha čempionātos, kur labāko panākumu sasniedzis 1951. gadā, kad ieņēmis 2. vietu. Par panākumiem turnīros FIDE 1957. gadā Pfeiferam piešķīrusi starptautiskā meistara (IM) nosaukumu. Pārstāvējis Vācijas komandu lielākajos komandu šaha turnīros: Pasaules šaha olimpiādēs piedalījies 6 reizes (1950-1960). Komandu vērtējumā izcīnījis bronzas (1950) medaļu. Individuālajā vērtējumā izcīnījis bronzas (1950) medaļu; Eiropas komandu šaha čempionātos piedalījies 2 reizes (1957-1961). Individuālajā vērtējumā izcīnījis 2 bronzas (1957, 1961) medaļas; Klāras Benediktas kausa izcīņās piedalījies 5 reizes (1957-1961). Komandu vērtējumā izcīnījis 3 zelta (1957, 1959, 1960), sudraba (1961) un bronzas (1958) medaļas, bet individuālajā vērtējumā izcīnījis 2 zelta (1957, 1961) medaļas. Pēc 1961. gada pārstājis piedalīties nopietnos šaha turnīros un daudz laika veltījis šaha kompozīcijai. Sastādījis aptuveni 550 šaha kompozīciju, no kurām tikai desmito daļu izdevies publicēt savas dzīves laikā. Lielāko daļu kompozīciju sastādījis pasaku šaha žanrā. OlimpBase :: Men's Chess Olympiads :: Gerhard Pfeiffer OlimpBase :: European Men's Team Chess Championship :: Gerhard Pfeiffer OlimpBase :: Clare Benedict Chess Cup :: Gerhard Pfeiffer Gerhards Pfeifers šahista profils vietnē chessgames.com Gerhards Pfeifers šahista profils vietnē 365chess.com Gerhards Pfeifers šahista kompozīcijas vietnē "Chess Problem Database Server"