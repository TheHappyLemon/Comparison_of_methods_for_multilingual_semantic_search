Kodijs Hodžsons (angļu: Cody Hodgson; dzimis 1990. gada 18. februārī) ir bijušais kanādiešu hokejists, centra uzbrucējs. Karjeras laikā aizvadījis 328 spēles Nacionālās hokeja līgas klubos Vankūveras "Canucks", Bufalo "Sabres" un Našvilas "Predators", atzīmējies ar 142 rezultativitātes punktiem. Kanādas hokeja izlases sastāvā spēlējis 2014. gada Pasaules čempionātā. Pēc vairākām Ontārio hokeja līgā aizvadītām sezonām, Hodžsons savu profesionāļa karjeru sāka 2010.—11. gada sezonā Amerikas hokeja līgas kluba Manitobas "Moose" sastāvā. Sezonas gaitā uzbrucējs aizvadīja 20 spēles arī Vankūveras "Canucks" rindās. 2011.—12. gada sezonā Hodžsons jau bija izcīnījis vietu "Canucks" pamatsastāvā, taču sezonas otrajā pusē tika aizmainīts uz Bufalo "Sabres". 2012.—13. un 2013.—14. gada sezonās bija viens no vadošajiem "Sabres" uzbrucējiem. 2014.—15. gada sezonā guva vien 13 punktus, un pēc sezonas beigām "Sabres" izpirka spēlētāja līgumu. 2015. gada jūlijā noslēdza viena gada līgumu ar Našvilas "Predators". Sezonas gaitā Hodžsons tika nosūtīts uz AHL. 2016. gada oktobrī, būdams neapmierināts ar savu sniegumu pēdējās sezonās, Hodžsons lēma noslēgt spēlētāja karjeru. Kanādas hokeja izlases sastāvā spēlējis 2014. gada Pasaules čempionātā. Junioru vecumā spēlējis 2009. gada Pasaules čempionātā junioriem, tajā kopā ar izlasi izcīnot zelta medaļas un noslēdzot to kā turnīra rezultatīvākais spēlētājs. Spēlējis arī 2008. gada Pasaules čempionātā U-18 jauniešiem. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)