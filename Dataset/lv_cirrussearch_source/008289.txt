Maikls Kērks Daglass (angļu: Michael Kirk Douglas; dzimis 1944. gada 25. septembrī Ņūbransvikā, Ņūdžersijas štatā, ASV) ir amerikāņu aktieris un filmu producents. Daglass saņēmis divas Amerikas Kinoakadēmijas balvas — pirmo kā producents par filmu "Kāds pārlaidās pār dzeguzes ligzdu" (1975) un otru kā labākais aktieris par filmu "Volstrīta" (1987). Saņēmis divas Zelta globusa balvas — par lomām filmā "Volstrīta" un TV filmā "Aiz svečturiem" (Behind the Candelabra, 2013), kā arī Sesila de Milla balvu 2004. gada Zelta globusa ceremonijā. 1998. gadā saņēmis Cēzara goda balvu. 2009. gadā Daglass saņēmis AFI balvu par mūža ieguldījumu, bet 2018. gadā — zvaigzni Holivudas Slavas alejā. Daglass attēlojis lomas vēl tādās filmās kā Hail, Hero! (1969), "Sanfrancisko ielas" (The Streets of San Francisco, TV seriāls, 1972), "Ķīnas sindroms" (1979), "Dēka ar akmeni" (Romancing the Stone, 1984), "Nīlas dārgakmens" (The Jewel of the Nile, 1985), "Liktenīgais valdzinājums" (1987), "Rožu ģimenes karš" (1989), "Pamatinstinkts" (1992), "Amerikas prezidents" (The American President, 1995), "Spēle" (1997), "Ideālā slepkavība" (1998), "Vils un Greisa" (TV seriāls, 1998), "Brīnumzēni" (Wonder Boys, 2000), "Satiksme" (Traffic, 2000), "Vientuļnieks" (Solitary Man, 2009), "Volstrīta: Nauda nekad neguļ" (2010), "Skudrcilvēks" (2015) un "Atriebēji: Noslēgums" (2019). Daglass ir vecākais no četriem aktiera Kērka Daglasa dēliem. Daglass 1977. gadā apprecējās ar austriešu diplomāta meitu Diandru Lukeri. 1995. gadā, pēc 18 gadu ilgas laulības viņi izšķīrās. 2000. gadā Daglass apprecējās ar aktrisi Ketrinu Zetu-Džonsu. 2010. gada augustā aktierim tika atklāts rīkles vēzis. 2011. gada janvārī Daglasam izdevās veiksmīgi izārstēties. «Maikls Daglass saņem zvaigzni Holivudas Slavas alejā». tvnet.lv. LETA. 2018. gada 7. novembris. Skatīts: 2019. gada 21. decembrī. «Basic Breakup». People.com. Arhivēts no oriģināla, laiks: 2014. gada 19. jūlijā. Skatīts: 2015. gada 13. septembrī. Holivudas aktierim Maiklam Duglasam atklāts vēzis Arhivēts 2011. gada 13. septembrī, Wayback Machine vietnē., apollo.lv Maikls Duglass uzveicis vēzi Arhivēts 2011. gada 13. septembrī, Wayback Machine vietnē., apollo.lv Vikikrātuvē par šo tēmu ir pieejami multivides faili. Skatīt: Maikls Daglass. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski)