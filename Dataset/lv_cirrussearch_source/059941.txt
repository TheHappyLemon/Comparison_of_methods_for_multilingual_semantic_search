Nakuru (angļu: Nakuru) ir pilsēta Kenijas rietumdaļā, Lielā Rifta ielejas zonā, Nakuru ezera ziemeļu krastā. Pilsēta atrodas 1850 metrus virs jūras līmeņa. Pēc iedzīvotāju skaita tā ir ceturtā lielākā valstī un ir Nakuru apgabala administratīvais centrs. Pilsētu 1904. gadā dibinājuši baltie ieceļotāji un līdz neatkarības iegūšanai 1961. gadā tā atradās t.s. Balto augstienes (White Highlands) rajonā, kas bija paredzēts batajiem ieceļotājiem. Pilsēta ir svarīgs pieturas punkts 20. gadsimta sākumā celtās Ugandas dzelzceļa līnijā no Mombasas uz Kisumu. Pilsētas apkaimē atrodas Nakuru ezera nacionālais parks un Menegai vulkāna krāteris. No pilsētas relatīvi viegli nokļūt arī uz Baringo un Bogorijas ezeriem. Vikikrātuvē par šo tēmu ir pieejami multivides faili. Skatīt: Nakuru. Encyclopædia Britannica raksts (angliski) Krievijas Lielās enciklopēdijas raksts (krieviski)