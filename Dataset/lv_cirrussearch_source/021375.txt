Alfrēds Tiltiņš (krievu: Альфред Матисович Тылтынь; angļu: Alfred Tilton; dzimis 1897. gada 4. martā, miris 1942. gada 11. februārī) bija latviešu izcelsmes padomju spiegs. PSRS militārās izlūkošanas GRU rezidents. Triju[nepieciešama atsauce] (pēc citiem avotiem divu)[nepieciešama atsauce] Sarkanā Karoga ordeņa un viena Ļeņina ordeņa kavalieris. Dzimis Mežotnes pagastā zemnieka Matīsa Tiltiņa ģimenē. 1916. gadā beidza Alekseja kara skolu (Алексеевское военное училище) Maskavā. Pirmā pasaules kara laikā dienēja latviešu strēlnieku vienībās, Krievijas pilsoņu kara laikā iestājās boļševiku partijā. Padomju—poļu kara laikā 1920. gada augustā krita poļu gūstā, atbrīvots pēc kara beigām 1921. gada februārī. No 1922. līdz 1926. gadam veica GRU rezidenta pienākumus Parīzē, bet vēlāk Vācijā. Darbojās kopā ar savu sievu Mariju Tiltiņu, dzimušu Šūlu. No 1927. gada bija GRU rezidents ASV ar segvārdu Alfred Tilton, kur savervēja vairākus amerikāņu komunistus, arī latviešu izcelsmes Nikolaju Dozenbergu. 1930. gadā Tiltiņu atsauca uz PSRS, kur viņš darbojās dažādos amatos Sarkanajā armijā. Tāpat kā brālis Pēteris Pauls Tiltiņš (Pols Armāns), piedalījās Spānijas pilsoņu karā. Apcietināts 1937. gada 27. novembrī. 1940. gada 15. decembrī notiesāts uz 15 gadiem. 1942. gadā miris. 1957. gadā reabilitēts. Alfrēds Tiltiņš (krieviski) Alfrēds Tiltiņš (krieviski)