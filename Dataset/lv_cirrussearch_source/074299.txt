Hey Jude ir angļu rokmūzikas grupas The Beatles dziesma, kas ierakstīta 1968. gada 31. jūlijā un izdota 26. augustā. Hey Jude tiek uzskatīta par vienu no visu laiku labākajām dziesmām un nereti arī par The Beatles labāko dziesmu. Dziesmas sākotnējais nosaukums bija Hey Jules, jo tā tika veltīta Džona Lenona dēlam Džulianam laikā, kad viņa vecāki šķīrās, bet darba procesā dziesmas autors Pols Makartnijs nomainīja Jules pret Jude, jo Makartnijs uzskatīja, ka Jude ir vieglāk izdziedāt. Dziesmas garums ir septiņas minūtes un piecas sekundes. Hey Jude bija pirmais singls, kuru The Beatles ierakstīja paši savā ierakstu kompānijā Apple Records. Vikikrātuvē par šo tēmu ir pieejami multivides faili. Skatīt: Hey Jude.