M. K. Čurļoņa Nacionālais mākslas muzejs (lietuviešu: Nacionalinis Mikalojaus Konstantino Čiurlionio dailės muziejus) ir 1921. gadā dibināts mākslas muzeju komplekss, kas atrodas Lietuvā, Kauņā. Muzeja centrālā ēka Art Deco un agrīnā funkcionālisma stilā tika uzbūvēta starp pasaules kariem, kad Kauņa bija faktiskā Lietuvas galvaspilsēta. Lai arī muzejs primāri veltīts Mikaloja Konstantīna Čurļoņa daiļradei, tajā atrodas arī Lietuvas tautas un lietišķās mākslas priekšmeti, kā arī gleznu kolekcija no 15. līdz 20. gadsimtam. Bez centrālās ēkas Čurļoņa Nacionālais mākslas muzejs sastāv vēl no 11 struktūrvienībām Kauņā un Druskinikos. Tie ir memoriālie un mākslas muzeji, izstāžu zāles, to skaitā Velnu muzejs. Vikikrātuvē par šo tēmu ir pieejami multivides faili. Skatīt: M. K. Čurļoņa Nacionālais mākslas muzejs. Oficiālā tīmekļa vietne