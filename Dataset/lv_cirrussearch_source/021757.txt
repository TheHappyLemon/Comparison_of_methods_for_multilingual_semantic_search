Frisbijs ir aktīvs bezkontakta sporta veids ar frisbija disku, ko dēvē arī par "lidojošo šķīvīti". Ir dažādi frisbija veidi, kā arī dažādi frisbija disku paveidi, taču Latvijā visplašāk pazīstams ir Altimet-frisbijs (Ultimate-frisbee), ko Latvijā sauc vienkārši par frisbiju. Frisbiju uzskata par unikālu sporta veidu, jo tajā netiek izmantoti tiesneši, un spēle balstās uz cieņu gan spēles, gan spēlētāju ziņā. Divas komandas sāk pretējās gala zonās un mēģina dabūt disku otrā gala zonā. Disku ievada spēlē, kad viena komanda veic pārmetienu, piespēlējot to pretinieku komandai. Spēles laikā disku drīkst pārvietot tikai ar piespēlēm, tātad spēlētājam ar disku jāstāv uz vietas (taču drīkst manevrēt, balstoties uz vienas kājas). Ja komandai izdodas dabūt disku otrā gala zonā, komanda gūst punktu, komandas mainās ar pusēm, un komanda, kas guva punktu, veic pārmetienu. Ja piespēle ir neveiksmīga, pārtverta vai noķerta autā, disku iegūst otra komanda un spēle turpinās. Spēlētāju ar disku (saukts arī par metēju) spēles laikā sedz metēja aizsargs. Aizsargs no maksimums 3 metriem drīkst skaļi skaitīt līdz 8. Ja metējs neizmet disku pirms sedzējs sāk vārdu "astoņi", tad disks pāriet pretinieku komandai. Šis frisbija veids ir populārs tādās lielvalstīs kā ASV, Kanāda, Apvienotā Karaliste un Japāna. Viens no grūtākajiem frisbija veidiem, jo laukums ir ļoti liels (100x37 m, 18 m gala zona katrā pusē), tajā, tāpat kā futbolā, var izmantot dažādus spēlētāju izvietojuma veidus, vējš ietekmē metienu tehniku un izpildījumu, kā arī ķeršanu. Frisbijs ārā ir nogurdinošāks nekā telpās un nepieciešama labāka metienu tehnika. Īpašu popularitāti šis frisbija veids ieguvis Skandināvijā un Krievijā. Laukuma izmēri atbilst rokasbumbas laukuma izmēriem, taču tas var mainīties. Katrā komandā spēlē pa 5 spēlētājiem, un tiek izmantoti ērti un viegli apavi, kas paredzēti strauju kustību veikšanai. Protams, atļauts izmantot arī elkoņu un ceļgalu sargus, jo lecot "līdaciņā" (lay-out) pēc diska, var gūt dažādas traumas. Parasti pludmalēs tikai pamētā šķīvīti, taču arī Altimet-frisbiju var spēlēt. Spēlēšanai atļauts izmantot zeķes, taču lielākā daļa spēlē ar basām kājām. Šis ir ļoti patīkams frisbija veids (saule, smiltis, pludmale), taču tajā pašā laikā ļoti grūts, un maiņas nepieciešams veikt daudz biežāk nekā telpu un āra frisbijā. Frisbijs Latvijā nav īpaši populārs, taču to spēlē dažādās pilsētās. Visvairāk komandu ir no Ventspils, Ogres, Valmieras, Salaspils, Rīgas un Daugavpils (komandas no šīm pilsētām spēlē Latvijas Frisbija līgā) Latvijā pastāv Latvijas frisbija līga, kā arī vēl 4 sacensību veidi - Latvijas Frisbija čempionāts telpās,Latvijas Atklātais Studentu frisbija čempionāts, Latvijas Jaunatnes frisbija čempionāts, Latvijas Frisbija čempionāts Arhivēts 2016. gada 4. martā, Wayback Machine vietnē. Frisbija federācijas apraksts par frisbiju[novecojusi saite] «Altimet-frisbija veidi». Arhivēts no oriģināla, laiks: 2016. gada 4. martā. Skatīts: 2013. gada 10. decembrī. Arhivēts 2016. gada 4. martā, Wayback Machine vietnē. Frisbija līgas komandu saraksts[novecojusi saite]