Svētā Marija Magdalēna (grieķu: Μαρία ἡ Μαγδαληνή, latīņu: Maria Magdalena) bija Jēzus mācekle, kuru, kā rakstīts kanoniskā Bībelē, Jēzus bija atbrīvojis no dēmoniem. Īpaša nozīme Marijai Magdalēnai bija Jēzus pēdējās dienās, jo viņa palika pie Jēzus krusta arī tad, kad citi mācekļi (izņemot vienu) bija aizmukuši, kā arī bija klāt Jēzus apbedīšanā. Gan pēc Jāņa, gan Marka evaņģēlijiem, Marija Magdalēna bija pirmā persona, kurai Jēzus parādījās pēc savas augšāmcelšanās. Tradicionāli tiek uzskatīts, ka Marija Magdalēna mirusi vai nu Efesā vai Marseļā. Dažos gnostiķu tekstos Marijas Magdalēnas loma Jēzus dzīvē ir būtiskāka nekā evaņģēlijos. (Mk8-2) Pēc tam Jēzus apstaigāja pilsētas un ciemus, sludinādams un mācīdams evaņģēliju par Dieva valstību; tie divpadsmit bija ar viņu un tāpat arī dažas sievietes, kas bija dziedinātas no nešķīstiem gariem un slimībām: Marija, saukta Magdalēna, no kuras bija izgājuši septiņi dēmoni, Joanna, Hēroda pārvaldnieka Hūzas sieva, arī Zuzanna un daudzas citas, kas ar savu rocību gādāja par viņiem. Katoļu enciklopēdijas ieraksts (angliski)