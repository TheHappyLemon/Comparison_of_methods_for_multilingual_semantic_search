Glenns Flīrs (angļu: Glenn Flear; dzimis 1959. gada 12. februārī Lesterā) ir Lielbritānijas starptautiskais lielmeistars šahā (1987). 1980. gados bijis viens no vadošajiem Anglijas šahistiem. 1986. gadā Londonā izcīnījis lielāko panākumu savā šahista karjerā, kad pēdējā brīdī kā rezervists ticis iekļauts spēcīgā lielmeistaru turnīrā, kurā spējis apsteigt tādus šaha lielmeistarus kā Naidžels Šorts, Džons Nanns, Zoltāns Ribli, Ļevs Polugajevskis, Lajošs Portišs, Boriss Spaskis, Rafaels Vaganjans, Džonatans Spīlmens un Bents Larsens. 1987. gadā Ungārijā piedalījies Pasaules šaha čempiona nosaukuma izcīņas cikla starpzonu turnīrā, kurā ierindojies 15. vietā. 1988. gadā uzvarējis Lielbritānijas ātrā šaha čempionātā. Daudzu starptautisko šaha turnīru uzvarētājs, tajā skaitā uzvarējis Briselē (1987), Palmā (1991), Kreonā (Francija, 1998, 2001), Džerbā (Tunisija, 1998), Monpeljē (2001), Hastingsas šaha festivālā (Anglija, 2001/02) un Pjerverā (Francija, 2003). Pārstāvējis Anglijas komandu lielākajos komandu šaha turnīros: Pasaules šaha olimpiādē piedalījies 1986. gadā un komandu vērtējumā izcīnījis sudraba medaļu; Eiropas komandu šaha čempionātā piedalījies 2003. gadā; Pasaules komandu šaha čempionātā piedalījies 1985. gadā un komandu vērtējumā izcīnījis bronzas medaļu. Par panākumiem turnīros FIDE 1983. gadā Flīram piešķīrusi starptautiskā meistara (IM), bet 1987. gadā - starptautiskā lielmeistara (GM) nosaukumu. Pazīstams arī kā šaha literāts. Sarakstījis vairākas grāmatas par šaha atklātņu un galotņu teoriju. Improve Your Endgame Play, 2000, Everyman Chess. ISBN 1-85744-246-6. Open Ruy Lopez, 2000, Everyman Chess. ISBN 978-1857442618. Mastering the Endgame, 2001, Everyman Chess. ISBN 1-85744-233-4. Test Your Endgame Thinking, 2002, Everyman Chess. ISBN 1-85744-305-5. Starting Out: Pawn Endings, 2004, Everyman Chess. ISBN 1-85744-362-4. Practical Endgame Play – Beyond the Basics: the Definitive Guide to the Endgames that Really Matter, 2007, Everyman Chess. ISBN 978-1-85744-555-8 Tactimania: Find the Winning Combination, 2011, Quality Chess. ISBN 1-90655-298-3. «London 1986». Arhivēts no oriģināla, laiks: 2016. gada 4. martā. Skatīts: 2016. gada 23. septembrī. 1987 Szirak Interzonal Tournament OlimpBase :: Men's Chess Olympiads :: Glenn Curtis Flear OlimpBase :: European Men's Team Chess Championship :: Glenn Curtis Flear OlimpBase :: World Men's Team Chess Championship :: Glenn Curtis Flear About the Authors: GM Glenn Flear Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)