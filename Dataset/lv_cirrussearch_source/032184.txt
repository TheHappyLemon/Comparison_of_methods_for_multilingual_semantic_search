Vitālijs Samoilovs (dzimis 1962. gada 17. aprīlī Rīgā) ir bijušais hokejists, vārtsargs. Pašlaik (2012) ir Latvijas hokeja izlases vārtsargu treneris. Samoilovs ir 1988. gada olimpiskais čempions, ilgus gadus aizvadījis Rīgas "Dinamo" sastāvā. Spēlējis Rīgas "Dinamo" rindās (166 spēles, ielaidis 525 vārtus), bet profesionālo karjeru beidza 1992.-93. gada sezonā, kad spēlēja Latvijas hokeja līgas klubā Rīgas "Latvijas zelts". PSRS hokeja izlases sastāvā piedalījies vairākos turnīros, tajā skaitā arī 1988. gada ziemas olimpiskajās spēlēs, kurās izcīnīja zelta medaļu. Samoilovs gan nevienā spēlē nepiedalījās, lai gan viņam bija apsolīta spēle pret Somiju. Viņš tajā nespēlēja, jo zviedri bija sacēluši skandālu par to, ka PSRS apzināti nelaidīs laukumā savus labākos spēlētājus, lai zviedriem neļautu izcīnīt otro vietu, tādējādi atriebjoties par zaudējumu iepriekšējā Pasaules čempionātā Vīnē, un PSRS izlases trenerim Viktoram Tihonovam neatlika nekas cits kā laist laukumā nomināli pirmo vārtsargu, tādēļ Samoilovu atkal atstājot uz soliņa. Staģis, Andris (2012. gada 10. aprīlī). "Šī nedēļa vēsturē". Sporta Avīze (Rīga: SIA "Mediju nams") 15 (841): 49. lpp. ISSN 1691-0451. Olympedia profils (angliski) LOK profils Eliteprospects profils (angliski) Internet Hockey Database profils (angliski) Eurohockey profils (angliski)