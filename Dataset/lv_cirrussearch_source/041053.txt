Oleksandrs Bortniks (ukraiņu: Олександр Миколайович Бортник; dzimis 1996. gada 18. oktobrī Oleksandrivkā, Mikolajivas apgabalā) ir Ukrainas starptautiskais lielmeistars šahā (2015). Šahu iemācījies spēlēt trīs gadu vecumā. 2001. gadā pirmo reizi piedalījies šaha turnīros. Kopš 2002. gada ir šaha trenera Romana Hajecka audzēknis. Daudzkārtējais Ukrainas jauniešu šaha čempionātu laureāts dažādās vecuma grupās, kuros izcīnījis deviņas medaļas: septiņas zelta (2003. un 2004. gadā — U8 vecuma grupā, 2008. gadā — U12 un U14 vecuma grupās, 2009. un 2010. gadā — U14 vecuma grupā, 2011. gadā — U16 vecuma grupā), sudraba (2012. gadā — U18 vecuma grupā) un bronzas (2011. gadā — U18 vecuma grupā). Sekmīgi pārstāvējis Ukrainu Eiropas un pasaules jauniešu šaha čempionātos. Divas reizes pēc kārtas uzvarējis Eiropas jauniešu šaha čempionātos: U14 vecuma grupā (2010) un U16 vecuma grupā (2011). 2013. gadā bijis otrais, bet 2014. gadā uzvarējis Pasaules jauniešu šaha čempionāta U18 vecuma grupā. Par panākumiem turnīros FIDE 2013. gadā Bortnikam piešķīrusi starptautiskā meistara (IM), bet 2015. gadā — starptautiskā lielmeistara (GM) nosaukumu. Чемпион мира по шахматам Александр Бортник: «После победы я поначалу… расстроился» «Николаевец Александр Бортник взял «серебро» на чемпионате мира по шахматам». Arhivēts no oriģināla, laiks: 2022. gada 15. aprīlī. Skatīts: 2018. gada 2. janvārī. WYCC 2014: The winners and the stories 1st quarter Presidential Board 2012, 3-6 February, Al Ain, UAE 86th FIDE Congress 2015, Abu Dhabi, UAE Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)