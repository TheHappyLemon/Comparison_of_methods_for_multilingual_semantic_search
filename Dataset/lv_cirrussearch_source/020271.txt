Baucenes apriņķis (vācu: Landkreis Bautzen, augšsorbu: Wokrjes Budyšin) ir apriņķis Vācijā, Saksijas federālajā zemē. Apriņķis robežojas ar Saksijas Saksijas Šveices - Austrumu Rūdu kalnu apriņķi, Drēzdenes pilsētu, Meisenes, Gerlicas apriņķiem, Brandenburgas zemi, kā arī Čehiju. Baucenes apriņķis iedalās 15 pilsētās un 44 kopienās. Pilsētas ir Baucene, Bernsdorfa, Bišofsverda, Elstra, Grosrērsdorfa, Hojersverda, Kāmenca, Kēnigsbrika, Lauta, Pulsnica, Rādeberga, Širgisvalde-Kiršava, Veisenberga, Viltene, Vitihenava. Baucenes apriņķa Grosposvicā dzimis sorbu komponists Korla Avgusts Kocors (Korla Awgust Kocor, 1822-1904), Lozē - vieglatlēte Rozmarija Akermane (Rosemarie Ackermann, 1952), Panšvickūkavā - sorbu dzejnieks Jakubs Barts-Čišinskis (Jakub Bart-Ćišinski, 1856-1909), Rammenavā - filozofs Johans Gotlībs Fihte (Johann Gottlieb Fichte, 1762-1814) un botāniķis Johans Centūrijs Hofmanzegs (Johann Centurius Hoffmannsegg, 1766-1849), Rēkelvicā - sorbu rakstnieks Jurijs Brezans (Jurij Brězan, 1916-2006), riteņbraucējs Olafs Pollaks (Olaf Pollack, 1973) un politiķis Stanislavs Tillihs (Stanislaw Tillich, 1959). Par apriņķa pilsētās dzimušajiem - skat. attiecīgo pilsētu lapās. Vikikrātuvē par šo tēmu ir pieejami multivides faili. Skatīt: Baucenes apriņķis.