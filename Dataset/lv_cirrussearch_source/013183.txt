Svētā Marija Faustina Kovalska (latīņu: Sancta Faustina, poļu: Święta Maria Faustyna Kowalska; dzimusi 1905. gada 25. augustā, mirusi 1938. gada 5. oktobrī) ir Romas Katoļu Baznīcas svētā, klostermāsa (mūķene), mistiķe, stigmatiķe, vizionāre. Dzīvojusi Plockā, Viļņā un Krakovā. Apgalvoja, ka dzīves laikā kontaktējusies ar Jēzu, kurš lūdzis viņu iedibināt "Dieva Žēlsirdības kultu", jaunu kultu Romas Katoļu Baznīcā. Dieva Žēlsirdības kulta būtiskie elementi ir: svētbilde "Jēzu, es paļaujos uz Tevi" (Jezu ufam Tobie), kurā Jēzus attēlots ar roku, kas pacelta svētībai, un diviem stariem, sarkanu un bālo, kas nāk no Viņa krūts. Dieva Žēlsirdības svētki pirmajā svētdienā pēc Kristus augšāmcelšanās svētkiem (Lieldienām). Neoficiāli pirmoreiz tie tika svinēti 1935. gadā Viļņā. Oficiāli šie svētki, kā obligāti svinamie lielie svētki, tika ievesti Romas Katoļu Baznīcas liturģiskajā kalendārā 2001. g. 30 aprīlī. Dieva Žēlsirdības kronītis, lūgšana, ko lūdzas uz rožukroņa lūgšanu krellēm. Dieva Žēlsirdības Stundas plkst.15:00 godināšana, laiks, kurā Jēzus Kristus nomira uz krusta. Savu garīgo pieredzējusi aprakstījusi t.s. "Dienasgrāmatā" (Dzienniczek Siostry Faustyny), kas no 1959. līdz 1966. gadam bija Vatikāna aizliegto grāmatu sarakstā (Index Librorum Prohibitorum). Vikikrātuvē par šo tēmu ir pieejami multivides faili. Skatīt: Marija Faustina Kovalska. Par Kovalsku lapā Saints.SQPN.com (angliski)