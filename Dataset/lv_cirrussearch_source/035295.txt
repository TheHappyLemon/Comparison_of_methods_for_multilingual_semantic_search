Oskars Negeli (vācu: Oskar Naegeli; 1885. gada 25. februāris Turgavas kantons — 1959. gada 19. novembris Fribūra) bija Šveices šahists. 20. gadsimta pirmajā pusē bijis viens no vadošajiem Šveices šahistiem. Divas reizes uzvarējis Šveices šaha čempionātos (1910, 1936). 1932. gadā Bernē piedalījies starptautiskā šaha turnīrā, kurā uzvarējis toreizējais Pasaules čempions šahā Aleksandrs Aļehins, ar kuru Negeli savu partiju beidzis neizšķirti. Pārstāvējis Šveices komandu lielākajos komandu šaha turnīros: Pasaules šaha olimpiādēs piedalījies 4 reizes (1927-1928, 1931, 1935); neoficiālajās Pasaules šaha olimpiādēs piedalījies 2 reizes (1924, 1936). 1924. gadā komandu vērtējumā izcīnījis bronzas medaļu. Pēc profesijas bijis ārsts — dermatologs. Mācījies Ženēvas, Cīrihes, Minhenes un Heidelbergas universitātēs. 1909. gadā aizstāvējis medicīnas doktora grādu Cīrihes universitātē. No 1917. gada bijis docents un galvenais dermatoloģijas ārsts Bernes universitātes slimnīcā. 1927. gadā aprakstījis mantotu ādas slimības sindromu, kurš vēlāk nosaukts viņa vārdā. Ehrentafel Herren Berne (1932) OlimpBase :: Men's Chess Olympiads :: Oskar Naegeli OlimpBase :: unofficial Chess Olympiads :: Oskar Naegeli Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)