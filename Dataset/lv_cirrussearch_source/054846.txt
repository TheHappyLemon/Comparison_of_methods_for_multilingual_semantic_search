Mišels Johanns Teato (luksemburgiešu: Michel Johann Théato; dzimis 1878. gada 22. martā, miris 1923. gada 2. aprīlī) bija luksemburgiešu garo distanču skrējējs, kurs izcīnīja zelta medaļu maratona distancē 1900. gada vasaras olimpiskajās spēlēs. Teato ir dzimis Luksemburgas galvaspilsētā Luksemburgā, bet miris Francijas galvaspilsētā Parīzē. Par Teato dzīvi ir zināms ļoti mazs. Daudzus gadus tika uzskatīts, ka viņš ir maiznieks no Parīzes. Kādu laiku viņš strādāja arī par mēbeļu izgatavotāju. 20. gadsimtā Alēns Builē atklāja, ka Teato ir dzimis Luksemburgā un pirms apmešanās uz dzīvi Parīzes priekšpilsētā ir kādu laiku dzīvojis Beļģijā. Nav pierādījumu, ka Teato jebkad būtu bijusi Francijas pilsonība. Viņš bija Parīzes Senmandē vieglatlētikas kluba biedrs. Teato 1900. gada vasaras olimpiskajās spēlēs Parīzē viņš startēja maratona skriešanas disciplīnā. Šajā disciplīnā viņš ieguva zelta medaļu ar rezultātu 2:59:45, pārstāvot sacensībās Franciju. Šī ir pirmā olimpiskā medaļa un arī zelta medaļa, ko olimpiskajās spēlēs ir izcīnījis kāds Luksemburgas sportists. Sākotnēji Teato uzvara tika apstrīdēta, jo vairāki viņa pretinieki, tostarp amerikāņu skrējējs Artūrs Lī Ņūtons, kurš finišēja piektais, apgalvoja, ka Teato ir krāpies, veicot vairākus īsinājumus, kam palīdzēja viņa vietējās zināšanas par Parīzes ielām. Šie apgalvojumi kopš tā laika ir noraidīti. Taču olimpisko zelta medaļu par maratona distanci viņš saņēma tikai 1912. gadā. Teato vēlāk kļuva par profesionālu skrējēju, lai arī ar salīdzinoši maz panākumiem. Viņš 1901. gadā uzstādīja personīgo rekordu maratonā 2 stundas 42 minūtes. No 2021. gada SOK tīmekļa vietnē oliympics.org pie Teato atzīmēta Luksemburga. Luksemburgas Lielhercogiste iesniedza oficiālu sūdzību Starptautiskajā Olimpiskajā komitejā un iesniedza lūgumu mainīt Teato valstspiederības reģistru; šī sūdzība tika oficiāli noraidīta 2004. gadā. «Michel Théato». Sports-Reference.com (angļu). Arhivēts no oriģināla, laiks: 2020. gada 21. novembris. Arhivēts 2020. gada 17. Aprīlis Wayback Machine vietnē. «Michel THEATO (1878-1919)». pierrelagrue-jo.com. Skatīts: 2017. gada 20. aprīlis. «Paris 1900 Athletics — marathon men». Starptautiskā Olimpiska komiteja. Skatīts: 2020. gada 9. septembris. «1900: PARIS: Theato Or The Contest Victory». marathoninfo.free.fr. Skatīts: 2017. gada 20. aprīlis. «Michel Théato». Olympedia.org. Skatīts: 2020. gada 21. novembris. «Paris 1900 Athletics Men's Marathon Results». Olympics.com. International Olympic Committee. Emīls Šampions (SOK profils) (angliski) Emīls Šampions (Olympedia profils) (angliski) Emīls Šampions (Sports Reference profils) (angliski)