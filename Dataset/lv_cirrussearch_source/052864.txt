Eižens Štāls Šmits (dāņu: Eugen Stahl Schmidt; dzimis 1862. gada 17. februārī, miris 1931. gada 10. jūlijā) bija dāņu sporta šāvējs, vieglatlēts un virves vilkšanas pārstāvis, olimpiskais čempions virves vilkšanā. Viņš ir startējis divās vasaras olimpiskajās spēlēs — 1896. gada Atēnu un 1900. gada Parīzes spēlēs. Šmits 1896. gada vasaras olimpiskajās spēlēs startēja divos sporta veidos — šaušanā un vieglatlētikā. Šaušanā viņš startēja 200 metru šaušanā ar militāro pistoli. Viņš disciplīnā ieņēma 12. vietu un viņa rezultāts bija 845 punkti ar 12 trāpījumiem. No vieglatlētikas disciplīnām viņš startēja 100 metru skriešanā. Šajā disciplīnā startēja otrajā priekšskrējienā. Viņš nebija starp 6 labākajiem skrējējiem un fināla mačam nekvalificējās. 1900. gada vasaras olimpiskajās spēlēs Parīzē Eižens Šmits startēja virves vilkšanā. Viņš bija viens no Jauktās komandas dalībniekiem. Šī komanda virves vilkšanā izcīnīja zelta medaļu, pārspējot vienīgo konkurentu Francijas virves vilkšanas komandu. Bez Šmita Jaukto komandu virves vilkšanā veidoja vēl 5 sportisti: divi dāņi — Edgars Obje un Čārlzs Vinklers — un trīs zviedru sportisti — Augusts Nilsons, Gustavs Sēderstrēms un Kārlis Štāfs. 1912. gadā viņš atgriezās olimpiskajās spēlēs Stokholmā. Šoreiz viņš bija Dānijas airēšanas komandas vadītājs. Eižens Šmits ir vairāku Dānijas sporta klubu izveidotājs. Viņš bija airēšanas kluba Københavns Roklub priekšsēdētājs, kā arī Dānijas Airēšanas federācijas prezidents un valdes loceklis. 1896. gadā viņš bija Dānijas Sporta veidu federācijas līdzdibinātājs. No 1885. līdz 1899. gada viņam bija pilnas slodzes darbs alus darītavā Carlsberg. Viņš ir rakstījis sporta žurnāliem dažādus rakstus un izdevis vairākas ar sportu saistītas grāmatas. Eugen Schmidt Arhivēts 2020. gada 18. aprīlī, Wayback Machine vietnē. Sports Reference «Shooting at the 1896 Athina Summer Games: Men's Military Rifle, 200 metres». Sports Reference. Arhivēts no oriģināla, laiks: 2020. gada 18. aprīlī. Skatīts: 2020. gada 2. maijā. Arhivēts 2020. gada 18. aprīlī, Wayback Machine vietnē. «Athens 1896 army rifle 200m men». Starptautiskā Olimpiska komiteja. «Athletics at the 1896 Athina Summer Games: Men's 100 metres». Sports Reference. Arhivēts no oriģināla, laiks: 2020. gada 17. aprīlī. Skatīts: 2020. gada 2. maijā. Arhivēts 2020. gada 17. aprīlī, Wayback Machine vietnē. «Athens 1896 100m Men». Starptautiskā Olimpiska komiteja. Tug-Of-War at the 1900 Paris Summer Games: Men's Tug-Of-War Arhivēts 2010. gada 14. jūnijā, Wayback Machine vietnē. Sports Reference «Eugen Schmidt». gravsted.dk. Skatīts: 2017. gada 26. februāris. «The Olympic Master». carlsberg.com. Skatīts: 2017. gada 26. februāris. Eižens Šmits (SOK profils) (angliski) Eižens Šmits (Sports Reference profils) (angliski)