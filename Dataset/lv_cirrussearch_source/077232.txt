Roberts "Bobs" Nesta Mārlijs (angļu: Robert "Bob" Nesta Marley; dzimis 1945. gada 6. februārī, miris 1981. gada 11. maijā) bija Jamaikas mūziķis. Viņš bija vokālists, komponists un ģitārists ska, rocksteady un regeja grupās The Wailers (1964—1974) un Bob Marley & the Wailers (1974—1981). Bobs Mārlijs ir viens no pazīstamākajiem regeja izpildītājiem. Viņš ir popularizējis jamaikiešu mūziku un rastafari kustību citur pasaulē. Boba Mārlija pazīstamākie hiti ir I Shot the Sheriff, No Woman, No Cry, Exodus, Could You Be Loved, Stir It Up, Jamming, Redemption Song, One Love, Bad Boys un kopā ar The Wailers, Three Little Birds, kā arī pēc nāves — dziesmas Buffalo Soldier un Iron Lion Zion. Izlases albums Legend, kurš tika izdots 3 gadus pēc Boba Mārlija nāves, ir regeja visvairāk pārdotais albums un ir saņēmis 10 reizes platīnu ASV, kā arī pārdots 20 miljons kopijās visā pasaulē. Mārlijam 1977. gadā diagnosticēja onkoloģisku saslimšanu, melanomu, tomēr viņš turpināja rakstīt dziesmas, uzstāties koncertos. 1981. gadā, 36 gadu vecumā, Mārlijs nomira. Jau pēc nāves, 2001. gadā, Mārlijam piešķīra zvaigzni Holivudas Slavas alejā, kā arī Grammy balvu par mūža ieguldījumu. «Grammy Lifetime Achievement Award for Bob Marley». highbeam.com. Arhivēts no oriģināla, laiks: 2016. gada 18. janvārī. Skatīts: 2015. gada 11. decembrī. Arhivēts 2016. gada 18. janvārī, Wayback Machine vietnē. Vikikrātuvē par šo tēmu ir pieejami multivides faili. Skatīt: Bobs Mārlijs. A Timeline of Bob Marley's Career (angliski)