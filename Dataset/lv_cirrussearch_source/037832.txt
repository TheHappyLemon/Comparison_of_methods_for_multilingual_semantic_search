Bartlomejs Maceja (poļu: Bartłomiej Macieja; dzimis 1977. gada 4. oktobrī Varšavā) ir Polijas starptautiskais lielmeistars šahā (1998). 1991. gadā Varšavā izcīnījis bronzas medaļu Pasaules junioru šaha čempionātā U14 vecuma grupā. 1994. gadā kļuvis par Polijas junioru šaha čempionāta uzvarētāju U18 vecuma grupā. 1992. gadā debitējis Polijas šaha čempionāta finālā. Polijas šaha čempionātos izcīnījis 2 zelta (2004, 2009), 4 sudraba (1998, 2002, 2008, 2012) un 2 bronzas (1999, 2000) medaļas. Daudzu starptautisko šaha turnīru uzvarētājs: Krakova (1993), Zlīna (1995), Budapešta (1996), Prešova (2000), Bermuda (2001), Oslo (2009), Ļubļina (2010). 2002. gadā Batumi uzvarējis Eiropas individuālajā šaha čempionātā. Četras reizes piedalījies Pasaules šaha čempionātos pēc izslēgšanas sistēmas (1999, 2000, 2001, 2004). Lielāko panākumu guvis 2000. gadā Ņūdelī, kur, uzvarot Džonatanu Spīlmenu, Mihailu Krasenkovu un Aleksandru Beļavski, iekļuvis 4. kārtā, kurā piekāpies Višvanatanam Anandam. Trīs reizes piedalījies Pasaules šaha kausos pēc izslēgšanas sistēmas (2002, 2005, 2007), kuros labāko panākumu guvis 2007. gadā, kad uzvarot Teimuru Radžabovu, iekļuvis 3. kārtā, kurā zaudējis Krišnanam Sasikiranam. Pārstāvējis Polijas komandu lielākajos komandu šaha turnīros: Pasaules šaha olimpiādēs piedalījies 7 reizes (1998-2006, 2010-2012). Individuālajā vērtējumā izcīnījis sudraba (2012) medaļu; Eiropas komandu šaha čempionātos piedalījies 4 reizes (1999, 2003, 2009-2011). Individuālajā vērtējumā izcīnījis sudraba (2003) medaļu. Par panākumiem turnīros FIDE 1995. gadā Macejam piešķīrusi starptautiskā meistara (IM), bet 1998. gadā - starptautiskā lielmeistara (GM) nosaukumu. II International Grandmasters' Tournament the Lublin Union Memorial 2000 FIDE Knockout Matches «2007 World Cup». Arhivēts no oriģināla, laiks: 2013. gada 9. jūlijā. Skatīts: 2017. gada 17. martā. «OlimpBase :: Men's Chess Olympiads :: Bartłomiej Macieja». Arhivēts no oriģināla, laiks: 2016. gada 5. martā. Skatīts: 2017. gada 17. martā. OlimpBase :: European Men's Team Chess Championship :: Bartłomiej Macieja Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)