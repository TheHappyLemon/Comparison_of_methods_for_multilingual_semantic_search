Edriks Femi "Bams" Adebajo (angļu: Edrice Femi "Bam" Adebayo; dzimis 1997. gada 18. jūlijā Ņuarkā) ir amerikāņu basketbolists, spēlē spēka uzbrucēja un centra pozīcijā. Pašlaik (2021) pārstāv NBA klubu Maiami "Heat". Pēc mācībām vidusskolās Ziemeļkarolīnā, kur B. Adebajo sasniedza izcilus panākumus basketbolā, 2016. gadā viņš uzsāka studijas Kentuki Universitātē, pārstāvot tās komandu NCAA. Vienas sezonas laikā aizvadītajās 38 spēlēs viņš guva vidēji 13 punktus, 8 atlēkušās bumbas un 1,5 blokus spēlē. Pēc vienas labas sezonas NCAA basketbolā viņš pieteicās NBA draftam un 2017. gada NBA draftā B. Adebajo ar kopējo 14. kārtas numuru izraudzījās Maiami "Heat". Pirmajās divās sezonā viņš biežāk bija Maiami komandas rezervists, nākot uz maiņu, taču trešajā sezonā kļuva par pastāvīgu pirmā piecinieka spēlētāju. 2019. gada 10. decembrī B. Adebajo guva savu pirmo tripple-double ar 30 punktiem, 11 atlēkušajām bumbām un 11 rezultatīvām piespēlēm uzvarētā spēlē pret Atlantas "Hawks". 2019.—2020. gada NBA sezonas noslēgumā kopā ar "Heat" sasniedza NBA finālsēriju, kurā sešu spēļu sērijā piekāpās Losandželosas "Lakers". HEAT Dominate OT, Down Hawks In Historic Outing NBA.com Vikikrātuvē par šo tēmu ir pieejami multivides faili. Skatīt: Bams Adebaajo. NBA profils Basketball-Reference profils Arhivēts 2020. gada 8. oktobrī, Wayback Machine vietnē.