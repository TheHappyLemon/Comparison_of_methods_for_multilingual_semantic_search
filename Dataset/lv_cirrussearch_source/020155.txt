Pēteris Pauls Jozuus (dzimis 1873. gada 30. septembrī, miris 1937. gada 3. decembrī) bija latviešu ērģelnieks, diriģents un mūzikas pedagogs. Vairāku Vispārējo latviešu Dziesmu un Deju svētku virsdiriģents. 1895. gadā Jozuus beidza studijas Pēterburgas konservatorijas Luija Homiliusa ērģeļu klasē. Laikā no 1897. līdz 1903. gadam bija ērģelnieks Pēterburgas Jēzus baznīcā, 1906. gadā kļuva par ērģelnieku Rīgas Jaunajā Svētās Ģertrūdes baznīcā. Laikā no 1903. līdz 1907. gadam Jozuus diriģēja Rīgas Latviešu teātrī. No 1903. līdz 1936. gadam vadīja Rīgas Latviešu biedrības kori. 1919. gadā Jozuus bija viens no Latvijas Konservatorijas dibinātājiem. No 1919. līdz 1937. gadam vadīja konservatorijas Ērgļu un Kora klases, no 1935. līdz 1937. gadam bija konservatorijas rektors. 1919. gadā kļuva par Latvijas Nacionālās operas kormeistaru (līdz 1935. gadam), no 1927. līdz 1929. gadam bija tās direktors. 1926. gadā Jozuus tika apbalvots ar ceturtās šķiras Triju Zvaigžņu ordeni, 1928. gadā — trešās šķiras Triju Zvaigžņu ordeni. Studentu korporācijas "Vendia" goda filistrs. Latvijas enciklopēdija. 3. sējums. Rīga : Valērija Belokoņa izdevniecība. 2005. 206. lpp. ISBN 9984-9482-3-4. «Kurzemes Vārds». data.lnb.lv. Skatīts: 2017. gada 19. maijā.[novecojusi saite]