Melnvēderu dzimta (Xenocyprididae) ir viena no karpveidīgo kārtas (Cypriniformes) dzimtām, kas apvieno 15 saldūdens zivju sugas un kas tiek iedalītas 5 ģintīs. Visas šīs dzimtas sugas ir Āzijas izcelsmes zivis, bet vairākas no tām tiek audzētas dīķsaimniecībās vai ir introducētas Eiropā un Ziemeļamerikā. Ģenētisko pētījumu attīstības rezultātā sistemātika ik pa brīdim tiek revidēta. Balstoties uz ģenētiskajiem atklājumiem, 2016. gadā tika izdalīta melnvēderu dzimta. Pirms tam šī zivju grupa tika sistematizēta kā karpu dzimtas apakšdzimta. Latvijā sastopamas 2 melnvēderu dzimtas sugas — baltais platpieris (Hypophthalmichthys molitrix) un raibais platpieris (Hypophthalmichthys nobilis). Abas sugas ievestas 1960. gados vai vēlāk. Baltais platpieris 1980. gadā tika ielaists Valdemārpils ezerā. Viens pieaudzis eksemplārs jūras piekrastē pie Daugavas grīvas tika noķerts 1996. gadā. Arī raibais platpieris 1990. un 1992. gadā (pa vienam eksemplāram) noķerts Rīgas līča piekrastē. Populāciju izveidošanās savvaļā nav zināma. Melnvēderu dzimta (Xenocyprididae) Asspuru plauži (Pseudobrama) Divrindu zobu melnvēderes (Distoechodon) Melnvēderes (Xenocypris) Platpieri (Hypophthalmichthys) Smalkzvīņu dzeltenspures (Plagiognathops) «Phylogenetic classification of bony fishes, 2016». Arhivēts no oriģināla, laiks: 2019. gada 22. martā. Skatīts: 2019. gada 19. februārī. FishBase: Subfamily: Xenocyprinae A review of the genus Distoechodon (Teleostei: Cyprinidae), and description of a new species IUCN: Hypophthalmichthys molitrix IUCN: Hypophthalmichthys nobilis «Latvijas Daba: Karpu dzimta». Arhivēts no oriģināla, laiks: 2016. gada 8. jūlijā. Skatīts: 2017. gada 7. februārī. Latvijas Daba: Baltais platpieris Latvijas Daba: Raibais platpieris