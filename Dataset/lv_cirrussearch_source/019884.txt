Šis raksts ir par futbola klubu. Par citām jēdziena Valmiera Glass VIA nozīmēm skatīt nozīmju atdalīšanas lapu. Valmiera FC ir Latvijas futbola klubs no Valmieras. Dibināts 1996. gadā kā Valmieras FK, pašlaik spēlē Virslīgā. Kluba lielākais panākums ir 2022. gadā izcīnītais Latvijas čempionu tituls. Mājas spēles aizvada Jāņa Daliņa stadionā, kā rezerves laukumu izmanto arī Valmieras Olimpiskā centra stadionu. No 1978. gada Valmierā pastāvēja futbola komanda "Gauja", kas 1990. gadā izcīnīja Latvijas čempionu titulu. Pēc 1993. gada sezonas "Gauja" faktiski iznīka — tā gan pāris sezonas vēl turpināja spēlēt 2. līgas sacensībās. 1996. gadā tika nodibināts Valmieras futbola klubs (Valmieras FK). 1996. gadā tas izcīnīja otro vietu 1. līgā un pārspēlēs pieveica "Skonto/Metāls" vienību, izcīnot tiesības spēlēt Virslīgā. Klubā spēlēja Gatis Ērglis, Dzintars Savaļnieks, Rolands Kraglihs, Viktors Baskakovs, Modris Zujevs. Debija kopumā izdevās laba, tika iegūta 7. vieta no 9 komandām. Nākamās divas sezonas komandai Virslīgā izdevās izcīnīt pat piekto vietu. Komandas finansiālā puse gan sāk iet uz leju un līdz ar to piesaistīt labus citu pilsētu spēlētājus sāka kļūt arvien grūtāk, bet komandas līderi sāka Valmieru atstāt. 2001., 2002. un 2003. gada sezonas komanda aizvadīja pastāvīgi atrodoties uz bankrota robežas, un Virslīgā tā varēja spēlēt galvenokārt tāpēc, ka tajā bija nepieciešamas 8 komandas, lai valsts klubi varētu spēlēt Eiropas klubu turnīros, bet faktiski Valmiera bija kļuvusi par amatieru komandu. 2003. gadā Valmieras komanda spēlēja atkal kā "Gauja", bet pēc šīs sezonas finansiālu apstākļu dēļ klubs bija spiests pamest Virslīgu. 2015. gada sezonā "Valmiera Glass/BSS" izcīnīja 2. vietu 1. līgā un iespēju pārspēlēs cīnīties par vietu virslīgā ar Virslīgas priekšpēdējās vietas ieguvēju FS METTA/Latvijas Universitāte. Vietu Virslīgā izcīnīt tomēr neizdevās, divu spēļu summā zaudējot ar 3:9 (1:3 un 2:6). 2015. gada kluba sistēmā tika izveidota telpu futbola komanda, kura startēja Latvijas telpu futbola asociācijas 1. līgā. 2015./2016. gada sezonā startējot ar nosaukumu "Valmiera Glass FK/SKS", komanda ierindojās 5. vietā. 2016. gadā klubs nomainīja nosaukumu uz VALMIERA GLASS ViA. 2016.—2017. gada sezonā telpu futbola komanda izcīnīja 1. vietu Latvijas telpu futbola asociācijas 1.līgā un iespēju startēt Latvijas telpu futbola asociācijas Optibet Virslīgā. 2017. gada sezonā VALMIERA GLASS VIA komanda Komanda.lv 1.līgas čempionātā izcīnīja 1.vietu un ceļazīmi uz Synottip Virslīgu. 2019. gada sezonā komanda izcīnīja 4. vietu Virslīgā un tiesības piedalīties Eiropas līgā. 2020. gadā klubs nomainīja nosaukumu uz Valmiera FC (Valmiera Football Club). Kā viens no iemesliem tika minēts uzņēmuma "Valmieras stikla šķiedra" uzsāktais tiesiskās aizsardzības process. 2020. gada Virslīgas sezonā pirmo reizi iekļuva labāko trijniekā, izcīnot bronzas medaļas. Nākamajā sezonā komanda izcīnīja otro vietu, bet 2022. gadā kluba futbolisti pirmo reizi kļuva par Latvijas čempioniem. Tituls tika nodrošināts pēdējā kārtā, uzvarot FK Liepāja futbolistus. Pārsvars pār tuvākajiem konkurentiem Riga FC sezonas beigās sasniedza četrus punktus. Latvijas čempioni (1): 2022 1992.-1993. un 2003. gadā spēlēja kā FK "Gauja" * Neskaitot Virslīgas klubu otrās komandas, kuras 1. līgas čempionātā startēja ārpus konkurences. 2024. gada 7. martā. 2022. gada 10. martā Romāns Sidorovs (līdz 2009. gadam) Gatis Ērglis (2010—2018) Nikolajs Trubačovs (2018) Tamazs Pertija (2019—2022) Jurģis Kalns (2022—pašlaik) Marks Bogdanovs Gatis Kalniņš Artjoms Kuzņecovs Viktors Morozs Vīts Rimkus Deniss Romanovs Verners Apiņš Niks Savaļnieks Alvis Dubovs Raimonds Krollis Tolu Arokodare Džoiskims Dava Spēlētāji treknrakstā spēlē/ir spēlējuši savas valsts izlasē (ieskaitot jauniešu izlases). Spēlētāji slīprakstā nav pašreizējā komandas sastāvā. Agrākais logo Pašreizējais logo Valmieras futbola vēsture delfi. sports «Kluba paziņojums par nosaukuma maiņu Valmiera FC». Optibet Virslīga / Futbola Virslīga (latviešu). Arhivēts no oriģināla, laiks: 2020-02-18. Skatīts: 2020-09-20. «Futbola klubs "VALMIERA GLASS VIA" maina nosaukumu uz "Valmiera FC" - VALMIERA GLASS GRUPA». valmiera-glass.com. 2020-02-17. «Kroļļa vārti Virslīgas gada grāmatā ieraksta "Valmieru" ar zelta burtiem». sportacentrs.com. 2022. gada 12. novembrī. Skatīts: 2022. gada 12. novembrī. «Valmiera FC». tonybetvirsliga.lv. Arhivēts no oriģināla, laiks: 2024-03-07. Skatīts: 2024-03-07. Miķelis Osis. «"Valmieras FK" Ērgļa vadībā gatavojas sezonai». SportaCentrs.com, 02.03.2010.. Skatīts: 2010. gada 2. martā. Oficiālā vietne Latvijas Futbola federācija Valmieras FK mājaslapa (arhīvs)