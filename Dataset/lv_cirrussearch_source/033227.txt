Haije Kramers (nīderlandiešu: Haije Kramer; 1917. gada 24. novembris Leuvardena — 2004. gada 11. jūlijs) bija Nīderlandes starptautiskais meistars šahā (1954). Savus labākos rezultātus šaha turnīros sasniedzis pēc Otrā pasaules kara. 1946. gadā bijis trešais turnīrā Bevervījkā un uzvarējis turnīrā Leidenē. 1952. gadā ieņēmis 4. vietu Nīderlandes šaha čempionātā. Par panākumiem turnīros FIDE 1954. gadā Krameram piešķīrusi starptautiskā meistara (IM) nosaukumu. Pārstāvējis Nīderlandes komandu lielākajos komandu šaha turnīros: Pasaules šaha olimpiādēs piedalījies 7 reizes (1950-1962). Individuālajā vērtējumā izcīnījis bronzas (1958) medaļu; Eiropas komandu šaha čempionātos piedalījies 1965. gadā; Klāras Benediktas kausa izcīņās piedalījies 2 reizes (1953-1955). Komandu vērtējumā abas reizes izcīnījis zelta medaļas. Individuālajā vērtējumā izcīnījis zelta (1955) medaļu. Vēlākajos gados nopietni pievērsies korespondencšaham. 1984. gadā ICCF viņam piešķīrusi lielmeistara nosaukumu (GMC).. 1952. gadā Hāgā kopā ar Maksu Eivi izdevis šaha grāmatu Het middenspel ("Vidusspēle"). Hoogovens (1946) OlimpBase :: Men's Chess Olympiads :: Haije Kramer OlimpBase :: European Men's Team Chess Championship :: Haije Kramer OlimpBase :: Clare Benedict Chess Cup :: Haije Kramer «INTERNATIONAL CORRESPONDENCE CHESS FEDERATION - Grandmasters». Arhivēts no oriģināla, laiks: 2012. gada 3. martā. Skatīts: 2012. gada 3. martā. Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)