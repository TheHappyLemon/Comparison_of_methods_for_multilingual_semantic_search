Dharma Initiative, raksta arī kā DHARMA (Department of Heuristics and Research on Material Applications, lv. - Heiristikas un Vielas pielietojuma pētniecības nodaļa), ir izdomāts pētniecības projekts, kas attēlots TV seriālā Pazudušie. To pieteica otrās sezonas sērijā "Orientācija". 2008. gadā tika atvērta vietne Dharma Initiative.[1] Darmas intereses ir tieši saistītas ar viņpus zinātni. Dharma ir Sanskrita termins, ko lieto Hinduismā, Budismā, Džainismā, un Sikhismā. Dharma Initiative un tās izcelsme pirmo reizi tika pētītas sērijā "Orientācija", orientēšanās filmā Stacijā Gulbis. Dr. Marvins Kendls (Fransuā Šo) skaidro, ka projekts tika uzsākts 1970. gadā, un to radīja divi doktora kandidāti no Mičiganas Universitātes, Žeralds un Karena Degrūti (Maikls Gildejs un Kortnija Laviņja), un to finansēja Alvars Hanso (Īens Patriks Viljamss) no Hanso Fonda. Viņi iedomājās liela apmēra sabiedrisku pētniecības teritoriju, kur zinātnieki un brīvdomātāji no visas pasaules varētu pētīt meteoroloģiju, psiholoģiju, parapsiholoģiju, zooloģiju, elektromagnētismu, un sesto disciplīnu, ko filmā sāk identificēt kā "utopisku, sociālu" pirms filma tiek pārtraukta. Sērijas "LaFleur" un "Viņš ir mūsu tu" norāda, ka matemātiķis Horācijs Gudspīds vadīja Dharma Initiative operācijas uz salas, vismaz no pašiem 1970. gadiem līdz pat "Incidentam". Svarīgākos lēmumus, kurus nācās lemt uz salas, pieņēma komiteja, kuras sastāvā bija visu nodaļu vadītāji, tai skaitā Pētniecības vadītājs Stjuarts Radzinskis un drošības dienesta vadītājs Laflors (vārds, ko pieņēma laikā ceļojošais Sojers). Viņi, savukārt, atbildēja Dharma Initiative Galvenajai mītnei, kura bija bāzēta Mičiganas Universitātē, kā pierādījums tam ir Radzinska draudi piezvanīt Universitātei, lai ignorētu Gudspīda svarīgo lēmumu. Sērijā "Mainīgais", Daniels Faradejs apstiprināja, ka Dharma Initiative štābs, vismaz līdz 1977. gadam bija dislocēts Enārborā, Mičiganā. "Zaudētā pieredze", alternatīvās realitātes spēle, kuru rādīja 2006. gadā, atklāja, ka Dharma Initiative mērķis bija grozīt jebkuru no sešiem Valenceti vienādojuma faktoriem, vienādojums, kurš "precīzi paredz gadu un mēnešu skaitu līdz cilvēce pašiznīcināsies," ļaujot cilvēkiem eksistēt ilgāk, izmainot pastardienu. Šie faktori Valenceti vienādojumā atspoguļoti kā skaitļi, un tie ir tie paši skaitļi, kuri nereti tiek pieminēti seriālā: 4, 8, 15, 16, 23 un 42. 1977. gadā uz salas bāzētie Darma strādnieki ieurba elektromagnētiskajā bedrē, tādējādi atbrīvojot katastrofāli bīstamu elektromagnētiskās enerģijas daudzumu. Šo notikumu dēvē par Incidentu un tas bieži tiek pieminēts citos Dharma Initiative avotos. Radzinskis uzstāja uz urbšanu, neskatoties uz Dr. Čenga brīdinājumiem par briesmām. Gulbja stacijas orientācijas filmā, kura ierakstīta 1980. gadā, Dr. Marvins Kendls uzsver, ka Gulba stacijas dators nav domāts citiem mērķiem, it īpaši komunikācijai ar citām stacijām. Kad Oceanic reisā 815 izdzīvojušie ceļo atpakaļ laikā uz 1977. gadu, viņi mēģina iznīcināt enerģiju, detonējot ūdeņraža bumbas plutonija kodolu, tādējādi izraisot spēcīgu eksploziju, kura visus ceļotājus laikā atgriež uz 2007. gadu. Nākotne paliek neizmainīta, atbalstot Mailza apgalvojumu, ka tieši bumba ir Incidenta iemesls. Izdzīvojušo rīcība pagātnē izraisa pagaidu cēlonības apli, kurā viņu pašu darbības pagātnē patiesībā ir iemesls notikumiem nākotnē. Pēc Incidenta, atsaucoties uz piezīmēm kartē, ko uzzīmēja Stjuarts Radzinskis uz Gulbja stacijas sprādzienizturīgajām durvīm, Dharma Initiative ēkas uz salas tika atstātas nolaistā stāvoklī. Sprādzienizturīgo durvju kartē ir piezīmes par iznīcinātiem pieejas tuneļiem, avāriju Cerbera Drošības sistēmā un piemin ēkas, kuras ir pamestas vai iznīcinātas citos incidentos vai negadījumos, it īpaši tajā, kas notika 1984. gada 28. oktobrī, citā 1985. gadā, un pēdējā, kas notika 1987. gada 7. decembrī. Apmēram ap to laiku - 1988. gadā, kad Daniela Russo un viņas komanda uz salas cieta kuģa katastrofu, daudzas no salas ēkām tika pamestas, tai skaitā radio tornis. Kopš tā laika Dharma Initiative nevienā brīdī, ne arī kopš beidzamās biedru "tīrīšanas" nemēģināja meklēt vai glābt Danielu vai viņas komandu, neskatoties uz trauksmes signālu, ko Daniela no torņa pārraidīja sešpadsmit gadu garumā nepārtrauktā ķēdē. Kad uz salas ieradās Dharma Initiative, viņi cīnījās ar salas vietējiem, kurus viņi pazina kā Naidniekus un Reisā 815 izdzīvojušie kā Citus. Naidnieki uz salas dzīvoja jau ilgi pirms Initiative ierašanās. Bultas stacijai beigu beigās tika dots rīkojums novērot un formulēt stratēģiju Naidnieku pretsitienam. Kad Bens Linuss (Maikls Emersons) 1970. gadā ieradās uz salas, starp Naidniekiem un Dharma Initiative vēl joprojām bija atklāts konflikts. Kaut kādā brīdi pirms 1974. gada, ar Naidniekiem tika noslēgts kaut kāda veida pamiers. Starp Naidniekiem un Initiative sāka ievērot virkni protokolu. Daudzās sērijās tiek pieminēta "līnija" un ka noteiktas salas daļas tiek uzskatītas par katras grupas teritoriju. Šis konflikts beidzās 1992. gadā, kad Linuss pievienojās Naidniekiem, kuri nogalināja Initiative biedrus, notikums, kurš kļuva pazīstams kā "'Tīrīšana". Ķermeņi tika apglabāti masu kapā. 2001. gadā, pēc Stjuarta Radzinska pašnāvības Gulbja stacijā, Kelvins Inmens, cilvēks, kurš atrada Dezmondu izskalotu krastā, vēl joprojām bija Dharma Initiative darbinieks Gulbja stacijā. Pazudušie producents Karltons Kjūss raidījumā apstiprina, ka Kelvins patiesi bija Dharma Initiative biedrs. "Zaudētā pieredze" aktieris, kurš tēlo izdomāto Hanso Fonda vadītāju Hjū Makintairu, parādījās Jimmy Kimmel Live! sarunu šovā, un apgalvoja, ka Fonds 1987. gadā beidza finansēt Dharma Initiative. Lai nu kā, otrajā sezonā, Gulbja stacija saņēma gaisa piegādi. Šo piegādi veica bezpilota lidmašīna, kura tika palaista no Dharma Loģistikas noliktavas, kura atrodas Guamas salas Orotas pussalā. Pēdējie zināmie dzīvie Dharma Initiative biedri, pazīstami tikai kā Hektors un Glens, vairāk kā divdesmit gadu sūtīja regulārās gaisa piegādes uz salu. Tas norāda uz finansiālu struktūru, ko atstāja Hanso fonds, mājiens uz to atrodams Šrilankas video, - maksāt diviem strādniekiem un nodrošināt viņus ar iepakoto pārtiku un iekārtām bezgalīgām piegādēm uz salu. Regulāri caur teletaipa savienojumu ar Lampas staciju viņiem tika dotas salas koordinātes, ļaujot viņiem ieprogrammēt bezpilota lidmašīnai precīzu kravas nomešanas vietu. Epiloga īsajā video "Galvenais tagad cits", Bens Linuss ierodas noliktavā un, atbildot uz Hektora un Glena jautājumiem, izslēdz to, pareizi norādot Darma strādniekiem, ka par galveno tagad ir cits (Hērlijs) un viņu darbs vairs nav nepieciešams (jo tagad cilvēki drīkst pamest salu). 2008. gadā Sandjego Comic-Con festivālā aizsākās jauna alternatīvās realitātes spēle ar telti, kurā uzņēma jaunus Dharma Initiative biedrus. Pazudušie komandas dalībnieks, Dharma vadītājs Hanss van Ēgens, atklāja, ka telts rezultāti ir bezgalīgi, un ka tika izvēlēti daži cilvēki, lai noskatītos video, kurš tika atsūtīts no 30 gadu tālas pagātnes. Video, Pjērs Čengs saka, ka darbs uz salas ir spēkā esošs un ka ir ļoti svarīgi, lai Dharma Initiative tiktu atsākta. Pēc tam tika izveidota vietne, kura ļāva lietotājiem pievienoties Dharma Initiative. Dharma Initiative uz salas ir uzbūvējusi kā zināms deviņas pētnieciskās stacijas (arī staciju Lampa, kas neatrodas uz salas), vairākums no tām ir uzbūvētas kā pazemes celtnes vai bunkuri. Pēc Oceanic reisa 815 katastrofas, kura notika 2004. gada septembrī, izdzīvojušie sastopas ar vairākām no šīm stacijām. Kā pirmo viņi atklāja staciju "Gulbis", kuru parasti apzīmē ar vārdu "lūka". Turpmākā seriāla gaitā viņi sastopas ar pārējām deviņām stacijām, un katrai no tām ir īpašs logo, kas saistīts ar konkrēto staciju: astoņstūris, līdzīgs bagua zīmējumam, ar atšķirīgu simbolu logo centrā. Sprādzienizturīgo durvju kartē ir attēlotas sešas celtnes, un vismaz četras no tām ir attēlotas ar DHARMA nosaukumu un ikonu: Gulbis, Liesma, Nūja un Bulta. Citas celtnes apzīmētas ar jautājuma zīmi vai skaitli. Divas stacijas uzzīmētas ar punktotu līniju. Kartē visas 6 celtnes sazīmētas aplī, kura vidū ir liela jautājuma zīme. Augšējā kreisā stūrī ir uzzīmēta vēl viena celtne(septītā), bet tā ir nosvītrota. Gulbja stacijas sprādzienizturīgo durvju kartē ir atsauces arī uz gaismas ražošanas celtni, meteoroloģiskās pētniecības staciju, staciju "CVII", un citām, kuras seriālā nekad netika parādītas. Starp kartes dienvidaustrumu malas celtnēm ir 4 taisnstūra struktūras ar "CVI","CVII","CVIII", un "CVIV" nosaukumiem. CV nozīmē Cerberus Vent - Cerbera izeja, kura tika atklāta slepenā rakstā uz viena no Pazudušie atjautības uzdevumiem. Gulbja stacijas sprādzienizturīgo durvju kartē norādīts, ka kādreiz starp vairākām stacijām eksistējis pazemes tuneļu tīkls. Piezīmes uz kartes norāda, ka tuneļi neilgi pēc Incidenta, jau kopš 1980 - tajiem gadiem, atrodas nolaistā stāvoklī. Hidra ir zooloģiskās izpētes stacija, kura atrodas uz mazas salas apmēram divu kilometru attālumā no galvenās salas. Seriālā aprakstīts, ka sala ir apmēram divreiz lielāka nekā Alkatrazs. Ārpusē džungļos pie Hidra stacijas ēkas atrodas būri, kuros tika turēti polārlāči. Zemūdens komplekss reiz tika izmantots kā akvārijs, kurā dzīvoja haizivis un delfīni. Ēku kompleksā ir arī pētniecības un dzīvojamais modulis. Šīs stacijas simbols ir parastais Dharma Initiative logo , kura centrā ir hidra, un tas redzams uz lielā ēkas kupola aiz Keitas un Sojera būriem seriāla 3. sezonā. Trešās sezonas sākumā, Citi tur ieslodzījumā uz Hidras salas Džeku, Keitu un Sojeru. Keitai un Sojeram liek būvēt skrejceļu, līdz tam laikam, kad viņiem izdodas aizbēgt. Otrajā sezonā vienā no epizodēm ir redzama haizivs, kurai uz astes attēlots Dharma simbols. Trešās sezonas sērijā "Divu pilsētu stāsts" Toms atklāj, ka polārlāči, kuri tika turēti tajā pašā būrī, kur patlaban tiek turēts Sojers, divu stundu laikā atrisinājuši uzdevumu kā dabūt maltīti. Tunisijas tuksnesī netālu no polārlāča skeleta tiek atrasta ādas kakla siksna ar Dharma Hidra simbolu. Piektajā sezonā Ajira Airways reiss 316 ir spiests veikt diezgan drošu nosēšanos uz Hidras salas Citu izbūvēto skrejceļu. Piektās sezonas sērijā "Dažiem patīk Hota", Dr. Čengs draud pārāk ziņkārīgajam Hērlijam, ka aizsūtīs viņu uz Hidras staciju, lai piedalītos muļķīgos eksperimentos, ja vien viņš kādam izstāstīs par līķi, ko Mailzs Straume atveda Dr. Čengam. Stacija Bulta pirmo reizi tika attēlota sērijā "...un atrasts". Sērijā "Tādēļ, ka jūs aizbraucāt" retrospekcijā tiek parādīts, kā Dr. Čengs veic orientēšanās filmas sākotnējo ierakstu, kurā viņš skaidro, ka šīs stacijas mērķis ir novērot Naidniekus un formulēt uzbrukuma stratēģijas. Pirms filmēšanas beigām viņu pārtrauc. Sērijā "Cilvēks aiz aizkara" Dharma Initiative operāciju retrospekcijā tiek parādīts viens tās biedrs - Horācijs Gudspīds (Dags Hatčisons), ģērbies kombinezonā ar Bultas stacijas logo, zem kura rakstīts "matemātiķis". Kad 2004. gadā staciju no jauna atklāj reisā izdzīvojušie, viņi durvju iekšpusē ierauga uzrakstu "karantīna". Sērijā "LaFleur" Horācijs dod rīkojumu brīdināt Bultas stacijas darbiniekus un "sagatavot smago artilēriju", jo viņam šķiet, ka draud nenovēršamas briesmas saistībā ar Naidnieku uzbrukumu. Kad lidmašīnas astes gala izdzīvojušie pasažieri sastopas ar Bultas staciju sērijā "Citas 48 dienas", tā šķiet pārveidota par vienkāršu glabātuvi. Tajā viņi atrod dažus priekšmetus - radio, stikla aci un daļu no Gubja stacijas orientēšanās filmas, kura paslēpta bībelē. Producenti Karltons Kjūss un Deimons Lindlofs kādā pārraidē paziņoja, ka katrs priekšmets ir nozīmīgs un nav nejauši izvēlēts. Sākotnēji stacija Gulbis bija ieplānota kā Dharma Initiative laboratorija, kurā pētītu elektromagnētismu. Sērijā "Incidents" Dharma Initiative biedrs Radzinskis apgalvo, ka tad, kad stacijas celtniecība tiks pabeigta, tā ļaus manipulēt ar elektromagnētismu tādā veidā, ka "izmainīs pasauli". Atsaucoties uz trešās sezonas Blu-ray diska sadaļu "Access Granted", Dharma ieurba zemes dzīlēs un uzdūrās elektromagnētiskās enerģijas uzkrāšanās vietai, tādējādi atbrīvojot uzkrājušos enerģiju. Gulbja stacija tika uzbūvēta virs šīs vietas un kalpoja kā "korķis". Pēcāk Dharma izstrādāja shēmu, kā bloķēt enerģijas noplūdi, bet aizprosts enerģijas uzkrāšanās rezultātā beigu beigās sabruks. Lai pastāvīgi izolētu noplūdi, var tikt izmantota avārijas drošības atslēga. Negadījums notika 1977. gada jūlijā, un tādēļ bija nepieciešama pilnīga evakuācija. Stacijas orientēšanās filmā, Dr. Marvins Kendls skaidro, ka sākotnēji stacijas eksperimentu rezultātā notika "incidents". Visa teritorija tika noklāta ar cementu, gluži kā Čornobiļa (pēc Saīda un Daniela Faradeja teiktā), lai apturētu bīstamās enerģijas izplatīšanos. Tādējādi radās pastāvīgs elektromagnētiskās enerģijas uzkrājums, un stacijas mērķis kļuva cits: divu cilvēku komandai (viņu nomaiņa notiek ik pēc 540 dienām) tika norīkots ik pēc 108 minūtēm mikrodatorā ievadīt ciparu kodu. Stacija aprīkota ar pārloka displeju, kurš darbojas kā taimeris un ir savienots ar datoru un trauksmes sistēmu. Stacijā ir lieli pārtikas krājumi, plašu atskaņotājs un vecu vinila plašu kolekcija, neliela bibliotēka, ieroču glabātuve, duša un divstāvu gulta. Stacijā atrodas arī pavisam jauna veļas mazgājamā mašīna un veļas žāvētājs kā arī 1998. gadā publicētā Toma Klensija grāmata "Rainbow Six". Gandrīz visa stacija atrodas zem zemes, izņemot ieejas šahtu un nomaskētās durvis, kuras, iespējams, atrodas Naidnieku teritorijā. Stacija aprīkota ar vairākām iekštelpu sprādzienizturīgajām durvīm, un uz vienas no tām ar neredzamu tinti uzzīmēta karte. Šo karti zīmējuši vismaz divi cilvēki - Kelvins Inmens un Radzinskis. Izanalizējot karti, iespējams secināt, ka karti papildinājuši vismaz pieci autori, jo uz tās redzami pieci dažādi rokraksti. Kartē atzīmēti precīzi labojumu datumi, un kartes ievads acīmredzami kalpo kā salas notikumu izklāsts, piezīmes norāda uz autoru centieniem iegūt ziņas par pārējām stacijām. Dažas sadaļas rakstītas latīņu valodā. Sērijā "Dzīvot kopā, mirt atsevišķi" redzams, ka Kelvins Inmens zīmē uz kartes blakus labojuma datumam 26.06.2002. Uz sienām redzami arī nezināmu autoru akrila zīmējumi kā arī laika atzīmes. Sērijā "Dzīvot kopā, mirt atsevišķi" Dezmonds Hjūms (Henrijs Īens Kjūsiks) 2001. gadā avarē uz salas un tiek nogādāts uz Gulbja staciju. Tur Kelvins Inmens izstāsta par ciparu koda ievadīšanu un pogas spiešanu, lai izglābtu pasauli. 2004. gada septembrī Kelvins un Dezmonds sastrīdas, rezultātā Kelvins mirst. Kad Dezmonds pārāk vēlu ievada kodu, izveidojas elektromagnētiskās enerģijas uzkrājums, kurš izraisa Oceanic reisa 815 katastrofu. Divi izdzīvojušie - Loks (Terijs O'Kvinns) un Būns (Īens Somerhelders) - nejauši atklāj Gulbi. Pirmās sezonas serijā "Izceļošana" Lokam veiksmīgi izdodas atvērt stacijas lūku. Iekšpusē viņi atrod Dezmondu, kurš aizbēg pēc tam, kad viņi salauž datoru. Izdzīvojušiem izdodas salabot datoru, un ik pēc 108 minūtēm viņiem jāspiež poga. Pēc tam, kad tiek atklāta Pērles stacijas orientēšanās filma, Loks tic, ka pogas spiešana ir psiholoģisks tests, un ar Dezmonda palīdzību cenšas noskaidrot, kas notiek, ja pogu nenospiež. Dezmonds ar Pērles datu izdrukām rokās mēģina Loku pārliecināt, ka stacija ir īsta, bet, neskatoties uz to, Loks tomēr salauž datoru, lai Dezmonds nevarētu apturēt laika atskaiti. Tas izraisa visu metāla objektu nekontrolējamu lidošanu telpā, un zeme sāk drebēt. Kad Loks apjēdz pogas svarīgumu, viņš atzīst, ka ir kļūdījies, un Dezmonds pagriež avārijas drošības atslēgu. Īslaicīgi debesis kļūst violetas, un Gulbja stacija tiek iznīcināta. Elektromagnētiskās enerģijas sprādziena rezultātā sala uz mirkli kļūst redzama apkārtējai pasaulei. Enerģijas signatūru uztver novērošanas stacija, kuru kontrolē Penelope Vidmora, un stacija paziņo viņai "mēs atradām".