Oksihidrohinons (1,2,4-trihidroksibenzols, С6Н3(ОН)3) pieder pie trīsvērtīgajiem fenoliem. Oksihidrohinonam ir 2 izomēri: pirogallols un floroglucīns. Izomēri atšķiras ar hidroksilgrupu savstarpējo novietojumu molekulā. Oksihidrohinona atvasinājums — azarons — atrodams dažādās ēteriskās eļļās, piemēram kumeļpēdu sugas Asarum arifolium, kā arī kalmju eļļās. Iegūst, karsējot para-benzoldisulfonskābi vai hidrohinonu kopā ar sārmu. Viegli iegūstams no hinona un acetanhidrīda koncentrētas sērskābes klātienē. Spēcīgs reducētājs, tāpat kā pirogallols. Lieto gāzu analīzē skābekļa saistīšanai.