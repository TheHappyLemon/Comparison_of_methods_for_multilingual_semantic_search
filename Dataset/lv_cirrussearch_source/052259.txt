"Boy" ir īru rokgrupas U2 debijas albums, kas tika izdots 1980. gada 20. oktobrī. Albums sekoja singlam "I Will Follow". Šis singls bieži tika atskaņots koledžu radio, tādējādi izraisot interesi par grupas debiju. Dziesma tika uzskatīta par reliģisku dziesmu, balstoties uz to, ka U2 dalībnieki ir kristieši, taču pati grupa to nekad nav ne apstiprinājusi, ne noliegusi. Gan dziesma, gan viss albums arī pievēršas Bono bērnībai un mātes zaudēšanai 14 gadu vecumā. Iesākumā bija paredzēts, ka grupas "Joy Division" producents Mārtins Henets (kurš arī producēja U2 singlu "11 O'Clock Tick Tock") producēs U2 debijas albumu, taču viņš bija pārāk satriekts pēc "Joy Division" solista Aiena Kērtisa pašnāvības. "Boy" tika ierakstīts "Windmill Lane" studijā Dublinā kopā ar producentu Stīvu Lilijvaitu. Dažas no dziesmām, "An Cat Dubh" un "The Ocean", tika sacerētas un ierakstītas tieši studijā. Vairākas dziesmas tika paņemtas no tābrīža U2 40 dziesmu repertuāra, ieskaitot "Stories for Boys", "Out of Control" un "Twilight". The Edge visas dziesmas ierakstīja izmantojot savu dabīgi krāsoto Gibson Explorer ģitāru. Albums ir seksualitātes pārpilns, novedot pie tā entuziastiskas pieņemšanas Amerikas geju klubos; Bono šo fenomenu komentēja, sakot "Vispirms sākām un izdevām "Boy", kas ir seksuāls albums, taču tad nomainījām Amerikas izdevuma vāka attēlu, lai pārtrauktu jebkādas runas par to, ka tas ir par pedofiliju, jo tas taču bija mūsu pirmais albums. Taču būtisks daudzums kopiju tur iekļuva, kā jūs jau zināt, Amerikā liela daļa mūzikas ienāk caur geju klubiem, tādējādi mums bija geju auditorija, daudz cilvēku, kas uzskatīja, ka mūzika bija domāta īpaši viņiem. Tātad tas bija pārpratums." Albuma pēdējā dziesma "Shadows and Tall Trees" ir atsauce uz Viljama Goldinga romānu "Mušu pavēlnieks"; dziesmas nosaukums ir ņemts no grāmatas nodaļas nosaukuma. Uzreiz pēc izdošanas "Boy" nesasniedza ASV albumu top 200, taču, pēc nākamo U2 albumu panākumiem, tas sasniedza 107. pozīciju četrus gadus pēc tā izdošanas, 1984. gadā. Apvienotajā Karalistē tas sasniedza 52. vietu. "I Will Follow" nokļuva 20. vietā ASV aktuālās rokmūzikas topā. Neskatoties uz kritiku, ka viņu dzīvās uzstāšanās ir pārāk paredzamas un Bono izmanto "pārāk daudz atbalsis", tomēr šīs agrīniās uzstāšanās palīdzēja demonstrēt U2 potenciālu; kā norādīja kritiķi, Bono bija ļoti "harizmātisks" un "kaislīgs" šovmenis, atgādinot Rodu Stjuartu jaunībā. "Boy" ir vienīgais U2 albums, kura visas dziesmas (arī B-puses) ir spēlētas dzīvajā vismaz vienreiz. 2003. gadā žurnāls "Rolling Stone" albumu ierindoja 417. vietā savā 500 visu laiku labāko albumu sarakstā. Zēns uz albuma vāka attēla ir Pīters Rovens (Bono drauga Guggi brālis, tagad labi pazīstams īru fotogrāfs). Viņš parādās arī uz "Three", "War", "The Best of 1980—1990 un "Early Demos" vāku attēliem. Fotogrāfs Hugo Makginess un datorgrafiķis Stīvs Averils (U2 basģitārista Ādama Kleitona draugs), vēlāk izveidoja vēl dažu U2 albumu vāku attēlus. Albuma ASV izdevumam tika nomainīts vāka attēls, lai neradītu par grupu nepareizu priekšstatu un bailēs, ka grupu varētu apvainot pedofilijā. Amerikāņu versijas vāka attēla fotogrāfe ir Sendija Portere. Visu dziesmu mūzikas autori ir U2, dziesmu tekstu autors - Bono. "I Will Follow" — 3:36 "Twilight" — 4:22 "An Cat Dubh" — 6:21 "Into the Heart" — 1:53 "Out of Control" — 4:13 "Stories for Boys" — 3:02 "The Ocean" — 1:34 "A Day Without Me" — 3:14 "Another Time, Another Place" — 4:34 "The Electric Co." — 4:48 "Shadows and Tall Trees" — 4:36 "A Day Without Me" un "I Will Follow" tika izdoti kā singli. Albums sekoja "Three", trīs dziesmu EP ar atšķirīgiem "Out of Control" un "Stories for Boys" ierakstiem, kā arī dziesmu ar nosaukumu "Boy/Girl". Agrīnajās albuma kopijās ir īsa, 30 sekundes gara instrumentāla starpspēle, kas vēlāk kļuva par dziesmu "Fire" (tika izdota 1981. gada albumā "October"). Albumā "Boy" tā atradās pašās albuma beigās, pēc dziesmas "Shadows and Tall Trees." Dažos albuma iespiedumos dziesmu "An Cat Dubh" un "Into the Heart" garumi ir minēti attiecīgi kā 4:47 un 3:28. Tas bija raksturīgs Apvienotās Karalistes un Japānas izdevumiem. Agrīnajos diska izdevumos (kas vēlāk identificēti kā Rietumvācijā gatavoti) šīs abas dziesmas tika sakombinētas vienā, 8:14 garā dziesmā. Bono — balss The Edge — ģitāra, fona vokāls Ādams Kleitons — basģitāra Lerijs Mullens — bungas «Kings of the Celtic Fringe». žurnāls "NME". 1981. gada 14. februāris. Arhivēts no oriģināla, laiks: 2008. gada 24. Jūlijs. Skatīts: 2007. gada 5. Novembris. «On the Edge of Success». U2 Magazine no.3. 1982. gada 1. maijs. Arhivēts no oriģināla, laiks: 2008. gada 24. Jūlijs. Skatīts: 2007. gada 6. Novembris. «Bono Speaks». U2 Magazine No. 10. 1984. gada 1. februāris. Arhivēts no oriģināla, laiks: 2011. gada 17. Jūlijs. Skatīts: 2007. gada 7. Novembris. Boy tour review - Boston.com "Rolling Stone" 500 izcilākie albumi Arhivēts 2013. gada 22. jūnijā, Wayback Machine vietnē. Rollingstone.com. «U2: U2faqs.com - History FAQ - Three to Under a Blood Red Sky». Arhivēts no oriģināla, laiks: 2002. gada 6. decembrī. Skatīts: 2014. gada 15. maijā. «BPI». Arhivēts no oriģināla, laiks: 2007. gada 30. septembrī. Skatīts: 2008. gada 18. janvārī. «RIAA». Arhivēts no oriģināla, laiks: 2016. gada 5. janvārī. Skatīts: 2008. gada 18. janvārī. «CRIA». Arhivēts no oriģināla, laiks: 2008. gada 11. februārī. Skatīts: 2009. gada 17. novembrī. Arhivēts 2008. gada 11. februārī, Wayback Machine vietnē.