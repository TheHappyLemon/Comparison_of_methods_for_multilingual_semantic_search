Paralīze (grieķu: παράλυσις — 'atslābums') ir pilnīgs vai daļējs maņas, jutības vai kustību zudums, kas radies no inervācijas traucējuma. amiotrofiskā paralīze — saistīta ar muskuļu atrofiju; centrālā paralīze — izraisa galvas vai 'muguras smadzeņu bojājums; cerebrālā paralīze — izraisa galvas smadzeņu bojājums; kompresijas paralīze — rodas no spiediena uz nervu; histēriskā paralīze — pārejošs muskuļu vājums vai paralīze bez refleksu zuduma, nervu bojājuma; vietējā paralīze — viena muskuļa vai muskuļu grupas paralīze; multiplā paralīze — skar vairākus locekļus vai ķermeņa apvidus; miopātiskā paralīze — izraisa muskuļu slimības; neiropātiskā paralīze — izraisa nervu slimības; perifēriskā paralīze — pēc perifērisko nervu bojājuma; segmentārā paralīze — skar vienu muguras smadzeņu segmentu; spinālā paralīze — izraisa muguras smadzeņu bojājums; spinomuskulārā paralīze — izraisa muguras smadzeņu pelēkās vielas slimība; vazomotoriskā paralīze — ar asinsvadu atoniju un paplašināšanos; vestibulārā paralīze — pārejoši vestibulārā aparāta funkciju traucējumi, dažreiz streptomicīna terapijas sekas; pazīmes: reibonis, trokšņi ausīs, galvassāpes, slikta dūša, vemšana, līdzsvara traucējumi; reflektoriskā paralīze — pēc perifēriska kairinājuma, piemēram, elpošanas centra paralīze pēc pleiras kairinājuma u.c. paralīzes formas. Medicīnas svešvārdu vārdnīca, Rūta Vinķele, 711.—712. lpp., 978-9984-800-18-9