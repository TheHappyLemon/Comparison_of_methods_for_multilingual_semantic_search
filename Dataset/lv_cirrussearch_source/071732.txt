Somijas zviedri (somu: suomenruotsalaiset, zviedru: finlandssvenskar) ir zviedru izcelsmes Somijas iedzīvotāji, kuri runā galvenokārt zviedru valodā, viena no Skandināvijas subetniskām grupām. Viņi dzīvo galvenokārt valsts piekrastes reģionos, Botnijas līča un Somu līča piekrastē. Tā ir valsts lielākā lingvistiskā minoritāte, kuras tiesības ir oficiāli nostiprinātas Somijas konstitūcijā. Zviedru valoda ir dzimtā valoda 290 000 Somijas iedzīvotāju (5,36 % valsts iedzīvotāju 2012. gadā), tostarp tā ir absolūti dominējošā valoda autonomajās Ālandu salās. Zviedru valoda ir otrā valsts valoda Somijā, valsts finansē izglītību zviedru valodā līdz pat augstākajai izglītībai, taču ne visur, bet tikai dažos valsts reģionos. Tomēr ilgtermiņā ir vērojama stabila tendence samazināties zviedru valodā runājošo skaitam Somijā un samazināties zviedru valodas nozīme Somijā. Vienīgais izņēmums ir autonomās un vienvalodīgās Ālandu salas, lai gan tur dzīvo tikai 10 % zviedru valodā runājošo iedzīvotāju. No 1906. gada Somijā darbojas liberāli centriska Somijas zviedru tautas partija, kas pārstāv zviedru etniskās minoritātes intereses. Vikikrātuvē par šo tēmu ir pieejami multivides faili. Skatīt: Somijas zviedri.