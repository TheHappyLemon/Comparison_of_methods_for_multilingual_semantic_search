"Amerikāņi" (angļu: The Americans) ir ASV vēsturisks spiegu drāmas seriāls. Seriāla autors ir Džo Veisbergs un tas no 2013. gada 30. janvāra līdz 2018. gada 30. maijam iznāca kanālā FX. Seriālam iznāca sešas sezonas un kopumā 75 sērijas. Seriāla darbība norisinās Aukstā kara laikā un stāsta par Elizabeti (Kerija Rasela) un Filipu Dženingsu (Metjū Rīss), diviem VDK aģentiem, kuri izliekas par precētu amerikāņu pāri un, kopā ar bērniem, dzīvo netālu no Vašingtonas. Notikumi seriālā sākas pēc Ronalda Reigana inaugurācijas 1981. gada janvārī un noslēdzas neilgi pirms ASV un PSRS līguma par vidējā un tuvā darbībās rādiusa raķešu likvidāciju parakstīšanas 1987. gada decembrī. Seriāls "Amerikāņi" guva lielu kritiķu atzinību, īpaši slavējot scenāriju, tēlus un aktierspēli. Par seriāla noslēguma sezonu Rīss saņēma Emmy balvu kā "Labākais aktieris galvenajā lomā drāmas seriālā", savukārt Veisbergs un Džoels Fīlds Emmy saņēma par "Labāko drāmas seriāla scenāriju". Seriāls "Amerikāņi" saņēma arī Zelta globusa balvu kategorijā "Labākais drāmas seriāls". Caroline Framke, Caroline Framke. «‘The Americans’ Finale Was Surprising and Brilliant for What It Didn’t Do (SPOILERS)». Variety (en-US), 2018-05-31. Skatīts: 2022-12-26. John Koblin. «Emmys 2018: ‘Game of Thrones’ and ‘Marvelous Mrs. Maisel’ Win Big Awards». The New York Times (en-US), 2018-09-17. ISSN 0362-4331. Skatīts: 2022-12-26. James Hibberd January 06, 2019 at 08:30 PM EST. «'The Americans' wins best drama at Golden Globes for its final season». EW.com (angļu). Skatīts: 2022-12-26. IMDb profils (angliski) AllMovie profils (angliski) TV.com profils (angliski) Metacritic profils (angliski) Rotten Tomatoes profils (angliski)