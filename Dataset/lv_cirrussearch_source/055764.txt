Andreass Karls Jonsons (zviedru: Andreas Karl Johnsson, dzimis 1994. gada 21. novembrī) ir Zviedrijas hokejists, spēlē uzbrucēja pozīcijā. Pašlaik (2021) Jonsons pārstāv NHL klubu Ņūdžersijas "Devils". 2013. gada NHL draftā Jonsonu ar 202. numuru, 7. kārtā izvēlējās Toronto "Maple Leafs". Savos junioru gados spēlējis Zviedrijas hokeja līgas komandas Frölunda HC hokeja sistēmā. Vēlāk debitējis SHL. Ar Frölunda komandu kļuvis par Zviedrijas čempionu, Čempionu hokeja līgas uzvarētāju, kā arī 2014. gadā bijis Zviedrijas līgas labākais debitants. Vēlāk spēlējis AHL komandā Toronto "Marlies", ar kuru viņš 2018. gadā izcīnīja Kaldera kausu. Vēlāk arī spēlējis Toronto "Maple Leafs". 2020. gada oktobrī Jonsons tika aizmainīts uz Ņūdžersijas "Devils". «RELEASE: Devils Acquire Andreas Johnsson». NHL.com (en-US). Skatīts: 2021-02-04. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)