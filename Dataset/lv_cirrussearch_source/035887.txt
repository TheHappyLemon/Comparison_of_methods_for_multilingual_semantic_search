Grigorijs Serpers (krievu: Григорий Юрьевич Серпер, angļu: Grigory Serper; dzimis 1969. gada 14. septembrī Taškentā) ir Uzbekistānā dzimis ASV starptautiskais lielmeistars šahā (1992). Šahu iemācījies spēlēt sešu gadu vecumā. Piecpadsmit gadu vecumā kļuvis par Mihaila Botviņņika šaha skolas audzēkni. 1987. gadā izcīnījis bronzas medaļu Pasaules junioru šaha čempionātā U20 vecuma grupā. 1988. gadā Adelaidā atkārtojis šo panākumu. 1990. gadā Arnemā kļuvis par Eiropas junioru šaha čempionu U20 vecuma grupā. 1991. gadā pēdējā PSRS komandu šaha čempionātā Uzbekistānas izlases sastāvā izcīnījis bronzas medaļu. 1992. gadā Maskavā izcīnījis 2. vietu Aleksandra Aļehina memoriālā. 1994. gadā dalījis 1.-5. vietu starptautiskajā šaha turnīrā Sanktpēterburgā. Par panākumiem turnīros FIDE 1988. gadā Serperam piešķīrusi starptautiskā meistara (IM), bet 1992. gadā - starptautiskā lielmeistara (GM) nosaukumu. Pārstāvējis Uzbekistānas komandu lielākajos komandu šaha turnīros: Pasaules šaha olimpiādēs piedalījies 2 reizes (1992-1994). Komandu vērtējumā izcīnījis sudraba (1992) medaļu; Pasaules komandu šaha čempionātā piedalījies 1993. gadā. 1996. gadā pārcēlies uz dzīvi ASV un kopš 1997. gada šaha turnīros pārstāv šo valsti. 1999. gadā Filadelfijā uzvarējis starptautiskajā šaha turnīrā World Open, kā arī izcīnījis 2. vietu ASV šaha čempionātā pēc izslēgšanas sistēmas, finālā zaudējot Borisam Guļko. 2000. gadā Ņūdeli piedalījies Pasaules šaha čempionātā pēc izslēgšanas sistēmas, kurā 3. kārtā piekāpies Aleksandram Griščukam. 2005. gadā ASV šaha čempionātā dalījis 3. vietu. 2008. gadā uzvarējis Vašingtonas pilsētas šaha čempionātā. 26° Campeonato Mundial Juvenil 1987 19th Soviet Team Chess Championship: Azov 1991 OlimpBase :: Men's Chess Olympiads :: Grigory Serper OlimpBase :: World Men's Team Chess Championship :: Grigory Serper 2000 FIDE Knockout Matches Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)