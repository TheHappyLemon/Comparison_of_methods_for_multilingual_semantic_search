Automobile Dacia S.A. (IPA: [ˈdat͡ʃi.a]  ( klausīties)) ir Rumānijas autoražotājs. Viens no lielākajiem uzņēmumiem valstī. Uzņēmuma īpašnieks ir Francijas autobūves koncerns Renault. Galvenais birojs atrodas Mioveni. Dibināts 1966. gadā. 1960. gados komunistiskās Rumānijas valdība nolēma nopirkt kādas Rietumu vieglās automašīnas ražošanas licenci, lai apgādātu savas valsts pilsoņus ar moderniem automobiļiem. Pēc dažādu variantu izskatīšanas tika nopirkta licence Renault 12 ražošanai. 1966. gadā Kolibaši (tagad Mioveni) pilsētiņā, netālu no Pitešti, dibināta rūpnīca Uzina de Autoturisme Pitești (UAP). Tā sāka darbu 1968. gadā. Tā kā sākotnēji rūpnīca vēl nebija pienācīgi iekārota, tika nolemts ražot licencētu modeli Renault 8 ar nosaukumu Dacia 1100. 1969. gadā izlaists priekšpiedziņas modelis Dacia 1300. Tas piedzīvoja daudzas modifikācijas. 1994. gadā izlaists modelis Dacia Nova. 1999. gada septembrī Dacia uzņēmumu nopirka Francijas Renault. 2004. gadā pārtraukta 1300 sērijas modeļu ražošana; 34 gadu laikā izlaisti vairāk nekā 2,5 miljoni šīs sērijas automašīnu. 2004. gadā izlaists Dacia Logan. Dacia Logan Dacia Sandero Dacia Duster Dacia Spring Dacia Jogger Oficiālā vietne