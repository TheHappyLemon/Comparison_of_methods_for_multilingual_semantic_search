Džeimss Neismits (angļu: James Naismith; dzimis 1861. gada 6. novembrī Ramsajā, Kanādā, miris 1939. gada 28. novembrī Lorensā, ASV) bija sporta skolotājs, ārsts, treneris un basketbola spēles izgudrotājs. Strādājot Springfīldas koledžā Masačūsetsā, 1891. gadā Neismits izgudroja basketbola spēli un aprakstīja spēles noteikumus. Laikposmā no 1898. līdz 1907. gadam viņš, strādājot Kanzasas universitātē, popularizēja basketbolu studentu vidū, kļuva par šīs universitātes basketbola komandas "Kansas Jayhawks" vadītāju un galveno treneri un panāca komandai izcilus rezultātus. Džeimsa Neismita dzīves laikā basketbols kļuva par 1904. gada Olimpisko spēļu demonstrējumu sporta veidu un kopš 1936. gada ir olimpiskais sporta veids. Viņa vārdā nosaukta pasaulē lielākā basketbola slavas zāle — Basketbola slavas zāle —, kurā arī ticis uzņemts, tāpat viņš ticis uzņemts Kanādas Basketbola slavas zālē, Kanādas Olimpiskajā slavas zālē, FIBA slavas zālē un daudzās citās basketbola un sporta slavas zālēs. James Naismith. Basketball: Its Origin and Development. U of Nebraska Press, 1996. gada 1. janvāris. ISBN 978-0-8032-8370-1. Skatīts: 2012. gada 4. novembris. Basketbola slavas zāles profils (angliski) 13 oriģinālie Neismita basketbola noteikumi (angliski) FIBA slavas zāles profils (angliski)