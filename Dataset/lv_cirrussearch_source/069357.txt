Andrjus Mažutis (lietuviešu: Andrius Mažutis; dzimis 1981. gada 21. aprīlī Mažeiķos, Lietuvā) ir lietuviešu basketbolists, spēlē saspēles vadītāja pozīcijā, Lietuvas basketbola izlases dalībnieks. Pašlaik (2010) pārstāv Turcijas klubu Antaljas "Kepez". Kopā ar Lietuvas izlasi spēlēja 2009. gada Eiropas čempionātā, kur Lietuva ieguva 11. vietu. Profesionāli basketbolu Mažutis sāka spēlēt 1999. gadā savas dzimtās pilsētas Mažeiķu komandas "Mažeiķu Nafta" sastāvā. Šajā komandā Mažutis spēlēja līdz 2004. gadam. 2004./2005. gada sezonu viņš aizvadīja Azerbaidžānas komandā "Gala", kļūstot par Azerbaidžānas čempionu. Pēc sezonas ārzemēs, nākamos divus gadus viņš pavadīja Lietuvas "Šiauliai" komandā, kuras sastāvā divreiz ieguva 3. vietu LKL, kā arī vienreiz 3. vietu BBL. 2007./2008. gada sezonu Mažutis iesāka Francijas pēc spēka 3. līgas komandā Tulūzas "USA". Pēc pussezonas šajā komandā, viņš atgriezās Lietuvā, kur 2 mēnešus spēlēja Klaipēdas "Neptūnas" rindās. Kopš 2008. gada februāra līdz pat 2009. gadam Mažutis pārstāvēja ASK Rīgu, kuras sastāvā kļuva par Latvijas vicečempionu. 2009. gadā parakstīja līgumu ar BC Donetsk klubu, taču jau 2010. gadā parakstīja līgumu ar Turcijas līgas klubu Antalijos "Kepez". 2014-2015 Liepāja/Triobet Rīgas ASK vēl divi leģionāri[novecojusi saite], raksts portālā apollo.lv, publicēts 28.02.2008 «Krepšinis: R.Butautas į Donecką pasikvietė savo numylėtinį A.Mažutį - ATN.lt». Arhivēts no oriģināla, laiks: 2009. gada 19. augustā. Skatīts: 2010. gada 19. maijā. Arhivēts 2009. gada 19. augustā, Wayback Machine vietnē. A.Mažutis karjerą tęs Turkijoje | Krepsinis.net Informācija[novecojusi saite] (lietuviski) Eurobasket 2009 profils (angliski)