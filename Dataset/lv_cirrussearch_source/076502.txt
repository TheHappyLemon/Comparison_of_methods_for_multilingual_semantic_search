Šis raksts ir par filozofu. Par citām jēdziena Humbolts nozīmēm skatīt nozīmju atdalīšanas lapu. Frīdrihs Vilhelms Kristians Karls Ferdinands brīvkungs fon Humbolts (vācu: Friedrich Wilhelm Christian Karl Ferdinand Freiherr von Humboldt; dzimis 1767. gada 22. jūnijā, miris 1835. gada 8. aprīlī) bija vācu valdības funkcionārs, diplomāts, filozofs, Humbolta universitātes dibinātājs. Lingvistikas kā zinātnes pamatlicējs. Vilhelms kopā ar savu brāli Aleksandru auga Tēgeles pilī, kas piederēja Humboltu ģimenei. No 1777. līdz 1789. gadam Humboltam bija privātskolotājs. 1787. gadā Vilhelms iestājās Frankfurtes universitātē. Pēc pirmā semestra Humbolts pārgāja uz Getingenes universitāti, kur viņš trīs semestrus studēja klasisko filozofiju un dabas zinātnes. Šajā laikā Humbolts iepazinās ar Imanuela Kanta darbiem, viņš tos studēja un analizēja. Šajā universitātē viņš iepazinās ar Augustu Vilhelmu Šlēgeli un Frīdrihu Heinrihu Jakobi, kuri drīz kļuva par viņa tuviem draugiem. Pēc dabas zinātņu, latīņu valodas, franču valodas un grieķu valodas studijām Humbolts uzsāka savu karjeru valdībā un filozofijā. Vikikrātuvē par šo tēmu ir pieejami multivides faili. Skatīt: Vilhelms fon Humbolts. Latvijas Nacionālās enciklopēdijas šķirklis Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Stanfordas Filozofijas enciklopēdijas raksts (angliski) Herdera enciklopēdijas raksts (spāņu) Enciklopēdijas Krugosvet raksts (krieviski)