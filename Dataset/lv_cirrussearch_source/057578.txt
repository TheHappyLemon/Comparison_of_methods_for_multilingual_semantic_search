SpaceX CRS-22 bija ASV uzņēmuma SpaceX bezpilota kravas kosmosa kuģa Cargo Dragon lidojums uz Starptautisko kosmosa staciju NASA Commercial Resupply Services 2 (CRS-2) programmā. Cargo Dragon orbītā tika palaists 2021. gada 3. jūnijā; nolaižamais aparāts uz Zemes atgriezās 10. jūlijā. Atšķirībā no iepriekšējiem Falcon 9 lidojumiem, kad atkārtoti tika izmantota raķetes pirmā pakāpe, šoreiz tā bija jauna. Arī kravas kuģis bija jauns. Cargo Dragon kopējā kravas masa augšupceļā bija 3328 kg. Hermētiskais nodalījums bija piepildīts ar 1948 kg kravas (kopā ar iepakojumu). Transportkuģa hermētiskajā sekcijā bija: zinātnisko eksperimentu aparatūra un materiāli (920 kg), mantas un pārtika apkalpei (341 kg), stacijas rezerves daļas un aprīkojums amerikāņu segmentam (345 kg), ārpuskuģa aktivitāšu aparatūra (52 kg), datoru piederumi (58 kg). Nehermētiskajā kravas sekcijā bija 1380 kg sarullēti divi saules bateriju paneļi ISS Roll-Out Solar Arrays (IROSA), ko 2021. gada jūnijā uzstādīja stacijai. No stacijas atpakaļ uz zemi tika nogādāta 2404 kg kravas. Tajā bija zinātnisko pētījumu paraugi, kā arī bojātas vai atkārtoti izmantojamas iekārtas. Cargo Dragon tika palaists 2021. gada 3. jūnijā 17:29:15 UTC ar nesējraķeti Falcon 9 Block 5 no Kanaveralas zemesraga Gaisa spēku stacijas starta laukuma SLC-39A. Pēc derīgās kravas atdalīšanas raķetes pirmā pakāpe nosēdās uz peldošās platformas Of Course I Still Love You Atlantijas okeānā. 5. jūnijā 09:09 UTC kravas kuģis automātiskā režīmā saslēdzās ar SKS pie Harmony moduļa augšējās pieslēgvietas pievienotā adaptera PMA-3 saslēgšanās mezgla IDA-3. 10. jūnijā 22:49 UTC ar manipulatoru Canadarm-2 no Dragon nehermētiskās kravas sekcijas tika izņemta IROSA saules bateriju pakete. 30. jūnijā, pēc saules bateriju uzstādīšanas, IROSA transportēšanas iepakojums tika ievietots atpakaļ kuģī. 8. jūlijā 14:45 UTC Cargo Dragon atvienojās no stacijas. 10. jūlijā kuģis aptuveni 02:45 UTC uz iedarbināja dzinējus un veica noiešanu no orbītas. 03:29 UTC nolaižamais aparāts nolaidās Atlantijas okeāna Meksikas līcī. punktā aptuveni 84,3° R 29,2° Z. Lidojuma ilgums bija 36 dienas 9 stundas 59 minūtes. SpaceX cargo ship launches on mission to upgrade space station electrical grid Stephen Clark, nasaspaceflight.com, 2021-06-03 SpaceX CRS-22 Mission NASA CRS-22 Mission Arhivēts 2021. gada 8. jūnijā, Wayback Machine vietnē. SpaceX SpaceX CRS-22 Mission Overview Arhivēts 2021. gada 3. jūnijā, Wayback Machine vietnē. NASA Dragon CRS-21,... CRS-26 (SpX 21,... 26) Gunter Dirk Krebs