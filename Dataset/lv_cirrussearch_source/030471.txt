Džons Nanns (angļu: John Denis Martin Nunn; dzimis 1955. gada 25. aprīlī, Londonā) ir Lielbritānijas starptautiskais lielmeistars šahā (1978) un matemātiķis. Pirmo starptautisko panākums šaha turnīrā sasniedzis 1975. gadā, kad Groningenā izcīnījis Eiropas junioru čempiona titulu. 1980. gadā Braitonā uzvarējis Lielbritānijas šaha čempionātā. Vēlāk sekmīgi startējis daudzos starptautiskajos šaha turnīros, izcīnot uzvaras Helsinkos (1981), Vīsbādenē (1981), Braitonā (1983), Cīrihē (1984), Hastingsā (1994). FIDE 1975. gadā Nannam piešķīrusi starptautiskā meistara (IM), bet 1978. gadā - starptautiskā lielmeistara (GM) titulus. Divas reizes piedalījies Pasaules šaha čempiona nosaukuma izcīņas ciklos, taču ne reizi nav iekļuvis pretendentu skaitā. Vistuvāk panākumam bijis starpzonu turnīrā 1987. gadā Ungārijas pilsētā Širakā, kad dalījis 3.-4. vietu ar ungāru lielmeistaru Lajošu Portišu, bet Budapeštā zaudējis papildus mačā ar 2:4 (+0, =4; -2). Anglijas izlases sastāvā sekmīgi piedalījies šaha komandu sacensībās: Pasaules šaha olimpiādēs piedalījies 10 reizes (1976-1994). Komandu kopvērtējumā izcīnījis 2 sudraba (1984, 1986) un 2 bronzas (1976, 1990) medaļas, bet individuālā vērtējumā 2 zelta (abas 1984) un sudraba (1988) medaļas; Pasaules komandu šaha čempionātos piedalījies 3 reizes (1985-1989, 1997). Komandu kopvērtējumā izcīnījis 2 bronzas (1985, 1989) medaļas, bet individuālā vērtējumā bronzas (1985) medaļu; Eiropas komandu šaha čempionātos piedalījies 5 reizes (1977-1992). Komandu kopvērtējumā izcīnījis 2 bronzas (1980, 1992) medaļas, bet individuālā vērtējumā zelta (1980) un sudraba (1989) medaļas; Pasaules studentu komandu šaha čempionātos piedalījies 2 reizes (1974, 1977) un izcīnījis bronzu (1977) komandu kopvērtējumā. No 1999. gada sekmīgi piedalījies dažādos šaha kompozīciju risināšanas čempionātos. 2004. gadā kļuvis par Pasaules čempionāta šaha kompozīciju risināšanā uzvarētāju un ieguvis lielmeistara nosaukumu šaha kompozīciju risināšanā. 2007. un 2010. gadā atkārtojis šo panākumu. 2014. gadā ieguvis bronzas medaļu Pasaules senioru šaha čempionātā.. Ir pazīstams arī kā daudzu šaha grāmatu autors, kas galvenokārt veltītas šaha atklātņu un galotņu teorijai. Tāpat pazīstams kā matemātiķis. 1978. gadā beidzis Oksfordas Universitāti, vēlāk tur aizstāvējis savu zinātņu doktora darbu par algebrisko topoloģiju. 1987 Szirak Interzonal Tournament Solving grandmasters World Chess Solving Championship 24th World Senior Chess Championship Senior 50+ Džons Nanns šahista profils vietnē fide.com Džons Nanns šahista profils vietnē chessgames.com Džons Nanns šahista profils vietnē 365chess.com Džons Nanns šahista profils vietnē chesstempo.com Džons Nanns šahista profils vietnē olimpbase.org (Pasaules šaha olimpiādes) Džons Nanns šahista profils vietnē olimpbase.org (Pasaules komandu šaha čempionāti) Džons Nanns šahista profils vietnē olimpbase.org (Eiropas komandu šaha čempionāti) Džons Nanns šahista profils vietnē olimpbase.org (Pasaules studentu komandu šaha čempionāti)