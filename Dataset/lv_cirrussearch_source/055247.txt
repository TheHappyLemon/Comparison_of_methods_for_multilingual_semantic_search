Margareta Aivsa Ebota (angļu: Margaret Ives Abbott; dzimusi 1878. gada 15. jūnijā, mirusi 1955. gada 10. jūnijā) bija amerikāņu golfere. Viņa ir pirmā amerikāņu sieviete, kura olimpiskajās spēlēs izcīnīja zelta medaļu. Ebota ir dzimusi Britu Indijas (tagadējās Indijas teritorija) Kolkatas pilsētā, Čārlza un Mērijas Ebotas ģimenē. Viņas tēvs Čārlzs nomira agrā meitas jaunībā, un pēc viņa nāves Mērija ar ģimeni uz Bostonu. Kad Margareta bija pusaudzis, viņas māte kļuva par The Chicago Herald literāro redaktori, un ģimene pēc tam pārcēlās uz Ilinoisu. Pēc pārcelšanās uz Ilinoisu viņa kopā ar māti bija Čikāgas golfa kluba biedri. Viņa uzvarēja vairākos vietējos turnīros. No 1899. līdz 1902. gadam Margareta un Mērija dzīvoja Parīzē. 1900. gadā viņa pašai nezinot startēja olimpiskajās spēlēs, kas norisinājās Parīzē, kur sieviešu golfa turnīrā izcīnīja zelta medaļu, lai gan medaļas vietā balvā saņēma zeltītu porcelāna trauku. 1900. gada spēles bija vienīgās olimpiskās spēles, kurās uzvarētāji medaļu vietā saņēma vērtīgus artefaktus. Viņa pati nezināja, ka piedalās olimpiskajās spēlēs, jo uzskatīja, ka tas ir parasts golfa turnīrs. Par Ebotas panākumiem olimpiskajās spēlēs nebija labi zināms, līdz kamēr Floridas Universitātes profesore un Olimpiskās direktoru padomes locekle Paula Velša pētīja golfa spēlētājus un sāka pētīt Ebotas dzīvi. Pētniece atrada Ebotas bērnus un viņus informēja par savas mātes panākumiem un uzvaru olimpiskajā golfa turnīrā 1900. gada vasaras olimpiskajās spēlēs. Daļa no iemesliem, kāpēc Ebota nebija plaši pazīstama, bija saistīts ar faktu, ka viņa nebija oficiāla ASV olimpiskās komandas dalībniece, kad tā tika organizēta ASV. Tas bija saistīts ar faktu, ka viņa dzīvoja Francijā un studēja mākslu, kamēr māte tur strādāja par rakstnieci. Ebota sacentās, jo viņa spēlēja golfu un nejauši atradās Francijā. Šajā turnīrā piedalījās arī viņas māte — Mērija Ebota. Šī bija vienīgā reize olimpisko spēļu vēsturē, kad māte un meita vienās un tajās pašās olimpiskajās spēlēs startēja vienā un tajā pašā sporta veidā. Sieviešu golfa turnīrs vairs olimpiskajās spēlēs neparādījās līdz 2016. gada Riodežaneiro olimpiskajām spēlēm. Margareta Parīzē ieguva 1902. gada Femina kausu (Femina Cup), kas bija 1908. gadā sāktā Francijas sieviešu čempionāta priekštecis. 1902. gada 10. decembrī Margareta apprecējās ar rakstnieku Finliju Pīteru Danniju. Viņu laulībā piedzima četri bērni: Finlijs Pīters Dannijs juniors, Pegija Dannija, Leonards Dannijs un Filips Dannijs, kurš vēlāk kļuva par ievērojamu scenāristu. 1996. gadā, Atlantas spēļu oficiālajā olimpiskajā programmā bija raksts par 1900. gada olimpisko spēļu sportisti Margaretu Ebotu. 2018. gadā The New York Times publicēja viņas nekrologu. «Margaret Abbott». Sports Reference. Arhivēts no oriģināla, laiks: 2020. gada 30. decembris. Skatīts: 2020. gada 30. decembris. Margalit Fox. «Margaret Abbott, an Unwitting Olympic Trailblazer». The New York Times, 2018. gada 8. marts. Skatīts: 2018. gada 8. marts. Linda K. Fuller. Female Olympians: A Mediated Socio-Cultural and Political-Economic Timeline (angļu). Springer, 2016. gada 7. decembris. ISBN 9781137582812. «Paris 1900 Golf: individual women». Starptautiskā Olimpiskā komiteja. Skatīts: 2020. gada 28. novembris. «Golf at the 1900 Paris Summer Games: Women's Individual». sports-reference.com. Arhivēts no oriģināla, laiks: 2020. gada 28. decembris. Skatīts: 2020. gada 28. decembris. Anderson, Kristine F. (July 11, 1996). "While Reaching for the Gold, Women Shattered Stereotypes". Christian Science Monitor 88 (158): 10. Roessing, Walt (July–August 1988). "Looking Back: The Oddball Olympics: Curious Individual and Team Events Have Been a Part of the Summer Games)". Saturday Evening Post (5): 48. The First American Woman to Win an Olympic Championship Didn’t Even Know It «Margaret Abbott». Olympedia.org. Skatīts: 2020. gada 30. decembris. John Lester. «Recognizing First U.S. Women's Champion is a Step in the Right Direction», 1996. gada 9. jūlijs. Vikikrātuvē par šo tēmu ir pieejami multivides faili. Skatīt: Margareta Ebota. Encyclopædia Britannica raksts (angliski) Olympedia profils (angliski) Margareta Ebota (SOK profils) (angliski) Margareta Ebota (Sports Reference profils) (angliski)