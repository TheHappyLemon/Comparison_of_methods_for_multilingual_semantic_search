Hovards Kārters (angļu: Howard Carter; dzimis 1874. gada 9. maijā, miris 1939. gada 2. martā) bija britu arheologs un eģiptologs. 1891. gadā sāka piedalīties arheoloģiskajos izrakumos Amārnas rajonā un citos Ēģiptes rajonos. 1912. gadā uzsāka izrakumus Valdnieku ielejā, kas atrodas netālu no Tēbām. 1922. gada 4. novembrī atklāja ieeju faraona Tutanhamona kapenēs. Pēc ieejas atrakšanas 26. novembrī Kārters kopā ar izrakumu finansētāju Džordžu Herbertu, piekto grāfu Karnarvonu un viņa meitu Evelīnu bija pirmie, kas ieskatījās kapeņu priekštelpā un secināja, ka kapenes laika gaitā bija saglabājušās neskartas. «Howard Carter». History.co.uk. Skatīts: 2014. gada 6. janvārī. Vikikrātuvē par šo tēmu ir pieejami multivides faili. Skatīt: Hovards Kārters. Encyclopædia Britannica ieraksts (angliski)