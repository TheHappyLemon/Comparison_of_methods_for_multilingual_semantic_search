Darja Blaško (ukraiņu: Дарія Сергіївна Блашко; dzimusi 1996. gada 28. janvārī) ir Baltkrievijā dzimusi Ukrainas biatloniste. Ar biatlonu sāka nodarboties 2006. gadā. Starptautiskās sacensībās piedalās kopš 2012. gada. Pirmos nozīmīgos panākumus guva 2015. gada Pasaules čempionātā junioriem Raubičos, kur piedalījās sacensībās jauniešu (U-19) kategorijā un izcīnīja divas zelta medaļas: sprintā un stafetē, kur Baltkrievijas komandas sastāvā startēja kopā ar Hannu Solu un Dzinaru Alimbekavu. 2015.—2016. gada sezonā startēja IBU junioru kausā, kā arī debitēja IBU kausā pieaugušajiem. 2016. gada 5. februārī Kenmorā pirmo reizi piedalījās Pasaules kausa sacensībās, ieņemot 48. vietu sprintā. 2017. gadā nolēma vairs nepārstāvēt Baltkrievijas izlasi un pāriet uz Ukrainu. Tā kā neizdevās vienoties ar Baltkrievijas Biatlona federāciju, divus gadus Blaško nevarēja piedalīties sacensībās un Ukrainu varēja pārstāvēt no 2019. gada marta. Pirmo reizi Pasaules čempionātā piedalījās 2021. gadā Pokļukā. Labāko rezultātu individuāli sasniedza sprintā, ierindojoties 14. vietā, bet Ukrainas komandas sastāvā kopā ar Anastasiju Merkušinu, Jūliju Džimu un Olenu Pidhrušnu ieguva bronzas medaļu stafetē. Kopā ar Artemu Primu piedalījās arī 1+1 jauktajā stafetē, ieņemot 4. vietu. «Дарья Блашко: "Не буду выступать за Беларусь, какие бы условия ни предлагала федерация биатлона"». sport.tut.by (krievu). 2017. gada 23. decembris. Arhivēts no oriģināla, laiks: 2020. gada 16. janvārī. Skatīts: 2021. gada 21. februārī. «Блашко сможет выступать за Украину только с марта 2019 года». sports.ru (krievu). 2018. gada 26. februāris. Skatīts: 2021. gada 21. februārī. Vikikrātuvē par šo tēmu ir pieejami multivides faili. Skatīt: Darja Blaško. Olympedia profils (angliski) IBU profils (angliski) biathlon.com.ua profils (ukrainiski)