Black Holes and Revelations ir ceturtā Muse studijas plate. Par šī albuma izdošanu tika paziņots 2006. gadā. Albums ir veltīts Helēnas Kirkas piemiņai. Internetā albums parādījās jau 2006. gada 7. jūnijā, bet oficiāli albumu laida klajā 2006. gada 3. jūlijā Eiropā un 2006. gada 11. jūlijā Ziemeļamerikā. Japānas tirgū tas parādījās 2006. gada 28. jūnijā. Japānas diskam pievienota papildu dziesma “Glorious”, kas citur pasaulē pieejama tikai kā b-puse “Invincible” vinila platē. Albums bija 1. vietā Lielbritānijā, daudz kur Eiropā un Austrālijā, kā arī 9. vietā Amerikā, Billboard albumu top 200. Albuma vāka noformējuma autors ir Storms Torgersons (Storm Thorgerson) un tajā attēlota marsiešu ainava ar 4 vīriešiem, kuri apsēdušies apkārt galdam, uz kura ir 4 miniatūri zirgi — jādomā, ka tie ir Četri Apokalipses Jātnieki, kuri pārauguši savus zirgus. Supermassive Black Hole izdots 2006. gada 19. jūnijā (Lielbritānijā), 2006. gada 17. jūnijā (Austrālijā), 2007. gada aprīlī (ASV). Starlight izdots 2006. gada 4. septembrī (Lielbritānijā), 2006. gada 8. septembrī (Beniluksā), 2006. gada 18. septembrī (Austrālijā). Knights of Cydonia izdots 2006. gada 13. jūnijā (ASV), 2006. gada 27. novembrī (Lielbritānijā). Invincible izdots 2007. gada 9. aprīlī. Map of the Problematique izdots 2007. gada 18. jūnijā (tikai digitālai lejuplādēšanai). Take a Bow - 4:35 Starlight - 3:59 Supermassive Black Hole - 3:29 Map of the Problematique - 4:18 Soldier's Poem - 2:03 Invincible - 5:00 Assassin - 3:31 Exo-Politics - 3:53 City of Delusion - 4:48 Hoodoo - 3:43 Knights of Cydonia - 6:06 Glorious (bonus Japānas CD) - 4:38