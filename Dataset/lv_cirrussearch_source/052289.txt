Jans Džeņnins, amerikanizētais variants - Čeņnins (Frenks) Jangs (Chen-Ning Frank Yang / 楊振寧 (piņjiņā: Yáng Zhènníng), 1922. gada 1. oktobrī - ) - ķīniešu/ASV fiziķis. Kopā ar kolēģi Li Džendao (Tsung-Dao Lee) 1957. gadā ieguva Nobela prēmiju fizikā par pētījumiem paritātes likumsakarībās, kas ļāva izdarīt būtiskus atklājumus elementārdaļiņu fizikā. Dzimis Hefejā, bet skolas gadus pavadīja Pekinā, bet vēlāk Kuņminā. 1942. gadā ieguva bakalaura, bet 1944. gadā - maģistra grādu Cjinhua Universitātē (tolaik tā atradās Kuņminā). 1946. gadā devās uz Čikāgas Universitāti, kur 1948. gadā aizstāvēja doktora grādu Edvarda Tellera vadībā. Gadu strādāja par Enriko Fermi asistentu. 1949. gadā sāka strādāt Padziļināto studiju institūtā, Prinstonā, bet 1965. gadā kļuva par Stonibrūkas Universitātes profesoru. 1999. gadā atgriezās Ķīnā, Cjinhua Universitātē Pekinā. Viņš ir arī profesors Honkongas Ķīniešu universitātē. «The Nobel Prize in Physics 1957». Nobel Foundation. Vikikrātuvē par šo tēmu ir pieejami multivides faili. Skatīt: Jans Džeņnins. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Biogrāfija Nobela prēmijas mājaslapā (angliski)