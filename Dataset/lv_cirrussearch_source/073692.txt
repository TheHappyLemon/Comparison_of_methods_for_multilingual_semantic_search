Šis raksts ir par uzņēmēju. Par Rīgas mēru skatīt rakstu Georgs Armitsteds. Barons Džordžs Armitsteds (angļu: George Armitstead, 1st Baron Armitstead; 1824. gada 28. februāris — 1915. gada 7. septembris) bija uzņēmējs un britu parlamenta deputāts no Dandī (1868—1873 un 1890—1895). Dzimis 1824. gada 28. februārī Rīgā kā skotu linu tirgotāja Džordža Armitsteda vecākā otrais dēls (brālis Džeimss Armitsteds). 1843. gadā ieradās Dandī un nodibināja "George Armitstead & Co" kuģu un linu kompāniju. 1848. gadā aprecējās ar Džeinu Elizabeti Baksteri (Baxter), vēlāk šķīrās. Aktīvi iesaistījās lokālajā politikā, kļuva par Royal Geographical Society biedru (F.R.G.S.). 1868.—1873. un 1890.—1895. gados Britu parlamenta deputāts no liberālās partijas. Britu premjerministra no liberālās partijas Viljama Evarta Gledstona draugs. 1906. gadā iecelts dižciltīgo kārtā kā Baron Armitstead of Castlehill, in the city of Dundee. Viņa brāļadēls Georgs Armitsteds (George Armitstead) (1847—1912) bija Rīgas pilsētas galva (1901.—1912.)