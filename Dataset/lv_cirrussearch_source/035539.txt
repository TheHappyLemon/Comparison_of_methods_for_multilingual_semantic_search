Siksts IV (latīņu: Sixtus IV; dzimis 1414. gada 25. augustā; pilsoniskais vārds — Frančesko della Rovere (Francesco della Rovere), miris 1484. gada 12. augustā) bija renesanses laika Romas pāvests no 1471. gada līdz nāvei 1484. gadā. 1471. gadā ziedoja antīkās bronzas kolekciju "Romas tautai", tā likdams pamatus Kapitolija muzejiem. Siksta IV vārdā nosaukta Siksta kapela, pēc viņa rīkojuma no 1477. līdz 1480. gadam tā tika renovēta. Siksts IV ir Vatikāna arhīvu un Upsālas Universitātes dibinātājs. Modernizēja Romas arhitektūru, tai skaitā uzcēla pirmo jauno tiltu (Ponte Sisto) pār Tebru kopš Romas impērijas laikiem. Siksts IV bija spāņu inkvizīcijas dibinātājs. Anulēja vairākus Konstances koncila lēmumus. Siksta IV laikā kūrijā valdīja nepotisms. Pāvests iesaistījās Paci sazvērestībā pret Mediči ģimeni Florencē. Vikikrātuvē par šo tēmu ir pieejami multivides faili. Skatīt: Siksts IV. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) Katoļu enciklopēdijas raksts (angliski) Katoļu enciklopēdijas ieraksts (angliski)