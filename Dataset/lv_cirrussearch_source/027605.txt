Ekspress-AM33 (Экспресс-АМ33) ir Krievijas uzņēmuma Kosmičeskaja svjaz' sakaru pavadonis. Tas orbītā tika palaists 2008. gada janvārī. Tas nodrošina sakarus Atlantijas reģionā. Pavadonis izgatavots Krievijas uzņēmumā Informacionnyje sputnikovyje sistemy (ISS) uz platformas MSS-767 bāzes. Sakaru aparatūru piegādāja Francijas uzņēmums Thales Alenia Space. Tam uzstādīti 10 C joslas, 16 Ku joslas un 1 L joslas raidītāji. Pavadoņa darbības laiks plānots 12 gadi. Ekspress-AM33 palaists 2008. gada 28. janvārī 00:18 UTC ar nesējraķeti Proton-M/Briz-M no Baikonuras kosmodroma 200. laukuma 39. palaišanas iekārtas. Ekspress-AM33 izvietots ģeostacionārajā orbītā punktā 96,5° austrumu garuma. 2008. gada 14. aprīlī tas tika nodots ekspluatācijā. Tas nodrošināja televīzijas retranslāciju un sakarus Krievijai, Kazahstānai un robežvalstīs. 2015. gada 3. februārī 18:35 UTC tika konstatēta sakaru zaudēšana ar pavadoni. Sakaru kanāli tika pārslēgti uz Jamal-401. 4. februārī 11:00 UTC paziņots, ka Ekspress-AM33 darbība pilnībā atjaunota. 2021. gada 25. martā ekspluatācijā tika nodots pavadonis Ekspress-103, un uz to pārslēdza Ekspress-AM3 kanālus. 2021. gada 17. augustā tika pabeigta Ekspress-AM33 pārvietošana uz punktu 11° rietumu garuma, kur tas nodrošina sakarus Atlantijas reģionā. 2009 - Launches to Orbit and Beyond "Экспресс-АМ33" (96,5 в.д.) ФГУП «Космическая связь Экспресс-АМ44 Информационные спутниковые системы» имени академика М.Ф. Решетнёва Ekspress-AM 33, 44 Gunter Dirk Krebs Express AM33 at 96.5°E Televīzijas kanāli, LyngSat