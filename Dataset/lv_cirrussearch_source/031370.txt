Semikols ir pieturzīme, samērā spēcīga atdalītājpieturzīme. Galvenokārt tiek lietota atsevišķu salikta teikuma daļu nošķiršanai. Gramatiski bieži vien semikola vietā var tikt lietots komats. Pirmais semikolu lietoja itāļu gleznotājs Alduss Manūcijs (Aldus Manutius) 1494. gadā, lai atdalītu vārdus ar pretēju nozīmi. Līdzīgs simbols semikolam ir grieķu un baznīcslāvu valodas jautājuma zīme (;). Semikols tiek lietots samērā patstāvīgu teikuma daļu atdalīšanai; savstarpēji jēdzieniski atšķirīgu vienlīdzīgu teikuma locekļu grupu vai vienlīdzīgu teikuma komponentu atdalīšanai; pakārtotu uzskaitījuma elementu atdalīšanai. Aina Blinkena. Latviešu interpunkcija (otrais, pārstrādātais izd.). Rīga : Zvaigzne ABC, 2009. 376. lpp. ISBN 978-9984-40-516-2. Lynn Truss. Eats, Shoots & Leaves: The Zero Tolerance Approach to Punctuation. New York : Gotham Books, 2004. 111. lpp. ISBN 1-59240-087-6. Lynne Truss. Eats, Shoots & Leaves, 2003. 77. lpp. ISBN 1-59240-087-6.