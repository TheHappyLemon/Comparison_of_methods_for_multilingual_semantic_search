Rikardo Samora Martiness (spāņu: Ricardo Zamora Martínez, dzimis 1901. gada 14. februārī, miris 1978. gada 8. septembrī) bija spāņu futbolists un futbola treneris, spēlējis vārtsarga pozīcijā, pārstāvējis Spānijas futbola izlasi. Spēlētāja karjerā pārstāvējis Espanyol, Barcelona un Real Madrid. Karjeras noslēgumā spēlējis arī Francijas komandā Nice. Starptautiski pārstāvējis Spānijas futbola izlasi. Ar Real Madrid divas reizes uzvarējis La Liga. Pēc spēlētāja karjeras beigām kļuvis par treneri. Trenējot Atlético Aviación, divreiz triumfējis La Liga. Samora, saukts arī par El DIvino, bija pazīstams ar to, ka spēles laikā valkāja auduma cepurīti un baltu džemperi. Kā vārtsargs viņš bija pazīstams ar savu atlētiskumu, refleksiem, sitienu apturēšanas spējām un drosmi. 1929. gadā Spānijas mačā pret Angliju viņš turpināja spēlēt, neskatoties uz lauzto krūšu kaulu. Spānija šo spēli uzvarēta 4–3 un kļuva par pirmo komandu ārpus Britu salām, kas ir uzvarējusi Angliju. 1999. gadā IFFHS Samoru atzina par 20. gadsimta labāko spāņu un ceturto labāko eiropiešu vārtsargu. 2003. gadā, kopā ar čehu Františeku Plāničku un itāli Džampjēro Kombi, viņš tika atzīts par savas paaudzes labākajiem vārtsargiem. La Liga sezonas labākā vārtsarga balva ir nosaukta Samoras vārdā. Samoram savas karjeras laikā bija arī pretrunīga slava. Viņam esot paticis dzert konjaku un izsmēķēt trīs paciņas cigarešu dienā. 1920. gada vasaras olimpisko spēļu laikā viņš tika noraidīts par sitienu pretiniekam ar dūri. Atgriežoties no turnīra viņš tika arestēts un ieslodzīts par mēģinājumu ievest kontrabandas cigaretes no Havanas. 1922. gadā viņš uz gadu tika diskvalificēts par melošanu nodokļu iestādēm par naudu, ko viņš saņēma no Espanyol. Espanyol Copa del Rey: 1928–29 Katalonijas čempionāts: 1917–18, 1928–29 Barcelona Copa del Rey: 1920, 1922 Katalonijas čempionāts: 1919–20, 1920–21, 1921–22 Real Madrid La Liga: 1931–32, 1932–33 Copa del España: 1934, 1936 Spānija Olimpisko spēļu sudraba medaļa: 1920 Atlético Aviación La Liga: 1939–40, 1940–41 «Ronaldo Pallone d'Oro, ma io avrei premiato Neuer». Il Sole 24 ORE (itāļu). Skatīts: 2022-12-24. UEFA.com. «Saving grace: Europe's favourite goalkeepers». UEFA.com (angļu), 2015-01-30. Skatīts: 2022-12-24. «Los ingleses caen por primera vez... y en Madrid (1929)». AS.com (spāņu). 2016-05-15. Skatīts: 2022-12-24. «IFFHS' Century Elections». www.rsssf.org. Skatīts: 2022-12-24. Graziano Mirko. «Buffon Prende Combi, punta Tacconi Se rinnova può arrivare a Zoff». archiviostorico.gazzetta.it (itāļu). Skatīts: 2022-12-24. Olympedia profils (angliski) Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)