"Eņģeļi un dēmoni" (angļu: Angels & Demons) ir 2009. gada ASV mākslas filma. Filmas režisors ir Rons Hauards. Filma uzņemta pēc Dena Brauna tāda paša nosaukuma romāna motīviem. Šis ir turpinājums filmai "Da Vinči kods", kaut arī romāns "Eņģeļi un dēmoni" tika izdots vēl pirms romāna "Da Vinči kods". Romas pāvesta nevienam nezināmais dēls īrs Patriks Makkens nolemj atjaunot katoļu baznīcas dižumu. Lai to paveiktu viņš inscenē iluminātu sazvērestību, viņu vārdā nogalina savu tēvu un nolaupa četrus kardinālus, kuriem bija vislielākās izredzes uz jaunā pāvesta vietu, kā arī organizē antivielas nolaupīšanu no CERN, lai uzspridzinātu Svētā Pētera kapu. Noziegumu izmeklēšanai tiek pieaicināts simboloģijas speciālists Roberts Lengdons, kurš atrod trīs kardinālu līķus un izglābj ceturto. Lengdons saprot, ka pēdas ved uz Vatikānu. Pie līdzīgiem secinājumiem nonāk arī Vatikāna gvardes komandieris Rihters, tomēr Patriks, kurš kļuvis par pagaidu Vatikāna vadītāju, viņu atrunā, apvainojot Rihteru piederībā pie iluminātiem. Lengdons apskatās pāvesta kabinetā izvietotās slēptās kameras ierakstus un visi noslēpumi atklājas. Patriks padara sevi par varoni, tālumā no Vatikāna helikopterā uzspridzinot antivielu. Viņam ir visas iespējas kļūt par Romas pāvestu, bet viņa ļaunais nodoms ir atklāts. To uzzinot viņš sadedzina sevi. Par jauno pāvestu kļūst izglābtais kardināls. Toms Henkss — Roberts Lengdons, Hārvarda Universitātes simboloģijas profesors Jūens Makgregors — kamerlengo Patriks Makkens Aielete Zorere — Vitorija Vetra, CERN zinātniece Stellans Skašgords — Maksimilians Rihters, Vatikāna gvardes komandieris Pjērfrančesko Favino — inspektors Ernesto Oliveti Nikolajs Lī Koss — algotais slepkava Armīns Millers-Štāls — kardināls Stross Tūre Lindhardts — leitnants Šartrāns Iļja Baskins — kardināls Petrovs Aktierus, kuri filmā atveido Vatikāna gvardes ierindniekus, īstajā dzīvē nekad nepieņemtu dienestā, jo viņi nav Šveices pilsoņi: komandiera Rihtera lomu atveido zviedrs Stellans Skašgords, bet leitnanta Šatrāna lomu atveido dānis Tūre Lindhardts. Vatikāns ir kategorisks filmas pretinieks, tāpēc tika aizliegta filmēšana tā ēkās. Filmas veidotāji izmantoja līdzīgu ēku telpas un dekorācijas. DiOrio, Carl. «'Angels & Demons' hauls $48 million». Nielsen Business Media, Inc (The Hollywood Reporter), 2009. gada 17. maijs. Arhivēts no oriģināla, laiks: 2009. gada 20. maijā. Skatīts: 2010. gada 11. janvāris. «Angels & Demons (2009)». Box Office Mojo. Arhivēts no oriģināla, laiks: 2009. gada 10. oktobrī. Skatīts: 2009. gada 28. oktobris. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)