FIFA 100 ir pasaulslavenā Brazīlijas futbolista Pelē izveidots saraksts ar "labākajiem futbolistiem, kādi jebkad bijuši". Tas tika publicēts 2004. gada 4. martā Fédération Internationale de Football Association (FIFA) simtgades ceremonijā Londonā. Skaitlis 100 attiecas uz 100. FIFA jubileju, nevis spēlētāju skaitu sarakstā, kas ir 125. Pelē bija uzdevums izvēlēties 50 aktīvus un 50 bijušos spēlētājus, kopā 100, bet viņam sagādāja grūtības ierobežot bijušo spēlētāju skaitu tikai uz 50. Sarakstā ir 123 vīrieši un 2 sievietes, abas no ASV. Saraksta izveides brīdī 50 no spēlētājiem bija aktīvi, bet 75 beiguši savu karjeru. Vairāki futbola eksperti ir izteikuši šaubas par saraksta izveides metodoloģiju. Deivids Mellors, bijušais politiķis, tagad futbola eksperts savā Evening Standard slejā rakstīja, ka viņam šķiet, ka saraksts ir politiski motivēts, nevis veidots pēc snieguma futbola laukumā. Viņš apgalvoja, ka izvēle vairāk atgādinot Zepa Blatera nevis Pelē veikumu. Kā pierādījumu tam Mellors norādīja uz izvēlēto spēlētāju plašo ģeogrāfisko izplatību: patiesajai izvēlei būtu vajadzējis būt krietni vairāk tendētai uz Dienvidameriku un Eiropu (sarakstā ir 7 spēlētāji no Āzijas un Āfrikas). Šādus pieņēmumus izteica arī BBC žurnālists Tims Vikerijs. Viens no Pelē vecajiem komandas biedriem, bijušais Brazīlijas pussargs Žersons, uz savu neiekļaušanu sarakstā reaģēja, saplēšot sarakstu Brazīlijas televīzijas raidījuma laikā. Marko van Bastens un Ūve Zēlers atteicās piedalīties šajā projektā principa pēc. Šis ir saraksts ar Pelē nosauktajiem "FIFA 100 labākajiem futbolistiem, kādi jebkad bijuši". Paziņošanas brīdī aktīvie spēlētāji ir atzīmēti ar (*) «Fifa names greatest list». BBC. 2004-03-04. Skatīts: 2007-04-30. David Mellor. «Sing up for Ken, a true Blues man». Evening Standard (Associated Newspapers Ltd.), 2004-03-05. 77. lpp. Kopā ar |accessdate= jālieto |url= Tim Vickery. «Pele pays price for popularity». BBC, 2004-03-08. Skatīts: 2007-04-30. Christopher Davies. «Pele open to ridicule over top hundred». The Daily Telegraph, 2004-03-04. Arhivēts no oriģināla, laiks: 2007-03-13. Skatīts: 2008-02-10. FIFA 100