Supernova 2022 bija 2022. gada Eirovīzijas dziesmu konkursa Latvijas nacionālā atlase, kuru rīkoja Latvijas Televīzija. Pieteikšanās konkursam notika no 2022. gada 7. oktobra līdz 7. decembrim. Konkursa uzvarētājam būs paredzēta iespēja pārstāvēt Latviju 2022. gada Eirovīzijas dziesmu konkursā Turīnā, Itālijā. Konkursā uzvarēja grupa "Citi Zēni" ar dziesmu "Eat Your Salad". Konkurss notika studijā, Latvijas Televīzijas augstceltnē. Tiešraides tika pārraidītas LTV1 kanālā un vietnē replay.lsm.lv visā pasaulē, kā arī LTV7 ar surdotulkojumu pusfinālā 2022. gada 5. februārī un finālā 2022. gada 12. februārī plkst. 21:05 (LAT). Konkursu vadīja iepriekšējo konkursu vadītāja Ketija Šēnberga un mūziķis Lauris Reiniks. Tāpat konkursa aizkulises tika pārraidītas jauniešu platformas "16+" YouTube kanālā, ko vadīja Nansija Garkalne un influenceris Armands Jaunzems (Armis J). Tika izziņots, ka žūrijas pārstāvji tiks atklāti pēc Eirovīzijas dziesmu konkursa fināla 2022. gada 14. maijā. Pēc Eirovīzijas fināla tika atklāti žūrijas pārstāvji: Anna Platbēra – LTV satura redaktore Māris Melsons – mūziķis Laura Džokapsoni – komponiste un dziedātāja Toms Grēviņš – Radio un TV vadītājs, dīdžejs Ega Lagutenko – mūziķe Nikolao Tudela – televīzijas tehniskais direktors (Portugāle) Džūljens Gutjeress – TV režisors (Francija) Konkursam tika saņemti 130 dziesmu pieteikumi. Visas konkursa nolikumam atbilstošās dziesmas piedalījās pirmajā priekšatlases kārtā, kur starptautiskā žūrija klausījās visas dziesmas, nezinot ne to izpildītājus, ne arī autorus. No visām dziesmām 16 kvalificējās nākamajai kārtai. No 2022. gada 10. janvāra līdz 14. janvārim norisinājās skatītāju priekšatlases kārta, kurā klausītājiem bija iespēja izvēlēties vienu no 10 izpildītājiem un dziesmām, kuru tālākai kārtai nebija izvirzījusi žūrija. 2022. gada 15. janvārī tika paziņots, ka 17. vietu dalībai pusfinālā ieguva Miks Galvanovskis. 2022. gada 15. janvārī tika paziņoti visi 17 konkursa pusfināla dalībnieki. No pusfināla finālam kvalificēsies desmit dalībnieki. Pusfināls norisinājās 2022. gada 5. februārī plkst. 21:05. No pusfināla finālam kvalificējās 10 dziesmas, kas žūrijas un skatītāju kopvērtējumā bija ieguvušas visvairāk punktus. Nepieciešamības gadījumā, žūrija kādai dziesmai, kura nekvalificējās finālam, varēja piešķirt wild card, dodot iespēju piedalīties finālā. Papildus 10 jau kvalificējušajiem finālistiem, fināla sarakstā tika iekļauts arī Miks Dukurs ar dziesmu First Love, jo dziesmas izpildījuma laikā notika tehniska kļūda. Fināls norisinājās 2022. gada 12. februārī. Uzvarētāju noteica 50% skatītāju balsojums un 50% žūrijas balsojums. Atšķirībā no pārējiem gadiem, šī gada konkursā balsošana sākas jau no šova sākuma. Finālā kā viesmākslinieki piedalījās 2021. gada Eirovīzijas dziesmu konkursa Igaunijas pārstāvis Uku Suviste un Lietuvas pārstāvji The Roop. Konkursā uzvarēja grupa "Citi Zēni" ar dziesmu "Eat Your Salad". Otrajā vietā ierindojās Aminata, savukārt trešajā — grupa "Bujāns". «Dziesmu konkursa „SUPERNOVA 2022” PUSFINĀLA UN FINĀLA rezultātu apkopošanas un uzvarētāja noteikšanas kārtība». supernova.lsm.lv. Latvijas Televīzija. «Sestdien “Supernovas” fināls!». supernova.lsm.lv. Latvijas Televīzija. Skatīts: 2022. gada 8. februārī. «Konkursā «Supernova» pieteikumu rekords – iesniegtas 130 dziesmas». supernova.lsm.lv. Latvijas Televīzija. Skatīts: 2021. gada 8. decembrī. «VSIA “Latvijas Televīzija” nolikums Par pieteikšanos Latvijas Televīzijas autoru un izpildītāju konkursam „Supernova 2022”». supernova.lsm.lv. Latvijas Televīzija. «Izvēlies “Supernova” septiņpadsmito pusfinālistu!». supernova.lsm.lv. Latvijas Televīzija. «Noskaidroti 'Eirovīzijas' nacionālās atlases 16 dalībnieki». delfi.lv. Delfi.lv. Skatīts: 2022. gada 5. janvārī. «Zināma mūziķu uzstāšanās secība SUPERNOVAS pusfinālā 5. februārī». supernova.lsm.lv. Latvijas televīzija. «“Supernovas” finālā vieta piešķirta arī Mikam Dukuram». supernova.lsm.lv. Latvijas televīzija. Anthony Granger. «🇱🇻 Latvia: Supernova 2022 Final Running Order & Guests Announced». Eurovoix, 2022. gada 9. februāris. Skatīts: 2022. gada 9. februāris. "Supernova" mājaslapa