Norberto Edgardo Fontana (dzimis 1975. gada 20. janvārī, Aresifesā, Argentīnā) ir Argentīnas autosportists, bijušais Formula 1 pilots. Viņa debija F1 norisinājās 1997. gada 29. jūnijā, neilgi pēc tam, kad tika savainots Sauber pamatsastāva pilots Džanni Morbidelli. Pēc trim sacīkstēm Morbidelli atkal bija ierindā un Fontanas sacīkstes F1 tosezon, šķietami, bija beigušās. Tomēr Morbidelli tās pašas sezonas laikā vēlreiz tika savainots un Fontana bija tieši tas pilots, kuram bija lemts itāli aizstāt pēdējā sezonas sacīkstē. Tomēr vēlāk viņš nav atgriezies F1. Pēc šīm četrām sacīkstēm viņš ir bijis arī Formula 3000 un CART pilots, tomēr vēlāk atgriezās savā dzimtenē un sāka piedalīties nacionālajās salonautomobiļu sacensībās. Vikikrātuvē par šo tēmu ir pieejami multivides faili. Skatīt: Norberto Fontana. Driver Database profils (angliski) Motorsportstats profils (angliski) Racing-Reference driver profils (angliski)