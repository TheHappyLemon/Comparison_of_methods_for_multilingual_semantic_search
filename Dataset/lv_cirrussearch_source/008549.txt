Turcijas futbola izlase (turku: Türkiye Millî Futbol Takımı) ir nacionālā futbola komanda, kas pārstāv Turcijas valsti starptautiskās futbola sacensībās. Turcijas futbola izlasi pārvalda Turcijas Futbola federācija. Turcija daļēji atrodas gan Āzijā, gan Eiropā, taču futbolā tā ir tikai UEFA locekle. Turcijas izlase tikai 2 reizes ir kvalificējusies Pasaules čempionātiem, taču savā otrajā piedalīšanās reizē 2002. gadā tā izcīnīja augsto 3. vietu. Turcijas nacionālās izlases pirmā spēle bija 1923. gadā ar Rumānijas izlasi. Par svarīgu notikumu vērtē paša Mustafa Kemala Ataturka klātbūtni un veiksmes vēlējumus komandai. Ataturkam futbols bija iecienītākais sporta veids. Šajā laikā citas komandas bija ļoti piesardzīgas, jo turki bija pirms tam vairākās spēlēs pārspējuši angļus. 1950. gada Pasaules kausā Turcijas izlase diezgan viegli bija kvalificējusies, uzvarot spēlē ar Sīriju (7-0), bet sakarā ar finansiālām grūtībām, Turcija no čempionāta izstājās. Pēc spēles ar Spāniju, Turcija kvalificējās 1954. gada Pasaules kausam. Turcija tika iekļauta vienā grupā ar Ungāriju un VFR, tomēr tā arī nekad nespēlēja ar ungāriem dēļ čempionāta noteiktā formāta. Pēc zaudējuma VFR (4-1), turki spēlēja pret Dienvidkoreju un uzvarēja ar 7-0. Pēdējā spēlē ar VFR turki zaudēja (7-2). Šajā periodā Turcijas izlase izspēlēja vairākas veiksmīgas spēles un lielākā uzvara bija pār nepārspējamo Ungārijas izlasi. Neskatoties uz valsts atbalstu nacionālās izlases izveidošanā un vairāku Turcijas klubu piedalīšanos dažādās Eiropas spēlēs, 1960. gadi uzskatāmi par nacionālās izlases panīkuma laikmetu. 1970. gados bija ievērojami centieni kvalificēties pasaules un Eiropas čempionātiem, bet izlasei neizdevās iekļūt Eiropas 1972. gada un 1976. gada čempionātos. 1980. gados Turcija piedzīvoja divus zaudējumus Anglijai (8-0) un Turcija neiekļuva arī 1990. gada Pasaules čempionātā, jo zaudēja pašā pēdējā kvalifikācijas turnīra spēlē. Turcija kvalificējās 1996. gada Eiropas čempionātam, pārspējot gan Šveices, gan Zviedrijas komandas (2-1), bet pašā čempionātā turki cieta smagu sakāvi, neiegūstot nevienus vārtus. Tomēr turki mājās brauca ar pavisam citu apbalvojumu: godīgas spēles balva, ko pasniedza Alpajam Ēzalanam. Pēc uzvaras spēlē ar Īriju, Turcija kvalificējās 2000. gada Eiropas čempionātam. Pirmajā mačā ar Itāliju, Turcija zaudēja ar 2-1 un otrā mačā ar Zviedriju nospēlēja neizšķirti (0-0). Turcijai izdevās uzvarēt mājinieku Beļģijas komandu ar 2-0, līdz ar to tā bija pirmā reize, kad Eiropas čempionātā mājinieki zaudē jau pirmajā kārtā. 2002. gada Pasaules kausa kvalifikācijas turnīrā Turcija pirmajā kārtā zaudēja Zviedrijai ar 2-1 un spēlēja papildspēli ar Austriju, kuru uzvarēja ar 6-0, lai iekļūtu finālā. Savu dalību čempionātā turki sāka ar zaudējumu Brazīlijai (2-1), bet iekļuva nākamajā kārtā, uzvarot Ķīnu (3-0) un nospēlējot neizšķirti ar Kostariku (1-1). Nākamajā kārtā turki spēlēja ar mājinieku Japānas komandu un tos uzvarēja ar 1-0. Čempionāta turpinājumā turki uzvarēja Senegālu (1-0) un iekļuva pusfinālā, kur zaudēja Brazīlijai (1-0) un spēlēja par trešo vietu ar Dienvidkoreju, kurus uzvarēja ar 3-2. Neskatoties uz to, ka pirmie sāka korejieši, Hakanam Šīkīram izdevās iesist pirmos vārtus jau 10,8 sekundēs, uzstādot ātrāko pirmo vārtu rekordu pasaules čempionāta vēsturē. 2003. gada vasarā Turcija ieguva trešo vietu Konfederāciju kausa čempionātā. Nospēlējot neizšķirtu ar Brazīliju (2-2), turki panāca brazīliešu izstāšanos no turnīra. Vēlāk Turcija pusfinālā zaudēja Francijai (3-2) un uzvarēja Kolumbiju (2-1), iegūstot otro vietu. 2004. gada Eiropas čempionāta kvalifikācijas spēlēs Turcija zaudēja Latvijai un neiekļuva čempionātā. Turcija atkal nekvalificējās, jo zaudēja pirmajā kvalifikācijas spēlē Šveicei. Pēc spēles notika masu nekārtības un vairāki kautiņi. Pēc sešu gadu gaidīšanas Turcija beidzot kvalificējās un iekļuva A grupā kopā ar Šveici. Kopā ar Turciju tika iekļautas arī Portugāle un Čehija. Pirmajā spēlē turki zaudēja čehiem (2-0), bet uzvarēja šveiciešus (2-1). Vēlāk turki uzvarēja arī čehus (3-2). Ceturtdaļfināla spēlē ar Horvātiju pirmās 90 minūtes nebija nevieni vārti un pēdējā papildlaika minūtē horvātiem izdevās iesist vārtus. Turki arī paspēja iesist vārtus, un tika noteikti soda sitieni un turki uzvarēja ar 3-1. Pusfinālā Turcija spēlēja ar Vāciju, kuras pusē laukumā iznāca tikai 14 spēlētāji. Rezultāts līdz pēdējai minūtei bija neizšķirts (2-2), bet vāciešiem izdevās iesist pēdējos vārtus un turku līdzdalība čempionātā līdz ar to bija beigusies. Šoreiz Tucija nekvalificējās 5. grupā paliekot 3. vietā aiz Spānijas un Bosnijas un Hercegovinas. Pēc šīs neveiksmes Fatihs Terims aizgāja no izlases galvenā trenera amata. Turcija tika ielozēta A grupā, kur palika 2. vietā piekāpjoties vienīgi Vācijai. Play-off kārtā Turcija spēlēja pret Horvātiju. Turcija divu spēļu summā zaudēja ar 0-3. Ar * apzīmēti neizšķirti ieskaitot izslēgšanas spēles, kurās uzvarētājs tika noskaidrots pēc 11 metru soda sitieniem. Komandas sastāvs 2020. gada Eiropas čempionāta finālturnīrā. Treneris: Šenols Ginešs Turcijas futbola izlases sastāvs tika noskaukts 2021. gada 1. jūnijā. Futbols Turcijā «Turkey edge out Czechs in thriller (angliski)». FIFA.com. 15.06.2008. Arhivēts no oriģināla, laiks: 20.06.2008. Skatīts: 20.07.2008. «Pirmā fināliste - Vācija». eSports. 25.06.2008. «Fatih Terim quits as Turkey's coach after failure to reach World Cup finals». guardian.co.uk. 11.10.2009.(angliski) «A Millî Takım'ın kamp kadrosu açıklandı». 01.06.2021. Skatīts: 02.06.2021. Vikikrātuvē par šo tēmu ir pieejami multivides faili. Skatīt: Turcijas futbola izlase. Transfermarkt komandas profils (angliski) Oficiālā Turcijas Futbola Federācijas mājaslapa