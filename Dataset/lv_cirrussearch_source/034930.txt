Vīriešu šosejas riteņbraukšanas individuālā brauciena sacensības 2016. gada olimpiskajās spēlēs norisinājās 10. augustā, sākoties un noslēdzoties nelielajā Pontalas pussalā, Riodežaneiro. Sacensības notika Barras sacenzību zonā, kas bija viena no septiņām pagaidu Olimpiskajām būvēm. Pēc uzvaras 2016. gada Tour de France 18. posmā — pēdējā Tūres individuālajā braucienā, kas notika kalnainā trasē, par galveno favorītu tika uzskatīts Lielbritānijas pārstāvis Kriss Frūms. Citu favorītu vidū minēti individuālā brauciena speciālisti Šveices pārstāvis Fabians Kančellāra, Vācijas pārstāvis Tonijs Martins, nīderlandietis Toms Dimulēns un esošais individuālā brauciena pasaules čempions no Baltkrievijas Vasiļs Kirijenka. Piedalīties plānojuši bija arī Ričijs Ports no Austrālijas, Vinčenco Nibali no Itālijas un Vauts Pūlss no Nīderlandes, bet savu dalību viņiem nācās atsaukt pēc gūtajām traumām grupas braucienā. Vīriešu brauciena distance bija divi apļi 29,8 km garumā Grumari aplī, veidojot kopējo distances garumu 54,5 km. Sacensību starts un finišs būs Tim Maia laukumā (Estrada do Pontal), pēc tam iebraucot Grumari aplī pulksteņa rādītāja virzienā, sasniedzot Grumari kāpumu pēc 9,7 un otro kāpumu (Grota Funda) pie 19,2 km atzīmes. «Rio Olympic Games Facilities: Barra Region». brasil2016.gov.br. Skatīts: 2016. gada 1. aprīlis. Matt Westby. «Olympic Cycling: Men's and women's time trials preview». Sky Sports, 2016. gada 9. augusts. Skatīts: 2016. gada 10. augusts. Richard Abraham. «Geraint Thomas confirmed for Olympic Games time trial». Cycling Weekly, 2016. gada 9. augusts. Arhivēts no oriģināla, laiks: 2016. gada 13. augustā. Skatīts: 2016. gada 9. augusts. «Thomas, Craven confirmed for Olympic Games time trial». Cycling News. 2016. gada 9. augusts. Skatīts: 2016. gada 10. augusts. «Rio 2016 Road Cycling - Men's Time Trial». UCI.ch. Skatīts: 2016. gada 21. aprīlis.