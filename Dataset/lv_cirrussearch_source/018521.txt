Glorjēzu salas (franču: Îles Glorieuses — ‘Lieliskās salas’) ir koraļļu atols Mozambikas šaurumā Āfrikas piekrastē, daļa no Francijas Dienvidjūru un Antarktikas Zemēm. Atols izstiepts ziemeļaustrumu—dienvidrietumu virzienā 15 km garumā, tajā divas galvenās salas un astoņas klinšainas saliņas. Salas, iespējams, bija zināmas jau agrīnajiem arābu jūrasbraucējiem, bet pirmais tās apdzīvoja un deva salām nosaukumu francūzis Ipolits Kalto (Hippolyte Caltaux), kurš uz lielākās salas ierīkoja kokosriekstu plantāciju. Formāli par Francijas īpašumu salas kļuva 1892. gadā. No 1914. līdz 1958. gadam koncesija uz salu izmantošanu bija Seišelu kompānijām. Mūsdienās uz galvenās salas ir ierīkots lidlauks, tur ir meteostacija un franču garnizons. Atola teritorija pasludināta par dabas rezervātu. Kopš 2005. gada atols administratīvi pakļauts Francijas Dienvidjūru un Antarktikas Zemēm. Salu suverenitāti apstrīd Madagaskara un Komoras. «MISSION AURACÉA 2003 LES ÎLES GLORIEUSES». Arhivēts no oriģināla, laiks: 2007. gada 30. septembrī. Skatīts: 2013. gada 30. martā. Arrêté du 3 janvier 2005 relatif à l'administration des îles Tromelin, Glorieuses, Juan de Nova, Europa et Bassas da India (îles Eparses) «The World Factbook 2013». Arhivēts no oriģināla, laiks: 2018. gada 24. decembrī. Skatīts: 2013. gada 30. martā. Vikikrātuvē par šo tēmu ir pieejami multivides faili. Skatīt: Glorjēzu salas.