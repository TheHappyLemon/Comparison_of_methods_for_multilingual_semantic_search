Itelmeņi (pašnosaukums: итәнмән; agrāk — kamčadali) ir Krievijas Tālo Austrumu un Galējo Ziemeļu tauta. Mīt galvenokārt Kamčatkas novadā un Magadanas apgabalā. 2010. gada Krievijas tautskaitē par itelmeņiem sevi atzina 3193 cilvēki. 17. gadsimta beigās itelmeņi apdzīvojuši Kamčatkas centrālo daļu līdz Tigilas upei ziemeļos un Ukas upei austrumos un dienvidos līdz pussalas dienvidu galam. Pēc Kamčatkas nonākšanas Krievijas sastāvā itelmeņi nonāca ciešā kontaktā ar ieceļojušajiem kazakiem. Karadarbības un ievazāto epidēmiju rezultātā itelmeņu skaits ievērojami samazinājās un sākās to asimilācija. Sevišķi intensīvi tā notika 19. gadsimtā Kamčatkas upes ielejā, kur izveidojās metisizēta grupa, kura mūsdienās sevi identificē kā kamčadali, runā krievu valodā un statistikā tiek uzskaitīta kā atsevišķa tauta. Mūsdienās itelmeņi, kas daļēji saglabājuši savu valodu un tradīcijas, dzīvo galvenokārt pussalas rietumu piekrastē Tigiļas un Miļkovas rajonos (ap 2300 cilvēku), kā arī Magadanas apgabala Taujskas ciemā un Olas pilsētciematā (ap 600 cilvēku). Lielākā daļa itelmeņu sadzīvē pārgājuši uz krievu valodu, bet ap 80 izmanto itelmeņu valodu. Rakstība itelmeņu valodā kopš 1931. gada sākotnēju latīņu alfabētā, bet kopš 1937. gada — kirilicā, bet pēc tam tika atcelta. Atkārtoti itelmeņu valodai rakstība tika izveidota 1984. gadā un 1988. gadā no jauna izdota ābece. Ассоциация коренных малочисленных народов Севера, Сибири и Дальнего Востока Российской Федерации. Коряки Ассоциация коренных малочисленных народов Севера, Сибири и Дальнего Востока Российской Федерации. Коряки Vikikrātuvē par šo tēmu ir pieejami multivides faili. Skatīt: Itelmeņi. Encyclopædia Britannica raksts (angliski) Krievijas Lielās enciklopēdijas raksts (krieviski)