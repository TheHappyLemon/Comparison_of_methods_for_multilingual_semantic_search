Ivankivas vēstures un novadpētniecības muzejs (ukraiņu: Іванківський історико-краєзнавчий музей) bija vēstures muzejs Ivankivas pilsētciematā Kijivas apgabalā, Ukrainā, kas tika iznīcināts 2022. gada Krievijas iebrukumā. Muzejā tika demonstrētas un glabātas kolekcijas par 2020. gadā likvidētā Ivankivas rajona vēsturi, kultūru un cilvēkiem. Ivankivas vēstures un novadpētniecības muzejs tika atvērts 1981. gada 21. februārī un atradās bijušajā muižā, viduslaiku arheoloģiskā vietā — uz 10.—13. gadsimtā apdzīvota pilskalna. Muzejā bija vairākas izstādes par Čornobiļu, Afganistānu un Otro pasaules karu. No 2016. gada līdz 2018. gadam muzejs tika paplašināts, lai pielāgotos kolekcijas paplašinājumam pēc tā dibināšanas. 2021. gadā muzejā bija apskatāma izstāde par Ivankivas ebreju mantojumu. Pirms Krievijas iebrukuma 2022. gadā tajā tika glabāti 410 eksponāti. Ekspozīcijas sadaļas: "Reģiona fauna un flora", "Pirmskara periods", "Otrais pasaules karš", "Čornobiļas katastrofa" un "Mūsdienu Ivankiva". Bija apskatāma portretu un gleznu izstāde. Muzejā notika tikšanās ar tautiešiem, muzeja nodarbības, literārās stundas, novadpētniecības konferences. Par vērtīgākajiem muzeja eksponātiem tika atzīta T. Ševčenko Ukrainas Nacionālās balvas laureātes ukraiņu tautas mākslinieces Marijas Primačenko (1908—1997) "naivās mākslas" žanra darbu kolekcija, kā arī Hannas Veresas un viņas meitas Valentīnas tekstilmāksla. Muzeja kolekcijā bija arī dabaszinātņu paraugi un arheoloģiskie priekšmeti. 2022. gada 25. februārī Ivankivas kaujas laikā, kas bija militāra operācija Krievijas 2022. gada iebrukuma laikā Ukrainā, muzejs nodega pēc Krievijas apšaudes, ar 25 Marijas Primačenko gleznu domājamu zaudējumu. Tomēr saskaņā ar žurnālistes Taņas Gončarovas ierakstu sociālajos tīklos, vietējie iedzīvotāji no uguns spējuši izglābt daļu gleznu. Saskaņā ar interviju ar Primačenko mākslinieces mazmazmeitu Anastasiju Primačenko laikrakstā The Times, desmit viņas darbus izglāba vietējais vīrietis, kurš iekļuva muzejā, kamēr tas dega. Vairāk nekā 650 citu Primačenko darbu glabājas Nacionālā tautas dekoratīvās mākslas muzeja kolekcijā. Atbildot uz notikušo, Ukrainas kultūras ministrs Oleksandrs Tkačenko pieprasīja, lai Krievijai tiktu atņemta dalība UNESCO. 28. februārī Starptautiskā muzeju padome (ICOM-US) nāca klajā ar paziņojumu, nosodot muzeja "tīšu iznīcināšanu". «Київщина туристична». Київська обласна бібліотека для дітей (uk-ua). Arhivēts no oriģināla, laiks: 2021-11-16. Skatīts: 2023-03-30. «Музей — Іванківський музей». ivankiv-museum.site. Arhivēts no oriģināla, laiks: 2022-02-28. Skatīts: 2022-02-28. «Іванківський районний історико-краєзнавчий музей». resource.history.org.ua. Skatīts: 2022-02-28. «Іванків єврейський — Іванківський музей». ivankiv-museum.site. Arhivēts no oriģināla, laiks: 2022-02-28. Skatīts: 2022-02-28. Ю. М. Грибан, Н. К. Бірюк. Іванківський історико-краєзнавчий музей 11. Інститут енциклопедичних досліджень НАН України, 2011. ISBN 978-966-02-2074-4. «Іванківський історико-краєзнавчий музей». itinery.com.ua (ua). Skatīts: 2023-03-30. «Maria Prymachenko's fantastic world of flowers and animals». blogs.bl.uk (angļu). Arhivēts no oriģināla, laiks: 2022-03-20. Skatīts: 2022-02-28. «The Ukrainian Cultural Sites at Risk of Destruction». Bloomberg News. 2022-03-08. «Russian invaders burn down Ivankiv Museum. Maria Prymachenko's artwork destroyed». Ukrayinska Pravda (angļu). Skatīts: 2022-02-28. Natia Giorgobiani. «A museum with unique works by Maria Primachenko burned down near Kiev». Perild (en-US), 2022-02-28. Arhivēts no oriģināla, laiks: 2022-02-28. Skatīts: 2022-02-28. «Картини Приймаченко врятовано. Селяни винесли їх з палаючого музею. Еспресо.Захід». zahid.espreso.tv (ukraiņu). Skatīts: 2022-03-02. Blanca Schofield. «Russia-Ukraine war: How Maria Prymachenko's art was saved from Putin's troops». The Times (angļu). ISSN 0140-0460. Skatīts: 2022-03-05. «Russian Forces Destroyed the Wild and Beautiful Art of Maria Prymachenko». www.vice.com (angļu). Skatīts: 2022-03-02. «Museum of Maria Pryimachenko's paintings burns down during Russian offensive (video) (видео)». LB.ua. Skatīts: 2022-02-28. «Statement by the ICOM-US pertaining to the news of the destruction of the Historical and Local History Museum at Ivankiv». incus.memberclicks.net. Skatīts: 2022-03-01. Vikikrātuvē par šo tēmu ir pieejami multivides faili. Skatīt: Ivankivas vēstures un novadpētniecības muzejs. Mūsdienu Ukrainas enciklopēdijas raksts (ukrainiski)