The Walt Disney Company ir ASV izklaides industrijas korporācija, kuras vadība atrodas Bērbankā, Kalifornijā, ASV. Tas ir lielākais mediju konglomerāts pasaulē pēc ienākumiem. To 1923. gada 16. oktobrī dibināja Volts un Rojs Disneji kā Disney Brothers Cartoon Studio. Pašlaik uzņēmums ir vislabāk pazīstams ar tā nodaļas Walt Disney Studios ražotajām filmām un ar vienu no lielākajām un plašāk pazīstamajām filmu studijām Holivudā. Tāpat tam pieder 14 izklaides parki visā pasaulē. Viens no The Walt Disney Company animācijas filmu pazīstamākajiem tēliem ir Mikipele, kas pašlaik ir arī uzņēmuma logo. 2017. gada 14. decembrī paziņots, ka The Walt Disney Company par 52,4 miljardiem ASV dolāru iegādāsies mediju uzņēmumu 21st Century Fox. 2018. gada 27. jūlijā 21st Century Fox akcionāri piekrita pārdot lielāko daļu aktīvu Disney par 71,3 miljardiem USD. Pārdošana aptvēra lielāko daļu 21st Century Fox izklaides aktīvu, tostarp 20th Century Fox, FX Networks un National Geographic Partners. 21st Century Fox pārdošana The Walt Disney Company tika pabeigta 2019. gada 20. martā. «Company History». Corporate Information. The Walt Disney Company. Skatīts: 2008. gada 30. augusts. «WDC 10-K 2011 Annual Report». The Walt Disney Company. Richard Siklos. «Why Disney wants DreamWorks». CNN/Money, 2009. gada 9. februāris. Skatīts: 2009. gada 9. februāris. Milži apvieno spēkus: 'Disney' megadarījumā nopērk 'Century Fox' akcijas DELFI Bizness, 2017. gada 14. decembris Oficiālā tīmekļa vietne