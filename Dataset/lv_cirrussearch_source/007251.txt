Ēriks Ešbergs (zviedru: Erik Ersberg; dzimis 1982. gada 8. martā) ir zviedru hokejists, vārtsargs. Pašlaik (2015) Ešbergs spēlē Zviedrijas hokeja līgas kluba HV71 sastāvā. Profesionālā spēlētāja karjeru Ešbergs uzsāka 2005. gadā, kad pievienojās Zviedrijas Elitsērijas klubam HV71. 2006.—07. sezonā Ēriks tika atzīts par visas sezonas līgas labāko vārtsargu, attiecīgi 2007. gada vasarā Ešbergs parakstīja līgumu ar Nacionālās hokeja līgas klubu Losandželosas "Kings". Nākamo trīs sezonu laikā kluba rindās Ešbergs aizvadīja 55 spēles. 2010.—11. sezonu Ēriks iesāka vien "Kings" fārmklubā, un pēc divām tā rindās aizvadītām spēlēm atgriezās Eiropā, pievienojoties Kontinentālās hokeja līgas klubam Ufas "Salavat Julajev", kura rindās tika atzīts par marta mēneša vērtīgāko līgas vārtsargu. 2010.—11. sezonā Ešbergs kopā ar komandu izcīnīja arī Gagarina kausu. 2012.—13. gada sezonu aizvadīja Doneckas "Donbass" sastāvā, taču 2013. gada oktobrī Ešbergs pievienojās Vācijas hokeja līgas klubam Īzerlonas "Roosters". Pēc sezonas beigām Ešbergs pievienojās jau Zviedrijas hokeja līgas vienībai HV71. Zviedrijas izlases rindās spēlējis 2007. un 2011. gada Pasaules čempionātos, 2011. gadā kopā ar izlasi izcīnot sudraba medaļas. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)