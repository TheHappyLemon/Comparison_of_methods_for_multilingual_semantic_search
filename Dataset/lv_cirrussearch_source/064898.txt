Gdaņskas līcis (poļu: Zatoka Gdańska, krievu: Гданьский залив) ir plašs jūras līcis Baltijas jūras dienvidaustrumu daļā Polijas un Krievijas Kaļiņingradas apgabala piekrastē. Izvietojies starp Sembas pussalu austrumos un Kašūbijas piekrasti rietumos. Iekļauj divus ar smilšu strēlēm nodalītus līčus — Vislas līci dienvidaustrumos un Puckas līci rietumos. Līcī ieplūst Visla, Prēgele un vairākas mazākas upītes. Lielākās pilsētas un ostas krastos ir Gdaņska, Gdiņa, Sopota un Baltijska. Piekrastē dzintara ieguve. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 226. lpp. Vikikrātuvē par šo tēmu ir pieejami multivides faili. Skatīt: Gdaņskas līcis. Encyclopædia Britannica raksts (angliski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski)