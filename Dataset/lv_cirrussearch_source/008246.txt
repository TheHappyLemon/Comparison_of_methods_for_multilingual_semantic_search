1,6-Heksāndiols (HOCH2(CH2)4CH2OH) pieder pie divvērtīgajiem spirtiem jeb dioliem. 1,6-Heksāndiols ir bezkrāsaina kristāliska viela, kas kūst 42 °C temperatūrā, vārās pie 250 °C un labi šķīst ūdenī un spirtā. Slikti šķīst karstā ēterī. Kristalizējas no ūdens kā adatveida kristāli. 1,6-Heksāndiolu rūpniecībā iegūst, hidrogenējot sešatomu dikarbonskābi — adipīnskābi (heksāndiskarbonskābi) ar litija alumohidrīdu, vai adipīnskābes esterus ar metālisko nātriju. 1,6-Heksāndiolu plaši izmanto poliesteru un poliuretānu iegūšanai polimēru rūpniecības vajadzībām. To izmanto arī oksepāna iegūšanai, ciklizējot ar dimetilsulfoksīdu 190 °C temperatūrā. O. Neilands. Organiskā ķīmija. R:, Zvaigzne, 1977, 285. lpp. Справочник химика. Том II. Основные свойства неорганических и органических соединеный. Л.,"Химия", 1971 (krieviski) E. Bernatek: Methylal as a Solvent in Lithium Aluminum Hydride Reductions, in: Acta Chem. Scand., 1954, 8, S. 874–875. Budesinsky, Rockova: Collect. Czech. Chem. Commun., 1957, 22, S. 811–813. V. J. Traynelis, W. L. Hergenrother, H. T. Hanson, J. A. Valicenti: Dehydration of Alcohols, Diols, and Related Compounds in Dimethyl Sulfoxide, in: J. Org. Chem., 1964, 29 (1), S. 123–129; doi:10.1021/jo01024a028.