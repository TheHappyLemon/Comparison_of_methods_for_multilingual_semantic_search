Sniedze Prauliņa (dzimusi 1991. gada 28. augustā) ir latviešu mūziķe, multiinstrumentāliste (spēlē flautu un taustiņinstrumentus) un komponiste. Darbojas gan kā solomāksliniece, gan grupā Juuk. Sniedze Prauliņa dzimusi mūziķu ģimenē: viņas tēvs ir komponists un mūziķis Uģis Prauliņš, bet māte — komponiste, ērģelniece un dziedātāja Silvija Silava. Mūziķes izglītību ieguvusi Jāzepa Vītola Latvijas Mūzikas akadēmijā, kur maģistra studiju līmenī apgūta flautas spēle (pie doc. Ilonas Meijas). Skolojusies arī Māstrihtas mūzikas konservatorijā Nīderlandē. Papildinājusies arī meistarklasēs citviet Eiropā. S. Prauliņa dziedājusi vokālajā ansamblī Anima Solla un koros "Ave Sol" un "Mūza". 2014. gadā 12. martā kopā ar kori "Mūza" izdeva albumu "INTRO". Tajā kopīgi izpildītas Sniedzes Prauliņas komponētās netradicionālās kordziesmas. Plašāku atpazīstamību mūziķe ieguva 2015. gadā ar dalību Latvijas Televīzijas jauno akadēmisko mūziķu šova “Radīti mūzikai” otrajā sezonā. 2017. gada 8. aprīlī iznāca dziedātājas pirmais soloalbums Inkrustācija. Albums tika nominēts 2017. gada Austras balvai. Kopā ar dzīvesbiedru mūziķi Edgaru Šubrovski un multiinstrumentālistu Oskaru Jansonu izveidoja grupu Juuk, kas izpilda dziesmas ASV un Rietumeiropas tautas mūzikas un kantrimūzikas tradīcijās, Trijotne ir arī galvenie dziesmu autori šajā kolektīvā. 2019. gadā Juuk izdeva savu pirmo albumu "Indulgenču tirgotāji". 2018. gadā mūziķe komponēja Evijas Vēberes izpildīto dziesmu Andra Gaujas filmai "Nekas mūs neapturēs". 2021. gadā izdeva otro albumu grupas Juuk sastāvā ar nosaukumu "Sikspārņi". INTRO (2014, LP, autorizdevums) kopā ar kori “Mūza” Inkrustācija (2017, LP, Biedrība HI) Indulgenču tirgotāji (2019, LP, Biedrība HI) kopā ar grupu Juuk Sikspārņi (2021, LP, Biedrība HI) kopā ar grupu Juuk Jānis Žilde. «Sniedze Prauliņa: «Gadās, ka sapņos reizēm redzu sevi kā vīrieti»». TVNET.LV, 2017. gada 5. jūlijā. Skatīts: 2019. gada 19. maijā. «Sniedze Prauliņa publicē jaunu singlu «Nemēģini» un izsludina albuma iznākšanu». www.lsm.lv (latviešu). Skatīts: 2019-11-08. «Korim «Mūza» jauns albums». www.lsm.lv (latviešu). Skatīts: 2019-11-08. «Sniedze Prauliņa aicina noklausīties jaunu remiksu dziesmai Satruna josta un tikties koncertos». www.diena.lv. Skatīts: 2019-11-08. DELFI Kultūra. «Noklausies! Sniedze Prauliņa piedāvā jaunu remiksu un izziņo koncertus». delfi.lv (latviešu), 2019-07-31. Skatīts: 2019-11-08. «Nosaukti «Austras balvas 2017» pretendenti». www.lsm.lv (latviešu). Skatīts: 2019-11-08. «Grupa «Juuk» izdod debijas albumu «Indulgenču tirgotāji» un aicina uz koncertu». www.lsm.lv (latviešu). Skatīts: 2019-11-08. «Evija Vēbere iedziedājusi skaņu celiņu Andra Gaujas filmai ”Nekas mūs neapturēs”». skaties.lv. Skatīts: 2019-11-08. Oficiālā tīmekļa vietne Bandcamp profils