Džinsi (angļu: jeans) ir bikses, kas izgatavotas no rupja kokvilnas auduma (parasti no denima). Visbiežāk termins "džinsi" tiek attiecināts uz zilo džinsu biksēm ar metāla kniedēm. Džinsus ar vara kniedēm stiprinātām kabatām izgudroja Rīgā dzimušais Džeikobs Deiviss. 1873. gadā viņš tos kopā ar savu biznesa partneri Līvaju Strosu (Levi Strauss) patentēja. Līdz 1950. gadiem džinsus lielākoties valkāja kovboji galvenokārt tāpēc, ka tie neplīsa tik ātri, kā no cita auduma izgatavotās un nekniedētās bikses. 1950. gados džinsi kļuva populāri pusaudžu vidū un drīz pēc tam tos sāka valkāt arī citas paaudzes. Vēsturiski vispopulārākie džinsu zīmoli ir Levi's, Lee un Wrangler. Vārds "džinsi" cēlies no amerikanizēta Itālijas pilsētas Dženovas nosaukuma (franču: Gênes). Vārds "denims" radies no zila Nīmas kokvilnas auduma (franču: Serge de Nîmes). Tātad "denima džinsi" nozīmē "Nīmas auduma dženoviešu bikses". Davis, Jacob W. and Levi Straus & Co. «Improvement in fastening pocket-openings. US Patent 139121». Skatīts: 2014-02-11. Vikikrātuvē par šo tēmu ir pieejami multivides faili. Skatīt: Džinsi. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) Džinsi