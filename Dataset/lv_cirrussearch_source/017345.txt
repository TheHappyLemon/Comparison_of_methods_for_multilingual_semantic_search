Göktürk-2 ir Turcijas Nacionālās aizsardzības ministrijas Zemes novērošanas pavadonis. Orbītā palaists 2012. gada decembrī. Šis bija Turcijas pirmais augstas izšķirtspējas Zemes novērošanas pavadonis. Göktürk-2 tiek izmantots gan militārām gan civilām vajadzībām. Pavadoni konstruēja Turcijas Zinātnes un tehnologiju pētniecības padome TÜBİTAK, izgatavoja TÜBİTAK Kosmosa tehnoloģiju pētniecības institūts TÜBİTAK UZAY un Turkish Aerospace Industries. Kosmiskais aparāts apgādāts ar divām augstas izšķirtspējas un vienu vidējas izšķirtspējas kameru. Viena darbojas panhromatiskā režīmā ar izšķirtspēju 2,5 m, otra — multispektrālā ar izķšķirtspēju 10 m. Trešās izšķirtspēja ir 20 m un darbojas SWIR joslā. Göktürk-2 tika palaists 2012. gada 18. decembrī 16:12:52 UTC ar nesējraķeti Chang Zheng 2D no Dzjucjuaņas Pavadoņu palaišanas centra. Pavadonis ievadīts solārsinhronā orbītā. 2012 - Launches to Orbit and Beyond GÖKTÜRK-2 IS IN SPACE Arhivēts 2013. gada 21. janvārī, Wayback Machine vietnē. TÜBİTAK UZAY Göktürk 2 Gunter Dirk Kreb