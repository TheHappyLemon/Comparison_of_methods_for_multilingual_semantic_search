Verterezers (vācu: Wörthersee) ir kalnu ezers Austrijas dienvidu daļā, Karintijā. Ziemeļu un dienvidu pusē ezeram stāvi, mežaini krasti. Ezera ūdens izteikti zili zaļā krāsā, caurspīdīgs, tīrs. Ezera apkaimē maigs Vidusjūras klimats. Veidojies pēdējā ledus laikmetā. Līdz 19. gadsimta sākumam ezera krastā dzīvoja tikai neliels skaits nabadzīgu zemnieku, taču pēc dzelzceļa līnijas izbūves ezers kļuva par Vīnes dižciltīgo aprindu vasaras atpūtas vietu. Mūsdienās ezers joprojām ir populārs tūrisma objekts. Jūlijā un augustā ūdens temperatūra sasniedz 25 °C, un šajā laikā ap ezeru ir visvairāk austriešu, vācu un Nīderlandes atpūtnieku, ezera krastos īpašuma cenas ir ļoti augstas. Ziemā ezera apkaime ir klusa, aptuveni reizi desmit gados ezers aizsalst. Vikikrātuvē par šo tēmu ir pieejami multivides faili. Skatīt: Verterezers. Tūristu ceļvedis Laika apstākļi un tīkla kameras Arhivēts 2006. gada 5. decembrī, Wayback Machine vietnē. Pictures of Lake Wörthersee