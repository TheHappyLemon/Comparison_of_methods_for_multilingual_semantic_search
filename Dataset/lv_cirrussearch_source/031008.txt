Arnis Vecvagars (dzimis 1974. gada 12. aprīlī Rīgā) ir bijušais latviešu basketbolists, pēc spēlētāja karjeras beigām — treneris. 2023. gadā trenē Latvijas Nacionālās basketbola līgas (LBL2) klubu "Bertānu Valmieras BS", kas ietilpst "Valmiera Glass VIA" sistēmā. No 2017. līdz 2019. gadam A. Vecvagars bija Latvijas basketbola izlases galvenais treneris. Spēlētāja karjetras laikā spēlēja spēka uzbrucēja pozīcijā, ilgus gadus bijis Latvijas basketbola valstsvienības spēlētājs. Septiņkārtējs Latvijas Basketbola līgas (LBL) čempions kā spēlētājs. A. Vecvagara dēls Kaspars Vecvagars arī ir basketbolists un treneris, spēlējis Latvijas basketbola izlasē. A. Vecvagars ir seškārtējs Latvijas Basketbola līgas čempions (1997—1999, 2003—2005, 2007). Lielāko karjeras daļu spēlējis Latvijas klubos, aizvadot tikai divas sezonas ārzemēs: Polijā un Austrijā. Latvijas izlasē spēlējis no 1992. līdz 2005. gadam. Kopā ar izlasi ir izcīnījis 8. vietu 2001. gada Eiropas čempionātā un 13. vietu 2003. gada Eiropas čempionātā. Pēc spēlētāja karjeras beigām pievērsies trenera darbam. 2011. gadā bijis Tbilisi "Sokhumi" kluba trenera Ainara Bagatska palīgs. 2012. gadā kļuvis par galveno treneri, vadot LBL komandu BK Turība. 2014. gada vasarā iecelts par BK Jūrmala galveno treneri (vēlāk "Jūrmala/Fēnikss"). No 2017. līdz 2019. gadam A. Vecvagars bija Latvijas basketbola izlases galvenais treneris. Šajā laika posmā izlases rezultāti nesasniedza gaidīto un līgums ar treneri netika pagarināts. Pēc tam trenējis Kazahstānas klubu Atirau "Barsy". 2022. gada oktobrī A. Vecvagars tika apstiprināts par Latvijas Nacionālās basketbola līgas (LBL2) kluba "Bertānu Valmieras Basketbola skola" galveno treneri. Vecvagars kļuvis par Bagatska asistentu «Vecvagars neturpinās darbu Latvijas basketbola izlases galvenā trenera amatā». www.lsm.lv (latviešu). Skatīts: 2022-10-06. «Bertānu Valmieras Basketbola skolas komandu turpmāk vadīs Arnis Vecvagars». Sportacentrs.com (latviešu). 2022-10-05. Skatīts: 2022-10-06. Eurobasket spēlētāja(-s) profils (angliski) Eurobasket trenera(-es) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) RealGM Basketball profils (angliski)