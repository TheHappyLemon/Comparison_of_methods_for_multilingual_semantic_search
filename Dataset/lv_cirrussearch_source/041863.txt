Anaisa Ševaljē-Bušē (franču: Anaïs Chevalier-Bouchet; dzimusi 1993. gada 12. februārī) ir franču bijusī biatloniste, 2018. gada olimpisko spēļu bronzas medaļas ieguvēja stafetē, 2022. gada ziemas olimpisko spēļu sudraba medaļniece 15 km individuālajā distancē un stafetē, vairākkārtēja pasaules čempionātu medaļniece. Guvusi panākumus jauniešu un junioru pasaules čempionātos. 2011. gadā Nove Mesto ieguva trīs medaļas jauniešu (U-19) vecuma grupā. 2012. gada Pasaules čempionātā junioriem Kontiolahti izcīnīja 2. vietu sprintā U-21 vecuma grupā. Pasaules kausa sacensībās debitējusi 2013. gada 6. decembrī sprinta sacensībās Hohfilcenē. Savu vienīgo individuālo uzvaru izcīnījusi 2016. gada decembrī PK posmā Nove Mesto. Pasaules čempionātā pirmoreiz piedalījās 2016. gadā, kad izcīnīja sudraba medaļu stafetē. 2017. gada Pasaules čempionātā Hohfilcenē izcīnīja trīs medaļas — sudrabu jauktajā stafetē un bronzas medaļas sprintā un stafetē sievietēm. 2018. gada ziemas olimpiskajās spēlēs Phjončhanā kopā ar Marī Dorēnu-Abēru, Žistīni Brezā un Anaisu Beskonu kļuva par bronzas medaļas ieguvēju stafetē. 2021. gada Pasaules čempionātā Pokļukā izcīnīja sudraba godalgu sprintā un bronzu iedzīšanā. 2022. gada ziemas olimpiskajās spēlēs Pekinā izcīnīja divas sudraba medaļas — jauktajā stafetē un 15 km individuālajā distancē. 2023. gada Pasaules čempionātā Oberhofā ieguva bronzu jauktajā stafetē. 2023. gada 15. martā paziņoja par sportistes karjeras beigām pēc 2022.—2023. gada sezonas pēdējā posma Holmenkollenē. «Iedzīšanā uzvar Ševaljē, Akimova arī šoreiz Top3». sportacentrs.com. 2016. gada 17. decembris. Skatīts: 2018. gada 22. februārī. «Anais Chevalier-Bouchet calls it a career» (angļu). biathlonworld.com. 2023. gada 15. marts. Skatīts: 2023. gada 20. martā. Vikikrātuvē par šo tēmu ir pieejami multivides faili. Skatīt: Anaisa Ševaljē-Bušē. Olympedia profils (angliski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)