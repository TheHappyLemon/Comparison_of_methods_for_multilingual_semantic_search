Kristina Njagu (rumāņu: Cristina Neagu; dzimusi 1988. gada 26. augustā) ir rumāņu handboliste. Līdz 2006. gadam bija Ploješti komandas Aktiv spēlētāja, pēc tam pārgāja uz Brašovas Rulmentul. No 2009. gada spēlēja Rimnikuvilčas sporta kluba Oltchim komandā, ar kuru viņa uzvarēja 2010. gada valsts čempionātā un sasniedza EHF 2010. gada čempionu līgas finālu, kur zaudēja Dānijas klubam Viborg HK. 2011. gada sākumā viņa tika ievēlēta par Pasaules 2010. gada handbolisti. 2011.—2012. gada sezonu viņa izlaida nopietnas pleca traumas dēļ, nespēlēja 605 dienas līdz 2012. gada oktobrim. 2013. gada janvārī treniņa laikā ieguva jaunu traumu — ceļgala krustenisko saišu plīsumu un atkal nespēlēja, šoreiz pus gadu. Pēc tam, 2012.—2013. gada sezonas beigās viņa noslēdza līgumu ar Melnkalnes pirmās līgas komandu ŽRK Budućnost no Podgoricas. Ar šo komandu viņa uzvarēja 2014., 2015., 2016. un 2017. gada Melnkalnes čempionātā un kausa izcīņā, kā arī 2015. gada EHF Čempionu līgā. Pēc tam viņa tika ievēlēta par Pasaules 2015. gada handbolisti. Kopš 2017.—2018. gada sezonas viņa ir noslēgusi līgumu ar Rumānijas klubu CSM Bucharest. Rumānijas nacionālās komandas sastāvā Njagu piedalījās 2008. gada Pekinas olimpiskajās spēlēs. Viņa ieguva bronzas medaļu 2010. gada Eiropas čempionātā Dānijā un Norvēģijā, kur ar 53 gūtajiem vārtiem kļuva par čempionāta labāko vārtu guvēju. 2013. gada Pasaules kausa izcīņā mērķi sasniedza 29 viņas metieni, tai skaitā astoņi septiņu metru metieni, un viņa bija veiksmīgākā Rumānijas spēlētāja. 2014. gada Eiropas čempionātā viņa tika ievēlēta turnīra visu zvaigžņu komandā. 2015. gada Pasaules čempionātā viņai ar Rumāniju bija trešā vieta. Turklāt Njagu bija labākā turnīra vārtu guvēja. Viņa bija arī Rumānijas komandas sastāvā olimpiskajās spēlēs Riodežaneiro. 2018. gada Eiropas čempionātā, kurā Rumāniju noslēdza ceturtajā vietā, viņa devās laukumā pēdējā spēlē ar nopietnu ceļa traumu. Lai gan Njagu pēc tam nevarēja spēlēt sešus mēnešus, ar 44 gūtajiem vārtiem viņa pabeidza turnīru kā trešā labākā vārtu guvēja. Rumānijas Nacionālā handbola līga: Uzvarētāja: 2009, 2010, 2011, 2012, 2013, 2018 Sudraba medaļa: 2007, 2008 Rumānijas kauss: Uzvarētāja: 2011, 2018 Fināliste: 2007 Rumānijas superkauss: Uzvarētāja: 2011, 2017 Fināliste: 2007, 2018 Melnkalnes sieviešu handbola pirmā līga: Uzvarētāja: 2014, 2015, 2016, 2017 Melnkalnes Sieviešu handbola kauss: Uzvarētāja: 2014, 2015, 2016, 2017 EHF sieviešu čempionu līga: Uzvarētāja: 2015 Fināliste: 2010, 2014 Trešā vieta: 2009, 2012, 2013, 2018 EHF sieviešu kausa ieguvēju kauss: Fināliste: 2008 Pasaules čempionāts: Bronzas medaļa: 2015 Eiropas čempionāts: Bronzas medaļa: 2010 Pasaules jauniešu čempionāts: Bronzas medaļa: 2006 Eiropas jauniešu čempionāts: Sudraba medaļa: 2005 Eiropas junioru čempionāts: Bronzas medaļa: 2007 IHF 4× IHF Gada spēlētāja: 2010, 2015, 2016, 2018 IHF Gada labākā debitante: 2009 Pasaules čempionāta vērtīgākā spēlētāja: 2015 Pasaules čempionāta labākā vārtu guvēja: 2015 Pasaules čempionāta visu zvaigžņu komandas kreisā malējā: 2015 Pasaules jauniešu čempionāta vērtīgākā spēlētāja: 2006 EHF 2× EHF Gada spēlētāja: 2017, 2018 Eiropas čempionāta visu laiku labākā vārtu guvēja (237 vārti) Eiropas čempionāta labākā vārtu guvēja: 2010 Eiropas čempionāta labākā asistente: 2010 3× Eiropas čempionāta visu zvaigžņu komandas kreisā malējā: 2010, 2014, 2016 Eiropas jauniešu čempionāta vērtīgākā spēlētāja: 2005 Eiropas junioru čempionāta visu zvaigžņu komandas kreisā malējā: 2007 2× Eiropas čempionu ļīgas labākā vārtu guvēja: 2015, 2018 4× čempionu līgas visu zvaigžņu komandas kreisā malējā: 2015, 2016, 2017, 2018 «Neagu and Jicha World Handball Players of the Year 2010» (angļu). ihf.info. 2011-1-13. Arhivēts no oriģināla, laiks: 2013-12-02. Skatīts: 2019-03-26. «Revenire după 605 zile » Cristina Neagu a jucat din nou pentru Oltchim» (rumāņu). gsp.ro. 2012-10-11. Skatīts: 2019-03-26. «Saisonaus für ehemalige Welthandballerin Neagu Quelle: https://www.handball-world.news/o.red.r/news-1-2-3-16357.html» (vācu). handball-world. 2013-01-30. Skatīts: 2019-03-26. «Rumänin Neagu erneut Welthandballerin, Kudlacz-Gloc Vierte Quelle: https://www.handball-world.news/o.red.r/news-1-2-3-27312.html» (vācu). handball-world. 2016-06-09. Skatīts: 2019-03-26. «Welthandballerin kehrt nach Bukarest zurück Quelle: https://www.handball-world.news/o.red.r/news-1-2-3-29753.html» (vācu). handball-world. 2017-02-22. Skatīts: 2019-03-26. «Neagu and Hansen named 2018 World Players of the Year» (angļu). International Handball Federation. 2019. gada 18. marts. Skatīts: 2019. gada 30. marts. «Neagu, “World’s best Rookie of the Year 2009”». Nine O'Clock (angļu). Arhivēts no oriģināla, laiks: 2019. gada 1. februārī. Skatīts: 2019. gada 30. marts. «Passing the top-scorer crown: Farkas to Neagu» (angļu). fra2018.ehf-euro.com. 2018. gada 5. decembris. Skatīts: 2019. gada 30. marts.[novecojusi saite] «5 lucruri pe care nu le ştiai despre cea mai bună handbalistă a lumii, Cristina Neagu!» (rumāņu). Gazeta Sporturilor. 2011. gada 14. janvāris. Skatīts: 2019. gada 30. marts. «Cristina Neagu» (rumāņu). Sports-Hub. Arhivēts no oriģināla, laiks: 2019. gada 1. februārī. Skatīts: 2019. gada 30. marts. Vikikrātuvē par šo tēmu ir pieejami multivides faili. Skatīt: Kristina Njagu. Olympedia profils (angliski) Munzüger Sport profils (vāciski) EHF handbolista(-es) profils (angliski)