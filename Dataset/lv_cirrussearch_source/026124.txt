Saules piramīda (spāņu: Pirámide del Sol) ir 2. gadsimta būve Teotivakanas senpilsētā, Meksikā, apmēram 40 kilometrus uz ziemeļaustrumiem no valsts galvaspilsētas Mehiko. Tā ir viena no lielākajām būvēm Vidusamerikā un viena no lielākajām tāda veida būvēm Rietumu puslodē. Netālu atrodas Mēness piramīda. Ietilpst lielākā kompleksā senpilsētas vidū. Uzcelšanas brīdī piramīda bijusi 75 metrus augsta, tās pamatne bija 225 metrus liela. Tā bija trešā lielākā piramīda pasaulē. Templī, kas atradies Saules piramīdas virsotnē, noritējušas priesteru vadītas dievu pielūgsmes ceremonijas. Mūsdienās tā ir 71,2 metrus augsta, un tās pamatne veido 223,5×223,5 metrus lielu taisnstūri. Saules piramīdas nosaukumu tai piešķīruši acteki, kas Teotivakanā ieradās vairākus gadsimtus pēc tās pamešanas, nav zināms, kā piramīdu saukuši paši Teotivakanas iedzīvotāji. 20. gadsimta septiņdesmitajos gados zem piramīdas tika atklāts mākslīgu alu komplekss. Piramīdas rekonstrukcija Salīdzinājums ar citām būvēm «Who Built the Great City of Teotihuacan?». Nationalgeographic.com. Arhivēts no oriģināla, laiks: 2014. gada 9. oktobrī. Skatīts: 2014. gada 12. novembrī. «Amerikas seno civilizāciju kultūra». Ailab.lv. Arhivēts no oriģināla, laiks: 2016. gada 5. martā. Skatīts: 2014. gada 12. novembrī. Vikikrātuvē par šo tēmu ir pieejami multivides faili. Skatīt: Saules piramīda. Encyclopædia Britannica raksts (angliski)