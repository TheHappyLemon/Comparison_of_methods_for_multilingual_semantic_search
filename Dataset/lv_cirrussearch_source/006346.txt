Muhameds Hosnī Saīds Mubāraks (arābu: محمد حسني سيد مبارك‎, Muḥammad Ḥusnī Sayyid Mubārak; dzimis 1928. gada 4. maijā Kafrelmelhā, Ēģiptē, miris 2020. gada 25. februārī) bija 4. Ēģiptes prezidents, pārstāvējis Nacionālo demokrātu partiju. Viņš kļuva par valsts prezidentu 1981. gada 14. oktobrī pēc atentāta, kas bija vērsts pret iepriekšējo prezidentu Anvaru Sādātu. Pirms kļūšanas par Ēģiptes prezidentu viņš pildīja valsts viceprezidenta amata pienākumus. Viņš bija visilgāk prezidenta pienākumus pildošais valsts prezidents kopš Muhameda Alī pašā (bija Ēģiptes un Sudānas vali no 1805. līdz 1848. gadam). Pirms iesaistīšanās politiskajā dzīvē Mubāraks bija Ēģiptes gaisa spēku komandieris no 1972. līdz 1975. gadam. 2011. gada janvārī Ēģiptē izcēlās pret viņu vērstas protesta akcijas, lai H. Mubāraks atkāptos no prezidenta amata. 2011. gada 11. februārī protestētāju izdarītā spiediena rezultātā no amata atkāpās. Ēģiptes tiesa pirmajā instancē par saistību ar 850 aktīvistu nāvi 18 dienu ilgajos protestos viņam piesprieda mūža ieslodzījumu. 2017. gadā kasācijas tiesa Mubāraku attaisnoja saistībā ar apsūdzībām par 2011. gada nemieru laikā bojāgājušajiem aktīvistiem un viņš pēc sešu gadu ieslodzījuma tika atbrīvots no apcietinājuma. Miris 2020. gadā Kairas Galā militārajā hospitālī. Ēģiptē nerimstas vērienīgie protesti «Mubaraks atkāpies no amata». Ir. 2011.02.11. Skatīts: 2011.02.11. No apcietinājuma atbrīvots bijušais Ēģiptes prezidents Hosnī Mubaraks lsm.lv 2017. gada 24. martā Ēģiptes valdība (angliski)