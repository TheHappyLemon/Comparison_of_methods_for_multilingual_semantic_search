Holivudas Ārzemju preses asociācija (angļu: Hollywood Foreign Press Association, saīsināti HFPA) bija žurnālistu un fotogrāfu bezpeļņas organizācija, kas ziņoja par notikumiem ASV izklaides industrijā ārpus ASV (laikraksti, žurnāli un grāmatu publikācijas, televīzija un radio). HFPA sastāvēja no aptuveni 90 biedriem no apmēram 55 valstīm, kam sekoja vairāk kā 250 miljoni cilvēku no visas pasaules. Asociācija katra gada janvārī Losandželosā rīkoja Zelta globusa balvas pasniegšanas ceremoniju, kurā apbalvoja izcilus piemērus kino un televīzijā, kā arī piešķīra balvas par ieguldījumu izklaides industrijas attīstībā. 2023. gada 12. jūnijā HFPA paziņoja, ka organizācija pārtrauc savu darbību un ka visas ar Zelta globusu balvām saistītās lietas iegādāsies Dick Clark Productions un Eldridge Industries; ieņēmumus no šī darījuma novirzīs jaunai bezpeļņas organizācijas izveidei, lai turpinātu HFPA labdarības virzienu. Asociāciju 1943. gadā nodibināja Losandželosā bāzēti ārvalstu žurnālisti, kuri vēlējās organizētāku kino ziņu izplatīšanas procesu tirgos ārpus ASV. Pirmās Zelta globusa balvas kino industrijai tika pasniegtas 1944. gada sākumā ar ceremoniju 20th Century Fox studijā. Dženifere Džonsa tika apbalvota kā labākā aktrise par lomu filmā "Bernadetes dziesma" (The Song of Bernadette), kas arī ieguva balvu par labāko filmu, bet Pols Lukass tika apbalvots kā labākais aktieris par lomu filmā Watch on the Rhine. Balvas tika pasniegtas ruļļu veidā. Nākamajā gadā asociācijas biedri piedāvāja uzvarētājus apbalvot ar zelta globusu, kas apņemts ar kinolentes joslu un uzstādīts uz pjedestāla. 1950. gadā locekļu atšķirīgā filozofija izraisīja organizācijas šķelšanos, kā rezultātā tās biedri sadalījās divās atsevišķās grupās: Holivudas Ārzemju korespondentu asociācijā un Holivudas Ārzemju preses asociācijā. 1955. gadā žurnālisti atkal apvienojās ar nosaukumu Holivudas Ārzemju preses asociācija, nosakot stingras vadlīnijas un dalības prasības. 1955. gadā ar Zelta globusa balvām sāka apbalvot arī sasniegumus televīzijā. Pirmie laureāti kategorijā "Labākais televīzijas šovs" bija Dina Šora,"Es mīlu Lūsiju" (Lucy & Desi), The American Comedy un Davy Crockett. Asociācijas dalības sanāksmes notiek katru mēnesi, jaunu valdi un prezidentu ievēl katru gadu. Gadā organizācijā var uzņemt ne vairāk kā piecus žurnālistus. Lai saglabātu aktīva biedra statusu, katram loceklim ir jābūt akreditētam Amerikas Kinematogrāfijas asociācijā un katru gadu jāiesniedz sava darba paraugi, lai atjaunotu savu aktīvo statusu, vai arī, lai viņam atkārtoti piešķirtu biedra statusu bez balsstiesībām. Aktīvās dalības prasības ietver galveno dzīvesvietu Dienvidkalifornijā, piedalīšanos vismaz četrās ikmēneša vispārējās biedru sapulcēs un vismaz četrus ārpus ASV publicētus rakstus vai fotogrāfijas gadā. HFPA neizdod ieteicamo publikāciju sarakstu un tie var būt dažāda rakstura. 2021. gada februārī Los Angeles Times ziņoja, ka neviens no asociācijas dalībniekiem nav melnādains. Atbildot uz to, 2021. gada maija sākumā HFPA paziņoja par biedru skaita palielināšanas plānu, īpašu uzmanību pievēršot melnādaino biedru piesaistīšanai, pārvaldības uzlabošanai un interešu konfliktu mazināšanai. Holivudas Ārzemju preses asociācija ir bezpeļņas organizācija, kas ziedo līdzekļus ar izklaides industriju saistītām labdarības organizācijām. Zelta globusa balvas ceremonija no televīzijas apraides katru gadu ienes apmēram 10 miljonus ASV dolāru. HFPA rīko ikgadēju dotāciju banketu līdzekļu sadalei; bezpeļņas organizācijām 2015. gadā tika saziedoti 2,1 miljons ASV dolāru. Saskaņā ar HFPA datiem no 1990. līdz 2015. gadam labdarībai ir ziedoti vairāk kā 23,9 miljoni ASV dolāru, kas tika izmantoti stipendiju un dažādu dotāciju finansēšanai. Tāpat ziedotie līdzekļi ir izmantoti vairāk kā 90 filmu atjaunošana, tostarp "Karalis Kongs" (King Kong, 1933) un Woman on the Run (1950). 2018. gadā aktieris Brendans Freizers apgalvoja, ka bijušais HFPA prezidents Filips Berks 2003. gadā viņam nepiedienīgi pieskāries. Organizācija pasūtīja iekšēju izmeklēšanu, kurā secināja, ka Berks rīkojies neadekvāti, bet nav nodarījis kaitējumu. HFPA amatpersonas lūdza Freizeram parakstīties uz kopīgā paziņojuma šajā atgadījumā, neiepazīstinot viņu ar izmeklēšanas rezultātiem. Los Angeles Times veiktā izmeklēšana atklāja, ka HFPA regulāri maksā saviem 87 biedriem vairāk nekā 1 miljonu ASV dolāru gadā, par darbu dažādās komitejās, kas saskaņā ar Iekšējo ieņēmumu dienesta noteikumiem var apdraudēt tās kā bezpeļņas organizācijas statusu. Tās mazais dalībnieku skaits tiek uzskatīts par vieglāk ietekmējamu, salīdzinot ar 10 000 Kino mākslas un zinātnes akadēmijas biedriem, kuri balso par Kinoakadēmijas balvu, vai 25 000 Televīzijas mākslas un zinātnes akadēmijas biedriem, kuri balso par Emmy balvu. Iespējamās ietekmes kampaņas ietver filmu uzņemšanu, modernu viesnīcu un restorānu apmeklējumus, dārgas dāvanas un žurnālistu piekļuvi slavenību aktieriem. Daudzi organizācijas biedri nemaz nav žurnālisti, un ārvalstu žurnālisti, kas piesakās par biedriem, tiek regulāri noraidīti. LA Times ziņojums uzsvēra daudzus gadījumus, kad locekļi "pārstāv" valstis, no kurām viņi nav ieradušies, vai arī tās, kur viņi pašlaik dzīvo. Pretmonopola lietu pret HFPA izskatīšanai iesniedza norvēģu žurnāliste, kuras lūgums par dalību HFPA tika atkārtoti noraidīts. Viņa apgalvoja, ka grupa darbojas kā kartelis, kas monopolizē ārvalstu izklaides žurnālistikas tirgu. 2020. gada 24. novembrī federālā tiesa atcēla tiesvedību, apgalvojot, ka žurnāliste nav definējusi terminu "tirgus". 2021. gadā HFPA saskārās ar kritiku par melnādaino biedru pārstāvības trūkumu tās dalībnieku vidū; laikraksts Los Angeles Times ziņoja, ka kopš bijušās prezidentes Mehera Tatnas laikiem 2002. gadā asociācijā nav klāt nācis neviens jauns melnādainais biedrs. Variety minēja kritērijus, saskaņā ar kuriem diviem pašreizējiem HFPA locekļiem jāsponsorē jaunos dalībniekus, kā galveno šķērsli daudzveidīgākai biedru atlasei, paskaidrojot, ka "Losandželosā dzīvojošam ārzemju žurnālistam ir grūti veidot attiecības ar šo mazo grupu, kas sabiedrībai lielākoties nav zināma, jo jāievēro stingra un ekskluzīva asociācijas dalības politika. Lielāka caurredzamība palīdzētu mazināt sabiedrības domas, ka grupa nemēģina būt iekļaujoša. " Pirms 78. Zelta globusa balvas pasniegšanas kustība Time's Up uzsāka sociālo mediju kampaņu, lai pievērstu uzmanību šim jautājumam. 2021. gada 25. februārī HFPA paziņoja, ka tā "ir pilnībā apņēmusies nodrošināt, lai mūsu biedri atspoguļotu kopienas visā pasaulē, kas mīl filmas, TV un aktierus, kas viņus iedvesmo un izglīto", un ka tā plāno "nekavējoties strādāt, lai īstenot rīcības plānu", kas "piesaistītu melnādainos biedrus, kā arī biedrus no citām nepietiekami pārstāvētām pasaules kopienām". HFPA paziņoja, ka vairāk nekā 35% tās locekļu ir no valstīm, kas nav Eiropas valstis, un tajās ir krāsainie ļaudis, taču tā arī zināja, ka neviens no tā pašreizējiem biedriem nav melnādains. 2021. gada 9. martā HFPA paziņoja, ka tā ir nolīgusi USC Race and Equity Center izpilddirektoru Šonu Hārperu par savu jauno "stratēģiskās daudzveidības virsnieku", kā arī nolīgusi juristu kompāniju Ropes & Grey, lai "izmeklētu iespējamos mūsu ētikas standartu un rīcības kodeksa pārkāpumus". 2021. gada aprīlī bijušais HFPA prezidents Filips Berks tika izslēgts no asociācijas pēc tam, kad viņš nosūtīja kolēģiem e-pastā rakstu, kurā Black Lives Matter raksturota kā "rasistiska naida kustība", apvainoja Patrīsu Kallorsu par mājas iegādi prestižā apkaimē. 2021. gada 3. maijā HFPA paziņoja par reformu paketes plāniem, tostarp asociācijas biedru skaita palielināšanu par 50% nākamo 18 mēnešu laikā, īpašu uzmanību pievēršot nepietiekami pārstāvētām grupām (nākamā gada laikā ar vismaz 20 jauniem biedriem, starp kuriem būs uzsvars uz melnādainajiem biedriem), jauniem profesionāliem administratīviem amatiem (ieskaitot izpilddirektoru, finanšu direktoru, galveno dažādības, vienlīdzības un iekļaušanas vadītāju un galveno cilvēkresursu vadītāju), uzraudzības padomes izveidošanu "kritiskai organizatoriskai reformai" un citus atbildības uzlabojumus (ieskaitot termiņa ierobežojumus valdes locekļiem un iekšējo "dāvanu" ierobežošanu). Lielākā daļa HFPA biedru 6. maijā nobalsoja par paketi; Kalifornijas likumu dēļ par izmaiņām organizācijas statūtos papildu balsošana paredzēta jūnijā un jūlijā. Kamēr Dick Clark Productions un NBC, ilggadējais Zelta globusu balvas ceremonijas producents un raidorganizācija, atbalstīja plānotās reformas, Time's Up un 100 PR uzņēmumu grupa kritizēja noteikto termiņu trūkumu dažu jauno vadības amatu aizpildīšanai, argumentējot ka tie netiks pabeigti pietiekami ātri, lai tiem būtu kāda materiāla ietekme uz nākamo Zelta globusa balvu ciklu. Time's Up arī apgalvoja, ka pakete "lielā mērā nesatur specifiku", nedz arī "saistības pret reālu atbildību vai izmaiņām". 2021. gada 7. maijā gan Amazon Studios, gan Netflix paziņoja, ka pārtrauks savu sadarbību ar HFPA, līdz tiks veiktas pietiekamas darbības reformu jomā. Netflix līdzdirektors Teds Sarandoss paziņoja, ka uzņēmums "[neuzskata], ka šīs ierosinātās jaunās politikas — jo īpaši attiecībā uz dalības pieauguma lielumu un ātrumu — risinās HFPA sistēmiskās daudzveidības un iekļaušanas problēmas vai skaidru standartu trūkumu tam, kā jūsu biedriem jādarbojas". 10. maijā WarnerMedia un tās meitasuzņēmumi līdzīgi boikotēja HFPA, norādot, ka ierosinātās reformas "[neaiziet] pietiekami tālu, risinot mūsu bažas, un jūsu dotais laika posms neaptver tūlītēju vajadzību, kurā šie jautājumi jārisina", kā arī kritizējot "īpašas priekšrocības un neprofesionālus pieprasījumus, kas tiek izteikti mūsu komandām un citiem nozares pārstāvjiem", Zelta globusa balvas nominantu un uzvarētāju dažādības trūkumu. Tajā pašā dienā NBC paziņoja, ka tā nepārraidīs 79. Zelta globusa balvas pasniegšanas ceremoniju 2022. gadā, norādot, ka "šāda izmēra izmaiņas prasa laiku un darbu, un mēs ļoti uzskatām, ka HFPA nepieciešams laiks, lai to izdarītu pareizi", un ka "mēs ceram, ka mēs varēsim pārraidīt ceremoniju 2023. gada janvārī". Atbalstot boikotus, Toms Krūzs atgrieza Zelta globusa balvas, kuras viņš ieguva par filmām "Dzimis 4. jūlijā" (Born on the Fourth of July), "Džerijs Magvairs" un "Magnolija". Pēc šiem notikumiem HFPA izziņoja jaunu savu reformu grafiku, kura process jābūt pabeigtam līdz otrai augusta nedēļai. 2021. gada 15. oktobrī HFPA paziņoja, ka joprojām plāno rīkot 79. Zelta globusa balvu pasniegšanas ceremoniju ar vai bez ASV raidorganizāciju tranlācijas. Brooks Barnes. «Golden Globes Are Sold and Hollywood Foreign Press Is No More». The New York Times (The New York Times Company). Skatīts: 2023. gada 17. decembris. «What is the Hollywood Foreign Press Association?». Vox. Skatīts: 2016. gada 23. janvāris. «Hollywood Foreign Press Association». Variety. Skatīts: 2016. gada 20. janvāris. Oficiālā tīmekļa vietne of the HFPA and the Golden Globe Awards. «About HFPA- Golden Globes». Zelta globusa balva. Arhivēts no oriģināla, laiks: 2017. gada 20. jūlijā. Skatīts: 2016. gada 20. janvāris. «Dick Clark Productions and Eldridge Acquire Golden Globes». 2023-06-12. Skatīts: 2023-06-12. Stephen Hess. «Through Their Eyes: Foreign Correspondents in the United States». Brookings Institution Press, 2005. gada 1. janvāris. Skatīts: 2016. gada 31. oktobris – caur Google Books. «FindArticles.com - CBSi». Skatīts: 2016. gada 31. oktobris. "Golden Globe Award & The Best Award in Entertainment - 2010 Golden Globe Awards - Zimbio." Zimbio - Interactive Magazine. Globe Award Best Award Entertainment "1943 Academy Awards Winners and History." Greatest Films - The Best Movies in Cinematic History. filmsite.org CBS News, New Look For Golden Globe Statuette Arhivēts 2013. gada 20. janvārī, Wayback Machine vietnē. 2009/01/08 Maureen Dragone. Who Makes the Golden Globes Go Around? North Hollywood, CA: Highstream, 2005. "Golden Globe Awards - The Hollywood Foreign Press Association apparelsearch.com Oficiālā tīmekļa vietne The Hollywood Foreign Press Association covering the entertainment capital for 68 years. New member instructions on Golden Globes website[novecojusi saite] Peter Howell. «The powerful nobodies behind the Golden Globes». Toronto Star, 2010. gada 16. janvāris. Arhivēts no oriģināla, laiks: 2012. gada 23. oktobrī. Skatīts: 2019. gada 15. decembrī. «Who really gives out the Golden Globes? A tiny group full of quirky characters — and no Black members». Los Angeles Times (angļu). 2021-02-21. Skatīts: 2021-02-22. https://deadline.com/wp-content/uploads/2021/05/HFPA-Draft-Letter-to-Membership5.3.21.pdf «Golden Globes body unveils plans to deal with crisis over diversity and ethics». the Guardian (angļu). 2021-05-04. Skatīts: 2021-05-04. Gregg Kilday. «Hollywood Foreign Press Hands Out More Than $2M in Grants». The Hollywood Reporter, 2015. gada 13. augusts. Skatīts: 2016. gada 5. jūlijs. «About the HFPA». www.goldenglobes.com. Arhivēts no oriģināla, laiks: 2017. gada 20. jūlijā. Skatīts: 2016. gada 5. jūlijs. Zach Baron. «UPDATED: Brendan Fraser Says the HFPA Denied His Claims of Sexual Harassment». GQ. Skatīts: 2021. gada 10. maijs. «Golden Globes voters in tumult: Members accuse Hollywood Foreign Press Assn. of self-dealing, ethical lapses». Los Angeles Times (angļu). 2021-02-21. Skatīts: 2021-05-10. Gene Maddaus. «Hollywood Foreign Press Association Wins Dismissal of ‘Cartel’ Lawsuit». Variety (angļu), 2020-11-25. Skatīts: 2021-05-10. Clayton Davis. «Golden Globes Former President Admits the HFPA Hasn’t Had Any Black Members in Two Decades». Variety (angļu), 2021-02-27. Skatīts: 2021-05-10. «Who really gives out the Golden Globes? A tiny group full of quirky characters — and no Black members». Los Angeles Times (angļu). 2021-02-21. Skatīts: 2021-05-10. «Golden Globes Hit With #TimesUpGlobes Protest Over HFPA's No Black Members». TheWrap (angļu). 2021-02-26. Skatīts: 2021-05-10. Dominic Patten, Dominic Patten. «Besieged HFPA Hires Racial Equity Advisor + Law Firm To Overhaul Policies, Create “Anti-Racism & Unconscious Bias Training”». Deadline (angļu), 2021-03-09. Skatīts: 2021-05-10. Scott Feinberg, Scott Feinberg. «Philip Berk, Longtime HFPA Member, Expelled for Racist Email». The Hollywood Reporter, 2021. gada 20. aprīlis. Skatīts: 2021. gada 10. maijs. Dominic Patten. «NBC Backs Derided HFPA Promise Of Wide-Ranging Overhaul To Address Lack Of Black Members, Payouts & Governance». Deadline (angļu), 2021-05-03. Skatīts: 2021-05-10. Dominic Patten. «HFPA Members Overwhelmingly Back Board Reform Plan; Proposed Bylaw Changes Set For Summer Vote». Deadline (angļu), 2021-05-06. Skatīts: 2021-05-10. Dominic Patten. «HFPA Reforms Slammed As "Window-Dressing Platitudes" By Time’s Up; PR Gurus Push For Haste». Deadline (angļu), 2021-05-07. Skatīts: 2021-05-10. «Amazon Studios Joins In Shunning Of HFPA Until It Revamps Diversity And Inclusion». Deadline (angļu). 2021-05-08. Skatīts: 2021-05-10. «Golden Globes group faces mounting pressure from Netflix, Amazon and publicists to reform». Los Angeles Times (angļu). 2021-05-07. Skatīts: 2021-05-10. Michael Schneider. «WarnerMedia Joins HFPA and Golden Globes Boycott, Regrets Industry ‘Tolerated’ Members’ Behavior». Variety, 2021. gada 10. maijs. Skatīts: 2021. gada 10. maijs. Dominic Patten. «Golden Globes 2022 Canceled On NBC As HFPA Struggles To Reform To Hollywood's Stipulations». Deadline Hollywood, 2021. gada 10. maijs. Skatīts: 2021. gada 10. maijs. Mike Fleming Jr. «Tom Cruise Returns His Three Golden Globe Trophies To Join Protest Against HFPA». Deadline Hollywood, 2021. gada 10. maijs. Skatīts: 2021. gada 10. maijs. Erik Pedersen. «HFPA Board Issues Statement On Golden Globes Controversy & Sets Timeline For Reforms: "Top Priority For Our Organization"». Deadline (angļu), 2021-05-10. Skatīts: 2021-05-10. Cynthia Littleton. «Golden Globe Awards Set for Jan. 9 as Hollywood Foreign Press Assn. Unveils 2022 Calendar». Variety, 2021. gada 15. oktobris. Skatīts: 2021. gada 16. oktobris. Oficiālā tīmekļa vietne IMDb profils (angliski)