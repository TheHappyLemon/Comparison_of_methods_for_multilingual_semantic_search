Heidars Alijevs (azerbaidžāņu: Heydər Əlirza oğlu Əliyev, dzimis 1923. gada 10. maijā, miris 2003. gada 12. decembrī) bija Azerbaidžānas politiķis, valsts vadītājs no 1969. līdz 2003. gadam (ar pārtraukumiem). No 1964. līdz 1967. gadam bija reģionālā VDK priekšsēdētāja vietnieks, pēc tam līdz 1969. gadam ieņēma VDK priekšsēdētāja amatu. 1969. gadā kļuva par Azerbaidžānas Komunistiskās partijas sekretāru (Azerbaidžānas PSR vadītājs), amatu saglabājis līdz 1987. gadam. 1982. gadā kļuva par PSKP CK politbiroja locekli, no amata tika atbrīvots 1987. gadā, jo iebilda pret PSRS vadītāja Mihaila Gorbačova reformām. 1990. gadā nosodījis PSRS par intervenci savā valstī un nākamajā gadā izstājās no partijas. 1993. gada jūnijā tika gāzts Azerbaidžānas prezidenta Abulfaza Elhibeja režīms, pēc tam par pagaidu valsts prezidenta vietas izpildītāju kļuva Alijevs. Oficiāli prezidenta amatā tika ievēlēts 1993. gada oktobrī notikušajās vēlēšanās, 1998. gadā tika pārvēlēts. Viņa režīms bija represīvs un autokrātisks. Jau no 1993. gada tika veidots Heidara Alijeva personības kults. 2003. gada 31. oktobrī, kad viņa veselības stāvoklis bija pavisam slikts, Alijevs atkāpās no prezidenta amata sava dēla Ilhama Alijeva labā. Miris 2003. gada 12. decembrī slimnīcā ASV. Heidara Alijeva personības kults turpinājās arī pēc viņa nāves 2003. gadā, pēc Ilhama Alijeva uzstādījuma visā valstī ieviešot Heidara Alijeva kā "nacionālā līdera" personības kulta atribūtus, nosaucot Heidara Alijeva vārdā parkus, avēnijas, skolas, sporta un kultūras centrus, uzņēmumus. «Heydar Aliyev biography». Arhivēts no oriģināla, laiks: 2007-09-13. Skatīts: 2007-08-11. «Зафар Гулиев: Азербайджан в тисках клана и культа личности». regnum.ru. Vikikrātuvē par šo tēmu ir pieejami multivides faili. Skatīt: Heidars Alijevs. Encyclopædia Britannica raksts (angliski) Brockhaus Enzyklopädie raksts (vāciski) Lielās Ukrainas enciklopēdijas raksts (ukrainiski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski)