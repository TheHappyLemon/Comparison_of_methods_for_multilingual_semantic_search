Horeišio Karo (angļu: Horatio Caro; 1862. gada 5. jūlijs Ņūkāsla pie Tainas — 1920. gada 15. decembris Londona) bija Lielbritānijas šahists. Piedzimis Anglijā, bet lielāko dzīves daļu pavadījis Berlīnē. 19. gadsimta beigās un 20. gadsimta sākumā aktīvi piedalījies dažādos šaha turnīros. 1892. gadā zaudējis maču Šimonam Vinaveram ar 2½:3½ (+2, =1, —3). Vairākkārt uzvarējis nelielos turnīros Berlīnē — 1888., 1891., 1894., 1898. un 1903. gados, tomēr lielākos turnīros viņam bijuši pieticīgāki sasniegumi. 1890. gada Berlīnes turnīrā 14. gājienos sagrāvis nākamo Pasaules čempionu šahā Emanuelu Laskeru, kuram tas bijis visātrākais zaudējums oficiālajos turnīros. Iegājis vēsturē kā šaha atklātnes autors — 1. e4 c6. 1886. gadā kopā ar austriešu šahistu Markusu Kanu publicējis savas analīzes Vācijas žurnālā Bruederschaft, un atklātne vēlāk nosaukta abu šahistu vārdā — Karo—Kana aizsardzība. Mūsdienās tā ir viena no populārākajām un biežāk izmantojamām atklātnēm. Horatio Caro vs Emanuel Lasker Berlin (1890) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)