Austrālijas karogs ir zils, kur augšējā kreisajā stūrī ir Apvienotās Karalistes karogs (aizņem ceturto daļu no paša karoga), apakšējā kreisajā stūrī atrodas viena liela septiņstūru zvaigzne. Atlikušajā karogā ir redzams Dienvidu krusta zvaigznājs. Katra no sešām zvaigznēm simbolizē vienu no sešiem Austrālijas štatiem. 1904. gadā Anglijas monarhs izsludināja konkursu par Austrālijas karoga izveidi. Galvenais noteikums bija tāds, ka karogā jābūt iekļautam Apvienotās Karalistes karogam. Konkursa uzvarētāja karogs jau iepriekš tika izmantots tikai flotes vajadzībām. Pirmajos piecdesmit gados plaši izmantoja tādu pašu karogu, tikai uz sarkana fona, kas bija kļuvis par neoficiālo Austrālijas karogu. Tikai 1954. gada 14. aprīlī zilā fona karogs kļuva par Austrālijas oficiālo karogu, bet tas neguva sabiedrības, kura bija pieradusi pie Lielbritānijas karoga, atbalstu līdz pat 1960. gadiem. Karogs uz zilā fona tika pieņemts tāpēc, ka otrs variants, kas bija uz sarkanā fonā, nederēja, jo sarkanā krasā simbolizēja komunismu[nepieciešama atsauce]. Sākotnēji daļai austrāliešu nepatika Lielbritānijas karoga klātbūtne uz viņu valsts karoga, kā arī tā līdzība ar Jaunzēlandes karogu. Tie bieži vien tika sajaukti. Karogs uz sarkanā fonā vēl joprojām tiek izmantots uz Austrālijas tirdzniecības kuģiem.