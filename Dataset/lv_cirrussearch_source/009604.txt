1999. gada Tour de France bija 86. Tour de France daudzdienu velobrauciens, kurš notika no 1999. gada 3. līdz 25. jūlijam. Sacensībām nav oficiāla uzvarētāja, bet sākotnēji tajās uzvarēja amerikānis Lānss Ārmstrongs, gūstot pirmo no savām vēlāk atņemtajām septiņām uzvarām pēc kārtas. 2012. gada augustā ASV antidopinga aģentūra paziņoja, ka anulējusi visus Ārmstronga rezultātus kopš 1998. gada, ieskaitot septiņas uzvaras pēc kārtas (1999—2005) Tour de France kopvērtējumā, kas tobrīd bija labākas sniegums sacensību vēsturē; Starptautiskā riteņbraukšanas savienība šo diskvalifikāciju apstiprināja. Velobrauciens sākās pie vēsturiskā Pijdifū atrakciju parka, bet kā ierasts noslēdzās Parīzē. Dalībniekiem bijā jāveic 3870 kilometri. Pirmo reizi kopš 1926. gada Tour de France nevienā posmā neuzvarēja Francijas sportists. Mario Čipollīni uzvarēja četros posmos pēc kārtas, uzstādot rekordu pēc Otrā pasaules kara posmu uzvarās pēc kārtas (pārspējot Džino Bartali trīs uzvaras pēc kārtas 1948. gadā). Velobraucienā piedalījās arī Latvijas sportists — Raivis Belohvoščiks (Lampre-Daikin), bet viņš izstājās desmitajā posmā ar finišu L'Alpe d'Huez. Otrajā posmā uzvarēja igaunis Jāns Kirsipū. Pēc dopinga skandāla 1998. gada Tour de France organizatori aizliedza vairākiem sportistiem piedalīties sacensībās, ieskaitot Rišāru Viranku, Lorānu Rū un Filipu Gomonu, komandas vadītāju Manolo Saisu un visu TVM-Farm Frites komandu. Viranka komanda Polti par šo lēmumu iesniedza apelāciju UCI un UCI tūres organizatoriem, Amaury Sport Organisation (ASO), piespieda pielaist Viranku un Saisu sacensībām. Sākotnēji tika iekļauta arī Vini Caldirola komanda, bet pēc tam, kad tās līderis Serhijs Hončars tika pieķerts asins dopinga pārbaudē 1999. gada Tour de Suisse laikā, ASO atsauca Vini Caldirola no dalības, nomainot to ar Cantina Tollo-Alexia Alluminio komandu. Katra komanda varēja pieteikt deviņus braucējus. Sacensībās piedalījās šādas komandas: Kvalificējušās komandas Mapei-Quick Step Rabobank ONCE-Deutsche Bank Team Polti Saeco Macchine per Caffè-Cannondale Lotto-Mobistar Casino-Ag2r Prévoyance Mercatone Uno-Bianchi Kelme-Costa Blanca Cofidis Vitalicio Seguros Team Telekom Crédit Agricole Festina-Lotus Banesto Cantina Tollo-Alexia Alluminio Française des Jeux Ielūgtās komandas US Postal BigMat-Auber 93 Lampre-Daikin «Tour de France 1999 | Stage 10 | Results». www.procyclingstats.com. Arhivēts no oriģināla, laiks: 2019-05-31. Skatīts: 2019-02-13. «Richard Virenque banned from Tour de France». Cyclingnews.com. Future plc. 1999. gada 17. jūnijs. Skatīts: 2011. gada 21. augusts. «Virenque in the Tour». Cyclingnews. Future Publishing Limited. 1999. gada 30. jūnijs. Skatīts: 2011. gada 21. augusts. «Vini Caldirola now out of Tour». Cyclingnews.com. Future plc. 1999. gada 19. jūnijs. Skatīts: 2011. gada 21. augusts. «86ème Tour de France 1999» (French). Mémoire du cyclisme. Arhivēts no oriģināla, laiks: 2012-08-13. Skatīts: 2016. gada 26. septembris. Vikikrātuvē par šo tēmu ir pieejami multivides faili. Skatīt: 1999. gada Tour de France. «Oficiālā vietne». Arhivēts no oriģināla, laiks: 1999. gada 1. oktobrī. Skatīts: 2019. gada 13. februārī. Arhivēts 1999. gada 1. oktobrī, Wayback Machine vietnē. 1999. gada Tour de France Cyclingnews.com vietnē