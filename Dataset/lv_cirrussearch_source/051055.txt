Tatra KT4 ir tramvaju modelis, kuru no 1974. gada līdz 1997. gadam beigām ražoja Čehoslovākijas rūpnīcā ČKD. Pavisam tika saražoti aptuveni 1748 tramvaju vagons. Tramvajs Tatra KT4 tika ražots trijās modifikācijās: Tatra KT4SU, kas bija paredzēts Padomju Savienības tramvaju sistēmai, Tatra KT4YU, kas bija paredzēts Dienvidslāvijas tramvaju sistēmai un Tatra KT4D, kas bija paredzēts Austrumvācijas tramvaju sistēmai. Tatra KT4 sastāv no divām daļām, kuras savā starpā ir saistītas ar šarnīru. Tas ir vienvirziena ar četriem motoriem, tam ir standarta augstā grīda. Pasažieru iekļuvi tramvajā nodrošina 4 durvis (pa divām durvīm katrā daļā). Vadītāja kabīne no salona ir atdalīta ar starpsienu un durvīm. Pasažieru sēdvietas ir izvietotas šķērsām pēc 2 + 1 sistēmas, lielākā daļa no tām ir braukšanas virzienā. Tramvajam Tatra KT4 riteņus var uzstādīt standarta atstatumā — 1435 mm. Ir iespējams uzstādīt arī citus gabarītus un citādu atstatumu starp riteņiem. Garums (bez sakabes āķa): 18,1 m Platums: 2,2 m Augstums: 3,1 m Pašmasa: 20,3 t Pasažieru ietilpība: 100 cilvēki / 95 cilvēki Sēdvietas: 26 / 38 Stāvvietas: 83 / 105 Spriegums: 600 V (standarts ar normālu prioritāti) (+ riteņi, — kontaktstieņi) Dzinēja jauda: 4 x 40 kW Maksimālais ātrums: 65 km/h Pirmie divi tramvaji Tatra KT4 brauca 1974. gadā Potsdamā, vēlāk tos piegādāja vēl 11 citām VDR pilsētām. Tramvaji brauca gan kā viens vagons, gan kā vairāki kopā sakabināti vagoni (M+M). Kopsummā tika piegādāti aptuveni 1042 šādu tramvaju. 1976. gadā tramvajs Tatra KT4SU tika piegādāts Ļvivai Ukrainas PSR, vēlāk vēl 6 citām Padomju Savienības pilsētām. Kopsummā tika piegādāti aptuveni 415 šādu tramvaju. 1980. gadā arī Dienvidslāvijas pilsētas Zagreba un Belgrada izteica vēlmi iegādāties šādus tramvajus. Kopsummā tika piegādāti aptuveni 271 šādu tramvaju. Laikā no 1974. gada līdz 1997. gadam tika saražoti aptuveni 1748 tramvaji. Tatra T3 Tatra T6B5 Tramvaju satiksme Liepājā Jörg Zaumseil. «Tatra-Straßenbahnen vom Typ KT4». strassenbahnen-online.de. Skatīts: 2019-11-24. Informācija par Tatra KT4 tramvajiem