Robina Geila Raita (angļu: Robin Gayle Wright, dzimusi 1966. gada 8. aprīlī) ir ASV aktrise un režisore. Viņa ir saņēmusi Zelta globusa balvu, Satelīta balvu, kā arī astoņas reizes tikusi nominēta Emmy balvai. No 1996. līdz 2010. gadam viņa bija precējusies ar aktieri Šonu Pennu. Pirmā lielā loma Raitai bija NBC ziepju operā Santa Barbara (1984—1988). 1987. gadā piedalījusies romantiskajā komēdijā The Princess Bride (1987), kas bija viņas pirmā lielā kino loma. Vēlāk viņa ir attēlojusi galvenās lomas tādās filmās kā "Forests Gamps" (Forrest Gump, 1994), romantiskajā drāmā "Vēstījums pudelē" (Message in a Bottle,1999), supervaroņu filmā "Neievainojamais" (Unbreakable, 2000), vēsturiskajā drāmā The Conspirator (2010), biogrāfiskajā sporta drāmā "Naudas spēle" (Moneyball, 2011), trillerī "Meitene ar pūķa tetovējumu" (The Girl with the Dragon Tattoo, 2011), biogrāfiskajā drāmā "Everests" (Everest, 2015), supervaroņu filmā "Brīnumsieviete" (Wonder Woman, 2017) un zinātniskās fantastikas filmā "Pa asmeni skrejošais 2049" (Blade Runner 2049, 2017). Piedalījusies Netflix seriālā "Kāršu nams" (2013—2018), par ko viņa 2013. gada ieguva Zelta globusa balvu. Tikusi arī sešas reizes nominēta Emmy balvai, kā labākā aktrise galvenajā lomā, kā arī 2016. un 2017. gadā kā seriāla producente. Vikikrātuvē par šo tēmu ir pieejami multivides faili. Skatīt: Robina Raita. IMDb profils (angliski) AllMovie profils (angliski) Box Office Mojo profils (angliski)