Sāra Braitmena (angļu: Sarah Brightman; dzimusi 1960. gada 14. augustā) ir angļu operetiskās popmūzikas dziedātāja — liriskais soprāns, dziesmu autore, aktrise un dejotāja. Pazīstama ar savu duetu kopā ar Andrea Bočelli — Time To Say Goodbye. Dziedājusi mūziklā Operas spoks un Endrū Loida Vēbera Rekviēmā, kurus Vēbers, tolaik būdams Braitmenas vīrs, sarakstījis viņai par godu. Divreiz dziedājusi Olimpiskajās spēlēs — Barselonā un Pekinā. Braitmena ir pasaulē pārdotākais soprāns — pārdevusi vairāk kā 30 miljonus ierakstu, viņa regulāri uzstājas pārpildītos stadionos. ASV Ierakstu industrijas asociācija atzinusi Sāru Braitmenu par visu laiku veiksmīgāko akadēmiskās mūzikas izpildītāju. Lai īstenotu savu bērnības sapni par lidojumu kosmosā, Sāra Braitmena iegādājās vietu Krievijas kosmosa kuģī. Par to tika paziņots 2012. gada 10. oktobrī. Desmit dienu lidojumu bija paredzēts veikt kosmosa kuģī Sojuz TMA-18M 2015. gada septembrī, dodoties uz Starptautisko kosmosa staciju. 2015. gada pavasarī viņa sāka kosmonautu apmācības kursu Krievijā. 13. maijā Braitmena paziņoja, ka ģimenes apstākļu dēļ atliek lidojumu kosmosā. «Februārī Rīgā uzstāsies Sāra Braitmena». Jason Ankeny. «Sarah Brightman - Biography». billboard.com. Arhivēts no oriģināla, laiks: 2013. gada 18. maijā. Skatīts: 2014. gada 16. februārī. Julia Llewellyn Smith. «Sarah Brightman: Soprano in space», 2013-04-08. «Lielbritānijas dziedātāja Sāra Braitmena kļūs par Krievijas kosmosa tūristi». Oficiālā mājaslapa IMDb profils (angliski)