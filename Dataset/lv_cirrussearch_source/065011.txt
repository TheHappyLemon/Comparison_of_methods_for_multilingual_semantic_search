Cigoriņi (latīņu: Cichorium) ir kurvjziežu dzimtas augu ģints. Tās dabiskais izplatības areāls ir Makaronēzijā, no Āfrikas tropu reģiona ziemeļiem-ziemeļaustrumiem līdz Arābijas pussalai, Eiropā un līdz Vidusāzijai un Himalaju rietumiem. Ģints ietver divas kultivētas sugas, ko tautā parasti sauc par cigoriņiem vai endīvijām, kā arī vairākas savvaļas sugas. Cigoriņi ir viengadīgi vai daudzgadīgi lakstaugi ar veselām līdz šķeltām lapām. Ziedkopas ir gandrīz nosēdušās zaru makstīs. Ziedi ir zili vai violeti, retāk rozā vai balti. Īstā endīvija (Cichorium endivia) tiek audzēta to ēdamo lapu dēļ. Parastais cigoriņš (Cichorium intybus) tiek audzēts sakņu dēļ, kuras izmanto kā kafijas aizstājēju, līdzīgi kā pieneņu kafiju. Cigoriņus uzturā izmanto arī dažu zvīņspārņu kāpuri, tostarp Xestia c-nigrum, Agrotis segetum, un Diasemia reticularis. Ģintī ir akceptētas šādas sugas: Cichorium bottae Deflers Cichorium calvum Sch.Bip. Cichorium endivia L. Cichorium glandulosum Boiss. & A.Huet Cichorium intybus L. — Parastais cigoriņš Cichorium pumilum Jacq. Cichorium spinosum L. «Cichorium L. | Plants of the World Online | Kew Science». Plants of the World Online (angļu). Skatīts: 2023-01-08. «BG Flora.eu». bgflora.eu. Skatīts: 2023-01-08. Robinson, Gaden S.; Ackery, Phillip R.; Kitching, Ian J.; Beccaloni, George W.; Hernández, Luis M. (2010), «CATERPILLAR HOSTPLANTS DATABASE - The natural History Museum». www.nhm.ac.uk. Skatīts: 2023-01-08.