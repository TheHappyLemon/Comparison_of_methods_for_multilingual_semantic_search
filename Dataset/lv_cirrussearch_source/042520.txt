Zalina Petrivskaja (rumāņu: Zalina Petrivskaia), pirmslaulību uzvārds Margijeva; dzimusi 1988. gada 5. februārī) ir Moldovas vieglatlēte, vesera metēja, starptautiskās klases sporta meistare. Zalina Petrivskaja dzimusi 1988. gada 5. februārī, Ziemeļosetijas pilsētā Vladikaukāzā. Viņas tēvs Soslans ir osetīns, māte Aleksandra moldāviete. Ģimene dzīvo Moldovā, uz mātes dzimteni ģimene pārcēlās 1990. gadu sākumā, kad Ziemeļosetijā dzīve sarežģījās. Zalinai ir māsa Marina un brālis Sergejs, abi ir sportisti, vesera metēji. Ar sportu Zalina nodarbojas kopš 2000. gada. Par viņas treneri kļuva tēvs, kurš pats bija labs sportists, vesera metējs. Zalina ir Moldovas eksrekordiste, 2009. gada Eiropas U23 čempionāta uzvarētāja, triju olimpisko spēļu un vairāku pasaules čempionātu dalībniece. 2013. gadā Zalinas Margijevas dopinga analīzē, kas ņemta 2009. gadā, tika atklātas aizliegtas vielas — dehidrohlormetiltestosterons un stanozolols. Sportiste tika diskvalificēta uz diviem gadiem, un viņas rezultāts 2012. gadā Londonas olimpiādē anulēts. Zalina ir beigusi Kišiņevas Valsts fiziskās kultūras un sporta universitāti. 2011. un 2016. gadā Moldovas Jaunatnes un sporta lietu ministrija nominēja Zalinu par gada sportisti. 2012. gadā Nacionālā olimpiskā komiteja piešķīra viņai titulu "Moldovas Republikas gada skaistāka sportiste". Apzīmējumi: q — rezultāts kvalifikācijas sacensībās,DNC — diskvalifikācija. 1992. gadā teritoriālu strīdu dēļ starp osetīniem un ingušiem uzliesmoja bruņots konflikts. «Маргиева Залина» (krievu). Moldovenii.md. Skatīts: 2018-04-23. IAAF list of athletes sanctioned for doping. (angliski) «ЛЕНТА НОВОСТЕЙ» (krievu). ВКурсе.MD. Skatīts: 2018-04-23.[novecojusi saite] Olympedia profils (angliski) IAAF profils (angliski) Trach and Field vieglatlētes profils (angliski) «В семье МАРГИЕВЫХ – сразу три олимпийца. Плюс тренер-отец» (krievu). osetiasportivnaya.ru. 2012-06-25. Arhivēts no oriģināla, laiks: 2017-08-08. Skatīts: 2018-04-22. «Интервью с Залиной и Мариной Маргиевыми» (krievu). Клуб бега «Виктория». Arhivēts no oriģināla, laiks: 2019-03-25. Skatīts: 2018-04-22. «АЛИНА МАРГИЕВА: В СЕМЬЕ МЕТАТЕЛЕЙ Я НЕ МОГЛА СТАТЬ БАЛЕРИНОЙ» (krievu). NOAR.ru. Skatīts: 2018-04-23.