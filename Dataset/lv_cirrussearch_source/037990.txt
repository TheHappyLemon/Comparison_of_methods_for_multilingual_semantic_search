Pedru Paulu Dinišs (portugāļu: Pedro Paulo Diniz; dzimis 1970. gada 22. maijā, Sanpaulu, Brazīlijā) ir bijušais Brazīlijas sacīkšu pilots, pazīstams kā Formula 1 ekspilots. 16 gadu vecumā (1987. gadā) brazīlietis sāka piedalīties kartingu sacīkstēs. 1989. gadā viņš piedalījās Brazīlijas Formula Ford, bet gadu vēlāk — Dienvidamerikas F3. 1991. un 1992. gadu viņš pavadīja Lielbritānijas F3 sacīkstēs, bet nākamos divus gadus viņš piedalījās Formula 3000 čempionātā, kurā 17 aizvadīto sacīkšu laikā viņš tikai reizi spēja izcīnīt punktus. Tas notika 1994. gadā, Eštorilas trasē. Viņš tika Formula 1 sacīkstēs pateicoties viņa tēva sakariem ar Parmalat, kas sponsorēja visas komandas, kurās kādreiz startēja Dinišs. 1996. gada sezonu Pedru pavadīja Ligier komandā. Argentīnas Grand Prix laikā, pitstopā Diniša formula aizdegās, kā rezultātā britu tabloīds "The Sun" publicēja rakstu ar nosaukumu "Dinišs krāsnī". 1997. gadā kopā ar čempionu Hillu brazīlietis brauca Arrows. Komandā viņš palika arī 1998. gadā, bet 1999. gadā devās uz Šveices komandu "Sauber". Savu pēdējo sezonu Dinišs aizvadīja 2000. gadā, joprojām Sauber sastāvā. Viņš nolēma beigt karjeru un nopirkt daļu no Prost komandas, taču tā gada beigās bankrotēja. «Forti - gatavojieties spriedzei (angliski)». GrandPrix.com. 06.02.1995. «Dinišu ģimene pērk Prost daļas (angliski)». GrandPrix.com. 30.11.2000.