Kloē Ševaljē (franču: Chloé Chevalier; dzimusi 1995. gada 2. novembrī) ir franču biatloniste, Eiropas čempionāta medaļniece un Pasaules kausa dalībniece. Viņas vecākā māsa Anaisa Ševaljē arī ir biatloniste. Ar biatlonu sāka nodarboties 2010. gadā. Piedalījusies 2012. gada ziemas jaunatnes olimpiskajās spēlēs, kur izcīnīja bronzas medaļu jauktajā stafetē. IBU kausā debitēja 2013.—2014. gada sezonā. 2015. gada Eiropas čempionātā Otepē izcīnīja savu pirmo medaļu pieaugušo konkurencē, iegūstot bronzu stafetē. 2015. gada Pasaules čempionātā junioriem Raubičos izcīnīja bronzas medaļu sprintā un zeltu stafetē. Pasaules kausa sacensībās debitēja 2015. gada 18. decembrī Pokļukā, ieņemot 69. vietu sprintā. Pirmos punktus PK ieskaitē guva 2018. gada 11. janvārī Rūpoldingā 15 km individuālajā distancē (20. vieta). 2018. gada Eiropas čempionātā izcīnīja trīs medaļas — zeltu 15 km individuālajā distancē un iedzīšanā, kā arī sudraba godalgu sprintā. 2020. gada 7. martā Nove Mesto Morāvijā pirmo reizi kāpa uz goda pjedestāla PK posmos, izcīnot otro vietu stafetes komandas sastāvā. Piedalījās 2021. gada Pasaules čempionātā Pokļukā, startēja tikai stafetē, ieņemot 8. vietu. «A Day in the Life of… Chloe Chevalier». biathlonworld.com (angļu). 2018. gada 20. jūlijs. Skatīts: 2021. gada 18. janvārī. «JOJ 2012 : Du bronze pour les biathlètes Français» (franču). ski-nordique.net. 2012. gada 19. janvāris. Skatīts: 2021. gada 18. janvārī. Vikikrātuvē par šo tēmu ir pieejami multivides faili. Skatīt: Kloē Ševaljē. Olympedia profils (angliski) The Sport.org profils (angliski) IBU profils (angliski) biathlon.com.ua profils (ukrainiski)