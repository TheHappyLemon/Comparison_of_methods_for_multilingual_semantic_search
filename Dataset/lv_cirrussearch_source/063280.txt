Vanjē sala (franču: Île Vanier) ir neapdzīvota sala Kanādas ziemeļos Karalienes Elizabetes salu arhipelāgā. Atrodas Kanādas Arktiskā arhipelāga Karalienes Elizabetes salu Perija salu grupā. Baiama Mārtina šaurums rietumos salu atdala no Melvila salas, Arnota šaurums ziemeļos — no Kemerona salas, Erskina līcis austrumos — no Batērsta salas, bet Pīrsa šaurums dienvidos atdala no Mesija salas. Sala izstiepta rietumu—austrumu virzienā, krasti mēreni izroboti. Reljefā dominē paugurains līdzenums, gar ziemeļu krastu stiepjas Ādama grēda ar salas augstāko punktu 253 m vjl. Salas teritorijā valda arktiskais tuksnesis. Visa sala ietilpst Kausuitukas nacionālā parka teritorijā. Pirmais no eiropiešiem salu 1851. gadā atklāja Roberts Oldričs, bet tā ilgi tika uzskatīta par daļu no Batērsta salas sauszemes masīva. Tagadējais nosaukums piešķirts 1962. gadā par godu Kanādas ģenerālgubernatoram (1957—1967) Žoržam Vanjē (Georges-Philias Vanier). Neliela saliņa Pīrsa šaurumā dienvidos no Vanjē salas nosaukta par godu Vanjē dzīvesbiedrei par Polīnas salu. The Atlas of Canada. Sea Islands Canadian Geographical Names Database (CGNDB). Ile Vanier Parks Canada. Qausuittuq National Park Naming Canada: Stories about Canadian Place Names International Map of the World 1:1,000,000 Belcher Channel NT-12/13/14/15/16