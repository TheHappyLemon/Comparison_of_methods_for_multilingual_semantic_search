Meditācija (no latīņu: meditatio — 'domāt, apcerēt') ir prakse, kurā praktizējošais indivīds paša spēkiem mēģina ierosināt prāta un apziņas stāvokļa izmaiņas, lai veicinātu garīgu labumu. Tā aptver dažādas garīgas disciplīnas un ir saistīta ar kādu reliģisku tradīciju vai mūsdienu terapiju. Stoicisma filozofs Marks Aurēlijs nosauca savu galveno darbu "Meditācijas" (latīņu: Meditaciones). Hinduistu un budistu rakstos sanskrita djānu (angļu: dyana) tulko kā meditācija. Hinduismā meditācija ir saistīta ar vairākām jogas formām. Budismā meditācija ir nodarbība, kas veicina skaidru redzējumu par būtību. Kristīgā meditācija ir saistīta ar mistiķu kontemplācijām un lūgšanām un mūku "dievišķo lasīšanu" (latīņu: lectio divina). 19. gs. teozofi ar terminu "meditācija" apcerēja Austrumu kultūrvēsturiskus rakstus un savus garīgos vingrinājumus. Sūfismā mistiķu dievbijīgās lūgšanas un fiziskus vingrinājumus apzīmē par meditācijām. Ar meditācijas palīdzību notiekošo varam ieraudzīt tādu, kāds tas patiešām ir. Teravādas budistu Vipassanas meditācijas rezultāti ir prāta miers, skaidrs redzējums, pašsajūtas un veselības uzlabošana, spēku atgūšana un atklāšana. Dzenbudismā sēdēšanas meditācija (dzadzens) parasti notiek pa pusstundai un tiek izmantota klasiskā meditācijas poza: kājas sakrustotas, rokas saliktas Mahāmudrā un prāts seko elpošanai. Latvijā ar kontemplatīvo meditāciju biedrība "Elijas nams" sola palīdzēt visiem, kas vēlas sevi garīgi pilnveidot, atjaunot garīgos spēkus, atrisināt garīgu satricinājumu vai "izdegšanas" radītās problēmas. Biedrības mērķis ir "aktualizēt kristīgās mistikas tradīciju". Rietumu medicīnā meditatīvas terapijas novērš stresu un sāpes. Ievads kristīgā meditācijā, Juris Rubenis Kas ir meditācija un Kā meditēt, Joga.lv The Rosary: A Path to Prayer, Liz Kelly, ISBN 0-8294-2024-X (angliski) [1] Arhivēts 2012. gada 7. aprīlī, Wayback Machine vietnē. Kas ir meditācija? (latviski) [2] Elijas nams par kontemplatīvo meditāciju (latviski) [3] Arhivēts 2012. gada 14. aprīlī, Wayback Machine vietnē. Stress (angliski)