Smbats Lputjans (armēņu: Սմբատ Լպուտյան; dzimis 1958. gada 14. februārī Erevānā) ir Armēnijas starptautiskais lielmeistars šahā (1984). Pirmo lielāko panākumu šahā guvis 1980. gadā, kad iekļuvis Viļņā notiekošā PSRS šaha čempionāta finālā. Daudzu starptautisko šaha turnīru uzvarētājs, tajā skaitā Berlīnē (1982), Atēnās (1983), Irkutskā (1983, 1986), Sarajevā (1985), Hastingsa (Anglija, 1987), Dortmundē (1988), Erevānā (1988, 1996, 2000), Aleksandra Kotova memoriālā Užhorodā (1988), Rimavska Sobotā (1991), Ņujorkā (1998). 1984. gadā Kijevā uzvarējis PSRS komandu kausā šahā CSKA komandas sastāvā. 1991. gadā PSRS komandu šaha čempionātā izcīnījis 2. vietu Armēnijas izlases sastāvā. Četras reizes uzvarējis Eiropas klubu šaha kausa izcīņā: Maskavas CSKA komandas sastāvā (1986, 1988), Sarajevas ŠK Bosna Sarajevo komandas sastāvā (1994), Erevānas Yerevan komandas sastāvā (1995). Par panākumiem turnīros FIDE 1982. gadā Lputjanam piešķīrusi starptautiskā meistara (IM), bet 1984. gadā - starptautiskā lielmeistara (GM) nosaukumu. Kopš 2004. gada ir arī FIDE vecākais treneris. Trīs reizes piedalījies Pasaules šaha čempionātos pēc izslēgšanas sistēmas, kuros 2000. gadā Ņūdeli izstājies pēc zaudējuma 3. kārtā Višvanatanam Anandam, 2001. gadā Maskavā izstājies pēc zaudējuma 2. kārtā Lūkam van Veli, 2004. gadā Tripolē izstājies pēc zaudējuma 2. kārtā Šehrijaram Memmedjarovam. Sekmīgi pārstāvējis Armēnijas komandu lielākajos komandu šaha turnīros: Pasaules šaha olimpiādēs piedalījies 8 reizes (1992-2006). Komandu vērtējumā izcīnījis zelta (2006) un 3 bronzas (1992, 2002, 2004) medaļas. Individuālajā vērtējumā izcīnījis 2 sudraba (1992, 1998) un bronzas (1992) medaļas; Eiropas komandu šaha čempionātos piedalījies 5 reizes (1992-1999, 2005-2007). Komandu vērtējumā izcīnījis zelta (1999), sudraba (2007) un bronzas (1997) medaļas; Pasaules komandu šaha čempionātos piedalījies 4 reizes (1993-2005). Komandu vērtējumā izcīnījis 3 bronzas (1997, 2001, 2005) medaļas. Individuālajā vērtējumā izcīnījis zelta (1997) un bronzas (2001) medaļas. 48 Championship of USSR Vilnius 25.12.1980-21.1.1981 International Tournament Erevan 7-25.5.1988 Memorial A.Kotov Uzhgorod September 1988 OlimpBase :: 13th Soviet Team Chess Cup, Kyiv 1984, Soviet Army OlimpBase :: 19th Soviet Team Chess Championship, Azov 1991, Armenian SSR OlimpBase :: 5th European Chess Club Cup, 1985/1986, CSKA Moscow OlimpBase :: 6th European Chess Club Cup, 1987/1988, CSKA Moscow OlimpBase :: 10th European Chess Club Cup, 1994, ŠK Bosna Sarajevo OlimpBase :: 11th European Chess Club Cup, 1995, Yerevan 2000 FIDE Knockout Matches 2001-02 FIDE Knockout Matches «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2016. gada 18. oktobrī. OlimpBase :: Men's Chess Olympiads :: Smbat Lputian OlimpBase :: European Men's Team Chess Championship :: Smbat Lputian OlimpBase :: World Men's Team Chess Championship :: Smbat Lputian Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)