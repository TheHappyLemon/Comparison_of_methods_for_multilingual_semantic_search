Tkvarčeli (abhāzu: Тҟәарчал, gruzīnu: ტყვარჩელი) ir pilsēta pašpasludinātajā Abhāzijas Republikā, de iure Gruzijas Abhāzijas Autonomajā Republikā. Izvietojusies Abhāzijas austrumu daļā Kodori grēdas pakājē. Pilsēta radusies 1938. gadā kā ogļraču ciemats Akarmara (აკარმარა) pie bagātīgām akmeņogļu iegulām. 1942. gadā Akarmaru administratīvi apvienoja ar apkārtējiem ciemiem, izveidojot Tkvarčeli pilsētu. Lielāko daļu pilsētas sākotnēji uzbūvēja vācu karagūstekņi (tajā skaitā arhitekti un inženieri) 1943.—1944. gados, tādēļ pilsētā lielā mērā ir Kaukāzam neraksturīga arhitektūra. Gruzīnu—abhāzu konfliktā 1992.—1993. gadā pilsēta stipri cieta; to aplenca gruzīnu karaspēks un pilsētā iestājās smaga humanitārā krīze. No vairāk kā 20 tūkstošiem iedzīvotāju pilsētā mūsdienās dzīvo ap 5 tūkstoši. 2000. gados ogļu ieguve atjaunota. Vietējās nozīmes balneoloģiskais kūrorts. https://www.ugsra.org/ofitsialnaya-statistika.php?ELEMENT_ID=402. «Tkvarčeli». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 705. lpp. Vikikrātuvē par šo tēmu ir pieejami multivides faili. Skatīt: Tkvarčeli.