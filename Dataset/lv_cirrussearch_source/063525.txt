Žans Kraņecs (slovēņu: Žan Kranjec; dzimis 1992. gada 15. novembrī Ļubļanā) ir Slovēnijas kalnu slēpotājs, 2022. gada ziemas olimpisko spēļu sudraba medaļas ieguvējs milzu slalomā. Pasaules kausa sacensībās debitēja 2011. gada martā 18 gadu vecumā. 2012. gada Pasaules čempionātā junioriem izcīnīja divas bronzas medaļas (milzu slalomā un kombinācijā), kā arī Slovēnijas izlases sastāvā uzvarēja komandu sacensībās. 2013. gada Pasaules junioru čempionātā ieguva vēl vienu bronzu milzu slalomā. 2013. gadā debitēja Pasaules čempionātā, startēja tikai milzu slaloma disciplīnā, kurā ieņēma 22. vietu. Piedalījās 2014. gada ziemas olimpiskajās spēlēs Sočos, milzu slalomā ieņēma 23. vietu, startēja arī slalomā, bet nefinišēja. 2017. gada 17. decembrī pirmo reizi kāpa uz goda pjedestāla Pasaules kausa posmā Altabadijā, Itālijā, ieņemot trešo vietu milzu slalomā. 2018. gada olimpiskās spēles Phjončhanā milzu slalomā ieņēma ceturto vietu. 2018. gada decembrī Zālbahā, Austrijā, izcīnīja pirmo uzvaru Pasaules kausa posmā. Viņš kļuva par pirmo Slovēnijas kalnu slēpotāju vēsturē, kurš uzvarējis milzu slaloma disciplīnā Pasaules kausa sacensībās vīriešiem. 2020. gada janvārī Adelbodenē guva savu otro uzvaru Pasaules kausā. 2022. gada ziemas olimpiskajās spēlēs Pekinā ieguva sudraba godalgu milzu slalomā, piekāpjoties tikai šveiciešu kalnu slēpotājam Marko Odermatam. «Hirscher dominates the giant slalom in Alta Badia». fis-ski.com. 2017. gada 17. decembris. Skatīts: 2022. gada 11. septembrī. «Zan Kranjec writes history for Slovenia». fis-ski.com. 2018. gada 19. decembris. Skatīts: 2022. gada 11. septembrī. «Kranjec claims Adelboden GS and red bib». fis-ski.com. 2020. gada 11. janvāris. Skatīts: 2022. gada 11. septembrī. Vikikrātuvē par šo tēmu ir pieejami multivides faili. Skatīt: Žans Kraņecs. Oficiālā tīmekļa vietne Olympedia profils (angliski) FIS profils (kalnu slēpošana) (angliski)