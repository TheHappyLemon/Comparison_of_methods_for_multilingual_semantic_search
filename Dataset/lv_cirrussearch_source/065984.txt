Daniels Darda (nīderlandiešu: Daniel Dardha; dzimis 2005. gada 1. oktobrī) ir Beļģijas starptautiskais lielmeistars šahā (2021). Daniels Darda ir albāņu izcelsmes Beļģijas šahists. Viņa tēvs Arbens Darda (dzimis 1972. gadā) ir FIDE meistars, šaha turnīros piedalās arī vectēvs Bardjuls Darda (dzimis 1937. gadā). Šahā trenējies pie sava tēva un lielmeistara Ivana Sokolova. Trīs reizes uzvarējis Beļģijas šaha čempionātos (2019, 2021, 2022; kļuvis par jaunāko čempionu Beļģijas šaha vēsturē — 13 gadi un 10 mēneši). Pārstāvējis Beļģijas komandu lielākajos komandu šaha turnīros: Pasaules šaha olimpiādēs piedalījies 2 reizes (2018, 2022), Eiropas komandu šaha čempionātos piedalījies 2 reizes (2019, 2021). Piedalījies Eiropas šaha klubu kausa izcīņā Beļģijas komandas Schachfreunde Wirtzfeld (2021, 2022). 2019. gadā uzvarējis Beļģijas šaha komandu čempionātā šaha kluba Cercle d’Échecs Fontainois sastāvā. Piedalījies Bosnijas un Hercegovinas, Vācijas, Izraēlas, Itālijas, Nīderlandes, Portugāles komandu šaha čempionātos. 2022. gadā piedalījies Pasaules ātrā šaha un šaha ātrspēles čempionātos. 2023. gada martā Vrņačka Baņā izcīnījis bronzas medaļu Eiropas individuālajā šaha čempionātā. 2023. gada novembrī Daglasā ierindojies 87. vietā "FIDE Grand Swiss" turnīrā. Par panākumiem turnīros FIDE 2019. gadā viņam piešķīrusi starptautiskā meistara (IM), bet 2021. gadā — starptautiskā lielmeistara (GM) nosaukumu. 15 gadu vecumā kļuvis par jaunāko Beļģijas šaha lielmeistaru. Fabrice Wantiez. Daniel Dardha, a Belgian champion at 13! // chessbase.com Dardha, Arben Dardha, Bardhyl OlimpBase :: 43rd Chess Olympiad, Batumi 2018, Belgium OlimpBase :: 44th Chess Olympiad, Chennai 2022, Belgium Chess-Results Server Chess-results.com — 22nd European Team Chess Championship 2019 Chess-Results Server Chess-results.com — 23rd European Team Chess Championship 2021 — Open European Individual Chess Championship 2023 2023 FIDE Grand Swiss Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)