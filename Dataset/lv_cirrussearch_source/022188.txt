Vasiļs Ivančuks (ukraiņu: Василь Михайлович Іванчук; dzimis 1969. gada 18. martā, Kopičincos) ir Ukrainas starptautiskais lielmeistars šahā (1988). Šahu iemācījies spēlēt 10 gadu vecumā. 1985. gadā izcīnījis 2. vietu PSRS junioru šaha čempionātā Jūrmalā. Tajā pašā gadā dalījis 2.-4. vietu Ukrainas šaha čempionātā. 1986. gadā uzvarējis PSRS jauno meistaru šaha čempionātā Tallinā. Beidzis Ļvivas Valsts fiziskās kultūras institūtu. Kopš 1980. gadu beigām ar panākumiem piedalās starptautiskajos šaha turnīros. Prestižā Linaresas (Spānija) starptautiskā šaha turnīra trīskārtējs uzvarētājs (1989, 1991, 1995). Piedalījies Pasaules šaha čempiona nosaukuma izcīņas ciklos. 1990. gadā kopā ar Borisu Gelfandu uzvarējis starpzonu turnīrā Manilā. Tomēr 1992. gadā pretendentu mačos zaudējis Arturam Jusupovam ar 4½:5½. Vislielāko panākumu guvis Pasaules čempionātā pēc izslēgšanas sistēmas, kas 2001.-2002. gadā notika Maskavā, kur ticis līdz finālam, kurā cietis sāpīgu zaudējumu pret savu tautieti Ruslanu Ponomarjovu ar 2½:4½. 2004. gadā uzvarējis Eiropas individuālajā šaha čempionātā. 2007. gadā Maskavā uzvarējis Pasaules šaha ātrspēles čempionātā. 2011. gadā kļuvis par vienu no Pasaules kausa izcīņas uzvarētāju. 2013. gada februārī Jūrmalā ierindojies 3. vietā Vladimira Petrova memoriālā. 2013. gadā Londonas pretendentu turnīrā cīnījies neveiksmīgi, paliekot priekšpēdējā vietā, tomēr uzvara pēdējā kārtā pret Vladimiru Kramņiku liegusi pēdējam kļūt par turnīra uzvarētāju. PSRS un Ukrainas izlašu sastāvā sekmīgi spēlējis komandu šaha sacensībās. Pasaules šaha olimpiādēs piedalījies 14 reizes (1988-2014) un komandas sastāvā izcīnījis 4 zelta (1988, 1990, 2004, 2010), sudraba medaļu (1996) un 3 bronzas medaļas (1998, 2000, 2012), kā arī individuālo zelta (2010), sudraba (1996) un 3 bronzas medaļas (1990, 1996, 2004). Eiropas komandu šaha čempionātos piedalījies 9 reizes (1992, 1999-2001, 2005-2007, 2011, 2015-2019) un komandas sastāvā izcīnījis 2 sudraba (1992, 2019) medaļas. Pasaules komandu šaha čempionātā piedalījies 8 reizes (1989-2005, 2011-2015) un komandas sastāvā izcīnījis 2 zelta (1989, 2001), 2 sudraba medaļas (1993, 2015) un 2 bronzas medaļas (2011, 2013), kā arī individuālās 3 zelta (1989, 1993, 1997), sudraba (2001) un bronzas medaļu (2013). Eiropas klubu komandu šaha čempionātos trīs reizes bijis dažādu uzvarētāju komandu sastāvos (2002, 2005, 2006). 2014. gada marta beigās Rīgā piedalījies Latvijas dzelzceļa organizētajā starptautiskajā ātrā šaha turnīrā "Latvian Railway Open", kurā spēcīgā lielmeistaru konkurencē pārliecinoši uzvarējis, iegūstot 13 punktus no 14 iespējamajiem. 2015. gada marta sākumā Jūrmalā piedalījies starptautiskajā ātrā šaha turnīrā "Vladimira Petrova memoriāls", kur spēcīgā lielmeistaru konkurencē pārliecinoši uzvarējis, iegūstot 9 punktus no 11 iespējamajiem. 2016. gada decembrī Dohā uzvarējis Pasaules čempionātā ātrajā šahā. 2017. gadā Tbilisi iekļuvis Pasaules kausa šahā ceturtdaļfinālā, kurā piekāpies nākamajam turnīra uzvarētājam Levonam Aronjanam. 2023. gada novembrī Daglasā ierindojies 108. vietā "FIDE Grand Swiss" turnīrā. No 1993. līdz 2000. gadam bijis precējies ar Krievijas lielmeistari Alisu Gaļļamovu. Par panākumiem šahā apbalvots ar vairākiem Ukrainas valsts apbalvojumiem: Jaroslava Gudrā ordeni (IV pakāpe - 2011, V pakāpe - 2009), ordeni «Par nopelniem» (II pakāpe - 2002, I pakāpe - 2004). 34 Championship of USSR juniors - Yurmala January 1985 «Championship of Ukraine - Uzhgorod June 1985». Arhivēts no oriģināla, laiks: 2016. gada 5. martā. Skatīts: 2014. gada 10. janvārī. «Championship of USSR(Young Masters) - Tallinn January-February 1986». Arhivēts no oriģināla, laiks: 2017. gada 2. aprīlī. Skatīts: 2014. gada 10. janvārī. 1990 Manila Interzonal Tournament 1991-93 Candidates Matches 2001-02 FIDE Knockout Matches Ivanchuk wins World Blitz Championship, Moscow 2007 World Chess Championship 2011 World Cup «Vladimir Petrov memorial 2013». Arhivēts no oriģināla, laiks: 2016. gada 16. aprīlī. Skatīts: 2014. gada 10. janvārī. World Chess Championship 2013 Candidates Event «Latvian Railway Open». Arhivēts no oriģināla, laiks: 2014. gada 21. augustā. Skatīts: 2014. gada 31. martā. V.Petrova piemiņas turnīrā ātrajā šahā uzvar reitinga līderis Ivančuks «World Rapid and Blitz Chess Championships 2016 | The Week in Chess». Arhivēts no oriģināla, laiks: 2016. gada 27. decembrī. Skatīts: 2017. gada 5. janvārī. 2017 World Cup 2023 FIDE Grand Swiss Vasiļs Ivančuks šahista profils vietnē fide.com Vasiļs Ivančuks šahista profils vietnē chessgames.com Vasiļs Ivančuks. Atjaunināts: 2014. gada 10. janvārī šahista profils vietnē 365chess.com Vasiļs Ivančuks[novecojusi saite] šahista profils vietnē chesstempo.com Vasiļs Ivančuks šahista profils vietnē olimpbase.org (Pasaules šaha olimpiādes) Vasiļs Ivančuks šahista profils vietnē olimpbase.org (Eiropas komandu šaha čempionāti) Vasiļs Ivančuks šahista profils vietnē olimpbase.org (Pasaules komandu šaha čempionāti) Vasiļs Ivančuks šahista profils vietnē olimpbase.org (Eiropas klubu komandu šaha čempionāti) Vasiļs Ivančuks šahista profils vietnē olimpbase.org (PSRS komandu čempionāti)