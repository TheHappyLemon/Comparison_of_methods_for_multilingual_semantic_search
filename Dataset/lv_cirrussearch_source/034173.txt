Kārlis Karlss (vācu: Carl Carls; 1880. gada 16. septembris Farela — 1958. gada 11. septembris Brēmene) bija Vācijas starptautiskais meistars šahā (1951). Piedzimis Lejassaksijas pilsētā Farelā. Šahu iemācījies spēlēt trīspadsmit gadu vecumā. Savu šaha spēles stilu izveidojis Zīgberta Tarraša pozicionālo uzskatu ietekmē. 1898. gadā Ķelnē uzvarējis Vācijas šaha savienības turnīrā. 1911. gadā ieguvis Vācijas nacionālā šaha meistara nosaukumu. 1922. gadā bijis otrais Vācijas 20. šaha čempionātā. 1928. gadā Hāgā Pasaules amatieru šaha meistarsacīkstēs ieņēmis 7. vietu (uzvarēja Makss Eive). 1934. gadā Āhenē uzvarējis Vācijas 27. šaha čempionātā. Pārstāvējis Vācijas komandu lielākajos komandu šaha turnīros: Pasaules šaha olimpiādēs piedalījies 2 reizes (1927, 1930). Komandu vērtējumā izcīnījis bronzas (1930) medaļu; neoficiālajā Pasaules šaha olimpiādē piedalījies 1936. gadā un komandu vērtējumā izcīnījis bronzas medaļu. Par vēsturiskajiem panākumiem turnīros FIDE 1951. gadā Karlsam piešķīrusi starptautiskā meistara (IM) nosaukumu. Dzīvojis Brēmenē un pēc profesijas bijis bankas darbinieks, kādēļ nav varējis visu savu laiku veltīt šaham. Lai izvairītos no pārsteigumiem atklātnēs ar baltajiem vienmēr izvēlējies angļu atklātni (1. c4), daži kuras varianti par godu Karlsam vēlāk tika nosaukti viņa pilsētas Brēmenes vārdā: 1. c4 e5 2. Zc3 Zf6 3. g3 c6 un 1. c4 e5 2. Zc3 Zf6 3. g3 g6. 20. Deutsche Schacheinzelmeisterschaft 1922 in Bad Oeynhausen OlimpBase :: 2nd Chess Olympiad The Hague 1928: Amateur World Championship 27. Deutsche Schacheinzelmeisterschaft 1934 in Aachen «OlimpBase :: Men's Chess Olympiads :: Carl Carls». Arhivēts no oriģināla, laiks: 2017. gada 11. septembrī. Skatīts: 2016. gada 13. jūnijā. OlimpBase :: unofficial Chess Olympiads :: Carl Carls Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)