Benjamins Netanjahu (ivritā: בִּנְיָמִין "בִּיבִּי" נְתַנְיָהוּ, Benjamin "Bibi" Netanyahu; dzimis 1949. gada 21. oktobrī) ir Izraēlas premjerministrs, pārstāv Likud partiju. Tāpat ir pašreizējais Likud priekšsēdētājs. B. Netanjahu ir pirmais un pašlaik vienīgais valsts premjerministrs, kas dzimis Izraēlā. 1967. gadā pievienojās Izraēlas aizsardzības spēkiem. Laikā no 1984. līdz 1988. gadam bija Izraēlas pārstāvis ANO. 1996. gada jūnijā pirmoreiz kļuva par Izraēlas premjerministru, šajā amatā esot līdz 1999. gada jūlijam. Pēc tam viņš pameta politiku pēc korupcijas skandāla. 2002. gadā B. Netanjahu atgriezās kā Ārlietu ministrs, vēlāk bija arī Finanšu ministrs. 2005. gada decembrī otrreiz kļuva par Likud partijas priekšsēdētāju. Pēc gada kļuva arī par opozīcijas līderi Knesetā. 2009. gada vēlēšanās viņa partija guva uzvaru un pats B. Netanjahu kļuva par Izraēlas premjerministru. 2021. gada 13. jūnijā Izraēlas parlaments ar vienas balss vairākumu gāza Netanjahu vadošo koalīciju un par viņa pēcteci iecēla Naftali Benetu. 2022. gadā viņa vadītā partija uzvarēju un Netanjahu atkāroti kļuva par Izraēla premjerministru. Viņa vecākais brālis Jonatāns Netanjahu ir Izraēlas nacionālais varonis, gājis bojā teroristu sagūstīto Izraēlas pilsoņu atbrīvošanas operācijā Ugandā 1976. gadā. Vikikrātuvē par šo tēmu ir pieejami multivides faili. Skatīt: Benjamins Netanjahu. Oficiālā tīmekļa vietne