Merida (spāņu: Mérida, izrunā: [ˈmeɾiða]) ir pilsēta Spānijā, Estremaduras autonomā reģiona administratīvais centrs, lai gan tā ir tikai otra lielākā pilsēta pēc iedzīvotāju skaita Estremadurā aiz Badahosas. Pilsēta atrodas Gvadjanas upes kreisajā krastā. Meridu 25. gadā p.m.ē. dibināja romieši un tās nosaukums bija Augusta Emerita. Tajā laikā tā bija Romas provinces Luzitānijas galvaspilsēta un kļuva par vienu no nozīmīgākajām romiešu pilsētām Pireneju pussalā. 7. gadsimtā pilsētu iekaroja vestgoti. 713. gadā Meridu okupēja mauri. 1228. gadā pilsētu atkaroja Leonas karalis Alfonso IX. Meridas arheoloģiskais komplekss, kur ietilpst romiešu celtie tilti, amfiteātris un viadukti, 1993. gadā tika iekļauts UNESCO Pasaules mantojuma sarakstā. 2023. gada Spānijas municipālais reģistrs. Vikikrātuvē par šo tēmu ir pieejami multivides faili. Skatīt: Merida. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)