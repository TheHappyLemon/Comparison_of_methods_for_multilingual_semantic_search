Kevins Maikls Makheils (angļu: Kevin Michael McHale; dzimis 1988. gada 14. jūnijā) ir amerikāņu aktieris, dziedātājs un dejotājs. Karjeras sākumā bijis mūzikas grupas NLT dalībnieks. Televīzijā debitējis ar lomu TV raidījumā All That 2005. gadā. Viņš ir pazīstams ar Ārtija Abramsa lomu Fox seriālā "Radīti skatuvei" (Glee). Par viņa attēlošanu ir saņēmis Ekrāna aktieru ģildes balvu kā daļa no aktieru sastāva, tāpat bijis nominēts Teen Choice Award. 2011. gadā piedalījies Keitijas Perijas videoklipa dziesmai Last Friday Night (T.G.I.F.) filmēšanā. Vikikrātuvē par šo tēmu ir pieejami multivides faili. Skatīt: Kevins Makheils. IMDb profils (angliski) AllMovie profils (angliski)