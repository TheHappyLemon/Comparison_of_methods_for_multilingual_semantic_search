Ketrīna Elizabete Hadsone (angļu: Katheryn Elizabeth Hudson; dzimusi 1984. gada 25. oktobrī), pazīstama ar savu skatuves vārdu Keitija Perija (Katy Perry), ir amerikāņu dziedātāja, komponiste un aktrise. Dzimusi Kalifornijā mācītāja ģimenē. Uzaugusi, klausoties evaņģēlisko mūziku, gospeļus un dziedāšanu baznīcā. Vidusskolas pēdējā gada laikā bija pazīstama kā Keitija Hadsone (Katy Hudson). Ar šādu vārdu izdeva savu debijas albumu Katy Hudson, kas topos neiekļuva. Viņa mainīja savu uzvārdu uz Perija, kas ir viņas mātes radinieces uzvārds, jo "Keitija Hadsone" bija pārāk līdzīgs aktrisei Keitai Hadsonei. Pirmos panākumus guva ar savu pirmo mainstream albumu One of the Boys 2008. gadā, kurā tika iekļautas trīs Billboard Hot 100 topa pirmajā desmitniekā iekļuvušas dziesmas: I Kissed a Girl, Hot n Cold un Waking Up in Vegas. Pēc tam viņa devās koncertturnejā Hello Katy Tour. 2010. gadā izdeva savu trešo studijas albumu Teenage Dream. Tas iekļuva Billboard 200 topa pirmajā vietā, tajā tika iekļauti pieci topa pirmo vietu sasnieguši singli: California Gurls, Teenage Dream, Firework, E.T., Last Friday Night (T.G.I.F.). Tas bija pirmais albums pēc Maikla Džeksona Bad, kas to spēj paveikt; K. Perija kļuva par pirmo sievieti, kas to sasniedz. Viņa ir vienīgā māksliniece, kas 52 nedēļas pēc kārtas bijusi Billboard Hot 100 topa pirmajā desmitniekā, topa pirmo vietu ieņēmusi 69 nedēļas. Māksliniece ir tikusi nominēta trīspadsmit Grammy balvām. MTV viņu atzina par 2011. gada labāko mākslinieci. K. Perija savus ierakstus ir pārdevusi 37,6 miljonos kopiju ASV un 11 miljonus albuma kopiju visā pasaulē. Viņa bija viesis žūrijas komisijā "X Faktors" Apvienotās Karalistes versijas septītajā sezonā un Amerikāņu elka devītajā sezonā. Uzstājusies 2015. gada Superkausa puslaika šovā. 2001: Katy Hudson 2008: One of the Boys 2010: Teenage Dream 2013: Prism 2017: Witness Russell Brand files for divorce Arhivēts 2016. gada 15. janvārī, Wayback Machine vietnē., TMZ.com, December 30, 2011. Gary Trust. «Katy Perry Celebrates Year In Hot 100's Top 10». Billboard. billboard.com, Prometheus Global Media, 2011. gada 12. maijs. Skatīts: 2011. gada 13. maijs. «Katy Perry Is MTV's Artist Of The Year!». MTV. 2011. gada 15. decembris. Ann Pride. «You Da One! Rihanna named best-selling digital download artist of ALL TIME». Daily Mail (London), 2012. gada 8. janvāris. Skatīts: 2012. gada 14. janvāris. FMQB: Available for airplay Arhivēts 2012. gada 25. maijā, at Archive.is, fmqb.com Oficiālā mājas lapa (angliski) Facebook profils Myspace profils (angliski) IMDb profils (angliski) AllMovie profils (angliski) Twitter profils (angliski)