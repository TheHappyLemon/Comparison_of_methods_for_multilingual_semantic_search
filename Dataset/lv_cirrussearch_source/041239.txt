Varvara Sauļina (krievu: Варвара Алексеевна Саулина; dzimusi kā Varvara Repina (krievu: Варвара Алексеевна Репина) 1992. gada 31. martā) ir Krievijas FIDE meistare šahā (2005). Divas reizes uzvarējusi Krievijas jauniešu šaha čempionātos: 2008. gadā meiteņu U16 vecuma grupā un 2010. gadā meiteņu U18 vecuma grupā. Vairākkārt pārstāvējusi Krieviju Eiropas un pasaules jauniešu šaha čempionātos, kuros lielākos panākumus guvusi 2005. un 2006. gadā, kad divas reizes pēc kārtas uzvarējusi Eiropas jauniešu šaha čempionātā meitenēm U14 vecuma grupā. 2008. gadā bijusi otrā Eiropas jauniešu šaha čempionātā meitenēm U16 vecuma grupā. 2011. gadā uzvarējusi Maskavas šaha festivāla Moscow Open D turnīrā. Tajā pašā gadā Magņitogorskā sekmīgi piedalījusies Krievijas kausa izcīņā šahā sievietēm, kurā izcīnījusi otro vietu, tikai finālā piekāpjoties Anastasijai Bodnarukai. 2014. gadā Kazaņā uzvarējusi Krievijas šaha universiādes sieviešu turnīrā. 2014. gadā beigusi Krievijas Valsts sociālo universitāti (krievu: Российский государственный социальный университет) un strādā par jaunatnes šaha treneri. «European Youth Chess Championship 2006 - Girls U14». Arhivēts no oriģināla, laiks: 2019. gada 25. janvārī. Skatīts: 2018. gada 16. janvārī. «European Youth Chess Championship 2008 - Girls U16». Arhivēts no oriģināla, laiks: 2019. gada 25. janvārī. Skatīts: 2018. gada 16. janvārī. «Moscow Open 2011 D». Arhivēts no oriģināla, laiks: 2019. gada 25. janvārī. Skatīts: 2018. gada 16. janvārī. Финал Кубка России 2011 «ВАРВАРА САУЛИНА – ПОБЕДИТЕЛЬ ВСЕРОССИЙСКОЙ ЛЕТНЕЙ УНИВЕРСИАДЫ». Arhivēts no oriģināla, laiks: 2019. gada 25. janvārī. Skatīts: 2018. gada 16. janvārī. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)