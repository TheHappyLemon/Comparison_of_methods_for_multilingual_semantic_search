"Tvinpīka: Caur uguni" (angļu: Twin Peaks: Fire Walk with Me) ir 1992. gada Francijas un ASV psiholoģiskā šausmu filma, kuras režisors un viens no scenārija autoriem ir Deivids Linčs. Filmā galvenās lomas atveido Šerila Lī, Moira Kellija, Deivids Bovijs, Kriss Aizeks, Harijs Dīns Stentons, Rejs Vaizs un Kails Maklahlens. Filma ir prīkvels televīzijas seriālam "Tvinpīka" (1990—1991), kuru izveidoja Linčs un Marks Frosts. Filmā ir attēlota Terēzas Benksas (Pamela Gidlija) slepkavības izmeklēšana, kā arī Loras Palmeres (Šerila Lī), populāras Tvinpīkas vidusskolas skolnieces, pēdējās septiņas dienas pirms slepkavības. Filma ir daudz tumšāka un mazāk humoristiska nekā seriāls. Vairums seriālā filmējušies aktieri piedalījās arī filmā. Dažādu iemeslu dēļ filmā nepiedalījās Lara Flinna Boila, Šerlīna Fenna un Ričards Beimers. Filma izdošanas brīdī saņēma dažādas kritiķu atsauksmes, tomēr laika gaitā ieguvusi pozitīvu novērtējumu. 1992. gada Kannu kinofestivālā filma tika nominēta Zelta palmas zaram. Stāsta vēstījums turpinājās 2017. gadā "Tvinpīkas" trešajā sezonā. «Twin Peaks: Fire Walk with Me (1992)». Box Office Mojo. Skatīts: 2021. gada 8. augusts. Matthew Jackson. «Why Twin Peaks: Fire Walk With Me is one of the most powerful prequels ever». SYFY WIRE (angļu), 2017-03-23. Arhivēts no oriģināla, laiks: 2021-06-28. Skatīts: 2021-08-08. Twin Peaks: Fire Walk With Me (1992). Atjaunināts: 2021-08-08 Guardian Staff. «David Lynch». the Guardian (angļu), 2007-02-08. Skatīts: 2021-08-08. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)