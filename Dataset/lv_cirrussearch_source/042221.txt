Padomju Savienība olimpiskajās spēlēs piedalījās no 1952. gada līdz 1988. gadam, kopumā piedaloties 9 vasaras olimpiskajās spēlēs un 9 ziemas olimpiskajās spēlēs. Vienīgā reize, kad Padomju Savienība nepiedalījās olimpiskajās spēlēs, bija 1984. gadā, kad vasaras olimpiskās spēles notika ASV pilsētā Losandželosā. Sešās vasaras olimpiskajās spēlēs Padomju Savienība bija pirmā medaļu kopvērtējumā. Savukārt, ziemas olimpiskajās spēlēs Padomju Savienība medaļu kopvērtējumā pirmo vietu izcīnījusi 7 reizes. Padomju Savienības panākumus var saistīt ar lielu valsts ieguldījumu sportā, lai izpildītu savu politisko darba kārtību starptautiskā līmenī. Pēc 1917. gada Krievijas revolūcijas un Krievijas pilsoņu kara (1917—1922), Padomju Savienība neiesaistījās starptautiskajos sporta pasākumos saistībā ar savu ideoloģiju. Tomēr pēc Otrā pasaules kara (1939—1945) padomju amatpersonas un līderi olimpiskās spēles uzskatīja par noderīgu metodi komunisma ideju popularizēšanai. 1951. gada 21. aprīlī tika izveidota Padomju Savienības olimpiskā komiteja un Starptautiskā Olimpiskā komiteja to atzina savā 45. sesijā (1951. gada 7. maijā). Tajā pašā gadā, kad PSRS pārstāvis Konstantīns Andrijovs kļuva par SOK locekli, PSRS oficiāli pievienojās olimpiskajai kustībai. 1952. gada Helsinku vasaras olimpiskajās spēlēs pirmo reizi piedalījās Padomju Savienības sportisti. Par pirmo olimpisko zelta medaļnieci noSRS kļuva vieglatlēte, diska metēja, Ņina Romaškova. Viņa arī uzstādīja jaunu pasaules rekordu, disku aizmetot 51,42 metru attālumā. 1956. gada Kortīnas d'Ampeco ziemas olimpiskās spēles bija pirmās ziemas spēles, kurās piedalījās padomju sportisti. Par pirmo ziemas olimpisko spēļu zelta medaļnieci no PSRS kļuva distanču slēpotāja Ļubova Kozireva. PSRS galvaspilsētā Maskavā 1980. gadā notika vasaras olimpiskās spēles. Taču šajās olimpiskajās spēlēs boikotēja 65 valstis, tā parādot savu attieksmi pret PSRS iebrukumu Afganistānā. Kā atbildes reakciju PSRS boikotēja 1984. gada olimpiskās spēles, kas notika ASV pilsētā Losandželosā. Lai gan Padomju Savienība beidza pastāvēt 1991. gada 26. decembrī, PSRS Olimpiskā komiteja oficiāli pastāvēja līdz 1992. gada 12. martam, kad tā tika likvidēta. 1992. gadā 7 no bijušajām 15 padomju republikām apvienojās un Albērvilas ziemas olimpiskajās spēlēs startēja kā Apvienotā komanda. Apvienotā komanda (12 no bijušajām 15 republikām) piedalījās arī 1992. gada Barselonas vasaras olimpiskajās spēlēs. Kopumā Padomju Savienība olimpiskajās spēlēs izcīnīja 1204 medaļas, no tām vairumu — 1010 medaļas — vasaras olimpiskajās spēlēs un 194 medaļas — ziemas olimpiskajās spēlēs. 1896 Atēnas — netika pārstāvēta 1900–1912 — piedalījās Krievijas Impērijas sastāvā 1920–1948 — netika pārstāvēta 1952 Helsinki — tika pārstāvēta 1956 Melnburna — tika pārstāvēta 1960 Roma — tika pārstāvēta 1964 Tokija — tika pārstāvēta 1968 Mehiko — tika pārstāvēta 1972 Minhene — tika pārstāvēta 1976 Monreāla — tika pārstāvēta 1980 Maskava — tika pārstāvēta 1984 Losandželosa — netika pārstāvēta 1988 Seula — tika pārstāvēta 1992 Barselona — piedalījās Apvienotās komandas sastāvā 1996−pašlaik — piedalījās Krievijas sastāvā 1924−1952 — netika pārstāvēta 1956 Kortīna d'Ampeco — tika pārstāvēta 1960 Skvoveli — tika pārstāvēta 1964 Insbruka — tika pārstāvēta 1968 Grenoble — tika pārstāvēta 1972 Saporo — tika pārstāvēta 1976 Insbruka — tika pārstāvēta 1980 Leikplesida — tika pārstāvēta 1984 Sarajeva — tika pārstāvēta 1988 Kalgari — tika pārstāvēta 1992 Lillehammere — piedalījās Apvienotās komandas sastāvā 1996−2014 — piedalījās Krievijas sastāvā 2018 Phjončhana — piedalījās kā Olimpiskie sportisti no Krievijas Karognesēji, kas nesuši karogus olimpisko spēļu atklāšanas ceromonijās Padomju Savienības karognesēji olimpiskajās spēlēs Padomju Savienība paraolimpiskajās spēlēs http://blogs.bu.edu/guidedhistory/russia-and-its-empires/tyler-benson/ Keys, Barbara J. (2006), Globalizing Sport: National Rivalry and International Community in the 1930s, Harvard University Press, Cambridge, Massachusetts, ISBN 0-674-02326-9 (p. 159) O'Mahony, Mike (2006), Sport in the USSR: Physical Culture--Visual Culture, Reaktion Books Ltd, London, ISBN 1-86189-267-5 (p. 19) Temple, Wick. "Russian star stripped of medal after use of drug". The Day. February 9, 1976. «Olympic Medal Winners». International Olympic Committee. «Soviet Union». Sports-Reference.com. Arhivēts no oriģināla, laiks: 2018. gada 19. jūlijā. Skatīts: 2018. gada 29. martā. "The USSR and Olympism" (PDF). Olympic Review (International Olympic Committee) (84): 530–557. October 1974. Atjaunināts: 2008-03-28.