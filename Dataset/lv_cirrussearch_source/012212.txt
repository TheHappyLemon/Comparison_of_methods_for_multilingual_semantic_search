Semjuels Morze (angļu: Samuel Finley Breese Morse; dzimis 1791. gada 27. aprīlī, miris 1872. gada 2. aprīlī) bija amerikāņu izgudrotājs un gleznotājs. Pazīstams kā Morzes koda izgudrotājs un telegrāfa komerciālas izmantošanas ieviesējs. Izglītību ieguvis Phillips Academy un Jeila koledžā (pabeidza mācības 1810. gadā). Tad uzsāka gleznotāja karjeru, specializējoties portretos. Pēc savas sievas nāves pametis gleznošanu un pievērsies lielas distances komunikācijas uzlabošanas jautājumam. 1837. gadā Ņujorkas Universitātē viņš demonstrēja Morzes aparātu. Tas bija raidīšanas aparāts, kas ar pieslēgtu releju spēja signālu pārraidīt 518 metru attālumā. 1838. gadā S. Morze kopā ar Ņūdžersijas metalurģijas rūpnīcas īpašnieka Stefana Vaila dēlu Alfrēdu Vailu izgudroja Morzes kodu (Morzas ābece). «Samuel F. B. Morse Biography». Notablebiographies.com. Skatīts: 2012. gada 5. februārī. «Biography of Samuel Morse 1791 - 1872». About.com. Skatīts: 2012. gada 5. februārī.[novecojusi saite] Jānis Krauklis, Jāzeps Ločmelis. Komunikāciju leksikons. Jumava, 2004. 53.—54. lpp. ISBN 9984057526. Vikikrātuvē par šo tēmu ir pieejami multivides faili. Skatīt: Semjuels Morze. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Biogrāfija[novecojusi saite] (angliski)