Taibe Juseina (bulgāru: Тайбе Мустафа Юсеин ; dzimusi 1991. gada 4. maijā) ir Bulgārijas brīvā stila cīkstone, 2016. gada vasaras olimpisko spēļu dalībniece, 2018. gada pasaules čempione, 2018. un 2019. gada Eiropas čempione, Pasaules un Eiropas čempionātu medaļniece. Taibe Juseina dzimusi Razgradas apgabala Kubratas kopienas Midrevo ciemā turku ģimenē. Ar cīņas sportu nodarbojas kopš 2004. gada un sacensībās pārstāv sporta klubu "Levski Sofia". 2010. un 2011. gadā kļuva par Eiropas čempionāta sudraba medaļas ieguvēju. Nākamajos divos gados, 2012. un 2013. gadā izcīnīja pasaules čempionāta sudraba medaļu. 2014. gadā ieguva bronzas medaļu gan pasaules, gan Eiropas čempionātā. 2015. gadā izcīnīja bronzas medaļu 1. Eiropas spēlēs Baku. Veiksmīgs Juseinai bija 2018. gads. Vispirms Eiropas meistarsacīkstēs Kaspijskā svara kategorijas 62 kg finālcīņā viņa pieveica Innu Tražukovu un kļuva par Eiropas čempioni. Pēc tam Budapeštā ieguva arī pasaules čempiones titulu, šoreiz finālā pārspējot japānieti Jukako Kavai. 2019. gada Eiropas čempionātā Bukarestē viņa savu čempiones titulu veiksmīgi aizstāvēja, bet pasaules čempionātā Nursultanā ieguva sudraba medaļu. 2021. gada augustā Tokijā 2020. gada vasaras olimpiskajās spēlēs svara kategorijā līdz 62 kg Irina pusfinālā zaudēja japānietei Jukako Kavai, bet cīņā par trešo vietu pārspēja krievieti Ļubovu Ovčarovu un ieguva bronzas medaļu. «Тайбе Юсеин - Тайфунът» (bulgāru). bul-wrestling.org. 2019. gada 11. februāris. Skatīts: 2019-05-31. Vikikrātuvē par šo tēmu ir pieejami multivides faili. Skatīt: Taibe Juseina. Olympedia profils (angliski) FILA profils (angliski)