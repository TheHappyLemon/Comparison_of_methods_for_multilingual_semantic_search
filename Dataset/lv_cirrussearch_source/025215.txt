Benžamins Gleizers (angļu: Benjamin Glazer; dzimis 1887. gada 7. maijā, miris 1956. gada 18. martā) bija ziemeļīru scenārists, kinoproducents, kinorežisors un skaņu ieraksta mākslinieks amerikāņu filmām no 1920. līdz 1950. gadam. Benžamins Gleizers piedzima Belfāstā, Ziemeļīrijā. Pēc pārcelšanās uz ASV viņš studēja Pensilvānijā un 1906. gadā ieguva advokāta izglītību. 1921. gadā Gleizers pirmo reizi iztulkoja uz angļu valodu Ferenca Molnāra lugu Lilioms. Viņa tulkojumu izmantoja pirmajā Brodvejas izrādē, 1930. gada kino versijai, kā arī gandrīz katrā lugas angļu versijā līdz pat mūsdienām. Gleizers ir viens no Kino mākslas un zinātnes akadēmijas dibinātājiem. Viņš ir divkārtējs Amerikas Kinoakadēmijas balvas ieguvējs: 7th Heaven (1927) un Arise, My Love (1941). Sarakstījis scenārijus filmām "Jautrā atraitne" (The Merry Widow), Flesh and the Devil, Mata Hari, A Farewell to Arms, We're Not Dressing, Tortilla Flat un citām. 1948. gadā Gleizers režisēja filmu balstoties uz Čaikovska biogrāfiju Song of My Heart. Precējies ar aktrisi Šeronu Linu. Viņš mira no sirds mazspējas 68 gadu vecumā Holivudā. IMDb profils (angliski) Internet Broadway Database profils (angliski) AllMovie profils (angliski)