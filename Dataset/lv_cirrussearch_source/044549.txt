Karla Svaresa Navarro (spāņu: Carla Suárez Navarro; dzimusi 1988. gada 3. septembrī) ir profesionāla Spānijas tenisiste. Svaresa Navarro ir uzvarējusi divos WTA vienspēļu turnīros, kā arī trīs dubultspēļu turnīros. Pirmo WTA vienspēļu titulu izcīnīja 2014. gadā International līmeņa turnīrā Portugālē, finālā pieveicot Krievijas tenisisti Svetlanu Kuzņecovu. Otro titulu izcīnīja 2016. gadā Premier 5 kategorijas turnīrā Qatar Total Open, finālā uzvarot Latvijas tenisisti Aļonu Ostapenko. Grand Slam vienspēļu turnīros vairākas reizes ir iekļuvusi ceturtdaļfinālā. Dubultspēlēs lielākais panākums Grand Slam ir iekļūšana 2014. gada Francijas atklātā čempionāta pusfinālā, spēlējot pārī ar Garbinji Mugurusu. WTA rangā augstāko vietu vienspēlēs sasniegusi 2016. gada 29. februārī, ierindojoties 6. vietā, bet dubultspēlēs 2015. gada 27. aprīlī sasniegusi 11. vietu. Fed Cup sacensībās Spānijas izlasi pārstāv kopš 2008. gada. «Carla Suarez Navarro very happy to win her first WTA title». tennisworldusa.org (angļu). 2014. gada 4. maijs. Skatīts: 2018. gada 4. septembrī. «Ostapenko nenotur pārsvaru un zaudē arī savā otrajā WTA finālā». sportacentrs.com. 2016. gada 27. februāris. Skatīts: 2018. gada 4. septembrī. Vikikrātuvē par šo tēmu ir pieejami multivides faili. Skatīt: Karla Svaresa Navarro. Olympedia profils (angliski) WTA tenisistes profils (angliski) ITF profils (angliski) Billijas Džīnas Kingas kausa profils (angliski) Tennis Temple profils (angliski) tennisabstract.com profils (angliski)