"Atpakaļ nākotnē" (angļu: Back to the Future) ir 1985. gada ASV zinātniskās fantastikas filma, kuras producents, scenārija autors un režisors ir Roberts Zemekis. Filma ir stāsts par jaunieti Mārtiju Makflaju, kas tiek nosūtīts atpakaļ laikā uz 1955. gadu, kur sastop savus nākotnes vecākus vidusskolā un nejauši iepatīkas savai mātei. Tajā galvenās lomas attēlo Maikls Dž. Fokss, Kristofers Loids, Lija Tomsone, Krispins Glovers un Tomass Vilsons. "Atpakaļ nākotnē" pirmizrāde notika 1985. gada 3. jūlijā, ar 383 miljonu ASV dolāru lieliem ieņēmumiem tā kļuva par gada ienesīgāko filmu, tāpat guva kritiķu atzinību. Filma nominēta un arī ieguva dažādas balvas dažādās nominācijās, tai skaitā Amerikas Kinoakadēmijas balvu par labāko skaņas montāžu. Amerikas Kinoinstitūts filmu ierindoja 10. vietā starp desmit labākajām zinātniskās fantastikas filmām. 2007. gadā filma iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". Filmai "Atpakaļ nākotnē" izdoti divi turpinājumi, izveidots animācijas seriāls, videospēles, atrakcija izklaižu parkā, mūzikls. DeLorean DMC-12 Vikikrātuvē par šo tēmu ir pieejami multivides faili. Skatīt: Atpakaļ nākotnē. Oficiālā tīmekļa vietne IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)