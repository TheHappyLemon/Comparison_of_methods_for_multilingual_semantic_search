Džuljāno Racoli (itāļu: Giuliano Razzoli; dzimis 1984. gada 18. decembrī Kastelnovonemonti (Castelnovo ne' Monti), Emīlijā-Romanjā, Itālijā) ir itāļu kalnu slēpotājs. Viņš ir 2010. gada Vankūveras olimpisko spēļu čempions slalomā un vienīgais zelta medaļas ieguvējs Itālijas delegācijā šajās olimpiskajās spēlēs. Dž. Racoli zelta medaļa bija negaidīta, jo līdz tam viņš bija izcīnījis tikai vienu uzvaru Pasaules kausa posmā (Zagrebā, 2010. gadā) un trīs reizes bijis labāko trijniekā, visi šie panākumi tāpat gūti slalomā. Dž. Racoli kļuva par pirmo itāli, kurš ieguvis olimpisko zelta medaļu slalomā pēc 22 gadu pārtraukuma, kad Kalgari olimpiādē 1988. gadā to paveica leģendārais Alberto Tomba. Oficiālā tīmekļa vietne (itāliski) Olympedia profils (angliski) FIS profils (kalnu slēpošana) (angliski)