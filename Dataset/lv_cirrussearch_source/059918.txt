Iņupiatu valoda vai iņupiaka (Iñupiaq) ir viena no eskimosu–aleutu valodu saimes inuitu valodām. Izplatīta ASV Aļaskas pavalsts ziemeļrietumos un nelielā apmērā Kanādas Ziemeļrietumu Teritorijās, kur tiek dēvēta par ūmmarmiutunu. Kopš 2014. gada viena no Aļaskas pavalsts oficiālajām valodām. Valoda izplatīta Aļaskas ziemeļrietumos un Makenzi upes deltā Kanādā. Izšķir četrus galvenos dialektus: Sūarda pussalas iņupiaks: kaviaraks Sūarda pussalas dienvidos, Beringa šauruma dialekts Sūarda pussalas rietumos un Diomida salās. Ziemeļaļaskas iņupiaks: malimiuts Kocebū līča piekrastē un gar Kobukas upi, Ziemeļu Nogāzes iņupiaks gar Čukču un Boforta jūru piekrasti un Makenzi grīvā. Iņupiatu valoda ir apdraudēta valoda — no vairāk kā 20 000 iņupiatiem to prot ap 2000 cilvēku, galvenokārt vecāki par 40 gadiem. Tagadējā ortogrāfija iņupiatu valodai 1946. gadā izveidoja prezbiteriānu iņupiatu mācītājs Rojs Ahmaogaks (Roy Ahmaogak) kopīgi ar amerikāņu lingvistu Jūdžinu Naidu (Eugene Nida). Rakstības divām galvenajām dialektu grupām ir nedaudz atšķirīgas. Kaplan, Lawrence (2000). "L'Iñupiaq et les contacts linguistiques en Alaska". In Tersis, Nicole and Michèle Therrien (eds.), Les langues eskaléoutes: Sibérie, Alaska, Canada, Groënland, pages 91-108. Paris: CNRS Éditions. For an overview of Iñupiaq phonology, see pages 92-94.