Eseksa (angļu: Essex) ir ceremoniālā grāfiste Anglijas dienvidaustrumu daļā, netālu no Londonas. Grāfiste ietilpst Anglijas Austrumu reģionā. Grāfiste robežojas ar Safolku un ar Kembridžšīru ziemeļos, ar Hārtfordšīru rietumos, ar Kentu dienvidos un ar Londonas pilsētu dienvidrietumos. Grāfistes kopējā platība ir 3 670 km², pēc 2014. gada datiem grāfistē dzīvo 1 729 200 iedzīvotāji. Pēc platības tā ir vienpadsmitā lielākā Lielbritānijas grāfiste, bet pēc iedzīvotāju skaita tā ir septītā lielākā Lielbritānijas grāfiste. Eseksas administratīvais centrs ir Čelmsforda, bet lielākā pilsēta ir Kolčestera. Vikikrātuvē par šo tēmu ir pieejami multivides faili. Skatīt: Eseksa.