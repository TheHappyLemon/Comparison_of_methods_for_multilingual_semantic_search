Olivers Bērdžess Meredits (angļu: Oliver Burgess Meredith; dzimis 1907. gada 16. novembrī, miris 1997. gada 9. septembrī) bija amerikāņu aktieris un režisors. Savā vairāk nekā 60 gadu ilgajā karjerā saņēmis Emmy balvu un divas Saturna balvas. Saņēmis arī divas Amerikas Kinoakadēmijas balvas nominācijas. Kļuvis pazīstams 1930. un 1940. gados, atveidojot galvenās lomas filmās Winterset (1936), "Par pelēm un cilvēkiem" (Of Mice and Men, 1939) un The Story of G.I. Joe (1945). Iespējams, Meredits ir vislabāk pazīstams ar Mikija Goldmila lomu pirmajās trīs "Rokijs" filmās. Par filmām The Day of the Locust (1975) un "Rokijs" (1976) Mereditu nominēja Kinoakadēmijas balvai kategorijā "Labākais aktieris otrā plāna lomā". Piedalījies arī tādās filmās kā Advise & Consent (1962), "Betmens" (1966), Burnt Offerings (1976), The Sentinel (1977), Foul Play (1978), Magic (1978) un "Titānu cīņa" (Clash of the Titans, 1981). Vikikrātuvē par šo tēmu ir pieejami multivides faili. Skatīt: Bērdžess Meredits. IMDb profils (angliski) Internet Broadway Database profils (angliski) AllMovie profils (angliski) Encyclopædia Britannica raksts (angliski) Encyclopædia Universalis raksts (franciski)