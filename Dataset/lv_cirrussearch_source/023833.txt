Fluoresceīns ir sarkana sintētiska organiskā krāsviela. Slikti šķīst ūdenī, nedaudz labāk spirtā. Fluoresceīna šķīdums UV gaismas ietekmē intensīvi fluorescē zaļā krāsā (521 nm). No tā cēlies arī vielas nosaukums. Iegūst ftalskābes anhidrīda kondensācijas reakcijā ar rezorcīnu cinka hlorīda klātbūtnē (Frīdela—Kraftsa reakcijas paveids). Fluoresceīnu izmanto bioloģijā, lai iekrāsotu audus, kā arī marķieru ražošanā. Izmanto arī medicīnā. Tā kā fluoresceīns nav toksisks, to izmanto pazemes ūdeņu ceļa izsekošanai, ūdenstilpju iekrāsošanai dekoratīviem mērķiem, siltumtīklu noplūdes konstatēšanai un tamlīdzīgiem nolūkiem. O. Neilands. Organiskā ķīmija. R:, Zvaigzne, 1977, 748. lpp.