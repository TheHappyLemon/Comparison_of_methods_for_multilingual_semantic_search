Marija Jefimenko (ukraiņu: Марія Юріївна Єфименко; dzimusi kā Tancjura (ukraiņu: Танцюра) 1996. gada 13. februārī) ir Ukrainas starptautiskā meistare šahā (2013). Daudzkārtējā Ukrainas jauniešu šaha čempionātu uzvarētāja dažādās vecuma grupās: 2008. gadā meiteņu U12 vecuma grupā, 2010. gadā meiteņu U14 vecuma grupā, 2012. un 2014. gadā meiteņu U18 vecuma grupā. 2014. gadā izcīnījusi bronzas medaļu Ukrainas jauniešu šaha čempionāta meiteņu U20 vecuma grupā. Uzvarējusi arī Ukrainas jauniešu ātrā šaha čempionātos meitenēm 2008. gadā U12 vecuma grupā, 2009. gadā U14 vecuma grupā, 2010. gadā U14 vecuma grupā, 2011. gadā U16 vecuma grupā, 2012. gadā U16 vecuma grupā, 2013. gadā U18 un U20 vecuma grupās. Ukrainas jauniešu čempione šaha ātrspēlē meitenēm 2010. gadā U14 vecuma grupā, 2011. un 2012. gadā U16 vecuma grupā, 2011. un 2013. gadā U18 vecuma grupā. Sekmīgi pārstāvējusi savu valsti starptautiskajos jauniešu šaha turnīros. 2011. gadā Bulgārijas pilsētā Albenā bijusi otrā Eiropas jauniešu šaha čempionātā U16 vecuma grupā, bet 2012. gadā Prāgā uzvarējusi šajā vecuma grupā. 2013. gadā izcīnījusi sudraba medaļu, bet 2014. gadā uzvarējusi Ukrainas šaha ātrspēles čempionātā sievietēm. 2013. gadā izcīnījusi bronzas medaļu arī Ukrainas ātrā šaha čempionātā sievietēm. Par panākumiem turnīros FIDE 2013. gadā viņai piešķīra starptautiskās meistares (WIM) nosaukumu. European Youth Chess Championship G16 Prague 2012 — Girls Under 16 Ukraine Women's Championship (blitz) — 2012 Ukraine Women's Championship (blitz) — 2014 Ukraine Women's Championship (rapid) — 2013 Title Applications (WIM): Tantsiura, Marja Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)