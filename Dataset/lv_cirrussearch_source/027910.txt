Sentpīterporta (angļu: Saint Peter Port, franču: Saint-Pierre-Port) ir Apvienotās Karalistes kroņa teritorijas Gērnsijas galvaspilsēta un lielākā pilsēta. Atrodas uz Gērnsijas salas, kas ir otrā lielākā Normandijas sala Lamanša jūras šaurumā. Pilsēta atrodas salas austrumu daļā, austrumos to apskalo Lamanša jūras šaurums. Pilsētas kopējā platība ir 6,5 km², pēc 2013. gada datiem pilsētā dzīvo 16 712 iedzīvotāji. Sentpīterportā vairākus trimdas gadus (1855-1870) aizvadījis franču romantisma rakstnieks Viktors Igo. Vikikrātuvē par šo tēmu ir pieejami multivides faili. Skatīt: Sentpīterporta. Encyclopædia Britannica raksts (angliski)