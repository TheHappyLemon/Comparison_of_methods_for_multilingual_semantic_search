Jāns Lašāks (slovāku: Ján Lašák; dzimis 1979. gada 10. aprīlī Zvolenā, Čehoslovākijā) ir profesionāls slovāku hokejists, vārtsargs, Slovākijas hokeja izlases dalībnieks. Pašlaik (2014) spēlē Čehijas Ekstralīgas vienībā Liberecas "Bili Tygri". 1999. gada NHL draftā viņu Našvilas "Predators" izraudzījās ar kopējo 65. kārtas numuru otrajā kārtā. Pēc draftēšanas viņš turpmākās četras sezonas pavadīja Ziemeļamerikā, taču 2003. gadā atgriezās Eiropā. Eiropā viernu sezonu ir spēlējis Krievijas Superlīgas kluba Sanktpēterburgas SKA sastāvā, sešas sezonas pavadīja Čehijas Ekstralīgas kluba HC Pardubice sastāvā, 2009.—2010. gada sezonas pirmo daļu aizvadīja Slovākijas līgas klubā HC Kosice, taču pabeidza to KHL klubā Mitišču "Atlant". 2010.—2011. gada sezonu slovāku hokejists aizvadīja SM līgas klubā Jokerit. 2011. gada vasarā Lašāks atgriezās KHL, pievienojoties Habarovskas "Amur" rindām. 2012.—13. gada sezonas vidū tika aizmainīts uz Maskavas "Spartak". 2013.—14. gada sezonu vārtsargs aizvadīja Slovākijas Ekstralīgas vienībā Trenčīnas "Dukla", taču īsi pirms sezonas beigām pārcēlās uz Liberecas "Bili Tygri". Slovākijas izlases sastāvā ir spēlējis vairākos Pasaules čempionātos (2000, 2001, 2002, 2003, 2004, 2005, 2006, 2008, 2009, 2011). 2002. gadā Zviedrijā kļuva par Pasaules čempionu, 2000. gadā Krievijā izcīnīja sudraba medaļu un 2003. gadā Somijā tika izcīnīta bronzas medaļa. Tāpat piedalījies divās olimpiskajās spēlēs (2002, 2006). Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) NHL profils (angliski) KHL profils (angliski)