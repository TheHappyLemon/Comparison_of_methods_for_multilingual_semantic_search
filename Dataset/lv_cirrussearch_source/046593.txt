"Monopols" (angļu: Monopoly) ir galda spēle, kuras mērķis ir iegūt lielāko bagātību. Spēlētāji pārvietojas pa spēļu galdu, pamatojoties uz uzmesto kauliņu punktu skaitlisko vērtību. Viņi pērk un pārdod īpašumus, tajos ceļot mājas un viesnīcas, no pretiniekiem tiek saņemta īres maksa (ar mērķi iedzīt bankrotā). "Monopolam" ir vairāki simti dažādu izdevumu, atvasinājumu un saistīto mediju. Izdots vairāk nekā 35 valodās. Spēli 1930. gadu sākumā izstrādāja bijušais apkures un ventilācijas iekārtu pārdošanas aģents Čārlzs Darovs, par pamatu ņemot jau 20. gadsimtā radīto galda spēli The Landlord's Game. 1935. gadā Darovs "Monopolu" patentēja un pirmajā ražošanas gadā spēles tirāža sasniedza 20 tūkstošus eksemplāru nedēļā, kļūstot par 1935. gada visvairāk pārdoto galda spēli. Spēles pašreizējais īpašnieks un ražotājs ir ASV uzņēmums Hasbro. Kopš 1973. gada (pašlaik ik pēc 4—6 gadiem) notiek pasaules čempionāts "Monopolā". «Frequently Asked Questions about MONOPOLY». Arhivēts no oriģināla, laiks: 2009-02-13. Skatīts: 2009-02-26. Viesturs Sprūde (2023. gada 7. marts). "1933. gada 7. martā. “Monopola” uzvaras gājiens – faktiski tā bija vēsturē pirmā šāda veida stratēģiskā prāta spēle". Latvijas Avīze. Atjaunināts: 2023. gada 2. aprīlī. Vikikrātuvē par šo tēmu ir pieejami multivides faili. Skatīt: Monopols. Encyclopædia Britannica raksts (angliski) Encyclopædia Universalis raksts (franciski)