Punktu brauciens vīriešiem bija viena no trim olimpiskajām riteņbraukšanas disciplīnām 1900. gada vasaras olimpiskajās spēlēs Parīzē. Sacensības tika aizvadītas Vensēnas velodromā 1900. gada 15. septembrī. Tajās startēja 13 sportisti no 3 valstīm. Šī bija pirmā reize, kad šāda veida disciplīna bija iekļauta olimpisko spēļu programmā. Nākamā reize, kad tika aizvadīts punktu brauciens bija vien 1984. gada Losandželosas olimpiskās spēles. Riteņbraucējiem bija jāveic 5 kilometru garš aplis. Punkti tika piešķirti pirmajiem trim finišētājiem: 1. vietai — 3 punkti, 2. vietai — 2 punkti un 3 vietai — 1 punkts. Pēdējā, 10. aplī, punktu skaits trīskāršojās, par 1. vietu piešķīra 9 punktus, par 2. vietu — 6 punktus, bet par 3. vietu — 3 punktus. Zelta medaļu šajā disciplīnā izcīnīja Itālijas riteņbraucējs Enriko Brusoni. Kopsummā no 10 braucieniem viņš uzvarēja 5 braucienos un savāca 21 punktu. Šī bija pirmā zelta medaļa Itālijai olimpiskajās riteņbraukšanas sacensībās. Sudraba medaļu izcīnīja Vācijas sportists Kārlis Duils. Savukārt bronzas medaļu ieguva Francijas sportists Luijs Truseljē. 1. brauciens 2. brauciens 3. brauciens 4. brauciens 5. brauciens 6. brauciens 7. brauciens 8. brauciens 9. brauciens 10. brauciens Pamatraksts: Riteņbraucēji 1900. gada vasaras olimpiskajās spēlēs Riteņbraukšanas punktu brauciena sacensībās startēja 13 sportisti no 3 valstīm. Visas valstis pirmo reizi bija pārstāvētas šajā disciplīnā. Iekavās norādīts pārstāvošo sportistu skaits.  Francija (9)  Itālija (3)  Vācija (1) «Cycling at the 1900 Paris Summer Games: Men's Point race». Sports Reference. Arhivēts no oriģināla, laiks: 2021. gada 2. janvāris. Skatīts: 2021. gada 2. janvāris. Riteņbraukšana 1900. gada vasaras olimpiskajās spēlēs (Sports Reference) (angliski) Riteņbraukšana 1900. gada vasaras olimpiskajās spēlēs (Olympedia) (angliski) Riteņbraukšana 1900. gada vasaras olimpiskajās spēlēs (Olympics) (angliski) De Wael, Herman. Herman's Full Olympians: "Cycling - track 1900". Accessed 19 March 2006. Available electronically at [1] Arhivēts 2014. gada 27. februārī, Wayback Machine vietnē.. Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.