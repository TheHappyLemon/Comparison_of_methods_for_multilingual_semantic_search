Pirmās formulas konstruktoru kausu (angļu: Formula One World Constructors' Championship, saīsinājumā WCC) ikgadu pasniedz Starptautiskā Automobiļu federācija (FIA) tai komandai (konstruktoram), kura sezonas laikā ir bijusi vissekmīgākā Formula 1 komanda, balstoties uz izstrādāto punktu skaitīšanas sistēmu, ko savukārt nosaka attiecīgās komandas braucēju individuālais sniegums sezonas atsevišķajās Grand Prix sacīkstēs. Konstruktoru kausu Pirmās formulas ietvaros pirmo reizi pasniedza 1958. gadā Vanwall komandai, kuru tolaik vēl dēvēja par "Pirmās formulas starptautisko ražotāju kausu" (International Cup for F1 Manufacturers). Kopš tā laika konstruktoru kausu ir izdevies izcīnīt 15 dažādām komandām, no kurām vissekmīgākā ar 16 izcīnītajiem tituliem ir Itālijas pārstāvētā Ferrari komanda. Rekords par visvairāk iegūto konstruktoru kausu pēc kārtas pieder Mercedes komandai, kura to ir ieguvusi 8 reizes no 2014. gada līdz 2021. gadam. Valstu konkurencē tikai piecām valstīm ir izdevies izcīnīt konstruktoru kausu: Apvienotajai Karalistei (33 tituli ar 10 dažādām komandām), Itālijai (16 tituli — visi ar Ferrari komandu), Austrijai (6 tituli — visi ar Red Bull Racing komandu), Francijai (3 tituli ar 2 dažādām komandām) un Vācijai (8 tituli — visi ar Mercedes komandu). Pašreizējie un aizstāvošie konstruktora kausa ieguvēji ir Austrijas pārstāvētā Red Bull Racing vienība, kurai savu otro titulu pēc kārtas izdevās izcīnīt 2023. gada sezonā. Ar zvaigznīti atzīmēti piloti, kuri tajā pašā sezonā ir kļuvuši par F1 čempioniem. † – No 1986. līdz 1995. gadam Benetton komanda sacentās zem Apvienotās Karalistes karoga, bet no 1996. līdz 2001. gadam — kā Itālijas komanda. Piezīme: Treknrakstā ir atzīmēti tie konstruktori, kas pašlaik ir aktīvi. Piezīme: Treknrakstā ir atzīmēti tie dzinēju ražotāji un konstruktori, kas pašlaik ir aktīvi. F1 čempionu saraksts F1 vicečempionu saraksts F1 pilotu rekordu saraksts F1 komandu rekordu saraksts Formula1.com rezultātu arhīvs (angliski)