Tunčs Hamarats (turku: Tunç Hamarat; dzimis 1946. gada 1. decembrī Stambulā) ir turku izcelsmes Austrijas šahists. Sešpadsmitā pasaules čempionāta korespondencšahā (1999—2004) uzvarētājs. ICCF lielmeistars (1997). Dzimis un pabeidzis skolu Stambulā, vēlāk absolvējis fizikas fakultāti Tuvo Austrumu tehniskajā universitātē Ankarā. 1972. gadā devies uz Austrijas galvaspilsētu Vīni, kur aizstāvējis fizikas inženiera maģistra grādu Vīnes tehnoloģiju universitātē. 1976. gadā atgriezies Izmirā, lai izietu obligāto dienestu Turcijas armijā. Pēc dienesta pārcēlies uz dzīvi Vīnē un pašlaik strādā telekomunikāciju kompānijā Vīnē. Kopš 1988. gada (pēc citām ziņām - no 1994. gada) ir ieguvis Austrijas pilsonību. Ar šahu aizrāvies jau jaunības gados. Trīs reizes piedalījies Turcijas šaha čempionātu finālos. Tomēr no 1963. gada priekšroku dod korespondencšaha turnīriem. 2004. gadā pārliecinoši uzvarējis 16. Pasaules čempionātā korespondencšahā, par 2 punktiem apsteidzot otrās vietas ieguvēju. Austrian CC Grandmasters ICCF — 16th CC WORLD CHAMPIONSHIP FINAL Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)