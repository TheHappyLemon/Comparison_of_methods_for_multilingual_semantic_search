Džons Maikls Frankenheimers (angļu: John Michael Frankenheimer; dzimis 1930. gada 19. februārī, miris 2002. gada 6. jūlijā) bija amerikāņu kinorežisors, pazīstams ar savām drāmas filmām un trilleriem. Frankenheimera pazīstamāko filmu skaitā ietilpst biogrāfiskā drāma Birdman of Alcatraz (1962), politiskie trilleri "Mandžūru kandidāts" (1962) un Seven Days in May (1964), kara filma The Train (1964), zinātniskās fantastikas šausmu filma "Kļūt par citu" (1966), sporta drāma Grand Prix (1966), trilleri "Franču sakarnieks 2" (French Connection II, 1975) un Black Sunday (1977), šausmu filma The Island of Dr. Moreau (1996), biogrāfiskā filma George Wallace (1997) un asa sižeta trilleri "Ronins" (Ronin) un "Azartspēles" (2000). Par filmu George Wallace, kā arī par Against the Wall (1994), The Burning Season (1994) un Andersonville (1996), saņēmis Emmy balvu. Saņēmis arī vienu Zelta globusa balvu. Frankenheimera 30 pilmmetrāžas filmas, kā arī vairāk nekā 50 televīzijas filmas, kas ietvēra dažādas sociālas tēmas, bija ievērojamas ar savu ietekmi uz sabiedrības domāšanu. Viņš kļuva par "mūsdienu politiskā trillera" žanra pionieri, savu karjeru aizsākot Aukstā kara kulminācijā. Encyclopædia Britannica raksts (angliski) Encyclopædia Universalis raksts (franciski) Zinātniskās fantastikas enciklopēdijas raksts (angliski) Enciklopēdijas Krugosvet raksts (krieviski) IMDb profils (angliski) AllMovie profils (angliski)