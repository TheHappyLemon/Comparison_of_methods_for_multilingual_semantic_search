Mazā Pakri (igauņu: Väike-Pakri vai Ida-Pakri — ‘Austrumu Pakri’, zviedru: Lilla Rågö) ir lielākā sala Pakri salu grupā Somu līcī, Igaunijas ziemeļrietumu piekrastē starp Lielo Pakri un Pakri pussalu. Ietilpst Paldiski pilsētas administratīvajā teritorijā. Ar Lielo Pakri salu savieno 1950. gados celts dambis un tilts. Salas ziemeļu piekrastē 4 km garumā stiepjas augstas kaļķakmens klintis, kuru augstums sasniedz 13 metrus. Salas austrumu krastā atrodas sens, pamests kaļķakmens karjers. Salas ziemeļu daļā augsne ir plāna, augājs nabadzīgs. Kopš 1998. gada kopā ar Lielo Pakri iekļauta ainavu liegumā. 1965. gadā salu PSRS armijas bāzes dēļ pameta pēdējās divas ģimenes, taču 2004. gadā salā uz pastāvīgu dzīvi atgriezās viens cilvēks — Mati Ērki Nīmans (Mati-Erki Nyman). Pakri saared nõuavad ametlikku staatust Vikikrātuvē par šo tēmu ir pieejami multivides faili. Skatīt: Mazā pakri. Salas vietvārdu karte