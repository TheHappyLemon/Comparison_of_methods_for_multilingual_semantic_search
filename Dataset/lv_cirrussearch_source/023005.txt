Baltic News Service (BNS) ir ziņu aģentūra, kas darbojas Igaunijā un Lietuvā. BNS pārvalda Igaunijas uzņēmums Postimees Grupp kas ietilpst uzņēmēja Margusa Linnamē kontrolē esošajā UP Invest grupā. Lietuvā Postimees Grupp pieder ziņu aģentūras uzņēmums UAB BNS. BNS ir Eiropas ziņu aģentūru alianses European Alliance of News Agencies (EANA) biedrs. Tā ir lielākā ziņu aģentūra Baltijas valstīs. Ziņas tiek gatavotas igauņu, lietuviešu, angļu un krievu valodā. Baltic News Service ziņu aģentūru 1990. gadā Igaunijā dibināja studentu grupa. Latvijā aģentūra darbību paplašināja ar 1991. gadā dibināto uzņēmumu SIA Baltic News Service, vadībā izvirzot Raiti Bikšu. Tajā pašā laikā darbība tika paplašināta arī Lietuvā. 1998. gada janvārī SIA Baltic News Service izveidoja uzņēmumu SIA Baltic Financial News Service (vēlāk - AS LVNET, AS Delfi Internet, AS Microlink Data). 1998. gada novembrī BNS iegādājās Somijas mediju grupas Alma Media pārstāvis biznesa laikraksts Kauppalehti un Zviedrijas biznesa informācijas grupas Bonnier Business Media aģentūra Direkt. Līdz ar darījumu BNS ieguva starptautiskas ziņu aģentūras statusu. 2013. - 2019. gads 2013. gada novembrī parādījās informācija, ka Alma Media vēlas pārdot BNS, un pircēji tika meklēti visās Baltijas valstīs. 2014. gada 3. martā Alma Media pārdeva Baltic News Service Igaunijas uzņēmumam Uudisvoog OÜ. Uudisvoog, kas dibināts 2014. gada februārī, piederēja Igaunijas riska kapitāla uzņēmumam Koha Capital OÜ. Savukārt Koha Capita piederēja Igaunijas uzņēmējam Ilmaram Kompusam. Ilmaram Kompusam piederēja arī uzņēmums Sky Media, kurā darbojās radio stacijas Sky Plus, Energy.fm, Retro.fm, Sky Radio un Russkij Radio. Maija sākumā Uudisvoog kaptitāldaļas 55% apmērā iegādājās uzņēmums UP Invest, kas piederēja Igaunijas uzņēmēja Margusa Linamē kontrolētajam uzņēmumam MM Grupp. UP Invest arī piederēja puse Igaunijas mediju uzņēmuma Eesti Meedia kapitāldaļu. 2014. gada 7. augustā tika paziņots, ka UP Invest OÜ ir iegādājies Latvijas ziņu aģentūru LETA. Tā kā LETA un BNS bija Latvijā lielākās ziņu aģentūras un, lai Latvijas Konkurences padome atļautu LETA iegādi, MM Grupp nolēma pārdot mazāk vērtīgo SIA BNS-Latvija. Septembrī BNS-Latvija un Mediju monitorings pārdots Igaunijas uzņēmumam AMP Investeeringud. 2015. gada 6. novembrī SIA BNS-Latvija tika pārdēvēts par SIA Latvian News Service, un turpināja darboties ar BNS zīmolu, bet 2018. gadā likvidēts. Igaunijas uzņēmums BNS GROUP OÜ 2017. tika apvienots uzņemumā Eesti Meedia. 2019. gada 8. februārī Eesti Meedia nosaukums tika mainīts uz AS Postimees Grupp Ziņu aģentūra BNS pārdota vairāku Igaunijas radiostaciju īpašniekam Delfi Bizness, 03. marts 2014 «Līgums Diena - Baltic News Service». periodika.lv. Skatīts: 2022-11-04. vestnesis.lv. «Uzņēmumu reģistra ziņas - Latvijas Vēstnesis». www.vestnesis.lv (latviešu). Skatīts: 2022-11-04. BNS grupu iegādājas Igaunijas uzņēmums lsm.lv, 2014. gada 3. marts «Ziņu teikumi». periodika.lv. Skatīts: 2022-11-04. Baltijas mediju grupu BNS iegādājies Igaunijas uzņēmums Ou Uudisvoog LETA, 2014. gada 3. marts Ziņu aģentūrai BNS jauni īpašnieki LETA, 2014. gada 5. maijs Reģistrēta jauna aģentūras LETA valde un īpašnieks LETA, 2015. gada 14. oktobrī