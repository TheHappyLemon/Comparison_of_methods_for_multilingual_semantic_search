2012. gada Vuelta a España sākās 2012. gada 18. augustā un noslēdzās 9. septembrī. Šī bija 67. reize, kad notika šīs šosejas riteņbraukšanas sacensības. Sacensības sākās Pamplonā ar komandas braucienu un tradicionāli noslēdzās Madridē. 2012. gada sacensībās atkal ir iekļauts Bola del Mundo virsotnes finišs. Tajā 2010. gadā norisinājās aizraujoša cīņa starp uzvarētāju Vinčenco Nibali un otrās vietas ieguvēju Ezekjelu Moskeru. Pirmoreiz kopš 1994. gada sacensības notika arī Navarras reģionā. Sacensību kopvērtējumā otro reizi uzvarēja Alverto Kontadors no Saxo Bank-Tinkoff Bank, gūstot pirmo kopvērtējuma uzvaru pēc atgriešanās no diskvalifikācijas par dopinga lietošanu. Kontadors, kurš uzvarēja septiņpadsmitajā posmā pēc solo uzbrukuma, uzvarēja ar 1' 16" pārsvaru pār otrās vietas ieguvēju Alehandro Valverdi no Movistar Team komandas. Divu posmu uzvarētājs Valverde pēdējā posmā nodrošināja arī uzvaru divās apakšklasifikācijās; ieņemot sesto vietu finišā Madridē, viņš pēc punktiem apsteidza Hoakimu Rodrigesu (Team Katusha) šajā klasifikācijā un līdz ar to arī kombinācijas klasifikācijā, kurā ņēma vērā ieņemtās vietas kopvērtējumā, punktu un kalnu klasifikācijā. Veidojot tīru Spānijas pjedestālu, Rodrigess kopvērtējumā ierindojās trešajā vietā, 21 sekundi aiz Valverdes un 1' 37" aiz Kontadora, lai arī bija sacīkšu līderis 13 dienu garumā no ceturtā līdz sešpadsmitajam posmam. Rodrigess uzvarēja trīs posmos, par viņu vairāk iespēja tikai Argos-Shimano sprinteris Džons Degenkolbs, kurš uzvarēja piecos posmos, kas bija jauns labākais Vācijas sportistu sasniegums Vuelta. Orica-GreenEDGE pārstāvis Saimons Klārks kļuva par pirmo Austrālijas riteņbraucēju, kurš uzvarējis kalnu karaļa klasifikācijā kādā no Lielajām tūrēm, bet Movistar Team ar drošu pārsvaru uzvarēja komandu klasifikācijā. Visas 18 UCI ProTeam komandas tika ielūgtas automātiski un tām bija pienākums piedalīties sacensībās. 2012. gada aprīlī tika paziņotas papildus četras UCI Professional Continental komandas. Pilns komandu saraksts: «2012 Vuelta a España to start in Pamplona». Cyclingnews.com. 2011-09-08. Skatīts: 2012-07-23. «2012 Vuelta a España 2012 with team time trial and Bola del Mundo». Cyclingnews.com. 2011-11-05. Skatīts: 2012-07-23. «Alberto Contador marks his return from drugs ban with Tour of Spain victory». The Daily Telegraph (Telegraph Media Group). 2012. gada 9. septembris. Skatīts: 2012. gada 9. septembris. Ben Atkins. «John Degenkolb gets number five on final stage as Contador wins». VeloNation (VeloNation LLC), 2012. gada 9. septembris. Skatīts: 2012. gada 9. septembris. «Alberto Contador wins second Vuelta a Espana title». BBC Sport (BBC). 2012. gada 9. septembris. Skatīts: 2012. gada 9. septembris. Alasdair Fotheringham. «High five for Degenkolb in Madrid». Cycling News (Future Publishing Limited), 2012. gada 9. septembris. Skatīts: 2012. gada 9. septembris. Daniel Benson. «Degenkolb takes fifth Vuelta stage win in Madrid». Cycling News (Future Publishing Limited), 2012. gada 9. septembris. Arhivēts no oriģināla, laiks: 2013. gada 2. janvārī. Skatīts: 2012. gada 9. septembris. «Vuelta a España announces its 22 teams for 2012». Cyclingnews.com (Future Publishing Limited). 2012. gada 23. aprīlis. Skatīts: 2012. gada 19. augusts.