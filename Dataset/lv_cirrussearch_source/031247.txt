Laime Pilnīga ir 2006. gada pavasarī Rīgā dibināta latviešu rokgrupa. Populārākās grupas dziesmas- "Sirdsapziņa", " I'm in love with the money", "On the road", "Hold On". "Laime Pilnīga" ir koncetējusi leilākajā daļā Eiropas, saņēmusi vairākus starptautiskus apbalvojumus un ir kritiķu novērtēta. Grupas izdotie albumi "Dual" (2011) un "LP" (2015) tika nominēti Latvijas Mūzikas ierakstu gada balvai "Zelta Mikrofons" kā labākie rokmūzikas ieraksti. Līdz šim grupa ir izdevusi trīs albumus "Dual" (2011) un "LP" (2015) un "Synergy and Waterlilies" (2018). "Laime Pilnīga" sastāvā ir Ervīns Ramiņš (vokāls, ģitāra), Mārcis Vasiļevskis (ģitāra), Jānis Olekšs (basģitāra) un Elvijs Mamedovs (bungas). Iedvesmojoties no 70. gadu rokmūzikas, ideja par ansambli radās Ervīnam un Mārcim jau 2004.gadā. Grupas agrīnajā posmā ansamblī bungas spēlēja tagad grupas Instrumenti dalībnieks Reinis Sējāns, kurš ir arī autors grupas nosaukumam “Laime Pilnīga” un Reinis Ozoliņš no grupas "Alaska Dreamers", kurš pildīja basista pienākumus. Muzikālam interesēm mainoties, mainījās arī grupas sastāvs. Vokālists Ervīns Ramiņš un ģitārists Marcis Vasiļevskis uzturēja domu par grupu līdz 2006. gadā atrada kopīgu muzikālu valodu ar Jāni Olekšu un Elviju Mamedovu. Tajā pašā gadā "Laime Pilnīga" pirmo reizi publiski parādījās uz skatuves latviešu leģendārās grupas “Pērkons” 25. gadu jubilejas koncertā. 2007. gadā "Laime Pilnīga" sāka aktīvi koncertēt Latvijā un drīz vien tika ievēroti spēcīgā dzīvā izpildījuma dēļ. Tajā pašā gadā roka ansamblis uzvarēja ierakstu kompānijas “MicRec Open” konkursā, drīz vien izlaižot pirmo singlu “Hey Babe”. 2008.gadā Laime Pilnīga uzvarēja divos starptautiskos konkursos Latvijā — “MTV CocaCola Soundwave un “Rock Legion”. Pateicoties uzvarai konkursos grupa iegūst iespēju uzstāties Polijas Coke Live Music Festival un Lietuvas Be2gether festivālā, kā arī tiek nofilmēts klips dziesmai " I'm in Love with the money".(4) 2009.gadā "Laime Pilnīga" iesilda krievu rokmūzikas grupu Mumiy Troll, uzstājās lielākajos pašmāju festivālos “Positivus”, “Baltic Beach Party” un “Fonofest” un koncertē kaimiņvalstīs Lietuvā un Igaunijā, sadarbībā ar režisoru Igoru Lingu tiek uzfilmēts klips dziesmai "Sirdsapziņa". 2010. gadā tika uzsākts darbs pie debijas albuma, sniegti koncerti Baltijas valstīs. 2011. gadā grupa izdod debijas albumu "Dual" , Grupa tiek nominēta divās kategorijās Latvijas mūzikas balvas "Zelta Mikrofons" kā "Gada debija" un "Gada labākais roka albums". Aktīvi koncertē, uzstājas arī Volt festivālā Ungārijā. Kopā ar jauno režisoru Rolandu Vilcānu tiek veidots mūzikas klips dziesmai "Terror Woman". 2012. gadā tiek turpināta koncertēšana Baltijas valstīs. 2013. gadu grupa uzsāk ar īpašu koncertu, kas notiek teātra "Artelis" telpās-"Koncerts divās daļās", kur daļa "Laime Pilnīga " mūzikas iegūst pavisam citu skanējumu. Tiek turpināta sadarbība ar Aleksandru Volku, uzfilmēts klips dziesmai "On the Road" kopā ar režisoriem Aleksander Sugak un Artjym Vidzemsky. Grupa uzstājas ar koncertiem Baltijā un Bulgārijā. 2014. gadā grupa dodas uz Ungāriju, lai iesildītu Jake Lee Red Dragon Cartel (USA) koncertu Budapeštā. Tiek uzsākts darbs pie grupas otra studijas albuma. 2015. gada sākumā grupa iesilda Three Days Grace koncertu Rīgā un "Laime PIlnīga" aprīļa beigās izdod savu otro albumu "LP", kas tiek nominēts ka gada labākais rokmūzikas ieraksts Latvijā. Grupa sniedz koncertus ne tikai Baltijas valstīs, bet dodas arī koncertēt uz Somiju un Zviedriju. 2016. gada sākumā grupas sarakstīta dziesma "Kopā brīvi" kļūst par dokumentālo filmu cikla par Latvijas rokmūziku "Savējie sapratīs" tituldziesmu. Gads paiet aktīvi koncertējot un tā beigās grupa dodas "World of Calculation Tour" , tūres ietvaros tiek sniegti 16 koncerti Latvijā, Vācijā un Nīderlandē. 2017. gads paiet strādājot pie jaunā albuma "Synergy and Waterlilies" muzikālā materiāla. Rudenī sadarbībā ar jauno un talantīgo režisoru Ermīnu Balto un viņa komandu top līdz šim lielākais grupas video projekts- mūzikas klips dziesmai "Hold on". 2018. gada aprīlī grupa izdod savu trešo albumu "Synergy and Waterlilies", ko nosvin ar lielkoncertu K.K. fon Stricka Villā un dodas albuma tūrē, "Dual" 2011 2010.gadā grupa uzsāka darbu pie pirmā studijas albuma “Dual”. Tika nolemts, ka tajā būs desmit kompozīcijas- divas jau zināmas dziesmas, kas tika ierakstītas 2008. gadā sadarbībā ar skaņu inžinieri un producentu Aleksandru Volku no Wolk Recording Studios un astoņas jaunas, kas savukārt tika ierakstītas Sound Division Studios kopā ar skaņu inžinieri Gati Zaķi 2010. gada vasarā. Albums miksēts Wolk Recording Studios un Studio "Mute", māsterēts Optimum Mastering Studio Lielbritānijā. Albums tika nominēts, kā labākais rokmūzikas ieraksts Latvijā, 2011. gadā. Dizainu veido Vladimirs Korsuns. "LP" 2015 Grupas otrais desmit dziesmu studijas albums “LP” tika izdots 2015.gada 24.aprīlī. Atšķirībā no pirmā, šis jau no paša sākuma tika iecerēts kā konceptalbums, iedvesmojoties no Dž. Orvela darbiem un tā brīža notikumiem pasaulē. Darbs pie ieraksta tika uzsākts 2014. gada vasarā un turpinājās līdz pat 2015. gada sākumam. Albums pilnībā tika ierakstīts kopā ar grupas iemīļoto skaņu inžinieri un producentu Aleksandru Volku viņa Wolk Recording Studios. ""LP" tiek nominēts, kā labākais rokmūzikas ieraksts Latvijā, 2015. gadā. Albuma dizaina autors ir Elvijs Pūce. "Synergy and Waterlilies" 2018 Mazalbumā "Synergy and Waterlilies" ir sešas kompozīcijas un šis ir trešais grupas izdotais albums, kas tapis grupai sasdarbojoties ar Aleksandru Volku. Atšķirībā no iepriekšējiem albumiem, šī albuma dziesmas lielākoties tika radītas uz vietas studijā, tverot tā brīža sajūtas un pārdzīvojumus. Albums miksēts un māsterēts Wolk Recording Studios. Grupas izdotie singli hronologiskā secībā: "Hey Babe" 2007 "We are prayin'" 2008 "I'm in Love with the Money" 2008 "Sirdsapziņa" 2009 "Miera vējos" 2010 "Terror Woman" 2011 "Shaman" 2011 "On the Road" 2013 "Black suited Funeral People" 2015 "Kopā brīvi" 2016 "Apocalyptic Intimacy " 2016 "Hold On" 2017 "Why" 2017 "Summer's Ending" 2018 "Laime Pilnīga" sastāvā ir profesionāli mūziķi- Ervīns Ramiņš ieguvis maģistra grādu Jāzepa Vītola Latvijas Mūzikas akadēmijā un šobrīd ir BJMK Rokskolas direktors un vokāla pasniedzējs Jelgavā. Mārcis Vasiļevskis ģitārspēli sācis mācīties jau bērnībā , absolvējis Rīgas 100.vidusskolu, kurā apguvis saksofona spēli, ieguvis pirmo vietu konkursos “Rock’n’Riga” un “Guitar Day” 2010. gadā, mūziku mācījies Londonā un paralēli darbībai grupā "Laime Pilnīga" aktīvi darbojas kā sesiju ģitārists. Basģitārists Jānis Olekšs studējis tūrismu Latvijas Universitātē, kā sesiju basists spēlē daudzos latviešu mūziķu projektos, savukārt bundzinieks Elvijs Mamedovs paralēli muzicēšanai strādā finanšu jomā un ir ieguvis bakalauru mūzikas pedagoģijā. «Laime pilnīga». Arhivēts no oriģināla, laiks: 2016. gada 5. martā. Skatīts: 2015. gada 20. novembrī. «Lastfm». Skatīts: 2015. gada 20. novembrī. «Delfi». Skatīts: 2015. gada 20. novembrī. «Bandcamp». Arhivēts no oriģināla, laiks: 2016. gada 5. martā. Skatīts: 2015. gada 20. novembrī. «Dual». Arhivēts no oriģināla, laiks: 2016. gada 4. martā. Skatīts: 2015. gada 20. novembrī. «LP». Arhivēts no oriģināla, laiks: 2016. gada 4. martā. Skatīts: 2015. gada 20. novembrī. «Rokskola». Arhivēts no oriģināla, laiks: 2015. gada 12. augustā. Skatīts: 2015. gada 20. novembrī. «Par grupu». Skatīts: 2015. gada 20. novembrī. «Poprock». Arhivēts no oriģināla, laiks: 2016. gada 7. martā. Skatīts: 2015. gada 20. novembrī.