Gulbenes rajons bija administratīvā iedalījuma vienība LPSR (1949—1990) un Latvijas Republikas (1990—2009) sastāvā. Tas atradās Vidzemes austrumos un robežojās ar Valkas rajonu, Alūksnes rajonu, Balvu rajonu, Madonas rajonu un Cēsu rajonu. Gulbenes rajona pārvaldes centrs bija Gulbenes pilsēta. 1949. gada 31. decembra administratīvi teritoriālajā reformā Gulbenes apriņķis tika sadalīts Cesvaines un Gulbenes rajonos. 1952.—1953. gadā Gulbenes rajons ietilpa Rīgas apgabalā. 1956. gadā Gulbenes rajonam pievienoja sadalītā Cesvaines rajona ziemeļu daļu. No 1962. līdz 1967. gadam Gulbenes rajonam bija pievienots Alūksnes rajons. Pēc Latvijas Republikas atjaunošanas 1990. gadā Gulbenes rajona ciemi tika pārdēvēti par pagastiem. Gulbene Beļavas — Daukstu — Druvienas — Galgauskas — Jaungulbenes — Lejasciema — Litenes — Lizuma — Līgo — Rankas — Stāmerienas — Stradu — Tirzas Gulbene Beļavas — Daukstu — Druvienas — Galgauskas — Jaungulbenes — Lejasciema — Litenes — Lizuma — Līgo — Rankas — Stāmerienas — Stradu — Tirzas Saskaņā ar 1998. gadā pieņemto "Administratīvi teritoriālās reformas likumu" un 2008. gada "Administratīvo teritoriju un apdzīvoto vietu likumu" 2009. gada 1. jūlijā Gulbenes rajons tika likvidēts un tā teritorijā izveidots Gulbenes novads. Latvijas administratīvais iedalījums (2009) Gulbenes pilsētas un rajona mājaslapa Latvijas PSR Augstākās Padomes Prezidija dekrēts "Par lauku rajonu nodibināšanu Latvijas PSR sastāvā" Latvijas padomju enciklopēdijas 5(2) sējums. Rīga: Galvenā enciklopēdiju redakcija, 1984. 32-33 lpp. Administratīvi teritoriālās reformas likums «Administratīvo teritoriju un apdzīvoto vietu likums». Arhivēts no oriģināla, laiks: 2010. gada 12. oktobrī. Skatīts: 2010. gada 31. oktobrī.