Kauņas Svēto apustuļu Pētera un Pāvila arhikatedrālā bazilika (lietuviešu: Kauno Šv. apaštalų Petro ir Povilo arkikatedra bazilika) ir Romas katoļu katedrāle un bazilika, kas atrodas Lietuvas pilsētas Kauņas vecpilsētā. Kauņas arhidiecēzes katedrāle. Nacionālās nozīmes Lietuvas valsts kultūras piemineklis (unikālais kods - 842). Precīzs bazilikas celšanas laiks nav zināms, bet rakstos tā pirmoreiz minēta 1413. gadā. 1473. gadā pie bazilikas minēta skola. Baznīcas celtniecības darbi tika pabeigti tikai 1624. gadā. Baznīca cieta poļu 17. gadsimta vidus karos ar Krieviju, tomēr 1671. gadā tika atkal atjaunota. 1732. gadā tā cieta ugunsgrēkā un tika atjaunots tikai viens no diviem torņiem. 1771. gadā karalis Staņislavs Poņatovskis ziedoja līdzekļus baznīcas interjera uzlabošanai. Baznīca tika renovēta arī 1800. gadā. No 1808. līdz 1864. gadam tā piederēja augustīniešu ordenim. 1895. gadā pāvests Leons XIII pasludināja baznīcu par katedrāli, bet 1926. gadā - pāvests Pijs XI - par baziliku. Baznīcas kriptā apglabāti bīskaps un vēsturnieks Motejus Valančs (Motiejus Valančius, 1801 — 1875) un kardināls Vincents Sladkevičs (Vincentas Sladkevičius, 1920 — 2000), bet ārpusē, pie baznīcas sienas, ir mācītāja un dzejnieka Mairoņa (Maironis, 1862 – 1932) mauzolejs. Tornis Ieeja Baznīcas interjers Ērģeles Mairoņa kaps Oficiālā tīmekļa vietne Ieraksts Lietuvas kultūras vērtību reģistrā Vikikrātuvē par šo tēmu ir pieejami multivides faili. Skatīt: Kauņas arhikatedrālā bazilika.