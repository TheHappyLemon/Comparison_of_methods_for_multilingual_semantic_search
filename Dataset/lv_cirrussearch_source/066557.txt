Kipras ejālets (turku: Eyalet-i Ḳıbrıṣ) bija Osmaņu impērijas province Kipras salā, kas pastāvēja no 1571. līdz 1878. gadam. Tās administratīvais statuss ir vairākkārt mainījies. Pēc tam, kad osmaņi iekaroja Kipru, salas iedzīvotāju skaits ievērojami mainījās. Tā kā kara laikā iedzīvotāju skaits bija krietni samazinājies, osmaņu vara Kiprā izvietoja ap 20 000 musulmaņu, tā salā parādījās pirmie Kipras turki. 1878. gadā sala nonāca faktiskā Britu impērijas kontrolē. Saskaņā ar Lozannas Miera līguma noteikumiem Turcija 1923. gadā atteicās no savām pretenzijām uz Kipru. Vikikrātuvē par šo tēmu ir pieejami multivides faili. Skatīt: Kipras ejālets.