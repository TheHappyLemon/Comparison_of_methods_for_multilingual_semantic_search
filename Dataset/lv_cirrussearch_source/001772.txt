Radioizotopiskais termoelektroģenerators (saīsinājumā RTG vai RITEG) ir ierīce, kas paredzēta radioaktīvo izotopu sabrukšanas izdalītā siltuma pārvēršanai elektriskajā enerģijā ar termoelektroģeneratora palīdzību. Radioizotopiskos termoelektroģeneratorus plaši izmanto kosmonautikā kā enerģijas avotus tālu no Saules lidojošās starpplanētu zondēs, kur saules baterijas nespēj nodrošināt pietiekami lielu jaudu. Šādās zondēs uzstādāmo radioizotopisko termoelektroģeneratoru jauda nepārsniedz dažus simtus vatu. Lai arī RITEG jauda nav liela, šīs ierīces nesatur kustīgas daļas, tām nav nepieciešama regulāra apkope, un tās var darboties pat desmitiem gadu. Šādus ģeneratorus izmanto arī citām vajadzībām, piemēram, bāku autonomas darbības nodrošināšanai. Zinātnes un tehnoloģijas vārdnīca. Rīga : Norden AB, 2001, 550. lpp. ISBN 9984-9383-5-2 Vikikrātuvē par šo tēmu ir pieejami multivides faili. Skatīt: Radioizotopiskais termoelektroģenerators.