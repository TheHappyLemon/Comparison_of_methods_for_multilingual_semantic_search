Šis raksts ir par pilsētu Venecuēlā. Par citām jēdziena Merida nozīmēm skatīt nozīmju atdalīšanas lapu. Santjago de los Kavaljerosa de Merida (spāņu: Santiago de los Caballeros de Mérida) ir pilsēta Venecuēlas rietumos, Meridas štata administratīvais centrs. Pilsētā dzīvo aptuveni 205 tūkstoši iedzīvotāju. Pēc šī rādītāja tā ir 16. lielākā pilsēta valstī. Merida atrodas aptuveni 1630 metrus virs jūras līmeņa. Tā ir viena no nozīmīgākajām Venecuēlas Andu kalnu pilsētām. Meridu 1558. gada 9. oktobrī dibināja konkistadors Huans Rodrigess Suaress. Tajā laikā tā bija Jaunās Granādas sastāvā. Vēlāk nonāca Venecuēlas ģenerālkapteiņa pakļautībā. 19. gadsimtā pilsētai bija nozīmīga loma Venecuēlas neatkarības kara laikā. Meridā atrodas Andu universitāte (Universidad de Los Andes); šeit ir lielākā studentu pilsētiņa Venecuēlā. Katru gadu februārī pilsētā norisinās festivāls Feria del Sol, kas ir viens no lielākajiem ikgadējiem kultūras pasākumiem Venecuēlā. Merida ir Lietuvas pilsētas Klaipēdas sadraudzības pilsēta. Vikikrātuvē par šo tēmu ir pieejami multivides faili. Skatīt: Merida. Encyclopædia Britannica raksts (angliski) Krievijas Lielās enciklopēdijas raksts (krieviski) https://web.archive.org/web/20160305015958/http://www.cne.gob.ve/web/normativa_electoral/elecciones/2013/municipales/circunscripciones/Merida.pdf.