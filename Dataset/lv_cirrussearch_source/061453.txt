"Jaunais laiks" bija labēja politiska partija Latvijā. Partija ir bijusi pārstāvēta gan 8., gan 9., gan 10. Saeimā (apvienības "Vienotība" sastāvā). Tā tika dibināta 2002. gada 2. februārī pēc Einara Repšes iniciatīvas un 2011. gada 11. novembrī kopā ar partijām "Pilsoniskā savienība" un "Sabiedrība citai politikai" darbību turpinājusi saplūstot partijā "Vienotība". 2002—2004 — vada valdību (premjerministrs — E. Repše) 2004 — opozīcijā I. Emša valdībai 2004—2006 — pie varas A. Kalvīša valdības sastāvā 2006—2007 — opozīcijā A. Kalvīša valdībai 2007—2009 — opozīcijā I. Godmaņa valdībai 2009—2011 — vada valdību (premjerministrs — V. Dombrovskis) Dibināta 2002. gada 2. februārī pirms 8. Saeimas vēlēšanām. 2003. gada martā partijā bija 320 biedri. Lielāko krīzi partija piedzīvoja 2008. gada janvārī, kad vienlaicīgi izstājušies 22 biedri — 8 pilsētu un pagastu vadītāji, 7 līdzšinējie partijas nodaļu vadītāji un vairāki citi pašvaldību deputāti (t.sk. Staiceles mērs Jānis Bakmanis, Limbažu mērs Juris Žūriņš, Saldus mērs Didzis Konuševskis, Skultes pagasta vadītāja Velta Puriņa, Apes pilsētas vadītāja Astrīda Harju, Aronas pagasta vadītājs Andrejs Piekalns, Rūjienas mērs Guntis Gladkins un Smiltenes vicemēre Ilze Vergina). 2008. gada 2. martā par partijas vadītāju kļuva Solvita Āboltiņa. 2011. gada 11. novembrī kopā ar partijām "Pilsoniskā savienība" un "Sabiedrība citai politikai" darbību turpinājusi saplūstot reorganizācijas ceļā partijā "Vienotība". 2007. gadā ierosināja referendumu par 2007. gada 1. marta likuma "Grozījumi Nacionālās drošības likumā" atcelšanu. Nepietiekamās vēlētāju aktivitātes dēļ pirmsreferenduma aptaujā, tas nenotika. 2010. gada februārī ierosināja samazināt pieļaujamos vēlēšanu tēriņu griestus, izdevumus samazinot par gandrīz 40%. 2010. gada februārī (deputātes Sarmītes Ķikustes iniciatīva) partija ierosināja grozījumus Alkohola aprites likumā, kas liegtu alkoholu pārdot ik gadu 1. septembrī veikalos, restorānos un citviet. Lēmumu aizliegt tirgot alkoholu Zinību dienā Saeimas deputāti pieņēma februāra vidū. Valsts prezidents Valdis Zatlers likuma grozījumus neapstiprināja un atdeva Saeimai pārskatīt vēlreiz. Delfi. «‘Jaunais Laiks’ aiziet no valdības (papildināts)». www.delfi.lv (latviešu), 2006-04-06. Skatīts: 2023-09-09. «Auers D. Potjomkina sādžas un kampaņu finansēšanas reforma.». Arhivēts no oriģināla, laiks: 2016. gada 5. martā. Skatīts: 2010. gada 20. aprīlī. JL pamet rekordliels biedru skaits. — LETA, 2008. g. 31. janvārī Biedrību un nodibinājumu likuma 74. panta trešā daļa Uzņēmumu reģistra dati — partija VIENOTĪBA, vienotais reģistrācijas numurs 40008185924 — Reorganizācija — izveidota saplūstot Jaunais laiks Pilsoniskā savienība SABIEDRĪBA CITAI POLITIKAI 2011. gada 11. novembrī "Jaunais laiks" aicinās doties uz referendumu[novecojusi saite] Spriedīs par būtiskām izmaiņām vēlēšanās. Mednis I. Partiju laiki Latvijā (1988—2002). — R.: Drukātava, 2007. ISBN 978-9984-798-20-2 — 196.—209. lpp. «Partijas oficiālā mājaslapa». Arhivēts no oriģināla, laiks: 2007-03-16. Avīze «Jaunie laiki Latvijā». Arhivēts no oriģināla, laiks: 2007-09-28. Partijas deputātu runas Saeimā