Haruka Kitaguči (japāņu: 北口 榛花, Kitaguchi Haruka; dzimusi 1998. gada 16. martā) ir japāņu vieglatlēte, startē šķēpa mešanas sacensībās, 2023. gada pasaules čempione. 2015. gada Pasaules čempionātā jauniešiem (U-18) Kali izcīnīja zelta medaļu. Pasaules čempionātā pieagušajiem pirmo reizi piedalījās 2019. gadā Dohā. Kvalifikācijā ieņēma 13. vietu un finālsacensībām nekvalificējās. 2019. gada 27. oktobrī Kitakjusju sasniedza rezultātu 66,00 metri, labojot Japānas rekordu. Piedalījās 2020. gada vasaras olimpiskajās spēlēs Tokijā, kur ieņēma 12. vietu. 2022. gada Pasaules čempionātā Jūdžīnā ar rezultātu 63,27 m izcīnīja bronzas medaļu. Tā bija pirmā medaļa Japānai mešanas disciplīnās sievietēm pasaules čempionātos vai olimpiskajās spēlēs. 2023. gada 16. jūlijā Dimanta līgas posmā Hožovā laboja savu personisko un Japānas rekordu, aizmetot šķēpu 67,04 metru tālumā. 2023. gada Pasaules čempionātā Budapeštā izcīnīja zelta medaļu, pēdējā mēģinājumā aizmetot šķēpu 66,73 metrus tālu. Tā paša gada 8. septembrī Dimanta līgas posmā Briselē uzlaboja sev piederošo Japānas rekordu, sasniedzot 67,38 metrus. «Haruka Kitaguchi wins historic javelin bronze for Japan at worlds». japantimes.co.jp (angļu). 2022. gada 23. jūlijā. Skatīts: 2023. gada 10. jūnijā. «Mūze-Sirmā ar pirmo un vienīgo metienu iedur šķēpu 63 metru atzīmē». sportacentrs.com. 2023. gada 8. septembrī. Skatīts: 2023. gada 9. septembrī. Vikikrātuvē par šo tēmu ir pieejami multivides faili. Skatīt: Haruka Kitaguči. Olympedia profils (angliski) IAAF profils (angliski)