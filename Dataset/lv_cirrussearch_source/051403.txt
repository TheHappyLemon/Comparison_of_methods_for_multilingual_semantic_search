Ādolfs Lindforss (somu: Adolf Lindfors; dzimis 1879. gada 8. februārī, miris 1959. gada 5. maijā) bija somu grieķu-romiešu stila cīkstonis, 1920. gada vasaras olimpisko spēļu čempions. Ādolfs Lindforss dzimis 1879. gadā Porvo (Somijas lielhercogiste). 1905. un 1907. gadā viņš kļuva par Somijas čempionu grieķu un romiešu cīņā, 1908. un 1909. gadā ieņēma otro vietu, bet 1910. gadā atkal kļuva par Somijas čempionu. 1911. gadā pasaules čempionātā Helsinkos Ādolfs Lindforss savā svara kategorijā ieņēma otro vietu. 1912. gadā viņš ieņēma trešo vietu Somijas čempionātā un piedalījās Stokholmas olimpiskajās spēlēs, taču savainojuma dēļ nespēja sasniegt finālu. 1913. gadā viņš atkal kļuva par Somijas čempionu. Pēc Somijas neatkarības iegūšanas Ādolfs Lindforss 1920. gadā piedalījās olimpiskajās spēlēs Antverpenē, kur ieguva olimpisko zelta medaļu. 1903. un 1904. gadā Lindforss bija arī Somijas čempions svarcelšanā. 1902. gadā viņš dibināja sporta klubu Porvoon Akilles un bija pirmais tā priekšsēdētājs no 1902. līdz 1912. gadam. Somijas čempionāta uzvarētāji (1905-1909) Somijas čempionāta uzvarētāji (1910-1914) «Ādolfa Lindforsa biogrāfija mājas lapā Sports-reference.com». Arhivēts no oriģināla, laiks: 2012. gada 12. novembrī. Skatīts: 2019. gada 26. decembrī. Vikikrātuvē par šo tēmu ir pieejami multivides faili. Skatīt: Ādolfs Lindforss. Olympedia profils (angliski) FILA profils (angliski)