"Fanija un Aleksandrs" (zviedru: Fanny och Alexander) ir 1982. gada Zviedrijas, Francijas un Rietumvācijas kopražojuma kinodrāma, kuras režisors un scenārija autors ir Ingmars Bergmans. Filmā galvenās lomas atveido Pernilla Alvina, Bertils Gūve, Eva Frēlinga, Gunna Volgrēna un Jans Malmše. Filmas darbība norisinās Zviedrijā 20. gadsimta sākumā. Pēc tēva nāves brāļa un māsas māte apprecas ar ietekmīgu bīskapu, kas viņu dzīvē ievieš stingru kārtību un soda viņus par katru mazāko pārkāpumu. "Fanija un Aleksandrs" ir Bergmana pēdējā filma, un filmas scenārijs daļēji ir autobiogrāfisks. To sākotnēji iecerēja kā 312 minūtes garu televīzijas miniseriālu, tomēr vispirms izdeva 188 minūtes garu filmu izrādīšanai kinoteātros. Televīzijas versiju vēlāk izdeva kā vienu filmu, kas to padara par vienu no visu laiku garākajām kinofilmām. Filma saņēma pozitīvas kritiķu atsauksmes. Tā ieguva četras Amerikas Kinoakadēmijas balvas kategorijās labākā starptautiskā spēlfilma, labākais mākslinieka darbs, labākais operatora darbs un labākie kostīmi. «Fanny and Alexander (1982)». Box Office Mojo. Skatīts: 2021. gada 27. decembrī. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)