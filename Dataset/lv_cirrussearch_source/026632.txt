Ziemeļaustrumanglija (angļu: North East England) ir reģions Anglijas ziemeļos. Sevī ietver 1 metropoles grāfisti un 7 unitārās pašvaldības, kas ietilpst četrās ceremoniālajās grāfistēs. Lielākās pilsētas ir Ņūkāsla pie Tainas, Midlsbro un Sanderlenda. Ziemeļaustrumanglijas reģions ir 8592 km3 liels (8. vieta pēc reģionu lieluma). Ziemeļaustrumos to apskalo Ziemeļjūra, dienvidos robežojas ar Jorkšīra un Hambera reģionu, dienvidrietumos ar Ziemeļrietumangliju, bet ziemeļrietumos ar Skotiju. Ziemeļaustrumanglijas reģionā ietilpst astoņas politiski viena no otras neatkarīgas administratīvās vienības — metropoles grāfiste Taina un Vīra un septiņas unitārās vienības (Daremas grāfiste, Dārlingtona, Midlsbrova, Nortamberlenda, Redkāra un Klīvlenda, Stoktona pie Tisas un Hārtpula). Metropoles grāfiste un unitārās vienības iekļautas četrās ceremoniālajās grāfistēs (Daremas grāfiste, Nortamberlenda, Ziemeļjorkšīra† un Taina un Vīra). Metropoles grāfiste Taina un Vīra ir sadalīta piecos metropoles rajonos. Reģiona sastāvā ietilpst: † — Ziemeļjorkšīras ceremoniālā grāfiste sevī ietver citu reģionu administratīvās vienības. Divi no divdesmit profesionālajiem futbola klubiem, kas piedalās 2011.—2012. gada Anglijas futbola Premjerlīgas sezonā, ir bāzēti Ziemeļaustrumanglijā: Ņūkāslas "United" Sunderland A.F.C. Viens no divdesmit četriem klubiem, kas piedalās Anglijas futbola čempionātā: Middlesbrough FC Viens no divdesmit četriem klubiem, kas piedalās Anglijas Pirmajā futbola līgā: Hartpulas "United" Vikikrātuvē par šo tēmu ir pieejami multivides faili. Skatīt: Ziemeļaustrumanglija.