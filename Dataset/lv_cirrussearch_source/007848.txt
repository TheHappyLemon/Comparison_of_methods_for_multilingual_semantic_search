Šellija Anna Freizere-Praisa (angļu: Shelly-Ann Fraser-Pryce; dzimusi 1986. gada 27. decembrī Kingstonā, Jamaikā) ir Jamaikas vieglatlēte, startē sprinta distancēs. Ar 8 olimpiskajām medaļām un 16 Pasaules čempionāta medaļām viiņa ir viena no visu laiku vistitulētākajiem vieglatlētiem. Sportiste ir piedalījusies četrās olimpiskajās spēlēs (2008, 2012, 2016, 2020). Divās izcīnīja zelta medaļu prestižākajā vieglatlētikas disciplīnā: 100 m, un 2020 4×100 m stafetē. Vēl ir izcīnījusi četras sudraba medaļas — 2012. gadā Londonā kļuva par vicečempioni 200 m un 4×100 m stafetes distancēs, 2016. gadā Riodežaneiro izcīnīja sudrabu 4×100 m stafetes distancē, kā arī 2020. gadā Tokijā — sudrabu 100 m distancē. Tāpat Š. A. Freizere kļuva par divkārtēju Pasaules čempioni 2009. gadā Berlīnē 100 m individuālajā distancē un 4x100 m stafetē. 2007. gada Pasaules čempionātā Osakā viņa izcīnīja sudraba medaļu 4x100 m stafetes skrējienā. 2013. gada Pasaules čempionātā jamaikiete izcīnīja trīs zelta medaļas: 100 m un 200 m individuālajās sprinta distancēs un 4×100 m stafetes distancē. 2010. gada 23. maijā Dimanta līgas Šanhajas posmā viņa tika pieķerta dopinga lietošanā un tā paša gada oktobrī tika diskvalificēta uz pusgadu. «Fraser Expects Great Results in 100 Metres, Jamaica Observer, 13. Aug. 2008». Arhivēts no oriģināla, laiks: 2008. gada 16. augustā. Skatīts: 2008. gada 16. augustā. «Shelly-Ann Fraser banned six months». (The Associated Press). ESPN. 2010-10-06. Arhivēts no oriģināla, laiks: 2010-10-07. Skatīts: 2010-10-06. Vikikrātuvē par šo tēmu ir pieejami multivides faili. Skatīt: Šellija Anna Freizere-Praisa. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlētes profils (angliski) IAAF Dimanta līgas profils (angliski) Encyclopædia Britannica ieraksts (angliski)