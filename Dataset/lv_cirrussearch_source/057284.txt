Mortens Madsens (dāņu: Morten Madsen; dzimis 1987. gada 16. janvārī) ir Dānijas hokejists, spēlē uzbrucēja pozīcijā. Pašlaik (2021) Madsens pārstāv Allsvenskan līgas klubu Timrå IK. Madsenu 2005. gada NHL draftā ar kopējo 122. numuru, 4. kārtā izvēlējās Minesotas "Wild". Savu karjeru sācis Zviedrijas komandā Frölunda HC. 2006. gadā Madsens pārcēlās uz Kvebekas junioru hokeja līgas klubu Victoriaville Tigres, kur 62 spēlēs Madsens iekrāja 100 punktus. Nākamās divas sezonas Madsens pavadīja AHL komanda Hjūstonas "Aeros". Vēlāk Madsens pārcēlās atpakaļ uz Zviedriju, kur četras sezonas spēlēja Modo Hockey komandā. 2013. gadā viņš pievienojās Vācijas hokeja līgas komandai Hamburgas "Freezers". No 2016. gada līdz 2018. gadam spēlējis Zviedrijas hokeja līgas komandā Karlskrona HK, kur viņš bija komandas kapteinis. Kopš 2018. gada Madsens spēlē Timrå IK komandā. Dānijas hokeja izlases sastāvā piedalījies 14 Pasaules čempionātos. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski)