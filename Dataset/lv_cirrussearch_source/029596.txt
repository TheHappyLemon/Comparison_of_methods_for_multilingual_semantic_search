Šis raksts ir par veikalu ķēdi Latvijā. Par Prisma (kosmisko projektu) skatīt rakstu Prisma (kosmiskais projekts). Prisma ir Somijas kooperatīva S-ryhmä ("S grupa") pārtikas un nepārtikas preču mazumtirdzniecības veikalu ķēde. Papildus pārtikas precēm veikala sortimentā ir plašs apģērbu, sporta, grāmatu, rotaļlietu, izklaides un mājas preču klāsts. Prisma ir Somijas otra lielākā mazumtirdzniecības ķēde pēc apgrozījuma. Prisma galvenais konkurents Somijā ir grupas Kesko veikalu ķēde K-Citymarket. Prisma veikali atrodas Eiropas ziemeļu daļā, (kopumā 97 lielveikali, no tiem 83 veikali Somijā, 14 veikali Igaunijā). Tam ir bijuši 3 veikali Latvijā un 4 Lietuvā, kuri tika slēgti 2017. gadā. Krievijā bija darbojušies 16 veikali, tos slēdzot 2022. gadā. Pirmais Prisma hipermārkets tika atvērts 1972. gadā Jiveskilē, Somijā. Veikalu ķēde mūsdienu formātā izveidota 1988. gadā. 1995. gada beigās Somijā kopumā bija 28 veikali. 2017. gada maijā kooperatīvs S-ryhmä ir nolēmis izbeigt Prisma lielveikalu darbību Latvijā un Lietuvā, slēdzot visus 7 veikalus abās valstīs. Savukārt Igaunijā, kur ir astoņi Prisma veikali, un Sanktpēterburgā, kur ir 16 Prisma veikali, nolemts palikt ar mērķi ir palielināt tirgus daļu un veikalu skaitu abās valstīs. 2022. gada martā veikalu ķēdes Prisma īpašnieks S-ryhmä paziņojis par visu savu darbību slēgšanu Krievijā. Uzņēmums Sanktpēterburgā pārvaldīja 16 lielveikalus Prisma un trīs viesnīcas. AS Prisma Latvija nodibināta 2006. gada 17. janvārī kā meitas uzņēmums Somijā reģistrētajai S-ryhmä. Tā pamatkapitāls bija 5 150 800 eiro. Latvijā kopumā bija pieci Prisma lielveikali, no kuriem visi atradās Rīgā. Pirmais tika atklāts tirdzniecības centrā "Domina Shopping" 2006. gada novembrī. Otrs atradās modes un izklaides centrā "Rīga Plaza". Trešais Prisma lielveikals atradās Imantas mikrorajonā un tika atklāts 2011. gada septembrī. 2012. gadā tika atklāti divi jauni veikali: 25. oktobrī Pļavniekos un 29. novembrī Skanstē. 2016. gada maijā veikals "Prisma Domina" tirdzniecības centrā "Domina Shopping" tika slēgts, nevienojoties ar tirdzniecības centru par telpu nomas līgumu. 2016. gada 3. jūnijā 16:00 veikals "Prisma Deglava" Andreja Saharova ielā 30 tika slēgts un tika evakuēti no ēkas visi cilvēki, jo veikala tehniskie darbinieki bija pamanījuši lokālas konstrukciju elementu izmaiņas. 6. jūnijā būvinspektori konstatēja, ka konstrukcijas elementu deformācija ir ļoti nopietna un nolēma veikalu slēgt uz vairākiem mēnešiem. 2016. gada novembrī mazumtirgotājs AS Prisma Latvija izlēma pirms termiņa lauzt telpu nomas līgumu. 2022. gada decembrī tirdzniecības telpās, kurā atradās lielveikals "Prisma Deglava", tika atklāts tirdzniecības centrs ''Augusts''. 2017. gada jūnijā Latvijā tika slēgti visi trīs Prisma veikali, uzņēmumam pamatojot to, ka tirgus daļa nav pietiekoši augsta. Veikalu darbību Latvijā ir būtiski pavājinājusi arī veikala izmantošanas aizliegšana Rīgā, Deglava ielā un priekšlaicīga nomas līguma izbeigšana. Prismamarket.ee Par uzņēmumu «Arhivēta kopija». Arhivēts no oriģināla, laiks: 2016. gada 11. oktobrī. Skatīts: 2016. gada 15. oktobrī. «Jūnijā slēgs Prisma veikalus Latvijā un Lietuvā». www.diena.lv. 2017-05-03. Skatīts: 2023-04-22. «S-Group closes all Russian operations». News (angļu). 2022-03-04. Skatīts: 2023-04-22. LETA citāts http://www.baltic-course.com/eng/ mājaslapā (angliski) Firmas.lv reģistrs Preses relīze http://www.baltic-course.com mājaslapā(angliski) Delfi. «Tirdzniecības centrā 'Domina Shopping' slēgs veikalu 'Prisma'». www.delfi.lv (latviešu). Skatīts: 2023-04-22. «“Prisma Deglava” atzīst par bīstamu ekspluatācijai; aizliedz to izmantot». LA.LV (latviešu). 2016-06-06. Skatīts: 2023-04-22. Delfi. «'Prisma Latvija' pirms termiņa lauž Saharova ielas telpu nomas līgumu». www.delfi.lv (latviešu), 2016-11-04. Skatīts: 2023-04-22. Delfi. «Novembra sākumā Pļavniekos tiks atklāts jauns tirdzniecības centrs 'Augusts'». www.delfi.lv (latviešu). Skatīts: 2023-04-22. Prisma Somijas vietne Prisma Latvijas vietne