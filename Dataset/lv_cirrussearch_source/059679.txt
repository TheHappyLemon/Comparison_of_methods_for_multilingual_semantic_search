Klodzko (poļu: Kłodzko), vēsturiski arī Glāca (vācu: Glatz) ir pilsēta Polijas dienvidrietumos, Lejassilēzijas vojevodistē uz dienvidiem no Vroclavas. Atrodas Klodzko ielejā (Kotlina Kłodzka) un ir tūrisma centrs. Atšķirībā no pārējās vojevodistes daļas vēsturiski un kulturāli atrodas Bohēmijā, nevis Silēzijā, kaut arī administratīvi kopš 1763. gada ir Silēzijas sastāvdaļa. Pilsētas centrā atrodas iespaidīga viduslaiku pils. Rakstos pilsēta pirmoreiz minēta 12. gadsimtā hronista Prāgas Kozmas rakstos kā Cladzco, kas 961. gadā esot piederējusi Sv. Adalberta tēvam Slavnīkam. Pilsēta vairākkārt nopostīta, jo bija strīdus objekts starp Bohēmiju un Poliju, bet vēlāk starp Austriju un Prūsiju. 1763. gadā tā iekļāvās Prūsijā, vēlāk Vācijā, kuras sastāvā palika līdz 1945. gadam, kad tā tika piešķirta Polijai, bet pilsētas vācu iedzīvotāji tika padzīti. 1945. gada maijā pilsētu centās anektēt Čehoslovākijas varas iestādes, tomēr PSRS rīkojumu dēļ tas neizdevās. 19. gadsimta beigās Glāca (Klodzko) kļuva par populāru tūrisma centru. 1907. - 1908. gadā Glācā apcietinājumā atradās vācu kreisais politiķis Kārlis Lībknehts (Karl Liebknecht, 1871 - 1919). Pilsētas arhitektūra maz cietusi 2. pasaules kara laikā, tāpēc arī mūsdienās ir populārs tūrisma centrs. 1650. gads. 1750. gads. 1852. gads. 1920. gads. 1943. gads. 2014. gads. https://bdl.stat.gov.pl/api/v1/data/localities/by-unit/030210308021-0984077?var-id=1639616&format=jsonapi; P2701: JSON; pārbaudes datums: 3 oktobris 2022. Vikikrātuvē par šo tēmu ir pieejami multivides faili. Skatīt: Klodzko. Encyclopædia Britannica raksts (angliski) Austrumeiropas enciklopēdijas raksts (vāciski)