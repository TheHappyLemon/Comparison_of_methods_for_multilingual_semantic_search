Viljams Džeimss "Bills" Marijs (angļu: William James "Bill" Murray; dzimis 1950. gada 21. septembrī) ir amerikāņu aktieris, komiķis un rakstnieks. Pazīstams ar lomām filmās "Spoku mednieki" (1984) un "Pazudis tulkojumā" (2003). Dzimis Ilinoisas štatā īru katoļu izcelsmes ģimenē, kurā bija deviņi bērni. Par aktieriem kļuva vēl trīs no Mariju ģimenes dēliem: Džons, Džoels un Braiens. Bills Marijs kļuva pazīstams ar darbību televīzijas seriālā Saturday Night Live, divus gadus vadījis arī Weekend Update ar Džeinu Kērtinu, vēlāk filmējies dažādās kinokomēdijās, tai skaitā Meatballs (1979), Caddyshack (1980), "Spoku mednieki" (1984), What About Bob? (1991) un "Murkšķa diena" (1993). Vēl ir attēlojis lomas filmās "Cilvēks, kurš pārāk maz zināja" (1997), "Rašmoras skola" (1998), "Karaliskie Tenenbaumi" (2001), "Ūdensdzīve ar Stīvu Zisū" (2004), Broken Flowers (2005), "Gaismas pilsēta" (2008), "Lieliskais Lapsas kungs" (2009), "Mēness lēkta karaļvalsts" (2012), "Mirušie nemirst" (2019) un citās filmās. Marijs guva kritiķu atzinību par tēlojumu filmā "Pazudis tulkojumā" (2003), par ko saņēma Zelta globusa balvu un BAFTA kino balvu, kā arī tika nominēts Amerikas Kinoakadēmijas balvai. Vēl piecas reizes nominēts Zelta globusa balvai — par lomām filmās "Spoku mednieki", "Rašmoras skola", Hyde Park on Hudson (2012), Olive Kitteridge (2014), St. Vincen' (2014). Par lomām televīzijā trīs reizes nominēts Emmy balvai, no kurām divas reizes to ieguvis — par lomām TV seriālā Saturday Night Live (1975) un TV miniseriālā Olive Kitteridge (2014). «Bill Murray Biography (1950-)». filmreference.com. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)