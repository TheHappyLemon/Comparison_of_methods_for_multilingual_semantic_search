Vilsandi bāka (igauņu: Vilsandi tuletorn) atrodas uz Vilsandi salas Baltijas jūrā, rietumos no Sāmsalas. Sala pieder Igaunijai. Bāka atrodas salas rietumdaļā. Vilsandi bāka sāka darboties 1809. gadā. Iesākumā šeit atradās divas bākas, bet mazākā tika nopostīta 1840. gadā . 1817. gadā bākā tika uzstādīta mirgojoša gaisma, kuras rotējošo ekrānu darbināja pulksteņmehānisms ar atsvariem. 1860. gadā tika uzstādīta gaismas sistēma ar Frenela lēcām. 19. gs. bāka tika vairākkārt paaugstināta. Uz torņa ir redzamas izteiktas paaugstināšanas pēdas, tas sastāv it kā no pakāpēm. Vilsandi bākas augstums ir 37 m. Bāku veido apaļš akmens tornis ar laternu un galeriju. Bākas tornis ir krāsots balts, laterna un galerija - melnas. Bākas gaismas elements atrodas 40 m virs jūras līmeņa. Gaisma balta un sarkana, atkarībā no virziena (1 s deg, 2 s pārtraukums, 1 s deg, 2 s pārtraukums, 2 s deg, 7 s pārtraukums). Baltā gaisma redzama 12 jūras jūdžu attālumā, sarkanā 6 jūras jūdžu attālumā. Bāka darbojas visu gadu diennakts tumšajā laikā. 1999. gadā Igaunijas pasts izdeva pastmarku ar Vilsandi bākas attēlu. Estonian Maritime Navigation Vikikrātuvē par šo tēmu ir pieejami multivides faili. Skatīt: Vilsandi bāka. «Pastmarka». Arhivēts no oriģināla, laiks: 2007. gada 16. novembrī. Skatīts: 2008. gada 8. martā.