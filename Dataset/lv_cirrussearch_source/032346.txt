Hematoloģija (grieķu: αἷμα, haima — ‘asins’, -λoγία — ‘mācība’) ir medicīnas nozare, kas pēta asins uzbūvi, fizioloģiju, patoloģiju, asinsrades orgānus, to slimību diagnosticēšanu, ārstēšanu un profilaksi. Hematoloģija tiek iedalīta vairākās nozarēs: morfoloģiskajā, seroloģiskajā un klīniskajā hematoloģijā. Par hematoloģijas sākumu var tikt uzskatīts 1674. gads, kad nīderlandietis Antonijs van Lēvenhuks atklāja eritrocītus. Kā zinatne pastāv kopš 19. gadsimta vidus. Latvijā zinātnes pirmsākumi datējami ar 1914. gadu, kad tika nodibināta Rīgas Pastēra stacija. Latvijas enciklopēdija. 2. sējums. Rīga : Valērija Belokoņa izdevniecība. 2003. 722. lpp. ISBN 9984-9482-2-6. Encyclopædia Britannica ieraksts (angliski) DMOZ ieraksts (angliski)