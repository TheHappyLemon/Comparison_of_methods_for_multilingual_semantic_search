Filips Glāss (angļu: Philip Glass, dzimis 1937. gada 31. janvārī) ir ASV komponists. Pēc stila tiek uzskatīts par minimālistu, tomēr pats nepiekrīt šim apzīmējumam, bet raksturo savus skaņdarbus kā "mūziku ar atkārtotām struktūrām". Ļoti ražens komponists, kurš darbojas dažādos žanros. Sadarbojies ar daudziem māksliniekiem, to skaitā ar Alenu Ginsbergu, Robertu Vilsonu, Godfriju Redžo, Ravi Šankaru, Lindu Ronstadu, Deividu Boviju un Aphex Twin. Filips Glāss ir Tibetas neatkarības aizstāvis. Dzimis Baltimorā mūzikas ierakstu veikala īpašnieka ģimenē. Tā kā mājas kolekcijā parasti bija veikalā nepārdotie mūzikas ieraksti, Glāss jau agrā bērnībā iepazinās ar Eiropas modernistu (Hindemita, Bartoka) daiļradi. 15 gadu vecumā sāka studēt matemātiku un filozofiju Čikāgas Universitātē. Vēlāk iestājās Džuljarda skolā Ņujorkā. No 1963. līdz 1965. gadam mācījās Parīzē pie Nadjas Bulanžē. Parīzē iepazinās ar Ravi Šankaru, kurš dziļi ietekmēja Filipa Glāsa daiļradi. 1983. gadā ieguva pasaules atzinību par mūziku Godfrija Redžo dokumentālajai filmai Koyaanisqatsi. Oficiālā mājaslapa (angliski) http://www.allmusic.com/cg/amg.dll?p=amg&sql=Bwi6xlfde5cqp[novecojusi saite] IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)