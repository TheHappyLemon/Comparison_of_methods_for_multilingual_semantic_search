Rietumbengāle (bengāļu: পশ্চিমবঙ্গ) ir štats Indijas austrumos. Rietumbengālija ar Bangladešu, ar kuru tai ir kopīga robeža, veido vēsturisko Bengālijas teritoriju. Šis štats apdzīvotības blīvuma ziņā ir ceturtais lielākais ar vairāk nekā 91 miljonu iedzīvotāju. Senās Indijas laikā Bengālijas teritorijā no 8. līdz 12. gadsimtam pastāvēja budistu Palas ķēniņvalsts. 11. gadsimtā daļu Bengālijas pakļāva tamilu Čolas dinastija. Senas dinastijas laikā no 1095. līdz 1260. gadam budismu nomainīja hinduisms. 13. gadsimta sākumā Bengāliju iekaroja musulmaņi un tā nonāca Deli sultanāta pakļautībā. 1352. gadā nodibināja Bengālijas sultanātu, kas pastāvēja līdz 1576. gadam, kad to pakļāva Mogulu impērija, bet 1757. gadā Britu Austrumindijas kompānija. Pēc 1857. gada pastāvēja Bengālijas prezidentūra, Kalkuta bija visas Britu Indijas galvaspilsēta. 1905. gadā Bengāliju sadalīja musulmaņu dominētajā Austrumbengālē un hindu dominētajā Rietumbengālē, 1912. gadā no tās atdalīja Bihāras un Orisas provinci. Pēc Indijas neatkarības iegūšanas izveidoja Rietumbengāles štatu un Pakistānas Austrumbengālijas reģionu, ko 1958. gadā pārdēvēja par Austrumpakistānu. Bengālijas sultanāts Bengālija Britu Indijas laikā (1940) 2013. gadā veiktajos mērījumos tika noskaidrota, ka Rietumbengālijā meži aizņem 16,805 km2 lielu platību, kas ir 18,9% no šī Indijas apgabala teritorijas, valstī vidējais rādītājs ir 21,2%, rezervāti un aizsargātās teritorijas aizņem 59,4% no kopējās Rietumbengālijas mežu platības. Pēc 2011. gada tautskaites datiem lielākās Rietumbengāles pilsētas pēc iedzīvotāju skaita ir: Izplatītākās reliģijas ir hinduisms (70,5%) un islāms (27,0%). Rabindranats Tagore (1861—1941), dzejnieks Vivekānanda (1863—1902), filosofs Šrī Aurobindo (1872—1950), dzejnieks, filosofs Vikikrātuvē par šo tēmu ir pieejami multivides faili. Skatīt: Rietumbengāle. Encyclopædia Britannica raksts (angliski)