Oto Vite (vācu: Otto Witte; dzimis 1868. gadā Berlīnē, Pankovā, miris 1958. gadā Hamburgā) bija profesionāls cirka akrobāts (pēc citiem avotiem - klauns), kurš apgalvoja, ka dažas dienas bijis Albānijas karalis Oto I. Kad Albānija 1913. gadā atdalījās no Osmaņu impērijas, tika nodibināta Albānijas karaliste, un tronis esot piedāvāts Halimam Eti (Halim Etti), sultāna brālēnam. Jaunā monarha fotogrāfijas tika publicētas avīzēs, un Oto Vite esot ieraudzījis, ka pēc skata ir ļoti līdzīgs jaunajam monarham. Sarunājis domubiedru, kādu cirka zobenu rijēju, zagtos cirka kostīmos abi avantūristi esot ieradušies Duresi. Duresi ostas administrācija esot sveikusi Viti kā jauno monarhu, un 1918. gada 13. augustā Vite Tirānā ticis kronēts par Albānijas karali. Blēdība atklājusies tikai 18. augustā, kad īstais Halims Eti telegrafējis no Stambulas, ka viņš neko nezina par avīzēs izlasīto kronēšanu Tirānā. Pa šīm dienām abi biedri esot izdarījuši sekojošo: savākuši sev harēmu un pieteikuši karu Melnkalnei. 18. augustā, ar harēma atbalstu abi darboņi zvejas laivā izmukuši uz Bari, Itālijā, līdzi paķerdami daļu no valsts kases. The Man Who Was King, Time magazine, 25 August 1958, retrieved from Time Magazine Archive on 12 March 2007 Otto Witte from Pankow, pictures and postcards. (German) Otto Witte's gravestone in Hamburg (German) Biographical details Arhivēts 2009. gada 15. janvārī, Wayback Machine vietnē., in French, with photograph.