Hesuss Djess del Korrals (spāņu: Jesús Díez del Corral; 1933. gada 6. aprīlis Saragosa — 2010. gada 19. februāris Madride) bija Spānijas starptautiskais lielmeistars šahā (1974). 1960. gados bijis viens no spēcīgākajiem Spānijas šahistiem. Divas reizes uzvarējis Spānijas šaha čempionātos (1955, 1965). Daudzu starptautisko šaha turnīru laureāts. 1969. gadā Palma de Maļorkas lielmeistaru starptautiskajā šahā turnīrā ieguvis augsto 6. vietu, atpaliekot tikai no tā laika spēcīgākajiem šahistiem Bentu Larsenu, Tigranu Petrosjanu, Viktoru Korčnoju, Vlastimilu Hortu un Borisu Spaski. Par panākumiem turnīros FIDE 1968. gadā Korralam piešķīrusi starptautiskā meistara (IM), bet 1974. gadā - starptautiskā lielmeistara (GM) nosaukumu. Bijis otrais Spānijas šahists aiz Arturo Pomara, kas kļuvis par šaha lielmeistaru. Sekmīgi pārstāvējis Spānijas komandu lielākajos komandu šaha turnīros: Pasaules šaha olimpiādēs piedalījies 7 reizes (1960-1962, 1970-1972, 1978-1982). Individuālajā vērtējumā izcīnījis bronzas (1962) medaļu; Eiropas komandu šaha čempionātā piedalījies 1970. gadā; Klāras Benediktas kausa izcīņās piedalījies 9 reizes (1960, 1962-1963, 1965-1968, 1971-1972). Komandu vērtējumā izcīnījis 5 sudraba (1962, 1965, 1966, 1967) un 2 bronzas (1971, 1972) medaļas. Individuālajā vērtējumā izcīnījis 2 zelta (1966, 1967) medaļas. Pēc profesijas bijis notārs. 1986. gadā aizgājis no profesionālā šaha un līdz mūža beigām piedalījies tikai amatieru sacensībās. Palma de Mallorca (1969) OlimpBase :: Men's Chess Olympiads :: Jesús Díez del Corral OlimpBase :: European Men's Team Chess Championship :: Jesús Díez del Corral OlimpBase :: Clare Benedict Chess Cup :: Jesús Díez del Corral Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)