USA-204 jeb WGS-2 (Wideband Global SATCOM 2) ir ASV militārais sakaru pavadonis, kas orbītā palaists 2009. gada aprīlī. Tas ir otrais Wideband Global SATCOM sistēmas pavadonis, otrais no WGS Block I sērijas. Paredzēts sakaru nodrošināšanai ASV bruņotajiem spēkiem Āzijā, kā arī Austrālijas militārajiem spēkiem. Pavadoni izgatavoja korporācija Boeing uz platformas Boeing 702 bāzes ar masu 5987 kg. Ģeostacionārās orbītas sasniegšanai pavadonis apgādāts ar konvenciālo raķešdzinēju R-4D un jonu dzinēju XIPS-25. Tā raidītājuztvērēji darbojas X joslas un Ka joslas frekvencēs. WGS-2 tika palaists 2009. gada 4. aprīlī 01:31 UTC ar nesējraķeti Atlas V/421 no Kanaveralas zemesraga Gaisa spēku stacijas starta kompleksa SLC-41. Pēc veiksmīgā starta pavadonim tika dots nosaukums USA-204. Sākotnēji tas tika ievadīts augsti eliptiskā orbītā. Vairāku mēnešu laikā tika sasniegta ģeostacionārā orbīta. Sākotnēji tas ģeostacionārajā orbītā atradās punktā 124° rietumu garuma. Pēc tam, kad tika pabeigta pavadoņa sistēmu izmēģināšana, WGS-2 tika nodots Gaisa spēkiem. Tas novietots virs Indijas okeāna punktā 60 grādi austrumu garuma. WGS 4 - NORAD 38070 3D Online Satellite Tracking LIVE: ULA Atlas V launches WGS-2 for USAF William Graham, nasaspaceflight.com, 2009-04-03, (angliski) 2009 - Launches to Orbit and Beyond Robert Christy (angliski) ULA Delta IV successfully lofts WGS-5 satellite William Graham, nasaspaceflight.com, 2013-05-24, (angliski) Transformational Wideband Communication Capabilities for the Warfighter Boeing WGS 1, 2, 3, 4, 5, 6, 7, 8, 9 Gunter Dirk Kreb