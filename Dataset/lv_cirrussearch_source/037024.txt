2017. gada Parīze—Rubē bija šosejas riteņbraukšanas viendienas sacensības, kuras notika 9. aprīlī. Tā bija 115. reize, kad notika Parīze—Rubē sacensības un tās bija piecpadsmitās sacensības 2017. gada UCI World Tour kalendārā. Sacensībās uzvarēja Gregs Van Avermāts (BMC Racing Team), kurš bija ātrākais piecu dalībnieku sprinta finišā, gūstot savu pirmo uzvaru klasikas pieminekļos. Viņš pārspēja Quick-Step Floors braucēju Zdeņeku Štibaru un Sebastianu Langeveldu no Cannondale–Drapac. Distances vidējais ātrums 45,2 km/h bija jauns Parīze—Rubē rekords. Sacensībās startēja arī Latvijas sportisti — Gatis Smukulis (Delko–Marseille Provence KTM) un Aleksejs Saramotins (Bora–Hansgrohe), kuri abi no sacensībām izstājās. Tā kā Parīze—Rubē bija UCI World Tour sacensības, visas 18 UCI WorldTeam komandas tika ielūgtas un dalība tām bija obligāta. Papildus tika uzaicinātas septiņas UCI profesionālās kontinentālās komandas, veidojot 25 komandu pelotonu. «UCI expands WorldTour to 37 events». Cycling News. Skatīts: 2016. gada 2. oktobris. «The UCI reveals expanded UCI WorldTour calendar for 2017». UCI. Skatīts: 2016. gada 2. oktobris. «Van Avermaet wins Paris-Roubaix». Cyclingnews.com (Immediate Media Company). 2017. gada 9. aprīlis. Skatīts: 2017. gada 9. aprīlis. ProCyclingStats profils «Paris-Roubaix announces 2017 teams». VeloNews.com. 2017. gada 20. februāris. Skatīts: 2017. gada 20. februāris. Vikikrātuvē par šo tēmu ir pieejami multivides faili. Skatīt: 2017. gada Parīze—Rubē. Oficiālā tīmekļa vietne ProCyclingStats profils