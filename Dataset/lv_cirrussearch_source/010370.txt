SES-2 ir Nīderlandē bāzētās kompānijas SES World Skies sakaru pavadonis. Kosmisko aparātu palaida 2011. gada 21. septembrī ar nesējraķeti Ariane 5 kopā ar citu pavadoni Arabsat-5C. SES-2 sniedz sakaru pakalpojumus ASV teritorijā un Karību reģionā. To izgatavojusi kompānija Orbital Sciences Corporation. 2007. gadā kompānija SES AMERICOM noslēdza līgumu ar Orbital Sciences Corporation par piecu pavadoņu AMC būvi. Pirmo divu palaišana bija paredzēta 2009. gadā. Pirmā nosaukums bija AMC-5R, otrā — AMC-1R. 2008. gada aprīlī bez šiem diviem sāka izgatavot rezerves pavadoni. 2010. gadā, pēc SES AMERICOM apvienošanās ar SES NEW SKIES kā kompānija SES World Skies, trīs pavadoņi tika pārdēvēti par SES-2, SES-1 un SES-3. SES-3 kosmosā devās ātrāk par SES-2. SES-2 tika palaists 2011. gada 21. septembrī 21:38 UTC ar nesējraķeti Ariane 5ECA no Gviānas kosmiskā centra ELA-3 starta laukuma. Kopā ar to startēja arī Saūda Arābijas sakaru pavadonis Arabsat-5C. Arabsat-5C no augšējās pakāpes atdalījās pirmais 27 minūtes pēc starta, un pēc 8 minūtēm atdalījās SES-2. SES-2 atradīsies ģeostacionārajā orbītā punktā 87° rietumu garuma nomainīs nokalpojušo pavadoni AMC-3, kurš tika palaists 1997. gadā. Pavadonis izgatavots uz platformas Star-2.4 bāzes. Tā izmēri ir 1,75 m × 1,7 m × 1.8m. SES-3 ir 24 C joslas un 24 Ku joslas raidītāji ar diviem 2,3 m diametra reflektoriem. Elektroenerģiju nodrošina divi saules bateriju paneļi. Pavadonī uzstādīta arī Gaisa spēku eksperimentāla ierīce Commercially Hosted Infrared Payload (CHIRP), kas paredzēta infrasarkano datu vākšanai un sensoru izmēģināšanai. Šādus sensorus var izmantot raķešu startu detektēšanai, izlūkošanai. Tie ļautu uzlabot instrumentus ar vienkāršāku konstrukciju. CHIRP integrēšana, palaišana un apkalpošana izmaksājusi 82,5 miljonus USD. SES 1, 2, 3[novecojusi saite] Gunter Dirk Krebs (angliski) Arabsat-5C and SES-2 are orbited on Arianespace's fifth Ariane 5 flight of 2011 Arianespace, 2011-09-21 (angliski) SES-3 Communication Satellite aerospace-technology.com (angliski) AF Commercially Hosted Infrared Payload Launches Successfully from French Guiana Arhivēts 2011. gada 25. septembrī, Wayback Machine vietnē. Los Angeles Air Force Base, Release 040911, 2011-09-21, (angliski) Money-saving missile detection sensor powered on STEPHEN CLARK, SPACEFLIGHT NOW, 2011-11-04 (angliski) SES-2 SES vietnē (angliski) SES-2 Orbital Sciences Corporation vietnē (angliski) ArianeSpace: Launch-Kit (angliski)