Rejnaldo Vera Gonsaless-Kevedo (spāņu: Reynaldo Vera González-Quevedo; dzimis 1961. gada 7. janvārī Uniona de Rejesā) ir Kubas starptautiskais lielmeistars šahā (1988). Pirmo panākumu starptautiskajā arēnā guvis 1977. gadā Insbrukā, kad ieņēmis 4. vietu Pasaules junioru šaha čempionātā U20 vecuma grupā. Daudzkārtējais Kubas šaha čempionātu dalībnieks un divkārtējais šo turnīru uzvarētājs (1997, 2001). Daudzu starptautisko šaha turnīru laureāts, tajā skaitā uzvarējis vai dalījis pirmo vietu turnīros Havanā (1980), Varnā (1986), Leonā (1996), Sansevastjanā (2007). Pārstāvējis Kubas komandu lielākajos komandu šaha turnīros: Pasaules šaha olimpiādēs piedalījies 10 reizes (1980, 1984-1990, 1994-2002). Individuālajā vērtējumā izcīnījis zelta (1998) medaļu; Pasaules komandu šaha čempionātos piedalījies 4 reizes (1989-2001); Panamerikas komandu šaha čempionātos piedalījies 4 reizes (1987-2000). Komandu vērtējumā visos čempionātos izcīnījis zelta medaļas, bet individuālajā vērtējumā izcīnījis zelta (1991), sudraba (2000) un bronzas (1987) medaļas; Pasaules jauniešu komandu šaha čempionātos U26 vecuma piedalījies 2 reizes (1978-1980). Komandu vērtējumā izcīnījis bronzas (1978) medaļu. Par panākumiem turnīros FIDE 1979. gadā Gonsalesam-Kevedo piešķīrusi starptautiskā meistara (IM), bet 1988. gadā - starptautiskā lielmeistara (GM) nosaukumu. 2007. gadā saņēmis arī par FIDE vecāko trenera nosaukumu. 16° Campeonato Mundial Juvenil 1977 «Campeonato de Cuba». Arhivēts no oriģināla, laiks: 2016. gada 3. martā. Skatīts: 2016. gada 28. oktobrī. OlimpBase :: Men's Chess Olympiads :: Reynaldo Vera González OlimpBase :: World Men's Team Chess Championship :: Reynaldo Vera González OlimpBase :: Panamerican Team Chess Championship :: Reynaldo Vera González OlimpBase :: World Youth U26 Team Chess Championship :: Reynaldo Vera González Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)