Kipčoge Hezekjahs "Kips" Keino (Kipchoge Hezekiah "Kip" Keino; dzimis 1940. gada 17. janvārī) ir bijušais Kenijas vieglatlēts, pašreizējais Kenijas Olimpiskās komitejas prezidents. Arī viņa tēvs bija garo distanču skrējējs, iedrošināja dēlu pievērsties šim sporta veidam. Pirms pievērsties vieglatlētikai spēlēja regbiju. Starptautiskā karjera sākās 1962. gada Nāciju Sadraudzības spēlēs. Piedalījies trijās Olimpiskajās spēlēs (1964, 1968, 1972). Pirmos panākumus guva 1968. gadā Mehiko. Tajā viņš izcīnīja zelta medaļu 1500 m distancē, otrās vietas ieguvēju apsteidzot par 20 metriem, kas ir lielākais pārsvars šīs distances vēsturē, un sudraba medaļu 5000 m distancē. Olimpisko spēļu laikā cieta smagas vēdera sāpes, vēlāk tika noskaidrots, ka tās izraisīja žultspūšļa problēmas. Neskatoties uz ārstu brīdinājumiem, viņš astoņu dienu laikā veica sešas distances. 1972. gadā Mehiko izcīnīja zelta medaļu 3000 m šķēršļu skrējienā un sudraba medaļu 1500 m. 1965. gada 27. augustā uzstādīja jaunu Pasaules rekordu 3000 m distancē, attiecīgo distanci veikdams pirmo reizi. Vēl ir uzstādījis Pasaules rekordu 5000 m distancē. 1973. gadā beidza karjeru. 1987. gadā žurnāla Sports Illustrated Gada sportista balva tika piešķirta Keinam un citiem septiņiem sportistiem (nosaukti par "sportistiem, kam rūp"), balvu Keins saņēma par darbu ar bāreņiem. 2012. gadā bija viens no pirmajiem, kas uzņemts IAAF Slavas zālē. «Kip Keino». sports-reference.com. Sports Reference LLC. Arhivēts no oriģināla, laiks: 2015. gada 23. maijā. Skatīts: 2015. gada 10. jūnijs. Arhivēts 2015. gada 23. maijā, Wayback Machine vietnē. «Kipchoge Keino». iaaf.org. International Association of Athletics Federations. Skatīts: 2015. gada 10. jūnijs. Daily Nation, 23 April 2009: Kip roots for 'Olympic Sevens' Kipchoge Keino "CNN.com" 23 June 2004 «IAAF Hall Of Fame». Skatīts: 2015. gada 14. janvāris. Vikikrātuvē par šo tēmu ir pieejami multivides faili. Skatīt: Kipčoge Keino. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski) Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)