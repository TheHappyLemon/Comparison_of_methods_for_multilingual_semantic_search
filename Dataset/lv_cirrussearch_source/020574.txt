Aleksandrs Salāks (čehu: Alexander Salák; dzimis 1987. gada 5. janvārī) ir čehu hokejists, vārtsargs. Pašlaik (2020) Salāks spēlē Čehijas Ekstralīgas vienībā HK Prāgas "Sparta". Profesionāļa karjeru Salāks sāka 2006.—07. gada sezonā, kad spēlēja Somijas Mestis līgas klubā Jokipojat. Jau nākamajā sezonā hokejists pievienojās SM līgas vienībai Turku TPS, tās sastāvā aizvadot nākamās divas sezonas. 2009.—10. gada sezonu Salāks aizvadīja AHL klubā Ročesteras "Americans", uz divām spēlēm tiekot izsaukts arī uz NHL klubu Floridas "Panthers". 2010.—11. gada sezonā hokejists kopā ar Färjestads BK izcīnīja Zviedrijas Elitsērijas čempiona titulu, taču nākamo sezonu aizvadīja Rokfordas "IceHogs" sastāvā. 2012.—13. gada sezonā Salāks atgriezās Färjestads BK rindās. 2013.—14. gada sezonu Salāks aizvadīja KHL vienībā Sanktpēterburgas SKA. Tās sastāvā viņš uzsāka arī 2014.—15. gada sezonu, taču sezonas vidū tika aizmainīts uz Novosibirskas "Sibirj", SKA vienībai pretī iegūstot somu vārtsargu Miko Koskinenu. "Sibir" rindās spēlēja līdz pat 2018. gadam, savukārt 2018.—19. gada sezonu aizvadīja Jaroslavļas "Lokomotiv" sastāvā. 2019. gada 1. oktobrī pievienojās Rīgas "Dinamo". Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)