Arturs Kristofers Orms Plamers (angļu: Christopher Orme Plummer; dzimis 1929. gada 13. decembrī, miris 2021. gada 5. februārī) bija kanādiešu teātra, kino un televīzijas aktieris. Plamers vislabāk ir zināms ar lomu 1965. gada filmā "Mūzikas skaņas", kur viņš spēlēja kopā ar Džūliju Endrūsu. Pirmā filma, kurā Plamers filmējās, bija Sidnija Lūmeta 1958. gada filma Stage Struck. Tēlojis filmās The Fall of the Roman Empire (1964), Waterloo (1970), "Vīrs, kurš būtu kļuvis par karali" (1975). Piedalījies Spaika Lī filmā Malcolm X (1992), Maikla Manna filmā "Savs cilvēks" (1999), Rona Hauarda filmā "Brīnišķais prāts" (2001), Terensa Malika filmā The New World (2005). Attēlojis lomas filmās "Insaiders" (2006), The Last Station (2009), "Meitene ar pūķa tetovējumu" (2011), "Iesācēji" (Beginners, 2011), "Visa pasaules nauda" (2017), Boundaries (2018), Cliffs of Freedom (2019), "Uz nažiem" (2019) un The Last Full Measure (2019). Plamers ir saņēmis vienu Amerikas Kinoakadēmijas balvu, divas Emmy balvas, divas Tony balvas, pa vienai Zelta globusa balvai, Ekrāna aktieru ģildes balvai un BAFTA kino balvai. 2012. gadā, 82 gadu vecumā, saņemot Amerikas Kinoakadēmijas balvu kā labākais otrā plāna aktieris (filma "Iesācēji" (Beginners, 2011)), kļuva par vecāko aktieri, kas ir saņēmis šo apbalvojumu. Vēl divas reizes bijis nominēts šai balvai — par lomām filmās The Last Station (2009) un "Visa pasaules nauda" (2017). Pēdējā nominācija bija 88 gadu vecumā, kas atkal bija rekords viņam kā vecākajam aktierim, kas ticis nominēts Amerikas Kinoakadēmijas balvai. Plamers miris 2021. gada 5. februārī 91 gadu vecumā. «Christopher Plummer, Actor From Shakespeare to ‘The Sound of Music,’ Dies at 91». The New York Times. «Christopher Plummer, Sound of Music star and oldest actor to win an Oscar, dead at 91». CBC News. Vikikrātuvē par šo tēmu ir pieejami multivides faili. Skatīt: Kristofers Plamers. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)