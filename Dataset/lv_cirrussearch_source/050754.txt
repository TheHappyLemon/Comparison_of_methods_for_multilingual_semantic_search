Kristers Freibergs (dzimis 1992. gada 3. jūlijā) ir latviešu hokejists, aizsargs. Pašlaik (2019) pārstāv Latvijas čempionāta komandu HK Liepāja. Junioru vecumā Freibergs vairākas sezonas aizvadīja Zviedrijā, līdz 2010. gadā pievienojās HK Liepājas Metalurgs. Kopā ar Metalurgu kļuva par 2011. gada Latvijas čempionu. Nākamajā sezonā spēlēja HK Rīga sastāvā Krievijas Jaunatnes līgā, taču tad trīs sezonas aizvadīja Vācijas 3. spēcīgākās līgas komandā Hamburger SV. 2015. gadā pievienojās HK Liepāja, kopā ar komandu otro reizi karjerā kļūstot par Latvijas čempionu. 2019. gadā Freibergs kļuva par komandas kapteini. Eliteprospects profils (angliski)