Rovans Sebastians Atkinsons (angļu: Rowan Sebastian Atkinson; dzimis 1955. gada 6. janvārī) ir britu komiķis, plašāk pazīstams kā Mistera Bīna lomas atveidotājs tāda paša nosaukuma komēdijseriālā (1990—1995) un Edmunds Melnā čūska (Edmund Blackadder) seriālā "Melnā čūska" (1983—1989). No 2016. attēlo titullomu TV detektīvseriālā "Komisārs Megrē". Rovans Sebastians Atkinsons dzimis 1955. gada 6. janvārī Daremas grāfistes pilsētā Konsetā, Anglijā. Viņa vecāki: Ēriks Atkinsons, lauksaimnieks un kompānijas direktors, un viņa sieva Ella Maija (dzimusi Bainbridža), kuri apprecējās 1945. gada 29. jūnijā. Kaut arī viņa tēvam piederēja zemnieku saimniecība, neskatoties uz to, Rovans auga pilsētā. Viņam ir divi vecāki brāļi — Rūperts un Rodnijs. Rodnijs Atkinsons ir ievērojams eiroskeptiķu politiķis. Atkinsons pēc ticības ir anglikānis. Mācījies Daremas kora skolā, Rovans turpināja mācības Ņūkāslas Universitātes Elektrotehniskajā fakultātē. 1975. gadā viņš iestājās Karalienes koledžā, Oksfordā. Tieši Oksfordā viņš iepazinās ar scenāristu Ričardu Kērtisu. Kopā viņi uzrakstīja un iestudēja komisku rēviju teātrī Playhouse, Oksfordā, pēc tam teātrī Fringe, Edinburgā. 1978. gadā uzaicināja tēlot galvenās lomas uzreiz divos seriālos. Viņš priekšroku deva darbam BBC kanāla populārajā šovā Not The Nine O’Clock News. Šis šovs 1981. gadā ir apbalvots ar BAFTA televīzijas balvu kā "Labākais izklaides raidījums" (1980), kā arī Atkinsons ieguva BAFTA televīzijas balvu "Labākais izklaides sniegums". Otrreiz šo balvu Atkinsons ieguva par lomu TV seriālā Blackadder Goes Forth (1989). Kad trīs Oksfordas Universitātes absolventi, Ričards Kērtiss, Hauards Gudols un Rovans Atkinsons, 1979. gada vasarā devās ar autofurgonu uz ikgadējo teātra festivālu Edinburgā, šī brauciena laikā radās pirmās idejas par komēdijseriālu "Misters Bīns", kas 20. gadsimta 90. gados kļuva ļoti populārs. Triju jaunu britu izdomātais infantilais pamuļķis īsās brūnās biksēs un novalkātā tvīda žaketē kļuva par līdz šim vēl nepārspēta reitinga BBC seriāla varoni. Iesākumā Atkinsons sastapās arī ar sarežģījumiem. 1980. gadā komiķa Atkinsona solo izrādes Ņujorkā tika atceltas uz trim nedēļām, jo amerikāņu kritiķi izvirzīja apsūdzības par "tualetes humoru". Pati ietekmīgākā ASV avīze The New York Times rakstīja savās slejās par "angļu pamuļķu piedauzībām". Tieši pēc 10 gadiem misters Bīns uzsāka triumfālo gājienu britu televizoru ekrānos. Vēl pēc 5 gadiem kritiķi jau Atkinsonu dēvēja par "jauno Čaplinu" un par galveno Apvienotās Karalistes komisko eksporta produktu. Zīmīgi, ka lielāko daļu savu agrīno "tualetes" joku komiķis pārnesis uz lielo ekrānu. Lielākoties tie patiešām ir smieklīgi, un mūsdienās kritiķi ieturēti dod priekšroku to saukt par "fizioloģisko humoru". Viss, kas saistīts ar britu ikdienas dzīvi un dzīves veidu, tiek atveidots Atkinsona komēdijās, kurš tām ir arī scenāriju līdzautors. Hrestomātiskie simboli: skotu gvardes kareivji, Ziemassvētku tītari, lauku gadatirgi, protams, Viņas augstība ar princi mantinieku — ir salikti kino darbos. Filmā "Džonijs Anglis" arī tika izmantoti šādi simboli. Atkinsons atklāja, ka galvenais jebkuras mēmās komēdijas likums ir, ka tās galvenajam varonim jābūt asociālam, aseksuālam un aizkustinoši naivam. Neviens Atkinsona atveidotais runājošais personāžs nav tik atpazīstams kā Bīns, kurš dažreiz tikai ierūcas nedabīgi zemā balsī. Atkinsons piedalās arī teātra izrādēs. Kopā ar sievu Sunetru Sastrīnu un diviem bērniem — Benžaminu Aleksandru Sebastiānu (1993) un Liliju Greisu Atkinsoni (1995) — viņš dzīvoja ciematā netālu no Oksfordas. Viņa lielākais hobijs ir dārgu sporta automašīnu kolekcionēšana. Vēl viņš veido rakstus britu auto žurnāliem Car, Octane un Evo. 2009. gada aprīlī Atkinsonam izoperēja bruku. 2015. gadā tiesas prāvā, kas ilga mazāk par minūti, izšķīries no savas sievas. The Secret Policeman's Ball (1979) Not the Nine O'Clock News (1979—1982) "Melnā čūska" (Blackadder), princis Edmunds (1. sezonā), Lords Melnā čūska (2. sezonā), Edmunds Melnā čūska (3. un 4. sezonā) un Ebenezers Melnā čūska (Blackadder's Christmas Carol) (1983—1989) Saturday Live, dažādās lomās (1985—1987) "Misters Bīns" (Mr. Bean), misters Bīns (1989—1995, 1997, 2002, 2007) Bernard and the Genie, Bernarda priekšnieks (1991) Funny Business (1992), dokumentālo filmu sērija par komiķiem "Šaurā zilā strīpiņa" (The Thin Blue Line), inspektors Raimonds Fovlers (1995—1996) Blackadder: Back and Forth, Melnā čūska (1999) The Comic Relief, Sarkano Degunu dienās iekļautas: Blackadder: The Cavalier Years, Edmunds Melnā čūska (1988) Nosenight sketches (1989) Mr Bean's Red Nose Day, misters Bīns (1991) (I Wanna Be) Elected, misters Bīns (1992) Blind Date with Mr Bean, misters Bīns (1993) Torvill and Bean, misters Bīns (1995) Doctor Who and the Curse of Fatal Death, dakteris (1999) Popsters (2001) Lying to Michael Jackson, Martins Bašīrs (2003) Spider-Plant Man, Pīters Paipers un Spider-Plant Man (2005) Mr Bean's Wedding, misters Bīns (2007) The Greatest Worst Bits of Comic Relief (2007) We Are Most Amused, speciālais Prinča Čārlza 60. dzimšanas dienas šovs (2008) Blackadder Rides Again (2008) Not Again: Not the Nine O'Clock News (2009) Bondi Rescue, misters Bīns (2010) "Gāzi grīdā!", (2011) "Olimpisko spēļu atklāšanas ceremonija, misters Bīns (2012) Live from Lambeth Palace sketches, Kenterberijas arhibīskaps (2013) Horrible Histories, Henrijs VIII Tjudors (2015) "Komisārs Megrē", Žils Megrē (2016—) Red Nose Day Actually, Rūfuss (2017) 1983 — "Nekad nesaki nekad" (Never Say Never Again), Nigels 1988 — The Appointments of Dennis Jennings, dakteris Šūners 1989 — The Tall Guy, Rons Andersons 1989 — The Witches, misters Stingers 1993 — "Karstās galvas! 2. daļa" (Hot Shots! Part Deux), Deksters Heimans 1994 — "Četras kāzas un bēres" (Four Weddings and a Funeral), tēvs Džeralds 1994 — "Karalis Lauva" (The Lion King), Zazū (balss) 1997 — "Bīns" (Bean), misters Bīns 2000 — "Varbūt bērniņu?" (Maybe Baby), misters Džeimss 2001 — "Žurku skrējiens" (Rat Race), Enriko Polīni 2002 — "Skubijs Dū" (Scooby-Doo), Mondavarios 2003 — "Džonijs Anglis" (Johnny English), Džonijs Anglis 2003 — "Tāda ir mīlestība" (Love Actually), Rufuss 2005 — "Visi mēmi" (Keeping Mum), Valters Gūdfelovs 2007 — "Bīna brīvdienas" (Mr. Bean’s Holiday), misters Bīns 2011 — "Džonijs Anglis atgriežas" (Johnny English Reborn), Džonijs Anglis 2017 — Huan Le Xi Ju Ren, misters Bīns 2018 — "Džonijs Anglis 3", Džonijs Anglis 1980 — Variety Club balva BBC gada personai 1981 — BAFTA televīzijas balva (Not the Nine O'Clock News, 1979) 1989 — BAFTA televīzijas balva (Blackadder Goes Forth, 1989) Nick Barratt. «Family Detective - Rowan Atkinson». The Daily Telegraph, 2007. gada 25. augusts. «Foreign Correspondent - 22 July 1997: Interview with Rodney Atkinson». Australian Broadcasting Corporation. Arhivēts no oriģināla, laiks: 2009. gada 7. augustā. Skatīts: 2009. gada 25. septembrī. «Rovans Atkinsons izšķīries no sievas». tvnet.lv. Skatīts: 2015. gada 11. novembrī. «Rowan Atkinson article». The Museum of Broadcast Communications. Arhivēts no oriģināla, laiks: 2009. gada 28. septembrī. Skatīts: 2009. gada 25. septembrī. Vikikrātuvē par šo tēmu ir pieejami multivides faili. Skatīt: Rovans Atkinsons. IMDb profils (angliski) Internet Broadway Database profils (angliski) AllMovie profils (angliski)