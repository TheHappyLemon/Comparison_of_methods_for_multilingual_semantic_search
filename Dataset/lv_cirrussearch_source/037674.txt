Šis raksts ir par 2017. gadā izlaisto telefona modeli. Par oriģinālo modeli ar šādu nosaukumu skatīt rakstu Nokia 3310. Nokia 3310 ir Nokia zīmola mobilais telefons, ko izstrādājis uzņēmums HMD Global. Tas tika izziņots 2017. gada 26. februārī Mobile World Congress (MWC) konferencē Barselonā, Spānijā kā 2000. gadu sākumā populārā Nokia 3310 modeļa jauna versija. 2017. gada 14. februārī tika ziņots ka HMD Global Oy, Somijas ražotājam kuram ir ekskluzīvas tiesības Nokia zīmolam varētu prezentēt modernizētu Nokia 3310 versiju 2017. gada Mobile World Congress (MWC) konferencē Barselonā, Spānijā. 2017. gada 26. februārī tika izlaista modernizētā Nokia 3310 versija. Tika izziņots ka Nokia 3310 darbosies tikai 2G tīklā, kas ir raisījis kritiku, jo telefons nebūs pieejams valstīs kurās 2G signāls ir jau atslēgts vai tas tiek šobrīd darīts. Telefonā ir dažādas standarta funkcijas kā FM radio, interneta pārlūks un balss ierakstītājs. Telefonam ir 2MP kamera fotoattēlu fotografēšanai un videoklipu filmēšanai. Oriģinālā Snake spēle ir aizvietota ar spēļu kompānijas Gameloft spēli Snake Xenzia, kurai ir uzlabotas grafikas un vairāk iespējas. Telefona dizains ir samērā līdzīgs 2000. gada telefona versijai. Telefons tiek ražots dažādās krāsās.