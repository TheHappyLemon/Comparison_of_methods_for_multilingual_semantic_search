HK Donbass (krievu: ХК Донбасс, ukraiņu: Хокейний Клуб Донбас) ir hokeja klubs, kas bāzēts Družkivkā, Ukrainā un spēlē Ukrainas hokeja līgā. Tas dibināts 2005. gadā. Līdz 2014. gadam klubs bija bāzēts Doneckā. HK Donbass ir izcīnījis divus Ukrainas (2011, 2012) čempiontitulus. No 2011. līdz 2012. gadam "Donbass" spēlēja Krievijas Augstākajā līgā. No 2012. līdz 2014. gadam "Donbass" spēlēja Kontinentālajā hokeja līgā. Pēc 2010.—2011. gada sezonas klubs tika sadalīts divās komandās, fārmklubs spēlēja Ukrainas profesionālajā līgā, bet pirmā komanda- KHL. 2014. gadā klubs pārcēlās uz Doneckas apgabala pilsētu Družkivku. 2015. gadā tas uzsāka dalību Ukrainas hokeja līgā. No 2012. līdz 2014. gadam kluba rindās spēlēja latviešu aizsargs Oskars Bārtulis. Visvairāk gūto vārtu sezonā: Lukāšs Kašpars, 16 (2013.—14.) Visvairāk rezultatīvo piespēļu sezonā: Jevgeņijs Dadonovs, 24 (2012.—13.) Visvairāk gūto punktu sezonā: Jevgeņijs Dadonovs, 38 (2012.—13.) Visvairāk soda minūšu sezonā: Oskars Bārtulis, 88 (2012.—13.) Visvairāk gūto punktu sezonā, starp aizsargiem: Klejs Vilsons, 22 (2013.—14.) Visvairāk gūto vārtu sezonā: Jevgeņijs Dadonovs, 7 (2013.—14.) Visvairāk rezultatīvo piespēļu sezonā: Maksims Jakutsenja, 7 (2013.—14.) Visvairāk gūto punktu sezonā: Jevgeņijs Dadonovs un Maksims Jakutseņja, 11 (2013.—14.) Visvairāk soda minūšu sezonā: Ruslans Fedotenko, 35 (2013.—14.) Visvairāk gūto punktu sezonā, starp aizsargiem: Klejs Vilsons, 7 (2013.—14.) Kluba oficiālā mājaslapa