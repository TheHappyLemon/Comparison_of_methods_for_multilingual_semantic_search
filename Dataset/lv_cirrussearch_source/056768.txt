Dzelzceļa līnija Viļņa—Kauņa ir 104 kilometrus gara elekktrificēta dzelzceļa līnija, kas savieno Lietuvas galvaspilsētu un lielāko pilsētu Viļņu ar tās otro lielāko pilsētu Kauņu. Šobrīd Viļņas—Kauņas dzelzceļš ir visintensīvāk izmantotā dzelzceļa līnija Lietuvā. Visā tās garumā līnija ir divceļu (izņemot posmu Kauņas dzelzceļa tunelī). Līnijā pastāv pasažieru satiksme starp Viļņu un Kauņu Viļņas—Kauņas dzelzceļa būvniecība tika uzsākta kopā ar Pēterburgas—Varšavas dzelzceļa būvniecību 1859. gada pavasarī. Dzelzceļš tika atklāts 1862. gada 15. martā. Tika izbūvēti divi dzelzceļa tuneļi — Kauņā un Paneiros (otrais slēgts 1960. gadā). Tā kā starpkaru periodā Viļņas apgabals atradās Polijas pakļautībā, samazinājās šī dzelzceļa stratēģiskā nozīme, kas atkal pieauga pēc Lietuvas iekļaušanas PSRS. 1975. gadā tika pabeigta dzelzceļa elektrifikācija. 1975. gada 4. aprīlī pie Žasļiem notika sadursme starp kravas un pasažieru vilcieniem, kā rezultātā ap 20 cilvēkiem gāja bojā un vismaz 80 tika ievainoti. Tā tiek uzskatīta par lielāko dzelzceļa katastrofu Lietuvas vēsturē. 1994. gada 6. novembrī netālu no Vieves tika uzspridzināts tilts pār Bražoles upi. Viļņa Paneri Voke Lentvare Karotišķes Sausi Rīkanti Lazdēni Baltamišķi Vieve Kaugone Žasļi Kaišadore Pagiri Pamiere Pravienišķes Karčupe Palemona Amaļi Kauņa Viļņas dzelzceļa stacija Kaišadores dzelzceļa stacija Kauņas dzelzceļa stacija