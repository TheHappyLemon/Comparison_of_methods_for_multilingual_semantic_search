Janne Pesonens (somu: Janne Pesonen; dzimis 1982. gada 11. maijā) ir somu hokejists, malējais uzbrucējs, Somijas hokeja izlases dalībnieks. Pašlaik (2020) Pesonens spēlē SM līgas klubā Oulu "Kärpät". Profesionāļa karjeru Pesonens sāka 2001.—02. gada sezonā, kad debitēja SM līgas kluba Oulu "Kärpät" sastāvā. Jau 2003.—04. gada sezonā Pesonenam izdevās komandas sastāvā arī nostiprināties, tajā spēlējot vēl līdz 2008. gadam. 2008.—09. gada sezonu Pesonens aizvadīja NHL, septiņas spēles aizvadot Pitsburgas "Penguins" sastāvā, bet atlikušo sezonas daļu spēlējot AHL vienībā Skrentonas "Penguins". 2009. gada vasarā Pesonens pievienojās KHL vienībai Kazaņas "Ak Bars". 2011.—12. gada sezonu Janne aizvadīja SM līgas vienībā Helsinku HIFK, taču tad atgriezās "Ak Bars". "Ak Bars" spēlēja līdz 2014.—15. gada sezonas vidum, kad pārcēlās uz Zviedrijas hokeja līgas komandu Šellefteo AIK. 2018. gadā Vekšes "Lakers" sastāvā kļuva par Zviedrijas čempionu. Somijas hokeja izlases sastāvā spēlējis 2011. un 2012. gada Pasaules čempionātos, 2011. gadā kopā ar izlasi izcīnot zelta medaļas. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)