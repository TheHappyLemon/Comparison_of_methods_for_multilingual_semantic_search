Šis raksts ir par rakstnieku. Par citām jēdziena Birze nozīmēm skatīt nozīmju atdalīšanas lapu. Šis raksts ir par rakstnieku. Par citām jēdziena Bērziņš nozīmēm skatīt nozīmju atdalīšanas lapu. Miervaldis Birze (īstajā vārdā Augusts Miervaldis Bērziņš; dzimis 1921. gada 21. martā, miris 2000. gada 6. jūnijā) bija latviešu ārsts. Brīvajā laikā darbojās kā rakstnieks un publicists. Birze dzimis pilsētas pašvaldības darbinieku ģimenē Rūjienā. 1933. gadā pabeidza Rūjienas pamatskolu. Pēc padomju okupācijas, 1941. gada maijā Birze iestājās komjaunatnē, par ko pēc vācu ienākšanas 1941. gada 18. jūlijā viņš tika apcietināts. Līdz 1943. gada 21. septembrim Birze atradās Valmieras cietumā, tad viņu nosūtīja uz Salaspils koncentrācijas nometni. Viņš tika norīkots angāru celtniecībā Spilves lidostā. 1944. gada jūlijā viņu kopā ar 1200 cilvēku lielu ieslodzīto transportu pārveda uz Vāciju, kur viņš nonāca Buhenvaldes koncentrācijas nometnē. 1945. gada aprīlī, nometnes evakuācijas laikā Birzem izdevās aizbēgt, viņš devās mājup caur Poliju, kur viņu apcietināja padomju čeka un no 1945. gada maija līdz septembrim viņš atradās filtrācijas nometnē Grodņā. Vācu koncentrācijas nometnēs pavadītais laiks un notikumi ir atspoguļoti vairākos Birzes daiļdarbos. 1949. gadā beidza Latvijas Valsts Universitātes Medicīnas fakultāti. Ieguvis diplomu, strādāja par ārstu Cēsīs. Tāpat kā Ernests Hemingvejs, arī Birze kā ārsts nāvi mēdza uzlūkot ironiski, ar zināmu devu humora. Miervalža Birzes atmiņas ("Ieslodzītais nr. 73 823" Lauku Avīze, 2005. gada 11. jūnijs)