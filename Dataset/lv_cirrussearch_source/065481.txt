Padansidempuana (indonēziešu: Kota Padang Sidempuan) ir pilsēta Indonēzijā, Sumatras salas ziemeļdaļā. Administratīvi ietilpst Ziemeļsumatras provincē kā apriņķa līmeņa pilsēta. Izvietojusies kalnu ielejā Ankolas upes krastos ap 380 km uz dienvidiem no provinces galvaspilsētas Medanas. Lielākā daļa iedzīvotāju ir ankoli, kā arī tobi un javieši. 90% iedzīvotāju ir musulmaņi, 9% — kristieši. Tagadējās pilsētas apvidus kopš seniem laikiem zināms kā zivju un sāls tirdzniecības vieta. Pirmais cietoksnis, kas lika pamatus pilsētai, uzcelts 1821. gadā Tuanku Lelo vadībā. Nīderlandes administrācijas laikā pilsēta bija Tapanuli reģiona administratīvais centrs. Apriņķa līmeņa pašvaldības statuss kopš 2001. gada. Vikikrātuvē par šo tēmu ir pieejami multivides faili. Skatīt: Padansidempuana.