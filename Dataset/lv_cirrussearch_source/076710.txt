Semjuels Roberts Riverss (angļu: Samuel Robert Rivers; dzimis 1977. gada 21. septembrī) ir amerikāņu mūziķis. Pazīstams kā grupas Limp Bizkit basģitārists un bekvokālists, kā arī viens no grupas izveidotājiem. Viņš ir Džona Oto, grupas Limp Bizkit bundzinieka, brālēns. Līdz 2000. gadam spēlēja ar Ibanez sērijas ģitārām (BTB5005, SR885), no 2000. gada pārgāja uz custom tipa ģitārām Warwick ar gaismas diodēm grifā. 2000. gadā Gibson Awards viņu atzina par gada labāko basģitāristu. Riverss mūziku sāka apgūt jau bērnībā. Viņa pirmais mūzikas instruments bija tuba. Nodarboties ar mūziku Riversu iedvesmoja brālēns Džons Oto. Viņš spēlēja tubu Arlingtonas vidusskolas orķestrī. Mācījies arī Bīskapa Kenija vidusskolā un Daglasa Andersona mākslas skolā. Iesākumā Sems spēlēja parasto ģitāru, vēlāk pasniedzējs piedāvāja viņam pāriet uz basģitāru. 15 gadu vecumā, mēģinot sakrāt naudu jaunai basģitārai, strādājot ātrās ēdināšanas restorānā, viņš iepazinās ar Fredu Dērstu. Kopā viņi izveidoja grupu Malachi Sage, kura pastāvēja īsu laika brīdi. Pēc tam Sems un Freds nolēma nodibināt vēl vienu grupu. Pēc Sema uzaicinājuma grupai kā bundzinieks pievienojās Džons Oto. 2001. gadā viņš apprecējās ar Kinteru Atkinsu. 2006. gadā Sems Riverss nodibināja privāto ierakstu studiju Džeksonvilā. Viņš producēja grupu Burn Season un The Embraced pirmos albumus, un grupu Indorphine. Marilyn Manson ft. Sam Rivers — Redeemer (filmas "Nolādēto karaliene" (Queen of the Damned) skaņu celiņš) David Draiman ft. Sam Rivers — Forsaken (filmas "Nolādēto karaliene" skaņu celiņš) Black Light Burns ft. Sam Rivers — I Have a Need (Cruel Melody) «Gibson Guitar and Bass Music Free Lessons, Downloads, MP3, Video, Players, Podcast, News, Blog, Contests». Gibson.com. Arhivēts no oriģināla, laiks: 2008. gada 11. maijs. Skatīts: 2011. gada 21. jūlijs. Vikikrātuvē par šo tēmu ir pieejami multivides faili. Skatīt: Sems Riverss.