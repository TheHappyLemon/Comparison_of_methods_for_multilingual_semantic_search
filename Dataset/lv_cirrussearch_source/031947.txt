Aija Tērauda (dzimusi 1982. gada 28. decembrī Rīgā, Latvijas PSR, PSRS) ir latviešu aktrise, modele un producente, kas dzīvo Losandželosā, Kalifornijā, filmējusies vairākās Holivudas filmās. Aija Tērauda ir dzimusi Rīgā. Viņa runā tekoši latviešu, krievu un angļu valodās, kā arī runā itāļu un somu valodās, jo dzīvoja un strādāja šajās valstīs. Studējusi aktiermākslu Ņujorkā, ASV. Ņujorkā viņa ieguva bakalaura grādu ekonomikā un starptautiskajos pētījumos City College of New York (2006 BA). Viņa arī studēja prestižajā Kolumbijas Universitātē SIPA nodaļā . Aija Tērauda sāka savu modeles karjeru 16 gadu vecumā Rīgā, Zandas Krancmanes modeļu skolā. Viņa strādāja modeļu aģentūrā Natalie Rīgā, IMM modeļu aģentūrā Milānā, Itālijā un ID modeļu aģentūrā Ņujorkā, ASV. Aija Tērauda ir bijusi uz daudziem Latvijas žurnālu vākiem: Lilit, Santa, Pastaiga, Ieva, Ljublju, Una, kā arī uz Ņujorkas, ASV žurnālu vākiem Talent in Motion (novemberis 2011) un Millennium Magazine (marts 2012). Aija Tērauda ir viena no tām latvietēm, kurai izdevies iekarot Holivudu - Tēraudas kontā ir lomas tādās pazīstamās filmās kā "Zirnekļcilvēks 3", "Amerikāņu gangsteri", "Izstarot gaismu", kā arī daudzos citos kino un televīzijas projektos. Viņa ir redzama amerikāņu režisora Stīvena Soderberga seriāla "Nikerbokera slimnīca" (The Knick) pirmajā sērijā, kas īpaši iepriecinājusi Latvijas kino mīļotājus, jo tur ir dzirdama latviešu valoda. 2013. gada Decembra vidū Aija Tērauda apprecējās ar amerikāņu filmu producentu, rakstnieku un režisoru Dereku Estlinu Pērvisu, viņi sarakstījušies Losandželosā. Aijai un Derekam ir viens dēls — Dorians Emersons Pērviss (2014). Aijai Tēraudai iepriekš bija ilgstošas attiecības ar latviešu hokejistu Kārli Skrastiņu. Tāpat viņai bijušas attiecības ar volejbolistu Aleksandru Samoilovu, iepriekš bijusi arī viena laulība. «TVNET Panākumi Holivudā». Arhivēts no oriģināla, laiks: 2015. gada 11. jūlijā. Skatīts: 2016. gada 26. janvārī. Arhivēts 2015. gada 11. jūlijā, Wayback Machine vietnē. «e-TALENTA». www.e-talenta.eu. Skatīts: 2023-05-16. Delfi-Iekarot Holivudu CCNY Alumni Diena.lv, Elīna Stengrēvica Talent in Motion November, 2011 Millennium Magazine March 2012 Jaunais ASV seriāls Delfi Delfi — Aija Terauda ir apprecejusies Delfi-Aija Terauda laidusi pasaule pirmdzimto Guntis Keisels. "37 stāsti par Kārli", 2012 Aija Tērauda ASV otro reizi apprecējusies Delfi Aijas Tēraudas mājaslapa IMDb profils (angliski) Facebook profils Twitter profils