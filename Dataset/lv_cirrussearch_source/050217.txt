Uvulāri līdzskaņi tiek artikulēti ar mēles pakaļējo daļu pret vai ļoti tuvu ūkai, tas ir, vēl tālāk mutes dobumā, nekā velārie līdzskaņi. Uvulāri var būt nazālie līdzskaņi, slēdzeņi, berzeņi, trilli, kā arī spraudzeņi, kaut arī IPA nav speciāla simbola uvulāram spraudzenim un tā vietā lieto balsīga berzeņa simbolu. Atsevišķos gadījumos (dažās Āfrikas un Amerikas indiāņu valodās) var būt uvulāras afrikatas. Starptautiskajā fonētiskajā alfabētā iekļautie uvulārie līdzskaņi ir: Latviešu valodā, tāpat kā lielākajā daļā Eiropas valodu, nav uvulāro līdzskaņu, tāpat tie nav pazīstami Austrālijas un Okeānijas iezemiešu valodās. Toties uvulārie līdzskaņi bieži sastopami daudžās Āfrikas un Tuvo austrumu valodās, kā arī Amerikas indiāņu valodās. Kaukāzā un Ziemeļamerikas ziemeļrietumos gandrīz katrā valodā ir uvulāri slēdzeņi un berzeņi. Divi uvulāri R atrodami Eiropas ziemeļrietumos, kur tie ienākuši no franču valodas. Aļaskas tlingitu valodā ir 10 uvulāru līdzskaņu: Ubihu valodā Kaukāzā ir 20 uvulāro līdzskaņu. Ladefoged, Peter; Maddieson, Ian (1996). The Sounds of the World's Languages. Oxford: Blackwell. ISBN 0-631-19814-8 (angliski) Artikulācijas vieta