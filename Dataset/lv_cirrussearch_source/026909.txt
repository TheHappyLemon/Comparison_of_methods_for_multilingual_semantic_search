Čada ieplaka ir beznoteces baseins Āfrikā, Sahāras dienvidu malā. Izvietojusies Āfrikas platformas lēzenā ieliecē ar kvartāra upju un ezeru sanesām. Līdzens reljefs ar vidējo augstumu 155—300 m, malas lēzeni pacelts, ziemeļu malā paceļas Tībestī kalniene. Lielāko daļu teritorijas aizņem tuksnesis un savanna. Ieplakas vidusdaļā izvietojies Čada ezers, bet Čada ieplakas zemākā vieta ir Bodeles ieplaka Tībestī dienvidu pakājē. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 141. lpp.