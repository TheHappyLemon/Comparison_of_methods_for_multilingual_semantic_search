Ķiploks (Allium sativum) ir daudzgadīgs sīpolu dzimtas augs (kultivētie ķiploki parasti ir viengadīgi vai divgadīgi). Ķiploki tiek audzēti gan kā garšaugi, gan kā ārstniecības augi. Tas ir radniecīgs sīpoliem, šalotēm, puraviem un maurlokiem. Ķiplokiem ir raksturīga asa, pikanta garša. Visbiežāk no ķiplokiem izmanto to daļu, kas aug zem zemes, ķiploka sīpolu, kurš sastāv no vairākām daiviņām. Ķiploku izcelsmes vieta ir Centrālāzija, bet cilvēks apzināti tos sāka audzēt Ķīnā. Latvijā ķiplokus sāka audzēt 12.—15. gadsimtā, un tie "ienāca" no Krievijas dienvidiem. Ķiploki izaug no 20 līdz 100 cm augsti. Zem zemes atrodas ķiploka sīpols, kuru veido vairākas daiviņas. Saknes izaug vidēji līdz 20—30 cm garas. Pēc sīpola izaugšanas saknes atmirst. Vienam augam ir no 8 īdz 12 lapām, kas ir lineāras un plakanas, pie pamatnes — stobrveida. Ķiploki tiek uzskatīti par vērtīgiem ārstniecības augiem. Tie pazemina asinsspiedienu, novērš vēdera uzpūšanos, aizsargā pret cērmēm, samazina holesterīna līmeni un tiem piemīt daudzas citas ārstnieciskas īpašības. Mitoloģijā ķiploki aizsargā arī no vampīriem. Vislielākā ķiploku raža vairākus gadus pēc kārtas ir ievākta Ķīnā. «Garlic» (angliski). sfp.ucdavis.edu. Arhivēts no oriģināla, laiks: 2011-12-08. Skatīts: 2012-02-06. Dr.lauks. Līga Lepse. «Ķiploku ģenētiskie resursi Latvijā» (latviski). Arhivēts no oriģināla, laiks: 2012-09-20. Skatīts: 2012-02-06. «Ķiploks» (latviski). gatavosim.lv. Arhivēts no oriģināla, laiks: 2010-10-05. Skatīts: 2012-02-06. «Top production - Garlic 2021» (angliski). faostat.fao.org. Skatīts: 2023-11-05. Vikikrātuvē par šo tēmu ir pieejami multivides faili. Skatīt: Ķiploks. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Encyclopædia of Life raksts (angliski)