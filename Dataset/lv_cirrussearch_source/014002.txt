Fēsa (arābu: فاس / Fās, berberu: ⴼⵉⵣⴰⵣ / Fizaz) ir trešā lielākā pilsēta Marokā (pēc Kasablankas un Rabātas), Fēsas-Būlmānas reģiona administratīvais centrs. 2012. gadā pilsētā dzīvoja aptuveni 1,07 miljoni iedzīvotāju. Fēsas vecpilsēta ir iekļauta UNESCO Pasaules mantojumu sarakstā. Pilsēta tiek dēvēta par "Rietumu Meku" un "Āfrikas Atēnām". Pilsēta dibināta 8./9. gadsimtā, Idrisīdu valdīšanas laikā. 11. gadsimtā, Almoravīdu valdīšanas laikā, pilsēta kļuva par reliģiskās izglītības un tirdzniecības centru. No 13. līdz 15. gadsimtam tā bija Marinīdu dinastijas politiskais centrs. Tika uzceltas daudzas medreses un mošejas, daudzas no kurām saglabājušās līdz mūsdienām. Kaut arī 1912. gadā Marokas galvaspilsēta tika pārcelta uz Rabātu, Fēsa vēl aizvien tiek uzskatīta par valsts garīgo un kultūrālo centru. Vikikrātuvē par šo tēmu ir pieejami multivides faili. Skatīt: Fēsa. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)