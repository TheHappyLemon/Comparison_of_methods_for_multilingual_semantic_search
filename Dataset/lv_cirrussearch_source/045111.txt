Džeiks Mazins (angļu: Jake Muzzin; dzimis 1989. gada 21. februārī) ir bijušais Kanādas hokejists, spēlēja aizsarga pozīcijā. 12. sezonu laikā Mazins pārstāvēja NHL komandas Losandželosas "Kings" un Toronto "Maple Leafs". Pēc vairākās OHL aizvadītām sezonām, 2007. gada NHL draftā Mazinu izvēlējās Losandželosas "Kings". Tās sastāvā viņš debitēja 2010.—11. gada sezonā, komandas pamatsastāvā nostiprinoties 2013.—14. gada sezonā. 2014. gadā Mazins kopā ar komandu izcīnīja Stenlija kausu. "Kings" rindās spēlēja kopumā astoņās sezonās, līdz 2019. gada janvāra nogalē tika aizmainīts uz Toronto "Maple Leafs". 2023. gadā , piedaloties tikai četrās spēlēs, Mazins savainoja mugurkaulu pēc sadursmes ar Arizonas "Coyotes" uzbrucēju Kleitonu Kelleru un vēlreiz tika iekļauts savainoto spēlētāju sarakstā. Vēlāk viņš tika izslēgts uz atlikušo sezonas daļu 2023. gada 22. februārī. Mazins palika savainoto rezervē, pirms 2023.–2024. gada sezonas sākuma, un jaunais Maple Leafs ģenerālmenedžeris Breds Trelivings 2023. gada septembra beigās apstiprināja, ka Mazins izlaidīs visu sezonu iepriekšējā gadā gūtā mugurkaula savainojuma dēļ. Neskatoties uz to, ka Mazins oficiāli neaiziet pensijā, vēlāk oktobra sākumā viņs pievienojās Maple Leafs birojam kā profesionālais skauts. Kanādas hokeja izlases sastāvā spēlējis 2015. gada Pasaules čempionātā. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) https://www.espn.com/nhl/story/_/id/35712496/maple-leafs-defenseman-jake-muzzin-miss-rest-season https://thehockeynews.com/nhl/toronto-maple-leafs/news/maple-leafs-defenseman-jake-muzzin-ruled-out-for-entire-2023-24-season-with-injury https://www.nhl.com/mapleleafs/news/maple-leafs-announce-staff-updates