Tīmekļa serveris ir serveris, kuru var attiecināt uz divām lietām: dators, kurš ir atbildīgs par tīmekļa lappušu, pamatā HTML dokumentu, pasniegšanu klientiem, pamatā tīmekļa pārlūkprogrammām, caur HTTP protokolu; datorprogramma, kura darbojas, kā dēmons tīmekļa dokumentu pasniegšanai. Ikkatrs tīmekļa serveris (pirmajā nozīmē) darbina tīmekļa servera programmatūru (otrā nozīme). Primārā tīmekļa servera funkcija ir sniegt tīmekļa lapu pieprasījumu klientiem, izmantojot hiperteksta pārsūtīšanas protokolu (HTTP). Tas nozīmē HTML dokumentu un jebkādu papildu saturu piegādi, kas var tikt iekļauta dokumentos, kā piemēram, attēli, stila lapas un skripti. Lietotāja klients, parasti interneta pārlūks, uzsāk pieprasījumu serverim izmantojot HTTP, un serveris atbild ar izvēlēto saturu vai ar kļūdas paziņojumu, ja nespēj šo saturu atrast vai attēlot. Resurss parasti ir reāls fails uz servera papildus glabātuves, taču nevienmēr, un tas lielā atkarīgs no kā serveris ir īstenots. Kamēr primārā servera funkcija ir sniegt saturu klientam, tomēr nedrīkst aizmirst par iespēju saņemtsaturu no klienta, kas tiek īstenots dažādās tīmekļa veidlapās un klienta failu augšupielādē. Tīmekļa serveri netiek izmantoti tikai tīmekī. Tie var tikt iestrādātāti printeros, maršutētājos, tīmekļa kamerās, kā arī tie var tikt izmantoti tikai, lai apkalpotu vietējo tīklu. Šajā gadījumā tīmekļa severis var tikt izmantots šo sistēmu pārraudzībai un administrēšanai. Tādā veidā klientam nav nepieciešams uzstādīt papildus programmatūru, bet pietiek vienīgi ar tīmekļa pārlūku, kas kalpo kā administrēšanas rīks. 1989. gadā Tims Berners-Lī rosināja ideju par jaunu projektu savam darba devējam CERN, ar mērķi atvieglot informācijas apmaiņu starp zinātniekiem, izmantojot hiperteksta sistēmu. Projekta rezultātā 1990. gadā Berners-Lī izveidoja divas programmas: Pārluku WorldWideWeb Pasaulē pirmo tīmekļ serveri ar nosaukumu CERN httpd, kurš darbojās uz operētājsimas NeXTSTEP No 1991. gada līdz 1994. gadam šī agrīnā tehnoļiģija palīdzēja sazināties starp dažādām operētājsistēmām, kuras izmantoja zinātniskās organizācijas un augstskolas. 1994. gadā Tims Berners-Lī nolēma veidot World Wide Web Consortium (W3C), lai reglamentētu tālāku attīstību daudzu iesaistīto tehnoloģiju (HTTP, HTML, u.c.) lietošanā, izmantojot standartizācijas procesu. Populārākās tīmekļa (HTTP) servera programmas ir: Apache HTTP Server no Apache Software Foundation Internet Information Server (IIS) no Microsoft Zeus Web Server no Zeus Technology Sun ONE no Sun Microsystems Lighttpd Nginx thttpd RFC2616 - HTTP 1.1 protokols