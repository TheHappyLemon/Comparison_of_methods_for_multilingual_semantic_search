Koordinātas: 55°39′30″N 21°8′18″E﻿ / ﻿55.65833°N 21.13833°E﻿ / 55.65833; 21.13833 Ķaules Nugara (lietuviešu: Kiaulės Nugara — ‘Cūkas Mugura’) ir sala Kuršu jomā pie Klaipēdas starptautiskās jūras ostas. Tā ir viena no lielākajām Lietuvas salām, tās garums ir aptuveni 800 metri, bet platums — apmēram 200—300 metri. Savu nosaukumu sala ieguvusi neparastā izskata dēļ — pēc formas tā atgādina cūkas muguru. 1955. gadā Lietuvas topogrāfiskajās kartēs tagadējā sala tika attēlota kā sēklis ar svārstīgu niedru un meldru audzi, kas virs ūdens parādījās periodiski, kad ūdens līmenis Kuršu jomā pazeminājās. 1961.-1962. gadā, kad Klaipēdas ostā notika bagarēšanas darbi, šajā vietā tika izbērta daļa sanesu. Rezultātā izveidojās sala, kuru no 1980. gada sāka atzīmēt topogrāfiskajās kartēs. 1986. gadā sašaurinājumā starp salu un Smeltes pussalu tika uzcelts prāmju līnijas Klaipēda-Mukrana terminālis. Salā atrodas augstsprieguma elektrolīnija, kas ar elektroenerģiju apgādā Kuršu kāpas. Šajā vietā pie salas ir aizliegta kuģošana, jo vadi sniedzas vien 9 metru augstumā virs ūdens līnijas. 2015. gada sākumā salā oficiāli sāka darboties Klaipēdas sašķidrinātās gāzes terminālis, pie kura ir pietauvots peldošās gāzes glabātavas un regazifikācijas kuģis Independence. «LEII žemėlapių peržiūros programa». www.geoportal.lt. «Uosto akvatorijos vidury - niekieno žemė». ve.lt. 2010. gada 2. aug. Vidmantas Matutis. «Jachta kliudė elektros laidus». DELFI. «Klaipēdas SGT oficiāli uzsāk komerciālo darbību». www.lsm.lv.