Elkšņu pagasts ir viena no Jēkabpils novada administratīvajām teritorijām, Lietuvas pierobežā. Robežojas ar sava novada Rites, Saukas, Viesītes, Kalna un Aknīstes pagastiem, kā arī Lietuvas Panevēžas apriņķa Roķišķu rajona Jodupes seniūniju. Arālīte, Dienvidsusēja, Jodupe, Klauce, Plaktupīte. Aizdumbles ezers, Lielais Klauces ezers, Mazais Klauces ezers, Saukas ezers. Elkšņu pagasta luterticīgie iedzīvotāji piederēja pie Saukas-Elkšņu draudzes (vācu: Sauken-Ellernsche Gemeinde) un te atradās Elkšņu Evaņģēliski luteriskā baznīca, Elkšņu meža muiža, Aizdumbles (Aisdumble) pusmuiža un Mūrmuiža (Gemauerthof). Pēc 1900. gada sākās draudzes bezzemnieku izceļošana uz pilsētām un viņu mājās apmetās lietuvieši no Kauņas guberņas, no kuriem daudzi jaukto laulību ceļā pārgāja luterticībā. Pēc 1920. gada agrārās reformas Elkšņu meža muižu (1638 ha) sadalīja 110 vienībās, tās pārvaldes centrs Elkšņos kļuva par pagasta centru. Aizdumbles pusmuižu 503 ha kopplatībā sadalīja 20 vienībās (jaunsaimniecībās). 1935. gadā Elkšņu pagasta platība bija 118,2 km² un tajā dzīvoja 1511 iedzīvotājs. 1945. gadā tajā izveidoja Elkšņu un Nomavas ciema padomes, bet pagastu 1949. gadā likvidēja. Elkšņu ciems ietilpis Jēkabpils apriņķī (līdz 1949. g.), Aknīstes (1949-1956), Ilūkstes (1956-1962), Daugavpils (1962-1963) un Jēkabpils (pēc 1963. g.) rajonos. Elkšņu ciemam 1954. gadā pievienoja likvidēto Nomavas ciemu, 1956. gadā Vorošilova kolhoza teritoriju pievienoja Kalna ciemam, 1966. gadā pievienoja Saukas ciema kolhoza «Elkšņi» teritoriju, 1975. gadā pievienoja daļu no likvidētā Saukas ciema un daļu Rites ciema teritorijas. 1990. gadā ciemu reorganizēja par pagastu. 2009. gadā Elkšņu pagastu kā administratīvo teritoriju iekļāva Viesītes novadā. 2021. gadā Viesītes novadu iekļāva Jēkabpils novadā. Lielākās apdzīvotās vietas ir Apserde, Elkšņi (pagasta centrs), Klauce. Mārtiņš Pīrāgs (1890—1968), Lāčplēša Kara ordeņa kavalieris. Elkšņu Evaņģēliski luteriskā baznīca Elkšņi Leišukazuļu vējdzirnavu drupas Akmens pie Ormaņkalna Ormaņkalna skatu tornis Skats no Ormaņkalna uz Saukas ezeru Skats no Ormaņkalna Kalna skolas piemiņas akmens Latvijas armijas štāba ģeodēzijas topogrāfijas daļas karte no [1] (ietverta arī Elkšņu pagasta teritorija pēc Pirmā pasaules kara) «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. «Latvijas iedzīvotāju skaits pašvaldībās pagastu dalījumā» (PDF). Iedzīvotāju reģistra statistika uz 01.01.2016. Pilsonības un migrācijas lietu pārvalde. 2016. gada 1. janvārī. Latviešu konversācijas vārdnīcas IV. sējuma 7362 sleja. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9