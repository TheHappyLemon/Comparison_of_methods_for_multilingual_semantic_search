Šis raksts ir par šahistu. Par citiem cilvēkiem ar uzvārdu Bērds skatīt nozīmju atdalīšanas lapu. Henrijs Edvards Bērds (angļu: Henry Edward Bird; 1829. gada 14. jūlijs Hempšīra — 1908. gada 11. aprīlis Londona) bija Lielbritānijas šahists. Šahu iemācījies spēlēt piecpadsmit gadu vecumā, noraugoties, kā to spēlē vietējā kafejnīcā. 1848. gadā pārcēlies uz Londonu, kur ātri kļuvis par pazīstamu šahistu. 1851. gadā piedalījies pirmajā starptautiskajā šaha turnīrā Londonā, kurā izstājies pirmajā kārtā. Vēlāk piedalījies starptautiskajos šaha turnīros Vīnē (1873), Parīzē (1878), Vīnē (1882), Nirnbergā (1883), Londonā (1883), Hamburgā (1885), Hastingsā (1895) un Londonā (1899). Piedalījies arī mačos ar tā laika spēcīgākajiem šahistiem — Polu Morfiju (1858), Vilhelmu Steinicu (1866) un Emanuelu Laskeru (1890), kuros gan cietis zaudējumus kopvērtējumos. Bijis daudzu šaha grāmatu autors, no kurām pazīstamākā ir 1893. gadā Londonā izdotā Chess History and Reminiscences ("Šaha vēsture un atmiņas"). Atstājis paliekošu ieguldījumu šaha atklātņu teorijā. Bērda vārda ir nosaukta atklātne, kas sākās ar 1. f4. Pirmo reizi šo atklātni Bērds pielietoja 1856. gadā pret Falkbēru. 1886. gadā Notingemas šaha turnīrā viņš sev raksturīgajā romantiskajā stilā guva uzvaru pret Johannesu Cukertortu. Tāpat Bērda vārdā ir nosaukts variants spāņu atklātnē: 1. e4 e5 2. Zf3 Zc6 3. Lb5 Zd4. London (1851) Lasker — Bird (1890) «Bērda partijas ar gājienu 1. f4.». Arhivēts no oriģināla, laiks: 2015. gada 20. aprīlī. Skatīts: 2015. gada 30. oktobrī. Henry Edward Bird vs Johannes Zukertort Nottingham (1886) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) H. Bērda šaha kompozīcijas vietnē PDB-Server