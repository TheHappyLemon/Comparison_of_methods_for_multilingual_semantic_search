Aleksandrs Maklīšs (angļu: Alexander McLeish, dzimis 1959. gada 21. janvārī) ir Skotijas futbola treneris un bijušais futbolists, spēlējis aizsarga pozīcijā, bijis Skotijas futbola izlases dalībnieks. Gandrīz visu savu spēlētāja karjeru pavadījis Aberdeen komandā. Tur viņš aizvadīja gandrīz 500 līgas spēles, trīs reizes uzvarēja Skotijas Premjerlīgā, piecas reizes ieguva Skotijas kausu, kā arī 1983. gadā uzvarēja UEFA Kausu ieguvēju kausā un UEFA Superkausā. Ar Skotijas futbola izlasi piedalījies 1982., 1986. un 1990. gada FIFA Pasaules kausā. Kopumā izlases kreklā aizvadījis 77 mačus. Savu trenera karjeru Maklīšs sāka Motherwell un Hibernian komandās. 2001. gadā viņš kļuva par Rangers treneri, kur piecu gadu laikā izcīnījis divus Premjerlīgas titulus. 2007. gadā vadījis Skotijas futbola izlasi, tomēr izlasi viņš vadīja tikai 10 mēnešus. Vēlāk vadījis Anglijas klubu Birmingham City. Lai gan komanda izkrita no Premjerlīgas, Maklīšs komandu 2010–11. gada sezonā ieveda atpakaļ Anglijas augstākajā līgā. Vēlāk vadījis Birmingham City niknākos konkurentus Aston Villa, kā arī Nottingham Forest. Pēcāk vadījis Beļģijas klubu Genk un Ēģiptes klubu Zamalek. 2018. gadā noslēdzis divu gadu līgumu par Skotijas izlases vadīšanu, tomēr pēc 3–0 zaudējuma Kazahstānai, 2019. gada 18. aprīlī viņš tika atbrīvots no amata. Aberdeen Skotijas Premjerlīga: 1979–80, 1983–84, 1984–85 Skotijas kauss: 1981–82, 1982–83, 1983–84, 1985–86, 1989–90 Skotijas Līgas kauss: 1985–86, 1989–90 UEFA Kausu ieguvēju kauss: 1982–83 UEFA Superkauss: 1983 Hibernian Skotijas Pirmā divīzija: 1998–99 Rangers Skotijas Premjerlīga: 2002–03, 2004–05 Skotijas kauss: 2001–02, 2002–03 Skotijas Līgas kauss: 2001–02, 2002–03, 2004–05 Birmingham City Anglijas Līgas kauss: 2010–11 «McLeish appointed Scotland manager». BBC Sport (en-GB). Skatīts: 2021-12-10. «McLeish exits as Scotland head coach». BBC Sport (en-GB). Skatīts: 2021-12-10. Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)