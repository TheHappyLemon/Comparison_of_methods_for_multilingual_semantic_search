Laurīnskābe (n-dodekānskābe, undekānkarbonskābe, С11Н23СООН) pieder pie piesātinātajām taukskābēm. Normālos apstākļos laurīnskābe ir balta pulverveida viela ar vāju lauru eļļas vai ziepju smaržu. Laurīnskābes sāļus un esterus sauc par laurinātiem jeb dodekanoātiem. Glicerīda veidā atrodama kokosriekstu un palmu eļļā un ir to galvenā sastāvdaļa, kā arī lauru eļļā (no tā cēlies laurīnskābes nosaukums) un spermacetā. Nātrija laurilsulfātu lieto ziepju un šampūnu ražošanā.