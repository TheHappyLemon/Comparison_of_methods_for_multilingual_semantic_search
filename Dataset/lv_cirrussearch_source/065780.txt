Anže Lanišeks (slovēņu: Anže Lanišek; dzimis 1996. gada 20. aprīlī Ļubļanā) ir Slovēnijas tramplīnlēcējs, pasaules čempionātu medaļnieks. Piedalījās 2012. gada ziemas jaunatnes olimpiskajās spēlēs Insbrukā. Izcīnīja zelta medaļu individuālajās sacensībās un sudrabu komandu sacensībās. Pasaules kausa sacensībās debitēja 2014. gada 21. martā Planīcā ar 34. vietu. Pasaules čempionātā pirmo reizi piedalījās 2017. gadā Lahti. Individuāli startēja tikai uz lielā tramplīna un ieņēma 36. vietu. Vīriešu komandu sacensībās bija 5. vietā, bet jaukto komandu sacensībās 4. vietā. Pirmo reizi vietu uz goda pjedestāla Pasaules kausa individuālajās sacensībās ieguva 2019. gada 24. novembrī Vislā, ieņemot otro vietu. 2021. gada Pasaules čempionātā Oberstdorfā izcīnīja bronzas medaļu sacensībās uz parastā tramplīna. 2021. gada 28. novembrī Rukā izcīnīja savu pirmo uzvaru Pasaules kausa posmā. 2022. gada ziemas olimpiskajās spēlēs Pekinā ieņēma 13. vietu individuālajās sacensībās uz parastā tramplīna. 2022. gada Pasaules čempionātā lidojumos ar spēlēm izcīnīja zeltu komandu sacensībās. 2022.—2023. gada Četru tramplīnu turnejā ieņēma trešo vietu kopvērtējumā. 2023. gada Pasaules čempionātā Planīcā ieguva zelta medaļu vīriešu komandu sacensībās un bronzu jaukto komandu sacensībās. «Anze Lanisek claims maiden World Cup win». fis-ski.com (angļu). 2021. gada 28. novembris. Skatīts: 2023. gada 1. martā. «2022 Ski Flying World Championships: Slovenia end Norway's team reign as Germany take silver». olympics.com (angļu). 2022. gada 13. marts. Skatīts: 2023. gada 1. martā. «Lanišek third overall at Four Hills Tournament». sloveniatimes.com (angļu). 2023. gada 7. janvāris. Arhivēts no oriģināla, laiks: 2023. gada 1. martā. Skatīts: 2023. gada 1. martā. Vikikrātuvē par šo tēmu ir pieejami multivides faili. Skatīt: Anže Lanišeks. Olympedia profils (angliski) FIS profils (tramplīnlēkšana) (angliski)