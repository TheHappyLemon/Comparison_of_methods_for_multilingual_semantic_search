Henrijeta Konarkovska-Sokolova (serbu: Хенријета Конарковска-Соколов; poļu: Henrijeta Konarkowska-Sokolov; dzimusi kā Konarkovska 1938. gada 14. decembrī Inovroclavā) ir poļu izcelsmes Serbijas starptautiskā lielmeistare šahā (1986). 1953. gadā pirmo reizi debitējusi Polijas sieviešu šaha čempionātā. Līdz 1964. gadam šajā turnīrā izcīnīja 6 medaļas: 2 zelta (1958, 1964), 2 sudraba (1961, 1962) un 2 bronzas (1956, 1959). 1961. gadā pirmo reizi piedalījās Pasaules šaha čempiones izcīņas cikla pretendentu turnīrā, kurā ieņēma 11. vietu. 1964. gadā Suhumi savā nākamajā pretendentu turnīrā dalīja 7.-8. vietu. 1965. gadā apprecējusies ar serbu šahistu Vladimiru Sokolovu un pārcēlusies uz dzīvi Dienvidslāvijā. Divas reizes uzvarējusi Dienvidslāvijas sieviešu šaha čempionātos (1968, 1971). 1967. gadā piedalījusies pretendentu turnīrā Suboticā, kurā dalījusi 11.-12. vietu. Pārstāvējusi Polijas un Dienvidslāvijas komandas Pasaules šaha olimpiādēs, kurās piedalījusies 3 reizes (1963, 1969-1972). Dienvidslāvijas izlases sastāvā 1969. gadā individuālajā vērtējumā izcīnījusi bronzas medaļu, bet 1972. gadā - zelta medaļu. Daudzu starptautisko sieviešu šaha turnīru dalībniece, labākos rezultātus sasniegusi Bledā (1957, 3. vieta), Pjotrkova Tribunalskā (1965, 2. vieta), Veikanzē (1970, dalīta 2.-4. vieta) un Ļubļinā (1974, dalīta 2.-4. vieta). Par panākumiem turnīros FIDE 1961. gadā Konarkovskai-Sokolovai piešķīra starptautiskās meistares (WIM), bet 1986. gadā - starptautiskās lielmeistares (WGM) goda nosaukumu. 1961 Candidates Tournament 1964 Candidates Tournament «1967 Candidates Tournament». Arhivēts no oriģināla, laiks: 2016. gada 3. martā. Skatīts: 2016. gada 19. augustā. OlimpBase :: Women's Chess Olympiads :: Henrijeta Konarkowska-Sokolov Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)