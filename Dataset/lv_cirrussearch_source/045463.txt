Rimma Bilunova (krievu: Римма Ивановна Билунова, dzimusi kā Kazmina (krievu: Казьмина), pirmajā laulībā Kaļinkina (krievu: Калинкина); 1940. gada 21. augusts Kurgānas apgabals — 2015. gada 21. decembris Maskava) bija Krievijas starptautiskā meistare šahā (1968). Šahu sākusi spēlēt vienpadsmit gadu vecumā, kad dzīvojusi Čeļabinskā. Beigusi Čeļabinskas politehnisko institūtu ar radioinženiera diplomu. Līdz 1970. gadam strādājusi savā specialitātē, pēc tam pārgājusi uz darbu, kas bijis saistīts ar šaha dzīves organizāciju. No 1970. līdz 1976. gadam strādājusi PSRS Bruņoto spēku centrālajā šaha klubā, bet no 1976. gada līdz aiziešanai pensijā strādājusi PSRS Centrālajā šaha klubā. No 1983. līdz 1988. gadam bijusi PSRS sieviešu šaha izlases galvenā trenere. Pēc aiziešanas pensijā strādājusi Krievijas šaha federācijas veterānu komisijā. Divas reizes uzvarējusi Krievijas sieviešu šaha čempionātos (1966, 1968) un PSRS Bruņoto spēku sieviešu šaha čempionātos (1966, 1968). Septiņas reizes piedalījusies PSRS sieviešu šaha čempionātu finālos (1962, 1963, 1964, 1967, 1968, 1971, 1974), kuros labākos rezultātus sasniegusi 1967. gadā, kad dalījusi 5.-10. vietu, un 1968. gadā, kad ieņēmusi 6. vietu. 1966. gadā saņēmusi PSRS sporta meistares šahā nosaukumu. Daudzu starptautisko šaha turnīru laureāte, tajā skaitā izcīnījusi pirmo vietu Vladimirā (1967) un otrās vietas Oradjā (1975), Budapeštā (1973, 1985). Par panākumiem turnīros FIDE 1968. gadā viņai piešķīrusi starptautiskās meistares (WIM) nosaukumu. Римма Билунова: «НАШУ БАЗУ ДАННЫХ ВОЗИЛИ В ЧЕМОДАНАХ» Ушла из жизни Римма Ивановна Билунова (1940-2015) Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)