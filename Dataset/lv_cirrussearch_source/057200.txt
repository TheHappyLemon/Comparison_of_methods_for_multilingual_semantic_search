Dienvidurāli (krievu: Южный Урал) ir Urālu kalnu platākā, dienvidu, daļa, kas stiepjas no Ufas upes augšteces līdz Urālas upes vidustecei, Krievijas Čeļabinskas un Orenburgas apgabalā, kā arī Baškortostānas Republikā. Uz rietumiem no Dienvidurāliem atrodas Austrumeiropas līdzenums, austrumos Rietumsibīrijas līdzenums, bet dienvidos stepes pie Arāla un Kaspijas jūras. Augstākā virsotne ir Jamantau kalns (1640 m). Kalnu pakājes plešas līdz 250 km platumā, kas ir ievērojami vairāk nekā pārējā Urālu daļā, kur grēdas platums ir no 40 līdz 150 km. Dienvidurālu garums ir 550 km. Dienvidurālu reljefs ir sarežģītāks, ar daudzām ielejām un paralēlām grēdām, kas vērstas uz dienvidrietumiem un meridionāli. Grēdā ietilpst Ilmeņa kalni, UNESCO Pasaules mantojuma kandidātobjekts, kurus no galvenajām kalnu grēdām atdala Miasas upe. Maksimālais augstums ir 1640 metri (Jamantau) un platums sasniedz 250 kilometrus. Citas ievērojamas virsotnes atrodas pie Iremela kalnu grēdas (Lielais Iremels un Mazais Iremels). Dienvidurālu garums ir apmēram 550 kilometri no strauja Urālas upes līkuma ziemeļos līdz platajiem Mugodžaru kalniem dienvidos, Kazahstānas Aktebes apgabalā. «Dienvidurāli | Tēzaurs». tezaurs.lv. Skatīts: 2021-05-10. Ural Mountains, Encyclopædia Britannica on-line Vikikrātuvē par šo tēmu ir pieejami multivides faili. Skatīt: Dienvidurāli. Encyclopædia Britannica raksts (angliski) Krievijas Lielās enciklopēdijas raksts (krieviski)