Gagra (abhāzu un krievu: Гагра, gruzīnu: გაგრა) ir pilsēta pašpasludinātajā Abhāzijas Republikā, de iure Gruzijas Abhāzijas Autonomajā Republikā, rajona centrs. Izvietojusies Melnās jūras ziemeļaustrumu krastā Lielā Kaukāza Bzephas grēdas pakājē. Nozīmīgs klimatiskais piejūras kūrorts. Gruzijas-Abhāzijas konflikta laikā 1992–1993. gadā pilsēta nonāca kara zonā un tika smagi izpostīta. Gruzijas karaspēks trīs mēnešus bija ieņēmis Gagru. 1992. gada 3. septembrī Maskavā tika noslēgts pamiers, kas lika Gruzijai izvest lielāko daļu karaspēka un tehnikas no Gagras un tās apkārtnes. Uguns pārtraukšana ilga neilgi. Abhāzijas un Ziemeļkaukāza karaspēks 1992. gada 1. oktobrī uzsāka veiksmīgu ofensīvu uz Gruzijas kontrolēto Gagras pilsētu. Kara rezultātā simtiem tūkstošu gruzīnu tika padzīti no savām mājām Abhāzijā un tūkstošiem tika nogalināti masveida etniskajās tīrīšanās. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 2019. lpp. Vikikrātuvē par šo tēmu ir pieejami multivides faili. Skatīt: Gagra. Krievijas Lielās enciklopēdijas raksts (krieviski) Oficiālā mājaslapa (krieviski) gagra.iatp.org.ge/index-eng.htm mygagra.ru/ (krieviski)