Skole (ukraiņu: Сколе) ir rajona nozīmes pilsēta Ukrainas rietumos, Ļvivas apgabalā Skoles rajona centrs pie Opiras upes, Skoles Beskidu kalnos. Pilsēta atrodas ukraiņu etniskās grupas boiku tradicionālajā apdzīvotības rajonā. Leģenda vēsta, ka Skoles apkaimē 1015. gadā Kijevas lielkņazs Svjatopolks Vladimirovičs panāca un nogalināja uz Ungāriju bēgošo brāli Svjatoslavu. Svjatopolks esot devis komandu Сколоть их всех! (Sacirst viņus visus!) no kā pilsētas nosaukums. Apkārtnē ir daudzi citi vietvārdi, kas saistās ar šo kauju. Rakstos pirmoreiz minēta 1397. gadā kā apdzīvota vieta pie svarīga ceļa no Kijivas uz Ungāriju. Vēlāk ietilpa Žečpospolitā. Pēc Polijas pirmās dalīšanas 1772. gadā pilsēta iekļāvās Austrijas impērijā. Pēc Pirmā pasaules kara Skole tika iekļauti jaunizveidotajā Polijas valstī. Sākoties Otrajam pasaules karam, pamatojoties uz Molotova-Ribentropa paktu, Skolē iegāja PSRS karaspēks. Pēc Vācijas uzbrukuma PSRS Skoli ieņēma vācieši. Pilsēta tika iekļauta Ģenerālgubernatūras sastāvā. Pilsētas ebreju iedzīvotāji tika iznīcināti holokaustā. Pēc Otrā pasaules kara lielākā daļa atlikušie poļu iedzīvotāji pārcēlās vai tika padzīti uz dzīvi Polijā, sevišķi uz tās rietumu apgabaliem, no kuriem savukārt tika padzīti vācieši. Pēc kara līdz 1991. gadam Skole bija Ukrainas PSR sastāvā. Vikikrātuvē par šo tēmu ir pieejami multivides faili. Skatīt: Skole. Q115154676.