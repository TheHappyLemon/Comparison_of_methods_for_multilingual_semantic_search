Ģula Sakss (ungāru: Sax Gyula; 1951. gada 18. jūnijs Budapešta — 2014. gada 25. janvāris Kečkemēta) bija Ungārijas starptautiskais lielmeistars šahā (1974). No 1970. gadu vidus līdz 1990. gadu beigām bijis viens no spēcīgākajiem Ungārijas šahistiem. 1972. gadā Groningenā uzvarējis pirmajā Eiropas jauniešu šaha čempionātā U18 vecuma grupā. Par šo panākumu FIDE 1972. gadā Saksam piešķīrusi starptautiskā meistara (IM), bet pēc diviem gadiem, 1974. gadā viņš izpildījis normu, kas ļāvusi piešķirt starptautiskā lielmeistara (GM) nosaukumu. Divas reizes uzvarējis Ungārijas šaha čempionātos (1976, 1977). Vairāku starptautisko šaha turnīru uzvarētājs: Roviņa-Zagreba (1975), Vinkovci (1976), Laspalmasa (1978), Amsterdama (1979) un Lugāno (1984). 1978. gadā uzvarējis Kanādas atklātajā šaha čempionātā. Daudzkārt piedalījies Pasaules šaha čempiona nosaukuma izcīņas ciklos. 1987. gadā Suboticā dalījis 1.-3. vietu starpzonu turnīrā ar Naidželu Šortu un Džonatanu Spīlmenu, bet gadu vēlāk Kanādā pretendentu maču 1. kārtā zaudējis Šortam ar 1½:3½ (+0, =3, −2). 1990. gadā Manilā starpzonu turnīrā izcīnījis 5. vietu, bet atkal zaudējis pretendentu maču 1. kārtā - šoreiz piekāpies Viktoram Korčnojam ar 4½:5½ (+1, =6, -1; papildu partijās ātrajā šahā: +0, =1, -1). Sekmīgi pārstāvējis Ungārijas komandu lielākajos komandu šaha turnīros: Pasaules šaha olimpiādēs piedalījies 10 reizes (1972-1974, 1978-1988, 1992, 2000). Komandu vērtējumā izcīnījis zelta (1978) un 2 sudraba (1972, 1980) medaļas, bet individuālajā vērtējumā izcīnījis bronzas (1978) medaļu; Eiropas komandu šaha čempionātā piedalījies 6 reizes (1973-1983, 1992-1997). Komandu vērtējumā izcīnījis 2 sudraba (1977, 1980) un 2 bronzas (1973, 1983) medaļas, bet individuālajā vērtējumā izcīnījis zelta (1973) un bronzas (1980) medaļas; Pasaules komandu šaha čempionātā piedalījies 2 reizes (1985-1989). 1985. gadā komandu vērtējumā izcīnījis sudraba medaļu, bet individuālajā vērtējumā - zelta medaļu; Pasaules studentu šaha čempionātā piedalījies 2 reizes (1972-1974). Komandu vērtējumā izcīnījis sudraba (1972) un bronzas (1974) medaļas, bet individuālajā vērtējumā izcīnījis zelta (1972) medaļu. 1987 Subotica Interzonal Tournament 1988-90 Candidates Matches 1990 Manila Interzonal Tournament 1991-93 Candidates Matches OlimpBase :: Men's Chess Olympiads :: Gyula Sax OlimpBase :: European Men's Team Chess Championship :: Gyula Sax OlimpBase :: World Men's Team Chess Championship :: Gyula Sax OlimpBase :: World Student Team Chess Championship :: Gyula Sax Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)