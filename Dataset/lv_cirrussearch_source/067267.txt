Al-Ittihad Club (arābu: نادي الإتحاد العربي السعودي) ir profesionāls Saūda Arābijas futbola klubs no Džidas, kas piedalās valsts augstākajā futbola līgā jeb Saūda Arābijas profesionālajā līgā. Klubs tika dibināts 1927. gadā un kopš tā laika tas vienmēr ir piedalījies augstākajā valsts līgā. Tas ir arī vecākais joprojām pastāvošas Saūda Arābijas futbola klubs. Klubs savas mājas spēles aizvada valsts otrajā lielākajā stadionā King Abdullah Sports City, kurā ir 62 345 skatītāju vietas. Kluba lielākā sāncensība ir ar Al Hilal, maču starp abām komandām dēvē par Saudi El Clasico. Kluba veiksmīgākais posms bija 1990. un 2000. gadi, kad tika izcīnīti vairāki tituli gan vietējā, gan starptautiskā līmenī. Al-Ittihad ir arī viens no spēcīgākajiem klubiem Āzijā. Tas ir izcīnījis divus AFC Čempionu līgas titulus. Vietējā līmenī tas ir izcīnījis deviņus augstākās līgas titulus. «Al-Ittihad Club History». www.footballhistory.org. Skatīts: 2023-06-07. «النادي | رابطة الدوري السعودي للمحترفين». spl.com.sa. Arhivēts no oriģināla, laiks: 2021-12-17. Skatīts: 2023-06-07. «Saudi Arabia’s Eternal Rivalry: Al Hilal v Al Ittihad». the-AFC (angļu). Skatīts: 2023-06-07. Vikikrātuvē par šo tēmu ir pieejami multivides faili. Skatīt: Al-Ittihad Club. Oficiālā tīmekļa vietne