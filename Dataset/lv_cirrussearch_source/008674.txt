Malme (zviedru: Malmö) ir pilsēta Zviedrijas galējos dienvidos — Skonē, Ēresunda šauruma krastā. Šauruma otrā krastā atrodas Dānijas galvaspilsēta Kopenhāgena, ar kuru Malme veido kopīgu aglomerāciju. Kopš 2000. gada abas pilsētas savieno tilts. Pilsētā ir bāzēts Allsvenskan futbola līgas klubs Malmes FF. Viena no rūpnieciski visattīstītākajām pilsētām Zviedrijā (piemēram, kuģu būves uzņēmums Kockums). Tomēr 20. gadsimta otrajā pusē piedzīvojusi saimniecības lejupslīdi — 1995. gadā Malmē procentuāli bija vislielākais bezdarbnieku skaits Zviedrijā.[nepieciešama atsauce] Pilsētu dibināja dāņi 13. gadsimtā. 15. gadsimtā tā kļuva par vienu no svarīgākajām Dānijas ostām. 1437. gadā Dānijas karalis Pomerānijas Ēriks piešķīra pilsētai ģerboni. No 1527. līdz 1529. gadam Malmē nostiprinājās luterticība. 1658. gadā, pamatojoties uz Roskildes līgumu, Skone, tātad arī Malme, tika iekļauta Zviedrijas sastāvā. 1677. gadā dāņi aplenca Malmi, cenšoties to atgūt, tomēr tas neizdevās. 19. gadsimta vidū, pateicoties dzelzceļa un kuģubūves attīstībai, Malme strauji uzplauka. 1971. gadā Malme sasniedza iedzīvotāju skaita maksimumu, pēc kura, sākoties saimniecības lejupslīdei un iedzīvotājiem pārceļoties uz piepilsētas pašvaldībām, tas sāka samazināties. Pilsētas saimniecības stāvoklis sāka uzlaboties tikai 20. gadsimta beigās. Malmē vai tās apkārtnē dzimuši: Anita Ekberga (Anita Ekberg; 1931), aktrise; Zlatans Ibrahimovičs (Zlatan Ibrahimović; 1981), futbolists; Pērs Albins Hānsons (Per Albin Hansson; 1885—1946), politiķis; Lukass Mudisons (Lukas Moodysson; 1969), kinorežisors; Mikaels Pernforss (Mikael Pernfors; 1963), tenisists; Baltzars fon Plātens (Baltzar von Platen; 1898—1984), izgudrotājs; Kristians Vilhelmsons (Christian Wilhelmsson; 1979), futbolists. Malmes sadraudzības pilsētas ir : Portadelaida Enfīlda, Austrālija Štrālzunde, Vācija Ščecina, Polija Tallina, Igaunija Tanšaņa, Ķīna Vāsa (pilsēta), Somija Varna, Bulgārija Q112914414. https://malmo.se/Sa-arbetar-vi-med.../Omvarld/Strategiskt-omvarldsarbete/Vanorter.html Vikikrātuvē par šo tēmu ir pieejami multivides faili. Skatīt: Malme. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)