93. Amerikas Kinoakadēmijas balvas ceremonija norisinājās 2021. gada 25. aprīlī Dolby teātrī un dzelzceļa stacijā Union Station, Losandželosā. Balvas pasniedza Kino mākslas un zinātnes akadēmija labākajām filmām, kas iznākušas laika posmā no 2020. gada janvāra līdz 2021. gada februārim. Filma "Klejotāju zeme" ieguva visvairāk balvas, trīs, tajā skaitā arī kā "Labākā filma". Filmas "Tēvs", "Jūda un Melnais Mesija", "Mā Reinija: Blūza māte", "Manks", "Dvēsele" un "Metāla skaņa" (Sound of Metal) katra ieguva pa divām balvām. Filmas "Vēl pa mēriņam", Colette, If Anything Happens I Love You, Minari, My Octopus Teacher, "Daudzsološa jauna sieviete", Tenet un Two Distant Strangers katra ieguva pa vienai balvai. Šī bija pirmā reize kopš 78. Kinoakadēmijas balvas pasniegšanas ceremonijas 2006. gadā, kad neviena filma neieguva vairāk par trim balvām, un pirmo reizi kopš 44. Kinoakadēmijas balvas pasniegšanas ceremonijas 1972. gadā (ceremonija beidzās ar Kinoakadēmijas goda balvas pasniegšanu Čārlijam Čaplinam), kad ceremonija nebeidzās ar balvu par labāko filmu, bet gan ar labāko aktieru galvenajās lomās apbalvošanu. Vadoties pēc Nīlsena aplēsēm (kas sākās 1974. gadā), šī ceremonija bija vismazāk skatītā Amerikas Kinoakadēmijas balvas pasniegšanas ceremonija televīzijas pārraide ASV ar 10,4 miljoniem skatītāju. Ceremonija sākotnēji bija paredzēta 2021. gada 28. februārī, bet sakarā ar COVID-19 pandēmijas ietekmi uz kino, tā tika atlikta par diviem mēnešiem. Attiecīgi līdz 28. februārim tika pagarināts filmu atlases periods. Tāpat filmu atlases kritēriji tika mainīti, lai ļautu filmām, kas nav demonstrētas kinoteātros, pretendēt uz balvām, ja tām sākotnēji bija paredzēta pirmizrāde kinoteātrī. Šī bija ceturtā reize, kad Kinoakadēmijas balvu pasniegšana norisinājās vēlāk kā ierasts, un pirmā reize kopš 6. Kinoakadēmijas balvas, kurā filmas, kas tika izlaistas divos dažādos kalendārajos gados, būs attiecināmas uz viena gada balvu. 2021. gada 15. martā tiešsaistē Kinoakadēmijas mājaslapā aktrise Prijanka Čopra un dziedātājs, aktieris Niks Džonass paziņoja 93. Kinoakadēmijas balvas nominantus. Kategorijas "Labākais režisors" laureāte Hloja Žao, kura ir ķīniete, kļuva par pirmo krāsaino sievieti, kas ieguvusi balvu šajā kategorijā, un ir tikai otrā sieviete pēc Ketrinas Bigelovas, kura balvu saņēma 2010. gadā par filmu "Sapieris", kas saņēmušas balvu šajā kategorijā. Žao Kinoakadēmijas balvas saņemšana Ķīnā tika cenzēta, kā arī bloķēta Ķīnas sociālo mediju platformās. Kategorijas "Labākais aktieris galvenajā lomā" laureāts Entonijs Hopkinss 83 gadu vecumā kļuva par vecāko balvas laureātu šajā kategorijā. Kategorijas "Labākā aktrise galvenajā lomā" laureāte Frānsisa Makdormanda kļuva par septīto personu, kas ieguvusi trīs Kinoakadēmijas balvas par tēlojumu un otrā aktrise, kas saņēmusi trīs balvas šajā kategorijā. Kā filmas "Klejotāju zeme" producente viņa ir pirmā aktrise Kinoakadēmijas vēsturē, kas vienas ceremonijas ietvaros ir saņēmusi balvas gan kā aktrise, gan tās pašas filmas producente. Kategorijas "Labākā aktrise otrā plāna lomā" laureāte Juna Južuna kļuva par pirmo korejiešu aktrisi un otro aziāti, kas ieguvusi Kinoakadēmijas balvu aktierspēles kategorijās. Pīts Dokters kļuva par pirmo cilvēku, kurš trīs reizes kļuvis par laureātu kategorijā "Labākā animācijas filma". Ar nominācijām kategorijās "Labākais aktieris otrā plāna lomā" un ""Labākā dziesma" filmai One Night in Miami... Leslijs Oudams jaunākais kļuva par ceturto personu pēc kārtas, kas izvirzīta aktierspēles un dziesmas izpildījuma kategorijās vienai filmai pēc Mērijas Blaidžas par filmu Mudbound (2017), Lady Gaga par filmu "Zvaigzne ir dzimusi" (2018) un Sintija Erivo par filmu Harriet (2019). Pamatraksts: Governors Awards Kinoakadēmija atcēla ikgadējo Governors Awards pasniegšanas ceremoniju sakarā ar COVID-19 pandēmiju un ieplānoja balvu pasniegšanu iekļaut Kinoakadēmijas balvas ceremonijā. Šis ir pirmais gads Governors Awards vēsturē, kad netiks piešķirta Kinoakadēmijas goda balva. Pamatraksts: Džīna Heršolta humanitārā balva Tailers Perijs — par pēdējos gados aktīvu sadarbību ar filantropiem un labdarības iestādēm, tostarp centieniem risināt bezpajumtnieku problēmas un ekonomiskās grūtības, ar ko saskārušies viņa kopienas locekļi. Kino un televīzijas fonds — apbalvots par emocionālo un finansiālo atvieglojumu pakalpojumiem, ko tas piedāvā izklaides industrijas pārstāvjiem. 93. Kinoakadēmijas balvas ceremonijā piedalījās: Kategorijas "Labākā dziesma" nominantu priekšnesumus rādīja pirms ceremonijas priekšnesumā Oscars: Into the Spotlight. Četri no priekšnesumiem tika filmēti no Kinoakadēmijas filmu muzeja jumta terases, savukārt dziesma Husavik tika izpildīta Islandes pilsētā Hūsavīkā. 20th Century Studios, Searchlight Pictures un Warner Bros. Pictures ceremonijas laikā prezentēja savu gaidāmo filmu reklāmklipus, un kāda persona no katras filmas pieteica attiecīgo filmas reklāmu. Džerijs Daniello intervijā Adweek paskaidroja, ka šis solis "pastiprinās šī gada tēmu, ka Oskari ir vairāk filmu, nevis balvu šovs" Kinoakadēmijas valdes sēdes laikā 28. aprīlī tā nobalsoja par kategoriju "Labākā skaņa" un "Labākā skaņas montāža" apvienošanu vienā kategorijā "Labākā skaņa" (samazinot kategoriju kopskaitu līdz 23), jo abām kategorijām ir pārāk liela darbības jomas pārklāšanās. Kategorijai "Labākā oriģinālmūzika" kvalifikācijas noteikumos tagad ir noteikts, ka spēlfilmā ir jābūt vismaz 60% oriģinālmūzikas, savukārt franšīzes filmās un turpinājumos ir jābūt vismaz 80% jaunas oriģinālmūzikas. Pirmo reizi provizoriskā balsošana kategorijā "Labākā starptautiskā spēlfilma" būs atvērta visiem Kinoakadēmijas balsstiesīgajiem dalībniekiem. Vides iniciatīvu ietvaros pēc 93. Kinoakadēmijas balvas pasniegšanas tiks pārtraukta tādu priekšmetu izplatīšana kā, piemēram, ierakstu kopijas, scenāriji un mūzikas kompaktdiski. Turpmāk ierakstus balsošanas dalībnieki varēs skatīties ar straumēšanas pakalpojuma palīdzību īpaši izveidotā Academy Screening Room. 2020. gada 8. decembrī paziņoja, ka ceremonijas producenti būs Džese Kolinsa, Steisija Šera un Stīvens Soderbergs. Glens Veiss tika izvēlēts par ceremonijas režisoru. Tāpat kā iepriekšējā gadā, ceremonijai nebūs vadītājs. Visvairāk nominētā filma ir "Manks", kas nominēta desmit kategorijās, un ir vienīgā filma, kas nominēta kategorijā "Labākā filma", bet nav nominēta scenārija kategorijā. Šis ir pirmais gads kopš kategorijas "Labākā filma" paplašināšanas 2009. gadā, kurā katrs labākās filmas nominants saņēmis vismaz vienu nomināciju arī aktieru lomā. "Jūda un Melnais Mesija" ir pirmā filma, kas izvirzīta kā labākā filma un kurai visi kinoproducenti ir melnādaini. Collective ir otrā filma, kas izvirzīta kategorijās "Labākā starptautiskā filma" un "Labākā dokumentālā filma", pēc filmas Honeyland. Šī ir pirmā reize, kad vienā gadā divas sievietes, Hloja Žao un Emeralda Finela, ir nominētas kategorijā "Labākais režisors". Tāpat Žao un Finela ir otrā un trešā sieviete, kas saņēmušas nominācijas producēšanā, režijā un scenārijā, pēc Sofijas Kopolas 2003. gadā. Tāpat Žao ir trešā persona un pirmā sieviete, kas saņēmusi nominācijas producēšanā, režijā, scenārijā un montāžā, pēc brāļiem Koeniem 2008. gadā (lai gan Koeni tika izvirzīti montāžas nominācijā zem pseidonīma Rodriks Džeinss). Tāpat Žao un Lī Aizeks Čuns ir pirmie divi aziātu režisori, kas izvirzīti režisora kategorijā viena gada ietvaros. "Vēl pa mēriņam" kļuva par trešo filmu pēc "Labākā režisora" kategorijas paplašināšanas, kas nav izvirzīta kategorijā "Labākā filma", pēc filmām "Lapsu medības" un "Aukstais karš". Stīvens Juns ir pirmais aziātamerikānis, kas nominēts kā "Labākais aktieris galvenajā lomā" par lomu filmā Minari, un Rizs Ahmeds ir pirmais musulmaņu aktieris, kas nominēts šajā pašā kategorijā par lomu filmā "Metāla skaņa" (Sound of Metal). Čedviks Bouzmens ir pirmais afroamerikānis, kas saņēmis pēc nāves nomināciju kategorijā "Labākais aktieris galvenajā lomā" par lomu filmā "Mā Reinija: Blūza māte". 83 gadu vecumā Entonijs Hopkinss kļuvis par vecāko personu, kas nominēts kategorijā "Labākais aktieris galvenajā lomā" par lomu filmā "Tēvs". Vaiola Deivisa un Andra Deja ir otrais melnādaino aktrišu pāris, kas viena gada ietvaros nominētas kategorijā "Labākā aktrise galvenajā lomā" kopš Daienas Rosas un Siselijas Taisones 1973. gadā. Sakritība ir tajā, ka Rosa un Deja abas nominētas par Bilijas Holidejas lomas atveidošanu. Tāpat Deivisa ir visvairāk nominētā melnādainā aktrise ar četrām nominācijām. Marija Bakalova un Juna Južuna ir pirmās bulgāru un dienvidkorejiešu aktrises, kas izvirzītas aktierspēles kategorijās. 16 filmas ir Netflix producētas un izplatītas šajā straumēšanas platformā, kas ir izvirzītas visās kategorijās izņemot "Labākā starptautiskā filma" un "Labākā īsfilma". Paredzams, ka COVID-19 pandēmija un tās ietekme uz filmu industriju, tostarp filmu ražošanas pārtraukumi un kinoteātru slēgšana valsts mērogā tirdzniecības un publiskās pulcēšanās ierobežojumu dēļ, būtiski ietekmēs Kinoakadēmijas balvu. Kinoakadēmijas balva atlases kritēriji pieprasa, lai filmas kas izdotas iepriekšējā kalendārajā gadā, vismaz vienā kinoteātrī Losandželosas apgabalā tiktu demonstrētas ne mazāk kā septiņas dienas. 78. Zelta globusa balvas ceremonijai tika izmainīti filmu atlases kritēriji, lai filmas, kuru pirmizrādes sākotnēji bija paredzētas Losandželosā laikā no 15. marta līdz 30. aprīlim, bet vēlāk tika izlaistas straumēšanas kanālos, atbilstu atlases prasībām. Attiecībā uz "Oskariem" Kinoakadēmija paziņoja, ka tā "izvērtēs visus šīs sarežģītās situācijas aspektus un ieviesīs nepieciešamās izmaiņas". Kino mākslas un zinātnes akadēmija atlika valdes sēdi līdz 28. aprīlim, kurā tā nobalsoja, ka 93. Kinoakadēmijas balvu atlasei varēs iesniegt filmas, kurām sākotnēji tika plānotas kino pirmizrādes, un kas pirmo reizi izdotas ar aizsargātas paroles izmantošanu vai kā maksas pasūtījuma video, kā arī tā tiek ielādēta Kinoakadēmijas tiešsaistes straumēšanas kanālā 60 dienu laikā pēc tās publiskošanas. Iepriekšējā prasība par vismaz septiņu dienu demonstrēšanu kinoteātros tiks atjaunota, tiklīdz kinoteātri būs atsākuši normālu darbību. Lai nodrošinātu atbilstību šiem kritērijiem, piemērotie filmu demonstrēšanas noteikumi būs pieļaujami ne tikai Losandželosā, bet arī citās lielākajās pilsētās, piemēram, Atlantā, Čikāgā, Maiami, Ņujorkā un Sanfrancisko līča apgabalā. Pastāvēja varianti par gaidāmās ceremonijas atlikšanu vai pat atcelšanu. 2020. gada 15. jūnijā Kinoakadēmija paziņoja, ka ceremonija tiks pārcelta par diviem mēnešiem no 2021. gada 28. februāra uz 2021. gada 25. aprīli, un līdz 2021. gada 28. februārim tiks pagarināts filmu atlases termiņš. Kopīgā paziņojumā Kino mākslas un zinātnes akadēmijas prezidents un galvenais izpilddirektors Deivids Rubins un Dons Hadsons skaidroja, ka "jau vairāk nekā gadsimtu filmām ir bijusi svarīga loma, lai mierinātu, iedvesmotu un izklaidētu mūs pat vistumšākajā laikā. Tāds noteikti ir arī šis gads. Mēs ceram, ka, pagarinot atlases periodu un pārceļot mūsu balvas datumu, tiks nodrošināts, ka filmu veidotājiem būs laiks pabeigt un izdot savas filmas, nesaņemot nosodījumu par ko tādu, ko neviens nespēj kontrolēt." Uz nenoteiktu laiku atliktas arī Governors Awards un Kinoakadēmijas zinātniskās un tehniskās balvas pasniegšanas. Pēc šī paziņojuma no februāra uz aprīli pārceltas arī BAFTA kino balvas ceremonija, bet Zelta globusa balvas ceremonija pārcelta no janvāra sākuma uz 28. februāri. Marc Malkin. «Oscars 2021 Pushed Back by Two Months». Variety (angļu), 2020. gada 15. jūnijs. Skatīts: 2020. gada 15. jūnijs. Dominic Patten. «Oscar Viewership Rises To 10.4M In Final Numbers; Remains Least Watched & Lowest Rated Academy Awards Ever – Update». Deadline, 2021. gada 27. aprīlis. Skatīts: 2021. gada 27. aprīlis. «Review: Not quite a movie, but the Oscars were a love letter — seattlepi.com». Arhivēts no oriģināla, laiks: 2021. gada 29. aprīlī. Skatīts: 2021. gada 2. maijā. Arhivēts 2021. gada 29. aprīlī, Wayback Machine vietnē. Pete Hammond. «Oscars Analysis: Unique Ceremony Was A Game Effort, But There Just Wasn't Enough Of The Promised "Movie Love"». Deadline (en-US), 2021. gada 26. aprīlis. Skatīts: 2021. gada 27. aprīlis. «Oscars Pushed Back to April 25, Eligibility Window Extended». The Hollywood Reporter. Skatīts: 2020. gada 15. jūnijs. «THE ACADEMY AND ABC SET APRIL 25, 2021 AS NEW SHOW DATE FOR 93RD OSCARS®». Oscars.org | Academy of Motion Picture Arts and Sciences (angļu). 2020. gada 15. jūnijs. Skatīts: 2021. gada 5. februāris. Brooks Barnes, Nicole Sperling. «'Nomadland' Makes History, and Anthony Hopkins, in Upset, Wins Best Actor». The New York Times, 2021. gada 25. aprīlis. Skatīts: 2021. gada 26. aprīlis. Amy Qin, Amy Chien. «China Censors Chloé Zhao's Oscar Win, but Fans Find Ways to Rejoice». The New York Times, 2021. gada 26. aprīlis. Skatīts: 2021. gada 27. aprīlis. Matt Stevens. «Anthony Hopkins shocks by winning best actor over Chadwick Boseman.». The New York Times (en-US), 2021. gada 26. aprīlis. ISSN 0362-4331. Skatīts: 2021. gada 26. aprīlis. Chris Lindahl. «Frances McDormand Wins Best Actress: Third Career Oscar, Only Katharine Hepburn Won More in Category» (angļu). IndieWire, 2021. gada 25. aprīlis. Skatīts: 2021. gada 26. aprīlis. Beth Harris. «Frances McDormand a double Oscar winner for 'Nomadland'» (angļu). Associated Press, 2021. gada 26. aprīlis. Skatīts: 2021. gada 26. aprīlis. Kwak Yeon-soo. «Youn Yuh-jung becomes first Korean to win acting Oscar». The Korea Times, 2021. gada 27. aprīlis. Skatīts: 2021. gada 27. aprīlis. Carolyn Giardina. «'Soul's' Pete Docter Wins Record Third Best Animated Feature Oscar». The Hollywood Reporter, 2021. gada 25. aprīlis. Skatīts: 2021. gada 25. aprīlis. «In Break with Tradition, the Academy Will Present Two Honorary Awards at the Oscars 2021 Ceremony». IndieWire. Skatīts: 2021. gada 8. februāris. Chris Willman. «Oscars Reveal Original Song Performers and Aftershow Plans». Variety (en-US), 2021-04-16. Skatīts: 2021-04-23. Brian Welk. «'West Side Story,' 'In the Heights,' 'Summer of Soul' Trailers to Debut During Oscars». The Wrap, 2021. gada 22. aprīlis. Skatīts: 2021. gada 22. aprīlis. Anthony D'Alessandro. «Disney To Celebrate Moviegoing During Oscars With Talent & Exclusive Trailers From 'West Side Story', 'Summer Of Soul' & More». Deadline Hollywood, 2021. gada 22. aprīlis. Skatīts: 2021. gada 22. aprīlis. Pete Hammond. «Oscars Keeping Show Date But Make Big News As Academy Lightens Eligibility Rules, Combines Sound Categories, Ends DVD Screeners and More». Deadline (angļu), 2020. gada 28. aprīlis. Skatīts: 2020. gada 6. maijs. Jeremy Kay. «Jesse Collins, Stacey Sher, Steven Soderbergh to produce 2021 Oscars». Screen International (angļu), 2020. gada 8. decembris. Skatīts: 2020. gada 9. decembris. Clayton Davis. «Oscars: Glenn Weiss Will Return to Direct Ceremony». Variety, 2021. gada 19. marts. Skatīts: 2021. gada 19. marts. Adam Chitwood. «The Oscars Will Not Have a Host for the Third Time in a Row». Collider, 2021. gada 23. marts. Skatīts: 2021. gada 22. marts. https://www.insider.com/steven-yeun-first-asian-american-actor-nominated-best-actor-oscars-2021-3 Pete Hammond. «Golden Globes Alter Eligibility Rules For Theatrical Releases In Light Of Coronavirus Crisis; Others Including Oscar Expected To Follow». Deadline (angļu), 2020. gada 26. marts. Skatīts: 2020. gada 20. aprīlis. Pete Hammond. «Oscars: Academy Delays April Board Meeting; Key Fall Film Festivals Hope To Keep Lights On For Movie Awards Season». Deadline Hollywood (angļu), 2020. gada 7. aprīlis. Skatīts: 2020. gada 20. aprīlis. Yohana Desta. «Will Coronavirus Complicate the Oscars Too?». Vanity Fair (angļu). Skatīts: 2020. gada 20. aprīlis. Zack Sharf. «Oscars Will Allow VOD Releases to Qualify While Major Theaters Are Closed». IndieWire (angļu), 2020. gada 28. aprīlis. Skatīts: 2020. gada 6. maijs. Marc Malkin. «Oscars Will Consider Films That Didn’t Play in Theaters as Part of New Academy Rules». Variety. Skatīts: 2020. gada 29. aprīlis. Marc Malkin. «Film Academy Considering Postponing 2021 Oscars (EXCLUSIVE)». Variety, 2020. gada 19. maijs. Skatīts: 2020. gada 19. maijs. Marc Malkin. «Oscars 2021 Pushed Back by Two Months». Variety (angļu), 2020. gada 15. jūnijs. Skatīts: 2020. gada 15. jūnijs. «Golden Globes Sets Late February Date After Oscars Delay». The Hollywood Reporter (angļu). Skatīts: 2020. gada 22. jūnijs. Oficiālā tīmekļa vietne (angliski) Kino mākslas un zinātnes akadēmijas oficiālā mājaslapa (angliski) Ceremonijas organizatoru YouTube kanāls