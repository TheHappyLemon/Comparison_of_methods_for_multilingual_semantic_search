Nikolajs Andrianovs (krievu: Николай Ефимович Андрианов; dzimis 1952. gada 14. oktobrī, miris 2011. gada 21. martā) bija PSRS krievu vingrotājs. Viņš ir viens no visu laiku veiksmīgākajiem Olimpisko spēļu dalībniekiem — trijās Olimpiskajās spēlēs ir izcīnījis 15 medaļas (7 zelti, 5 sudrabi un 3 bronzas). Piedalījies trijās Olimpiskajās spēlēs (1972, 1976, 1980). 1972. gadā Minhenē kļuva par čempionu brīvajās kustībās, izcīnīja sudrabu komandu sacensībās un bronzu — atbalsta lēcienā. 1976. gadā Monreālā N. Andrianovs izcīnīja četras zelta medaļas (individuālā daudzcīņa, brīvās kustības, riņķi un atbalsta lēciens), kā arī izcīnīja divas sudraba (komandu sacensības, līdztekas) un bronzas medaļu (vingrojums uz zirga). 1980. gadā Maskavā N. Andrianovs deva sportistu zvērestu, sacensībās viņš izcīnīja zeltu atbalsta lēcienā, sudrabu individuālajā daudzcīņā un brīvajās kustībās, kā arī bronzu vingrojumā uz stieņa. Viņam piederēja rekords starp vīriešiem izcīnīto Olimpisko spēļu medaļu ziņā, taču 2008. gada Olimpiskajās spēlēs to pārspēja Maikls Felpss. Viņš ir trešais visvairāk medaļas Olimpiskajās spēlēs izcīnījušais sportists pēc M. Felpsa (22 medaļas) un Larisas Latiņinas (18 medaļas). Ar izciliem panākumiem startējis arī Pasaules un Eiropas čempionātos. Miris 2011. gada 21. martā. Miris septiņkārtējais olimpiskais čempions krievu vingrotājs Andrianovs Olympedia profils (angliski) Munzüger Sport profils (vāciski) FIG profils (angliski) Gymn Forum profils (angliski) Nikolai Andrianov: Gymnast who became the second most decorated male athlete in Olympic history