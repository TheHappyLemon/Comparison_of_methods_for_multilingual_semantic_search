"October" ir īru rokgrupas U2 otrais studijas albums, kas tika izdots 1981. gadā. "October" bieži tiek uzskatīts par U2 vājāko albumu; daudzi kritiķi un fani tā dziesmu tekstus uzskata par paviršiem, bet grupas priekšnesumu par blāvu. Albumā diezgan drosmīgi bija likts uzvars uz reliģiju un garīgumu, jo īpaši dziesmās "Gloria" (tā piedziedājums ir no latīņu dziesmas "Gloria, in te domine"), "With a Shout (Jerusalem)" un "Tomorrow". 2005. gadā, izsakoties par šo albumu, Bono ir izteicies: "Vai jūs iedomātos savu otro albumu - grūto otro albumu - rakstīt par Dievu?". Albuma ierakstīšana sarežģījās, kad pēc kāda koncerta grupas fani nozaga mapi, kurā bija Bono dziesmu teksti. Grupa jau bija pieteikusi studijas laiku, tādēļ viņiem bija jāturpina ierakstīt par spīti tam, dažu dziesmu tekstus pat improvizējot. Bono par "October" ierakstīšanas procesu ir teicis: "Es atceros uz sevi vērsto spiedienu, es atceros, ka rakstīju dziesmu tekstus uz mikrofona, un par 50 mārciņām stundā tas ir diezgan grūti. Lilijvaits staigāja šurp-turp pa studiju... viņš tika galā patiešām labi. Un visironiskākā lieta saistībā ar "October" ir tā, ka šis albums saistās ar tādu kā mieru, kaut gan tas tika ierakstīts spiedīgos apstākļos. Daudziem cilvēkiem ir iesākumā grūti pieņemt šo albumu, es esmu izmantojis vārdu "līksmība" (vārds "Rejoice" dziesmas nosaukumā) precīzi, jo es zinu, ka cilvēkiem ir mentāla pretestība pret to. Tas ir spēcīgs vārds, to ir patīkami sacīt. Tajā ir pateikts vairāk nekā "nāc šurp un padejosim, mazulīt". Es uzskatu, ka "October" ir iegājis tādās jomās, kuras lielākā daļa rokenrola grupu ignorē. Kad es klausos šo albumu, piemēram "Tomorrow", tas patiešām mani aizkustina." Mape beidzot tika atgriezta 2004. gada oktobrī, un Bono tās atgriešanu uzņēma kā "graciozu rīcību". Ietekmējāmies pārsvarā no grupām "Joy Division" un "Invisible Girls". Lielisks piemērs, ka var sarakstīt dziesmu, pašam nezinot, par ko tu raksti. Dziesma "Tomorrow" ir detalizēts manas mātes bēru izklāsts. Taču man par to nebija ne jausmas, kad to rakstīju. —Bono Dziesmas pārsvarā parāda U2 ģitāru rifu rokeru formulu, kā dziesmās "Gloria" un "Rejoice", taču grupa ir arī izvērsusi savu muzikālo paleti citos veidos. Piemēram, ģitārists The Edge spēlē klavieres dziesmās "I Fall Down" un "October". Dziesmā "Tomorrow", veltījumā Bono mātei, kas nomira viņa bērnībā, skan tradicionālās īru Uileannas stabules. "I Threw a Brick Through a Window" bija viena no grupas pirmajā dziesmām, kurā izcelts bundzinieks Lerijs Mullens, savukārt dziesma "Gloria" izceļ basģitāristu Ādamu Kleitonu, kurš izmanto trīs ģitārspēles stilus vienā dziesmā. Albuma pārdošanas rādītāji parāda, ka "October" ir visnepopulārākais no U2 studijas albumiem, un tas pastāvīgi ir daudzu U2 fanu dažādu sarakstu un aptauju apakšā. Tikai viena no "October" dziesmām, tā titulgabals, tika iekļauta grupas "The Best of 1980-1990" izlasē, kā paslēptā dziesma albuma beigās, kaut arī gan tā, gan arī "Gloria", bieži tika spēlētas grupas koncertos 1980. gados. Albums "October" tika ierindots 41. vietā "CCM Magazine" 2001. gada visu laiku labāko kristiešu albumu sarakstā, kļūstot par vienu no diviem U2 albumiem, kas iekļauts šajā sarakstā (otrs ir "The Joshua Tree"). "October" bija sākums U2 vīzijai par mūzikas video kā neatņemamu grupas mākslinieciskā darba sastāvdaļu, jo tas tika izdots laikā, kad MTV sāka sasniegt radio popularitāti. Videoklips dziesmai "Gloria", kuru veidoja Meierts Eiviss, tika uzņemts pie Dublinas kanāla. Visu dziesmu autori grupa U2 (Bono dziesmu teksti). "Gloria" — 4:14 "I Fall Down" — 3:39 "I Threw a Brick Through a Window" — 4:54 "Rejoice" — 3:37 "Fire" — 3:51 "Tomorrow" — 4:39 "October" — 2:21 "With a Shout (Jerusalem)" — 4:02 "Stranger in a Strange Land" — 3:56 "Scarlet" — 2:53 "Is That All?" — 2:59 "Fire" un "Gloria" tika izdoti kā singli. Dziesmā "Is That All?" ir paņemts ģitāras rifs no "Cry", vecākas grupas dziesmas, kuru U2 izmantoja kā dziesmas "The Electric Co." koncerta versijas iesākumu. Bono par šo dziesmu ir teicis: "To es cenšos pateikt - vai tas ir viss (Is That All)? Es varu nodziedāt dziesmu, kas padarītu jūs laimīgus, es varu nodziedāt dziesmu, kas padarītu jūs dusmīgus - bet vai tas ir viss? Es uzskatu, ka mūzika var būt kas vairāk, tas var būt kas vairāk, nekā tās daļu sasummēšana." Bono — balss The Edge — ģitāra, klavieres, fona balss Ādams Kleitons — basģitāra Lerijs Mullens — bungas News: Transcript: U2's Rock and Roll Hall of Fame Induction Speeches «U2 at the RDS». U2 Magazine, No. 2. 1982. gada 1. februāris. Arhivēts no oriģināla, laiks: 2011. gada 17. Jūlijs. Skatīts: 2007. gada 5. Novembris. BBC NEWS | Entertainment | U2 lyrics returned after 23 years Venners, Jans (2005. gada 3. novembris). "Bono on the Records". Rolling Stone: 60. «Bono in San Antonio». U2 Magazine No. 3. 1982. gada 1. maijs. Arhivēts no oriģināla, laiks: 2011. gada 17. Jūlijs. Skatīts: 2007. gada 6. Novembris. «BPI». Arhivēts no oriģināla, laiks: 2007. gada 3. novembrī. Skatīts: 2008. gada 18. janvārī. "October" U2 Wanderer lapā, ar informāciju par dažādu izdevumu detaļām, vāka attēliem, dziesmu tekstiem u.c. Dziesmu teksti