Šajā lapā apkopota informācija par medaļu kopvērtējumu 2018. gada ziemas olimpiskajās spēlēs. 2018. gada ziemas olimpiskās spēles bija 23. ziemas olimpiskās spēles, kas notika Phjončhana, Dienvidkorejā, no 2018. gada 9. līdz 25. februārim. Kopumā Olimpiskajās spēlēs piedalījās apmēram 2880 sportisti no 92 Nacionālajām Olimpiskajām komitejām. Kopumā tiks sadalīti 102 medaļu komplekti 15 sporta veidos. Pirmo reizi ziemas spēlēs medaļu komplektu skaits pārsniedza simtu. Divas zelta medaļas ir pasniegtas bobslejā vīriešu divniekiem, tādēļ šajā disciplīnā netika pasniegta sudraba medaļa. Divas sudraba medaļas tika pasniegtas bobsleja četriniekiem, savukārt divas bronzas medaļas tika pasniegtas distanču slēpošanā sieviešu 10 km brīvā stila slēpojumā. Olimpisko sportistu no Krievijas (Krievijai kā valstij bija liegts piedalīties olimpiskajās spēlēs) jauktā kērlinga komanda ieguva bronzas medaļu, bet pozitīvu dopinga analīžu rezultātā tā tika atņemta un piešķirta Norvēģijas jauktajai kērlinga komandai. Latvijas sportisti izcīnīja vienu bronzas medaļu - bobsleja divniekiem to paveica Oskars Melbārdis un Jānis Strenga. Pēc medaļu skaita pārliecinoši triumfēja Norvēģijas delegācija (39 medaļas), tomēr zelta medaļu skaita ziņā tai bija vienāds sasniegums (14) ar Vācijas delegāciju.      Mājinieki      Latvija