Žezkazghana (kazahu: Жезқазған) ir pilsēta Kazahstānā, Ulitau apgabala centrs. Atrodas pie ūdenskrātuves uz Karakengiras upes. Tās apdzīvotā platība iekļauj industriālo raktuvju kaimiņu pilsētu Satpajevu, veidojot kopējo iedzīvotāju skaitu ap 150 tūkstošiem. 55% iedzīvotāju ir kazahi, 30% krievi, pastāv arī mazākas minoritātes - ukraiņi, vācieši, čečeni un korejieši. Aptuveni 400 kilometrus uz dienvidrietumiem atrodas Baikonuras kosmodroms un kosmosa kuģu nolaišanās parasti notiek Žezkazghanas tuvumā. Pastāv tradīcija, ka katrs kosmonauts iestāda koku Žezkazghanas Sejfulina bulvārī (bijušais Kosmonautu bulvāris), atzīmējot atgriešanos no kosmosa. Ženkazghanā ir ekstrēmi kontinentāls klimats. Vidējās temperatūras ir 24 °C jūlijā un -16 °C janvārī. Pilsētu izveidoja 1938. gadā, saistībā ar netālo vara atradņu izpēti. No 1948. līdz 1956. gadam Žezkazghanā atradās GULAG sistēmas politieslodzīto "specnometnes" Steplaga pārvaldes centrs Kengira, kas minēta Aleksandra Solžeņicina grāmatā Gulaga arhipelāgs un Aleksandra Dolguna "Amerikānis Gulagā". 1954. gada 16. maijā — 26. jūnijā notika sacelšanās Kengiras nometnē, kuras laikā ieslodzītie paši 40 dienas pārvaldīja nometni. Sacelšanās apspiešanai PSRS varas iestādes izmantoja tankus. 1973. gadā pilsētas dienvidaustrumos tika uzbūvēts liels raktuvju un metalurģijas komplekss, lai pārkausētu rūdu, kas līdz tam tika sūtīta apstrādei citur. Šeit iegūst un apstrādā arī citus metālus kā mangānu, dzelzi un zeltu. Šodien pilsētā atrodas vara apstrādes konglomerāta Kazakhmys, kas ir lielākais darba devējs pilsētā, galvenā mītne. Kompānijā ir ieguldījumi no Ķīnas, Krievijas un Apvienotās Karalistes, un tās akcijas tiek kotētas Londonas biržā. Pilsētā ir dzelzceļa stacija, kas ir savienota ar Karaghandi pilsētu un Žezkazgahnas lidostu. Pazīstamākais cilvēks, kas dzimis Žezkazghanā, ir krievu aktieris Oļegs Jankovskis. Sibīrijas stāstiem tiek veidots skaudrs turpinājums Dzintra Geka, 2004. gada 17. novembrī. Vikikrātuvē par šo tēmu ir pieejami multivides faili. Skatīt: Žezkazghana. Encyclopædia Britannica raksts (angliski) Krievijas Lielās enciklopēdijas raksts (krieviski) Pilsētas vietne Arhivēts 2016. gada 4. jūnijā, Wayback Machine vietnē. Pilsētas fotogalerija Cita pilsētas fotogalerija[novecojusi saite] Cita pilsētas fotogalerija Wikimapia - pilsētas karte