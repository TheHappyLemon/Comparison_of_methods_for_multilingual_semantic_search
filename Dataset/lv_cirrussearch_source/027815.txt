Pasaules čempionāts ziemeļu slēpošanā ir čempionāts, kas apvieno trīs ziemeļu slēpošanas disciplīnas: distanču slēpošanu, tramplīnlēkšanu un ziemeļu divcīņu, kas ir abu iepriekšminēto disciplīnu kombinācija. To organizē Starptautiskā slēpošanas federācija. Tas notiek kopš 1925. gada vīriešiem, bet sievietes tajā piedalās no 1954. gada. No 1925. gada līdz 1939. gadam pasaules čempionāts notika katru gadu, ieskaitot olimpiskos gadus. Pēc Otrā pasaules kara no 1950. gada līdz 1982. gadam tas notika reizi četros gados, bet kopš 1985. gada tas notiek nepāra gados. Starptautiskās slēpošanas federācijas mājaslapa