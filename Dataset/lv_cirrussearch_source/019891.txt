Šis raksts ir par Latvijas futbola 1. līgu. Par citām jēdziena 1. līga nozīmēm skatīt nozīmju atdalīšanas lapu. Optibet Nākotnes līga (agrāk Latvijas futbola 1. līga) ir otra augstākā divīzija Latvijas futbolā. To organizē Latvijas Futbola Federācija. Sezonas beigās uzvarētājs automātiski iegūst ceļazīmi uz Virslīgu. Otra labākā komanda tiekas ar Virslīgas 7. vietas ieguvējiem par palikšanu/vietas iegūšanu Virslīgā. Komanda, kas ieņem pēdējo vietu, izkrīt uz 2. līgu. Pirmā līga tika izveidota 1992. gadā. No 2007. līdz 2008. gadam tās nosaukums bija Traffic 1. līga, kad par pirmo līgas ģenerālsponsoru kļuva reklāmas uzņēmums "Traffic auto advert". No 2015. līdz 2020. gadam tās galvenais atbalstītājs bija sporta preču veikals Komanda.lv un tās nosaukums bija Komanda.lv 1. līga. 2014. gadā 1. līgas čempionātu skāra nopietnas pārmaiņas — tajā vairs nespēlēja Virslīgas dublieru komandas. 2017. gada sezonā 1. līgā startēja 14 klubi, taču 14. jūlijā LFF Disciplinārlietu komisija par aizdomīgām darbībām, kas vērstas uz spēļu rezultāta ietekmēšanu, no dalības turnīrā izslēdza "FK Jēkabpils/JSC" un "FK Ogre". 2020. gadā COVID-19 pandēmijas dēļ otrā posma sacensības netika pabeigtas un vietu sadalījums turnīra tabulā tika noteikts ar koeficienta palīdzību. No 2021. gada par līgas ģenerālsponsoru kļuva azartspēļu uzņēmums "Optibet" – līga ieguva jaunu vizuālo identitāti un tika pārdēvēta par Optibet Nākotnes līgu. 2022. gada sezonā pēc astoņu gadu pārtraukuma atgriezās dublieru komandas – tās var izkrist uz 2. līgu, taču nepiedalās cīņā par ceļazīmēm uz Virslīgu. 2023. gada Nākotnes līgas dalībnieces JDFS Alberts (Rīga) FK Beitar FK Dinamo Rīga (Rīga)(Izstājās 2023. gada 9. Oktobrī) Grobiņas SC/LFS (Grobiņa/Liepāja) AFA Olaine (Olaine) Rēzekne (Rēzekne) Riga FC-2 (Rīga) RFS-2 (Rīga) Leevon Saldus (Saldus) Skanstes SK (Rīga) FK Smiltene (Smiltene) FK Tukums 2000/TSS-2 (Tukums) Valmiera FC-2 (Valmiera) JFK Ventspils (Ventspils) «Second division Traffic League kicks-off». Latvian Football Federation. 2007-04-04. Arhivēts no oriģināla, laiks: 2011-07-22. Skatīts: 2008-02-20. «"komanda.lv" kļūst par 1. līgas futbola čempionāta titulsponsoru». Sportacentrs.com (latviešu). 2015-03-12. Skatīts: 2019-04-01. "FK Jēkabpils/JSC" un "FK Ogre" tiek izslēgtas no 1. līgas sportacentrs.com «Atbalsts sportam | Optibet». optibet.lv. Skatīts: 2022-06-19.[novecojusi saite] «Sākas Optibet Nākotnes līga - Leevon Saldus» (lv-LV). 2022-04-08. Skatīts: 2022-06-19. «14 komandas saņem licences dalībai “Optibet” Nākotnes līgā | Sportazinas.com». Sportaziņas.com. 2022-03-03. Skatīts: 2022-06-19. Latvijas Futbola federācija Pirmās līgas sadaļa portālā sportacentrs.com