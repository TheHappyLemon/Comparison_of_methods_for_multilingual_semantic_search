Celestīns V (latīņu: Caelestinus V; dzimis 1215. gadā, miris 1296. gada 19. maijā) bija Romas pāvests piecus mēnešus 1294. gadā — no jūlija līdz decembrim. Viņš ir pirmais pāvests, kas atkāpies. Bija arī mūks, nodibinājis celestīniešu orderi. Ticis ievēlēts par pāvestu 1294. gadā pēc pēdējām vēlēšanām, kas nebija konklāvs. Piekritis kļūt par pāvestu, jo jau divus gadus pāvests nebija ievēlēts. Viņam trūka administratīvo spēju, uzskatīja, ka pontifikāts traucē viņa askētiskajā cīņā par pestīšanu. Viņš neuzticējās kardināliem, kļuva atkarīgs no Kārļa II no Neapoles. Pontifikāta laikā apstiprinājis pāvesta tiesības atkāpties, gandrīz visus citus viņa oficiālos aktus atcēla nākamais pāvests Bonifācijs VIII. Sastapies ar grūtībām, viņš saprata, ka būšana par pāvestu var būt bīstama gan baznīcai, gan arī viņam pašam, tāpēc atkāpies. Pēc atkāpšanās vēlējies atgriezt savu veco pieticīgo dzīvesveidu, kas nav izdevies, jo nākamais ievēlētais pāvests Bonifācijs VIII viņu apcietināja. Celestīns nomira apcietinājumā 81 gada vecumā. 1313. gadā ticis kanonizēts. Neviens no nākamajiem pāvestiem nav pieņēmis Celestīna vārdu. Nākamais pāvests, kas atkāpies, bija Benedikts XVI 2013. gadā (719 gadus vēlāk). JF Loughlin. «Pope St. Celestine V». The Catholic Encyclopedia 3. New York : Robert Appleton Company, 1908. Vikikrātuvē par šo tēmu ir pieejami multivides faili. Skatīt: Celestīns V. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski)