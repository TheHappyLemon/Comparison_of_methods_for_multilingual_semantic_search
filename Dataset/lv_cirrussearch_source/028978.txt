Martins Džonss (angļu: Martin Jones; dzimis 1990. gada 10. janvārī) ir kanādiešu hokejists, vārtsargs. Pašlaik (2023) Džonss spēlē Nacionālās hokeja līgas klubā Toronto "Maple Leafs". No 2006. līdz 2010. gadam Džonss spēlēja Rietumu hokeja līgas kluba Kalgari "Hitmen" sastāvā. 2010. gadā kopā ar komandu izcīnīja līgas čempiona titulu, Džonss ieguva arī līgas labākā vārtsarga un izslēgšanas kārtas vērtīgākā spēlētāja balvas. 2010. gadā pievienojās AHL klubam Mančestras "Monarchs". 2013. gada novembrī Džonsu izsauca NHL klubs Losandželosas "Kings", kura sastāvā hokejists aizvadīja 19 spēles. 2014.—15. gada sezonā Džonss bija jau komandas otrais vārtsargs pēc Džonatana Kvika. 2015. gada vasarā tika aizmainīts uz Bostonas "Bruins", taču vien pāris dienas vēlāk "Bruins" Džonsu aizmainīja uz Sanhosē "Sharks". 2021. gada jūlijā Džonss kā brīvais aģents pievienojās Filadelfijas "Flyers". Kā brīvais aģents trešo starpsezonu pēc kārtas Džounss 2023. gada 9. augustā parakstīja līgumu uz vienu gadu par 875 000 ASV dolāru ar Toronto "Maple Leafs".Viņš apmeklēja "Maple Leafs" 2023. gada treniņnometni, taču neiekļuva komandā un Džonss tika iekļauts atteikuma draftā. Pēc tam, kad Džonss netika izvēlēts kādas citas komandas sastāvā, viņš tika nosūtīts uz Maple Leafs AHL fārmklubu Toronto Marlies, kur sāka 2023.–2024. gada sezonu. Viņš "Maple Leafs" sastāvā debitēja 2023. gada 7. decembrī, aizstājot Džozefu Volu pēc tam, kad Vols guva savainojumu . Džounss atvairīja deviņus no desmit metieniem spēlē, kur guva pirmo uzvaru kā "Maple Leafs" spēlētājs. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) https://www.nhl.com/flyers/news/flyers-sign-free-agent-goaltender-martin-jones-center-nate-thompson/c-325842526 https://www.nhl.com/mapleleafs/news/maple-leafs-sign-goaltender-martin-jones-to-a-one-year-contract-345555126 https://www.sportsnet.ca/nhl/article/maple-leafs-goaltender-martin-jones-five-others-clear-waivers/ https://thehockeynews.com/nhl/ottawa-senators/game-day/senators-run-into-brick-woll-in-4-3-loss-to-maple-leafs-thursday-night