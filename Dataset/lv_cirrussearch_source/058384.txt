Savo Miloševičs (serbu: Саво Милошевић, dzimis 1973. gada 2. septembrī) ir Serbijas futbola treneris un bijušais futbolists, spēlēja uzbrucēja pozīcijā, bijušais Dienvidslāvijas un Serbijas futbola izlases dalībnieks. Kopš 2023. gada septembra Miloševičs ir Bosnijas un Hercegovinas futbola izlases galvenais treneris. Savu karjeru iesāka Dienvidslāvijas komandā FK Partizan. 1995. gadā pārcēlies uz Anglijas Premjerlīgas komandu Aston Villa. Vēlāk savu lielāko daļu karjeras pavadījis Spānijā, kur viņš La Liga turnīrā 241 spēlē guva 91 vārtus Real Zaragoza, Espanyol, Celta Vigo un Osasuna. Starptautiskajā līmenī, Miloševičs pārstāvēja Dienvidslāvijas (vēlāk Serbijas un Melnkalnes) un Serbijas futbola izlasi. Piedalījies 1998. un 2006. gada FIFA Pasaules kausā, kā arī 2000. gada Eiropas čempionātā, kur viņš kļuva par dalīti turnīra rezultatīvāko spēlētāju. No 2011. gada līdz 2012. gadam strādājis kā Melnkalnes futbola izlases trenera asistents. Vēlāk bijis Partizan galvenais treneris. Ar Partizan komandu izcīnījis Serbijas kausu. 2021. gada jūnijā kļuva par Slovēnijas Pirmā līgas kluba Ļubļanas "Olimpija" galveno treneri, bet nostrādāja klubā mazāk nekā četrus mēnešus un tā paša gada oktobrī amatu atstāja. 2023. gada 29. septembrī Miloševičs tika apstiprināts par Bosnijas un Hercegovinas izlases galveno treneri. Partizan Serbijas un Melnkalnes Pirmā līga: 1992–93, 1993–94 Dienvidslāvijas kauss: 1993–94 Aston Villa Anglijas Līgas kauss: 1995–96 Rubin Kazan Krievijas Premjerlīga: 2008 Individuālie sasniegumi Eiropas čempionāta labākais vārtu guvējs: 2000 Partizan Serbijas kauss: 2018–19 Vikikrātuvē par šo tēmu ir pieejami multivides faili. Skatīt: Savo Miloševičs. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)