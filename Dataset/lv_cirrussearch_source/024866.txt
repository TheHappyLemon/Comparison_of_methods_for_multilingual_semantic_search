NOAA 17 (pirmsstarta nosaukums NOAA M) bija ASV NOAA polāro orbītu pavadoņu sērijas POES meteoroloģiskais pavadonis. Tas orbītā tika palaists 2002. gada jūnijā. Tā ekspluatācija beigta 2013. gada aprīlī. Kosmisko aparātu izgatavoja ASV uzņēmums Lockheed Martin uz platformas TIROS-N bāzes. Pavadonī bija uzstādīti instrumenti: Advanced Microwave Sounding Unit (AMSU), daudzkanālu mikroviļņu radiometrs; Advanced Very High Resolution Radiometer (AVHRR), augstas izšķirtspējas radiometrs; High Resolution Infrared Radiation Sounder (HIRS), augstas izšķirtspējas infrasarkanā mērierīce; Solar Backscatter Ultraviolet Radiometer/2 (SBUV/2), Zemes atmosfēras ozona blīvuma un izplatības mērītājs; Automatic Picture Transmission (APT), instruments analogai attēlu pārraidīšanai. Tajā arī bija uzstādīta meklēšānas un glābšanas sistēmas KOSPAS-SARSAT aparatūra. NOAA M tika palaists 2002. gada 24. jūnijā 18:23:04 UTC ar nesējraķeti Titan-2(23)G Star-37XFP-ISS no Vandenberga Gaisa spēku bāzes. Pēc veiksmīgā starta tam piešķirts nosaukums NOAA 17. NOAA 17 tika dekomisionēts 2013. gada 10. aprīlī. Sākotnēji plānoto 2 gadu laikā kosmiskais aparāts nokalpoja nepilnus 11 gadus. 2021. gada 18. martā ASV kosmosa uzraudzības vienība 18th Space Control Squadron paziņoja, ka 10. martā ar NOAA 17 bija noticis negadījums, tam sadaloties 16 izsekojamās atlūzās. Nebija fikēta kāda cita objekta ietriekšanās pavadonī. NOAA 17 tajā brīdī bija 100 × 817 km augstā orbītā. [1] SPACEFLIGHT NOW, 2002-06-22, (angliski) NOAA 17 Spacecraft Status Summary Office of Satellite Operations (angliski) NOAA 15, 16, 17 (NOAA K, L, M) Gunter Dirk Krebs (angliski)