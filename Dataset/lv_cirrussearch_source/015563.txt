Jakubs Vorāčeks (čehu: Jakub Voráček; dzimis 1989. gada 15. augustā) ir čehu hokejists, labās malas uzbrucējs, Čehijas hokeja izlases dalībnieks. Pašlaik (2023) pārstāv NHL klubu Arizonas "Coyotes". Profesionāļa karjeru Vorāčeks uzsāka 2005.—06. gada sezonā, kad aizvadīja vienu spēli Čehijas Ekstralīgas kluba HC Kladno sastāvā. Jau nākamajā vasarā hokejists devās uz Ziemeļameriku, nākamās divas sezonas aizvadot QMJHL līgas klubā Halifaksas "Mooseheads". 2008.—09. gada sezona bija Vorāčeka pirmā sezona NHL klubā Kolumbusas "Blue Jackets". Pēc 2010.—11. gada sezonas uzbrucējs tika aizmainīts uz Filadelfijas "Flyers" vienību. 2012.—2013. gada NHL lokauta laikā Vorāčeks spēlēja KHL kluba Prāgas "Lev" rindās. 2021. gada 24. jūlijā Flyers aizmainīja Vorāčeku uz Kolumbusas Blue Jackets apmaiņā pret Kemu Atkinsonu. 2022. gada 6. janvārī Vorāčeks aizvadīja savu 1000. NHL spēli pret Ņūdžersijas "Devils". Čehijas hokeja izlases sastāvā spēlējis 2010. un 2011. gada Pasaules čempionātos, 2010. gadā izcīnot zelta, bet 2011. gadā — bronzas medaļas. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) https://www.nhl.com/bluejackets/news/cbj-acquire-jakub-voracek-from-philly-in-exchange-for-cam-atkinson/c-325778790