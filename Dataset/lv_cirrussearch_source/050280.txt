2019. gada IAAF Pasaules čempionāts vieglatlētikā (arābu: بطولة العالم لألعاب القوى) bija 17. pasaules čempionāts vieglatlētikā, kuru organizēja Starptautiskā vieglatlētikas federācija (IAAF). Čempionāts notika Kataras galvaspilsētā Dohā, atjaunotajā Halīfas starptautiskajā stadionā, no 2019. gada 27. septembra līdz 6. oktobrim. Čempionātā startēja 1972 sportisti: 1054 vīrieši un 918 sievietes, no 209 dalībvalstīm. 2019. gada čempionātā norisinājās 25 skrejceļa, 16 laukuma, 6 šosejas un 2 kombinētās disciplīnas. Šī bija pirmā reize, kad šīs sacensības norisinājās Tuvajos Austrumos, un arī pirmā reize, kad tās notika oktobrī. Karstā klimata dēļ čempionātā nebija rīta sesijas, un visas disciplīnas notika vēlā pēcpusdienā un vakarā. Bija paredzēts, ka garo distanču disciplīnas sākās ap pusnakti pēc vietējā laika. Pirmoreiz nacionālo komandu sponsoriem bija atļauts parādīties kopā ar sportistiem. 2019. gada Pasaules vieglatlētikas čempionāta organizēšanai bija pieteikušās 3 pilsētas — Doha (Katara), Jūdžīna (ASV) un Barselona (Spānija). Piedāvājumu novērtēšanu veica IAAF vērtēšanas komisija, kuras sastāvā bija trīs IAAF padomes locekļi, trīs IAAF biroja locekļi un sabiedrības pārstāvji. Galīgo rīkotājpilsētas izvēle notika 2014. gada 18. novembrī. Barselona no kandidatūras tika izslēgta pirmajā balsošanas kārtā, kur saņēma 6 no 27 balsīm. Savukārt otrajā balsošanas kārtā Doha ar 15 balsīm pārspēja Jūdžīnu, kas saņēma 12 balsis. IAAF prezidents Lamins Diaks sacīja, ka Dohas piedāvājums attīstīs valsti un tās sporta kopienu. Savukārt Spānijas Karaliskās vieglatlētikas federācijas prezidents Žozē Odriozola atzina, ka balsojumā uzvarēja sliktākais piedāvājums un "vienīgais, kas viņiem ir, ir nauda". IAAF vēlāk piešķīra Jūdžīnai tiesības rīkot 2021. gada Pasaules čempionātu vieglatlētikā, nepakļaujoties balsošanas procesam. Šo soli kritizēta Eiropas vieglatlētikas asociācijas prezidents Sveins Arne Hansens, jo Gēteborga bija sagatavojusi piedāvājumu. Šo lēmumu izmeklēja Federālais izmeklēšanas birojs un Iekšējo ieņēmumu dienests. BBC atklāja, ka novērtēšanas komitejas vadītājs IAAF prezidents Sebastjans Ko ir interešu konfliktā, jo e-pasti liecināja, ka viņš ir lobējis Jūdžīnas piedāvājumu, vienlaikus strādājot Nike, kas ir viena no galvenajām ieinteresētajām personām. Lēmums rīkot pasaules vieglatlētikas čempionātu Tuvajos Austrumos radīja organizatoriskas problēmas karstā un mitrā klimata dēļ Dohā septembrī un oktobrī. Iepriekšējos gados pasaules čempionātos pārsvarā notika kvalifikācijas sacensības rīta sesijās un fināli galvenokārt pēcpusdienas sesijās. Šādi laika apstākļi nozīmēja, ka tradicionālā prakse nav pielietojama, un Dohā grafiks tika pārveidots tā, lai pēcpusdienā būtu pirmā sacensību sesija un vēlāk vakarā galvenā sesija. Halīfas starptautiskais stadions, kas bija centrālā čempionāta norises vieta, izmantoja āra gaisa kondicionēšanas sistēmu, lai stadiona temperatūra būtu zemāka par 25 °C. Šis bija pirmais stadions pasaulē, kur izmantota šāda sistēma. Soļošanas un maratona sacensībām tika izveidota sacensību vieta ārpus stadiona, apļu trase ap Dohas Korniči — septiņu kilometru garu krastmalas promenādi. Lai izvairītos no karstākajiem apstākļiem, organizatori sacensību sākuma laiku noteica ap pusnakti pēc vietējā laika. Taču neskatoties uz to sieviešu maratona sacensību laikā gaisa tempratūra bija 32° C un gaisa mitrums 70%. Iepriekš 2019. gada aprīlī Halīfas starptautiskajā stadionā norisinājās 2019. gada Āzijas vieglatlētikas čempionāts.      Mājinieki (Katara) IAAF neiekļauj neitrālo sportistu izcīnītās medaļas oficiālajā kopvērtējumā Team Manual Doha 2019. IAAF. Retrieved 28 September 2019. Alex Richards. «Night-time marathon in Doha? Qatar to host 2019 World Athletics Championships». Mirror Online, 2014. gada 18. novembris. Skatīts: 2018. gada 22. februāris. Chowdhury, Saj (28 September 2019). World Athletics Championships: GB duo cool with midnight marathons & air-con stadium. BBC Sport. Retrieved 26 September 2019. Mike Rowbottom. «National sponsor logos allowed on kit for IAAF World Championships in Doha». inside the games, 2018. gada 5. decembris. «IAAF COUNCIL MAKES KEY DECISIONS IN MONACO». IAAF. 2018. gada 4. decembris. «Barcelona Doha Eugene 2019 IAAF World Championships | iaaf.org». www.iaaf.org. Arhivēts no oriģināla, laiks: 2019. gada 26. septembrī. Skatīts: 2019. gada 27. septembris. Barcelona, Doha and Eugene — evaluation of candidates for 2019 IAAF World Championships. IAAF (7 October 2014). Retrieved 28 September 2019. Doha to host the 2019 IAAF World Championships. IAAF (12 November 2014). Retrieved 28 September 2019. IAAF Council Meeting, Monaco, 18 November — NOTES. IAAF (18 November 2014). Retrieved 28 September 2019. Leichtathletik-WM 2019 geht an Katar (vāciski). Der Standard (18 November 2014). Retrieved 28 September 2019. IAAF under fire for awarding 2021 World Athletics Championships to Eugene. The Guardian. Retrieved 28 September 2019. FBI investigating 2021 Athletics World Championships award to Eugene, Oregon. BBC Sport (28 June 2017). Retrieved 28 September 2019. Lord Coe role in Eugene 2021 Worlds decision questioned. BBC Sport (24 November 2015). Retrieved 28 September 2019. Henderson, Jason (28 September 2019). Doha struggles to shine. Athletics Weekly. Retrieved 28 September 2019. Billington, James (5 October 2018). World’s first stadium air conditioning system unveiled for Doha 2019. Stadia Magazine. Retrieved 28 September 2019. Fears over safety of World Championships marathon runners in Qatar heat despite midnight start. Daily Telegraph. Retrieved 28 September 2019. Rowbottom, Mike (28 September 2019). Report: women's marathon — IAAF World Athletics Championships Doha 2019. IAAF. Retrieved 28 September 2019. Ingle, Sean (25 September 2019). IAAF make extra provisions for extreme heat at world championships in Qatar. The Guardian. Retrieved 28 September 2019. Chowdhury, Saj (28 September 2019). World Athletics Championships: Ruth Chepngetich wins women's marathon as heat takes toll. BBC Sport. Retrieved 28 September 2019. «Medal Table». iaaf.org. Arhivēts no oriģināla, laiks: 2019. gada 7. oktobrī. Skatīts: 2019. gada 7. oktobrī. Oficiālā tīmekļa vietne Pasaules čempionāts IAAF vietnē Arhivēts 2019. gada 11. novembrī, Wayback Machine vietnē. (angliski)