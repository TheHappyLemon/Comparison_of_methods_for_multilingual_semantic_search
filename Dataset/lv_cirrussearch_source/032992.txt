Petars Trifunovičs (serbu: Петар Трифуновић; 1910. gada 31. augusts, Dubrovnika — 1980. gada 8. decembris, Belgrada) bija serbu tautības Dienvidslāvijas starptautiskais lielmeistars šahā (1953). Šahu iemācījies spēlēt 16 gadu vecumā. 1931. gadā turnīrā Baņa Lukā izpildījis nacionālā meistara normu. Pirms Otrā pasaules kara sekmīgi spēlējis Dienvidslāvijas šaha čempionātos, kuros divas reizes izcīnījis sudraba medaļas (1935, 1936). Bijis redaktors šaha žurnālam Шаховски преглед (1938—1940). Pēc izglītības jurists, tiesību zinātņu doktors. Pēc Otrā pasaules kara kļuvis par vienu no Dienvidslāvijas spēcīgākajiem šahistiem. Piecas reizes uzvarējis pēckara Dienvidslāvijas šaha čempionātos (1945, 1946, 1947 (kopā ar Svetozaru Gligoriču), 1952, 1961). 1946. gadā dalījis 2.-3. vietu Prāgas starptautiskajā šaha turnīrā. 1948. gadā piedalījies Pasaules šaha čempiona nosaukuma izcīņas ciklu starpzonu turnīrā Zviedrijā, kur palicis 10. vietā. 1949. gadā nospēlējis neizšķirti maču ar vienu no tā laika spēcīgākajiem lielmeistariem Migelu Naidorfu — 6:6. Par panākumiem turnīros FIDE 1950. gadā Trifunovičam kā vienam no pirmajiem piešķīrusi starptautiskā meistara (IM), bet 1953. gadā - starptautiskā lielmeistara (GM) nosaukumu. Vairākkārt pārstāvējis Dienvidslāvijas komandu lielākajos komandu šaha turnīros: Pasaules šaha olimpiādēs piedalījies 7 reizes (1935-1937, 1950-1954, 1958, 1962). Komandu vērtējumā izcīnījis zelta (1950), 2 sudraba (1958, 1962) un 2 bronzas (1952, 1954) medaļas, bet individuālajā - zelta (1950) un 2 bronzas (1935, 1937) medaļas; neoficiālajā šaha olimpiāde piedalījies 1936. gadā; Eiropas komandu šaha čempionātos piedalījies 3 reizes (1957-1965). Komandu vērtējumā izcīnījis 3 sudraba (1957, 1961, 1965) medaļas, bet individuālajā - zelta (1957) un bronzas (1965) medaļas; Balkānu valstu komandu šaha čempionātā piedalījies 2 reizes (1946-1947). Komandu vērtējumā izcīnījis zelta (1946) un sudraba (1947) medaļas, bet individuālajā vērtējumā - 2 bronzas (1946, 1947) medaļas. Devis nozīmīgu ieguldījumu šaha atklātņu teorijā, sevišķi Aļehina aizsardzībā un slāvu aizsardzībā. Prague (1946) 1948 Saltsjobaden Interzonal Tournament Najdorf - Trifunovic (1949) «OlimpBase :: Men's Chess Olympiads :: Petar Trifunović». Arhivēts no oriģināla, laiks: 2015. gada 24. septembrī. Skatīts: 2016. gada 3. maijā. OlimpBase :: unofficial Chess Olympiads :: Petar Trifunović OlimpBase :: European Men's Team Chess Championship :: Petar Trifunović OlimpBase :: Men's Chess Balkaniads :: Petar Trifunović Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)