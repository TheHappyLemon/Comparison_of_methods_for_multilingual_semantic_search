Marks Ītons (angļu: Mark Eaton; dzimis 1957. gada 24. janvārī, miris 2021. gada 28. maijā) bija amerikāņu basketbolists, spēlēja centra pozīcijā. 1982. gada NBA draftā viņu Fīniksas "Suns" izraudzījās ar kopējo 72. kārtas numuru 4. kārtā. Visu savu profesionāļa karjeru aizvadīja Jūtas "Jazz" sastāvā. Kopumā aizvadījis 875 spēles "Jazz" sastāvā, tajās guvis 5216 punktus. Visvairāk pazīstams ar milzīgo augumu (224 cm) un spēcīgo spēli aizsardzībā. M. Ītons uzauga Dienvidkalifornijā. Neskatoties uz milzīgo augumu, bērnībā vairāk interesēja ūdenspolo nekā basketbols. Pabeidzis Vestminsteras vidusskolu Ītons devās uz Arizonas Automātikas institūtu un absolvēja to kā servisa tehniķis. Strādāja auto mehāniķa darbā apmēram 3 gadus, viņa talantu "atklāja" Tims Lubins, remontējot auto. T. Lubins bija galvenā trenera asistents Saipresas junioru koledžā un viņa iedrošinājums palīdzēja M. Ītonam iekļauties Saipresā un mēģināt iekļūt tās basketbola komandā. M. Ītons kļuva par labu junioru koledžu spēlētāju, vidēji 2 sezonās gūstot 14,3 punktus, palīdzot iegūt Kalifornijas štata čempiontitulu. Pārgāja uz Kalifornijas universitāti Losandželosā, tomēr nesaskatīja tajā lielas attīstības iespējas, kopā pieaugušo sezonā spēlēja 42 minūtes, kurās vidēji guva 1,3 punktus un 2 atlēkušās bumbas. Veiksmīgi aizvadot spēles Kalifornijas universitātes komandas sastāvā, dažām NBA komandām radās interese par Ītonu, kad beidza koledžu basketbola karjeru. Jūtas "Jazz" saskatīja viņā potenciālu aizsardzības līderi, tādēļ izraudzījās Ītonu 1982. gada drafta 4. kārtā ar kopējo 72. kārtas numuru. Ītonam bija izteikta attīstība otrajā sezonā Jūtā, kad, nospēlējot 82 mačos, kļuva par komandas līderi atlēkušajās bumbās (595) un blokos (351), kā arī kļuva par vadošo bloķētāju visā līgā (vidēji 4,28 bloki spēlē). 1984.—1985. gada sezona bija ievērības cienīga, Ītons uzstādījis rekordu vienā sezonā bloķētajos metienos (456), tika iekļauts simboliskajā līgas aizsardzības izlasē un tika atzīts par sezonas labāko spēlētāju aizsardzībā. Kaut gan spēlētājam nebija izteiktu spēju uzbrukumā, "Jazz" uzticējās viņam bloķēšanas, atlēkušo bumbu un bumbas triecienu grozā dēļ. Ar Karla Melona un Džona Stoktona palīdzību "Jazz" kļuva par vienu no vadošajām komandām NBA. Pēdējās sezonās Ītonu vājināja sāpes gurnos un ceļos, pēdējā, 1992.—1993. gada, sezonā viņš aizvadīja 64 spēles, vidēji 17 minūtes. Beidzis karjeru, sāka strādāt KJZZ-TV kanālā Soltleiksitijā, kur viņš bija Jūtas "Jazz" un Jūtas universitātes komandu spēļu komentētājs. Ītons bijis arī NBA "pensionēto" spēlētāju asociācijas prezidents, pašlaik ir organizācijas biedrs. Viņš arī priekšsēdētājs M. Ītona "Stāvi stalti par jaunatnes organizēšanu", kas rūpējas par sporta un "ārpusmājas" aktivitātēm ģimenes riskam pakļauto bērnu atbalstam Jūtas štatā. NBA profils (angliski) Basketball Reference profils (angliski)