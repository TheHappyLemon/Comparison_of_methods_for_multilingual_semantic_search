Šis raksts ir par Latvijas politiķi. Par citām jēdziena Kušķis nozīmēm skatīt nozīmju atdalīšanas lapu. Aldis Kušķis (dzimis 1965. gada 6. oktobrī) ir Latvijas uzņēmējs un bijušais politiķis. Dzimis 1965. gadā Rīgā. Mācījās Rīgas 1. vidusskolā, vairāk nekā 10 gadus ir bijis diskžokejs. Pēc Latvijas neatkarības atgūšanas bija SIA "Labvakar" izpilddirektors, strādājis mediju, mārketinga un komunikācijas jomā. 2002. gadā piedalījās 8. Saeimas vēlēšanās, kļuva par 8. Saeimas deputātu no JL saraksta, no 2004. līdz 2009. gadam bija Eiroparlamenta deputāts. 2009. gadā viņš paziņoja, ka ir nolēmis aiziet no politikas un atgriezties uzņēmējdarbībā. No 2010. gada Kušķis ir tūrisma aģentūras theBALTICTRAVEL.eu biznesa attīstības direktors, Tūrisma attīstības valsts aģentūras Padomes priekšsēdētāja vietnieks, bijis Ekonomikas ministra ārštata padomnieks tūrisma politikas jautājumos. A. Kušķa mājaslapa