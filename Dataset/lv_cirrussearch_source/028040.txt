ABS-2 ir Bermudās reģistrēta uzņēmuma Asia Broadcast Satellite sakaru pavadonis. Palaists 2014. gada februārī ģeostacionārajā orbītā. Tas nodrošina sakaru un datu pārraides pakalpojumus Āfrikai, Āzijai, Eiropai. Singapore Telecommunications izmantotā pavadoņa aparatūras daļa tiek saukta par ST-3/ABS-2. KT Telecom izmantotā daļa tiek saukta par Koreasat 8. Kosmiskais aparāts izgatavots uz platformas FS-1300 bāzes. Pavadonis apgādāts ar 51 Ku, 32 C un 6 Ka joslas raidītājiem. Līgums ar Space Systems/Loral par ABS-2 izgatavošanu noslēgts 2010. gada oktobrī. ABS-2 palaists 2014. gada 6. februārī 21:30 UTC ar nesējraķeti Ariane 5ECA (lidojums VA217) no Gviānas kosmiskā centra. Ar to kopā startēja Francijas un Itālijas militārais sakaru pavadonis Athena-Fidus. Ģeostacionāro orbītu ABS-2 sasniedza ar saviem dzinējiem. ABS-2 tika novietots ģeostacionārās orbītas punktā 75° austrumu garuma. 2014. gada 5. augustā tika paziņots, ka sabojājies viens no trijiem Ku joslas kūļiem, kurš apkalpo Krievijas teritoriju. Pārējā aparatūra darbojās normāli. Par šo kļūmi oktobrī tika pieprasīta apdrošināšanas atlīdzība 214 miljonu ASV dolāru apmērā. ABS Files $214 Million Insurance Claim for Bad Satellite Beam Peter B. de Selding, spacenews.com, 2014-10-17 ABS-2 Arhivēts 2015. gada 27. februārī, Wayback Machine vietnē. Asia Broadcast Satellite (angliski) ABS-2 Arhivēts 2015. gada 15. martā, Wayback Machine vietnē. SSL (angliski) Flight VA217 Arianespace (angliski) ABS 2 (ST 3, Koreasat 8) Gunter Dirk Krebs (angliski)