2014. gada NBA Visu zvaigžņu spēle bija 63. NBA Visu zvaigžņu spēle. Tā notika 2013.—2014. gada NBA sezonas laikā 2014. gada 16. februārī Smoothie King Center arēnā Ņūorleānā, Luiziānas štatā. Spēli organizēja Ņūorleānas "Pelicans" vienība. Ņūorleāna tika nosaukta par spēles norises vietu NBA komisāra Deivida Stērna paziņojumā 2012. gada 16. aprīlī. Šī bija otrā reize, kad Ņūorleānā notiek NBA Visu zvaigžņu spēle (iepriekš 2008. gadā). Spēlē uzvarēja Austrumu komanda ar 163—155. Kopā tika gūti 318 punkti, kas ir jauns Visu zvaigžņu spēles rekords (iepriekšējais bija 1987. gadā uzstādītais 303 punktu rekords). Par spēles vērtīgāko spēlētāju tika atzīts Kairijs Ērvings. Visu zvaigžņu spēles nedēļas nogalē NBA kalendārā bija pārtraukums. Tajā norisinājās vairāki konkursi un tika aizvadītas vairākas spēles, tai skaitā slavenību spēle, jauno spēlētāju spēle (NBA līgas debitanti pret otrgadniekiem), slam-dunk (bumbas trieciens grozā no augšas) konkurss, trīspunktu metienu konkurss. Visu zvaigžņu spēlē sacentās spēlētāji no Austrumu un Rietumu konferenču komandām. «MVP Kyrie Irving, Carmelo Anthony lift East to All-Star Game victory». ESPN. Skatīts: 2014. gada 17. februārī. «Kyrie Irving named All-Star MVP». ESPN. Skatīts: 2014. gada 17. februārī. Visu zvaigžņu spēles oficiālā mājaslapa (angliski)