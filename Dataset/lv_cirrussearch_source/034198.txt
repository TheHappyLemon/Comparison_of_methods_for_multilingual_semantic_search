Gērijs Džeimss Kehils (angļu: Gary James Cahill; [ˈkeɪhɪl]; dzimis 1985. gada 19. decembrī) ir bijušais Anglijas futbolists, spēlēja centra aizsarga pozīcijā. Kehils karjeru sāka AFC Dronfield Dārbišīrā. 2000. gadā pievienojās Aston Villa jauniešu akadēmijai un turpināja savu attīstību. 2004. gadā pievienojās Burnley, tiekot vienu sezonu iznomāts. Šajā komandā viņš sevi labi pierādīja un pēc atgriešanās debitēja Aston Villa sastāvā. Vēlāk viņš uz trijiem mēnešiem tika iznomāts Sheffield United komandai. 2008. gada 30. janvārī pārgāja uz Bolton Wanderers par aptuveni 5 miljoniem sterliņu mārciņu. Kehils Boltonas komandas sastāvā sevi labi parādīja, nostiprinoties pirmās komandas sastāvā un kļūstot par vicekapteini. Aizvadītajās 130 līgas spēlēs viņš guva 13 vārtus. 2012. gada janvārī Kehils pievienojās Chelsea komandai par aptuveni 7 miljoniem sterliņu mārciņu. Kopā ar komandu Kehils debijas sezonā uzvarēja Čempionu līgā un FA kausā, pēc tam gūstot uzvaras arī UEFA Eiropas līgā, Līgas kausā un divreiz Premjerlīgā. 2019. gadā Kehilam beidzās līgums ar Chelsea un viņš kā brīvais aģents pārgāja uz Crystal Palace. 2021. gada 1. augustā Kehils paziņoja, ka viņš pēc līguma beigām pametīs klubu. 2021. gada 20. augustā viņš noslēdza viena gada līgumu ar Bournemouth. Kehils pārstāv Anglijas izlasi un tās sastāvā piedalījās 2014. gada Pasaules kausā. Kehils drīkstēja pārstāvēt arī Īrijas izlasi, bet izvēlējās pārstāvēt Angliju. 2009. gada jūnijā Kehilu izsauca uz Anglijas spēli pret Kazahstānas izlasi. Tomēr komandas sastāvā viņš debitēja tikai 2010. gada 3. septembrī nākot uz maiņu pārbaudes spēlē pret Bulgārijas izlasi. 2011. gada 29. martā Kehils pirmoreiz spēlēja sākumsastāvā pārbaudes spēlē pret Ganas izlasi, bet pirmos vārtus izlasē guva pret Bulgāriju UEFA Euro 2012 kvalifikācijas spēlē. Kehils tika iekļauts komandas sastāvā 2016. gada Eiropas čempionātam. Chelsea Anglijas Premjerlīga: 2014–15, 2016–17 FA kauss: 2011–12, 2017–18 Anglijas Līgas kauss: 2014–15 UEFA Čempionu līga: 2011–12 UEFA Eiropas līga: 2012–13, 2018–19 Barry J. Hugman (redaktors). The PFA Footballers' Who's Who 2010–11. Edinburgh : Mainstream Publishing, 2010. 71. lpp. ISBN 978-1-84596-601-0. «Player Profile: Gary Cahill». Premier League. Arhivēts no oriģināla, laiks: 2016. gada 28. aprīlī. Skatīts: 2016. gada 16. aprīlis. Arhivēts 2016. gada 28. aprīlī, Wayback Machine vietnē. «Gary Cahill: Crystal Palace sign former Chelsea defender» (en-GB). 2019-08-05. Skatīts: 2019-08-06. «Gary Cahill: Former England defender leaves Crystal Palace after two seasons». Sky Sports (angļu). Skatīts: 2021-08-23. «Free agent Cahill joins Bournemouth». BBC Sport (en-GB). Skatīts: 2021-08-23. Vikikrātuvē par šo tēmu ir pieejami multivides faili. Skatīt: Gērijs Kehils. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)