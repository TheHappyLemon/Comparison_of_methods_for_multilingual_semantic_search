Falko Bindrihs (vācu: Falko Bindrich; dzimis 1990. gada 17. oktobrī Citava) ir Vācijas starptautiskais lielmeistars šahā (2007). Daudzkārtējais Vācijas junioru čempionāta uzvarētājs dažādās vecuma kategorijās (U10, U12, U14, U16). 1999. gadā kā viens no daudzsološākajiem Vācijas jaunajiem šahistiem trenējies pie Latvijas lielmeistara Zigurda Lankas. Par FIDE meistaru (FM) kļuvis 2003. gadā, par starptautisko meistaru (IM) - 2006. gadā, bet gadu vēlāk arī par lielmeistaru (GM). Piedalījies starptautiskajā turnīrā "Rīga—2004", kas vienlaicīgi bija 2004. gada Latvijas atklātais šaha čempionāts, kur ieņēmis 23. vietu. Interesanti, ka turnīrā spēlēja arī viņa tēvs Osvalds Bindrihs (dzimis 1951. gadā), kas ieņēma 69. vietu. Vācijas izlases sastāvā 2 reizes piedalījies Pasaules šaha olimpiādēs (2008—2010). 2012. gadā Vācijas šaha Bundeslīgas gaitā ticis apvainots krāpnieciskā mobilā telefona izmantošanā šaha spēles laikā un diskvalificēts. 2013. gada maijā Bindriha lieta tika pārskatīta un Vācijas šaha federācijas arbitrāžas tiesa atcēla diskvalifikāciju. FIDE Chess Profile: http://ratings.fide.com/card.phtml?event=4633024 Search for Sponsors Threatened by Cheating Cheating scandal: player disqualified for cell phone use Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski)