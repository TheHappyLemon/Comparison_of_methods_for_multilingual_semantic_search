Augstlēkšana bija viena no trim olimpiskajām disciplīnām jāšanas sacensībās 1900. gada vasaras olimpiskajās spēlēs. Sacensības tika aizvadītas Breteja laukumā, Parīzes 7. apgabalā, Parīzē un tajās startēja 19 sportisti no 5 valstīm, taču tikai 6 sportistu identitāte ir precīzi zināma. Zelta medaļas šajā disciplīnā ieguva Francijas sportists Dominiks Gardērs ar zirgu Canéla un Itālijas sportists Džans Džordžo Trisīno ar zirgu Oreste. Līdz ar to sudraba medaļu nepasniedza. Savukārt bronzas medaļu ieguva Beļģijas sportists Žoržs Van der Pūls. Šī bija vienīgā reize, kad šāda disciplīna tika iekļauta jāšanas sacensību programmā olimpiskajās spēlēs. Līdzīgi kā cilvēka augstlēkšanā, sportistiem bija trīs mēģinājumi katrā no secīgajiem augstumiem. Sākuma augstums bija 1,20 metri un tas tika paaugstināts par 10 centimetriem, atsevišķos brīžos arī par 5 centimetriem. Jātnieki varēja sacensties vairāk nekā vienu reizi uz dažādiem zirgiem. Pamatraksts: Jātnieki 1900. gada vasaras olimpiskajās spēlēs Jāšanas augstlēkšanas sacensībās startēja 19 sportisti no 5 valstīm. Iekavās norādīts startējošo sportistu skaits no attiecīgās valsts. Tikai 6 sportistu identitāte ir precīzi zināma.  Austrija (1)  Beļģija (1)  Francija (2)  Itālija (2) Nezināmi sportisti (13) «Equestrianism at the 1900 Paris Summer Games: Mixed High Jump». Sports Reference. Arhivēts no oriģināla, laiks: 2021. gada 20. decembris. Skatīts: 2021. gada 20. decembris. «Paris 1900 Equestrian: Jumping high jump mixed Results». Starptautiskā Olimpiskā komiteja. Skatīts: 2021. gada 15. decembris. Jāšana 1900. gada vasaras olimpiskajās spēlēs — augstlēkšana(Sports Reference) (angliski) Jāšana 1900. gada vasaras olimpiskajās spēlēs — augstlēkšana (Olympedia) (angliski) Jāšana 1900. gada vasaras olimpiskajās spēlēs — augstlēkšana (Olympics) (angliski) De Wael, Herman. Herman's Full Olympians: "Equestrian 1900". Accessed 18 March 2006. Available electronically at [1] Arhivēts 2012. gada 16. jūlijā, Wayback Machine vietnē.. Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.