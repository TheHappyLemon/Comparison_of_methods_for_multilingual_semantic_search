Sers Filips Entonijs Hopkinss (angļu: Philip Anthony Hopkins; dzimis 1937. gada 31. decembrī) ir velsiešu aktieris. Viņš tiek uzskatīts par vienu no izcilākajiem dzīvajiem aktieriem. Par Hanibāla Lektera lomu filmā "Jēru klusēšana" (1991) Hopkinss saņēmis Amerikas Kinoakadēmijas balvu kā labākais aktieris (1991). Otru reizi šo balvu saņēmis par lomu filmā "Tēvs" (2020) 83 gadu vecumā, kļūdams par vecāko aktieri, kas apbalvots ar Amerikas Kinoakadēmijas balvu kā labākais aktieris. Entonijs Hopkinss dzimis Margamā, Porttolbotā, Velsā 1937. gada 31. decembrī; māte Mjūriela Ena (dz. Jeitsa), tēvs Ričards Arturs Hopkinss, maiznieks. Skolas gados Hopkinsam vairāk interesēja māksla, gleznošana, zīmēšana, klavierspēle. 1949. gadā vecāki Hopkinsu nosūtīja uz Jones' West Monmouth zēnu skolu Pontipūlā, Velsā, kur viņš mācījās 5 gadus. Vēlāk Hopkinss mācības turpināja Kaubridžas gramatikas skolā Veilofglamorganā, Velsā. Hopkinsu ietekmēja tikšanās ar slaveno aktieri Ričardu Bērtonu, kas arī bija pēc izcelsmes velsietis. Hopkinss viņu satika 15 gadu vecumā. Pēc tam Hopkinss iestājās Karaliskajā Velsas mūzikas un teātra koledžā (Royal Welsh College of Music & Drama) Kārdifā, Velsā, ko pabeidza 1957. gadā. Pēc diviem dienesta gadiem Britu armijā, Hopkinss pārcēlās uz Londonu, kur mācījās Karaliskajā teātra mākslas akadēmijā (Royal Academy of Dramatic Art). Hopkinss sāka savu aktiera karjeru 1960. gadā Pils teātrī, Svonzi (Palace Theatre, Swansea). 1965. gadā Hopkinsu pamanīja sers Lorenss Olivjē un uzaicināja uz Karalisko Nacionālo teātri (Royal National Theatre). Lai gan Hopkinss guva panākumus, viņu tomēr nesaistīja darbs teātrī, tēlojot vienas un tās pašas lomas. Hopkinsu vairāk interesēja darbs televīzijā un kino. Un jau pēc dažām lomām, Hopkinss 1968. gadā tika nominēts BAFTA kino balvai kā labākais aktieris otrā plāna lomā - Ričarda I lomā filmā The Lion in Winter. Lai gan Hopkinss turpināja arī darbu teātrī, viņš arvien vairāk sāka filmēties TV un kinofilmās, gūstot arvien lielākus panākumus. 2000. gadā aktieris kļuva par ASV pilsoni, saglabādams Apvienotās Karalistes pilsonību. Hopkinss ir filmējies dažāda žanra filmās — no ģimenes filmām līdz šausmu filmām. Aktieris vislabāk pazīstams kā kanibālistiska sērijveida slepkavas Hanibāla Lektera atveidotājs filmās "Jēru klusēšana", "Hanibāls" (Hannibal) un "Sarkanais pūķis". Par lomām filmās "Jēru klusēšana" un "Tēvs" (2020) Hopkinss saņēmis Amerikas Kinoakadēmijas balvu kā labākais aktieris. Bijis nominēts Amerikas Kinoakadēmijas balvai arī par lomām filmās "Dienas atlikusī daļa" (The Remains of the Day, 1993), Nixon (1995), "Amistada" (1997) un The Two Popes (2019). Hopkinss ir saņēmis arī četras BAFTA kino balvas, divas Emmy balvas. 1993. gadā karaliene Elizabete II iecēla Entoniju Hopkinsu bruņinieku kārtā. 2003. gadā Entonijam Hopkinsam piešķīra zvaigzni Holivudas Slavas alejā. 2006. gadā Hopkinss saņēma Sesila de Milla balvu par mūža ieguldījumu. 2008. gadā sers Entonijs Hopkinss saņēma Britu Kino un televīzijas mākslas akadēmijas balvu BAFTA Fellowship. «Hopkins 'greatest British actor'». London : News.bbc.co.uk. 2005. gada 16. augusts. Skatīts: 2008. gada 29. oktobris. «Anthony Hopkins Biography». Tiscali.co.uk. 2008. gada 29. oktobris. Arhivēts no oriģināla, laiks: 2009. gada 7. februārī. Skatīts: 2008. gada 29. oktobris. «Anthony Hopkins». The Guardian (UK). Skatīts: 2008. gada 29. oktobris. «Anthony Hopkins: How long is each of his Oscar-nominated performances?». goldderby.com. «Anthony Hopkins – A role to sink his teeth into». Skatīts: 2010. gada 11. februāris. I have dual citizenship, it just so happens I live in America. Bafta Film Awards 2008: The winners BBC News (10 February 2008) Adam Chitwood. «Anthony Hopkins speelt Heineken in nieuwe film over ontvoering», 2013. gada 13. maijs. Skatīts: 2013. gada 13. maijs. Vikikrātuvē par šo tēmu ir pieejami multivides faili. Skatīt: Entonijs Hopkinss. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)