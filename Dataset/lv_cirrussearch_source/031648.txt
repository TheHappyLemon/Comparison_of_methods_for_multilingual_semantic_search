Starptautiskais polārais gads ir īpašs laika periods polāro apgabalu pētīšanā. Pirmais tādu ieteica Austroungārijas flotes virsnieks Karls Veiprehts (Karl Weyprecht), kurš gan mira, pirms tika noorganizēts Pirmais Starptautiskais polārais gads 1882. — 1883. gadā. Pēc piecdesmit gadiem (1932. — 1933.) notika otrais Starptautiskais polārais gads. Iedvesmojoties no tā, 1957. — 1958. gadā tika organizēts Starptautiskais ģeofiziskais gads. Trešais Starptautiskais polārais gads sākās 2007. gada 1. martā un ilga līdz 2009. gada 1. martam. Tas ļāva novērot divu gadu ciklu abos Zemes polārajos reģionos. To ierosināja Pasaules meteoroloģijas organizācija (World Meteorological Organization — WMO) un sponsorēja Starptautiskā zinātnes padome (International Council for Science — ICSU). Starptautiskajā polārajā gadā piedalījās arī NASA, kas veica Mēness un Marsa polāro apgabalu pētījumus, tā palīdzot saprast procesus uz Zemes. 2007. gada 3. augustā tika palaista zonde Phoenix, kas 2008. gada maijā nolaidās Marsa ziemeļu polārajā reģionā. IPY History Vikikrātuvē par šo tēmu ir pieejami multivides faili. Skatīt: Starptautiskais polārais gads. Encyclopædia Britannica raksts (angliski)