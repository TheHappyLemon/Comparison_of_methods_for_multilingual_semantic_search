Sergejs Plotņikovs (krievu: Сергей Плотников; dzimis 1990. gada 3. jūnijā) ir krievu hokejists, malējais uzbrucējs. Pašlaik (2020) Plotņikovs spēlē Kontinentālās hokeja līgas kluba Habarovskas "Amur" sastāvā. Pēc vairākās Krievijas Pirmajā līgā aizvadītām sezonām, profesionāļa karjeru Plotņikovs sāka 2008.—09. gada sezonā Krievijas Augstākās līgas klubā Angarskas "Yermak". Jau nākamajā sezonā uzbrucējs atgriezās Habarovskas "Amur", aizvadot savu debijas sezonu KHL. 2012. gada vasarā uzbrucējs pārcēlās uz Jaroslavļas "Lokomotiv". Gan 2012.—13., gan 2013.—14. gada sezonas noslēdzot kā komandas rezultatīvākais spēlētājs. 2015. gada 1. jūlijā noslēdza viena gada līgumu ar NHL klubu Pitsburgas "Penguins". Tās rindās aizvadīja 32 spēles, līdz tika aizmainīts uz Arizonas "Coyotes". Vasarā atgriezās KHL, pievienojoties Sanktpēterburgas SKA. 2017. gadā kopā ar komandu izcīnīja Gagarina kausu. SKA sastāvā aizvadīja turpmākās četras sezonas, 2019.—20. gada sezonā pildīja tās kapteiņa funkcijas. 2020. gada maijā tika aizmainīts uz Habarovskas "Amur". Krievijas hokeja izlases rindās kļuvis par 2014. gada Pasaules čempionu. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)