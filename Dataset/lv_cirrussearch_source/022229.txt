Slovākijas eiro monētas ir eiro monētas, kuras izdevusi Slovākija. Slovākijas eiro monētu valsts puses dizainā izmantoti trīs attēli. Uz 1, 2 un 5 centu monētām attēlots Krivana kalns — augstiene Tatros, kas kalpojusi kā motīvs slovāku mākslā un literatūrā, kļūstot par nozīmīgu nacionālo simbolu. Uz 10, 20 un 50 centu monētām attēlota Bratislavas pils. Uz 1 un 2 eiro monētām attēlots Slovākijas ģerboņa galvenais motīvs - trīs pakalni ar dubultu krustu pār tiem. Slovākija 2 eiro piemiņas monētas izdod kopš 2009. gada. Slovākija ir izdevusi Samta revolūcijas divdesmitajai gadadienai veltītu monētu (2009), Slovākijas, Čehijas, Polijas un Ungārijas sadarbības organizācijas — Višegrādas grupas — izveides divdesmitgadei veltītu monētu (2011) un monētu, kas veltīta 1150 gadiem kopš kristiešu misionāru un pirmā slāvu valodu alfabēta Glagolicas izgudrotāju Konstantīna un Metodija misijas Lielmorāvijā, kas iezīmēja šīs valsts un vietējo rietumslāvu kultūras uzplaukumu (2013). Kopīgi ar citām valstīm Slovākija 2009. gadā un 2012. gadā ir izdevusi Eiropas ekonomiskajai vienotībai veltītas monētas, kuras izdeva visas eirozonas valstis kopā. Turklāt Slovākija ir izdevusi vairākas zelta un sudraba piemiņas monētas, kas nav paredzētas apgrozībai. 2009 — 20 gadi kopš Samta revolūcijas 2009 — 10 gadi kopš Eiropas Ekonomikas un monetārā savienības izveides 2011 — 20 gadi kopš Višegrādas grupas izveides 2012 — 10 gadi kopš eiro ieviešanas 2013 — 1150 gadi kopš Konstantīna un Metodija misijas Lielmorāvijā Uz Slovākijas monētām ir kaltuves zīme un dizaineru iniciāļi. Kaltuves zīme ir Kremnicas kaltuves logo — burti MK. Dizaineru iniciāli ir burts Z (dizaineris Drahomirs Zobeks) uz 1, 2 un 5 centu monētām, stilizēti burti JČ un PK (Jans Černajs and Pavols Karolijs) uz 10, 20 un 50 centu monētām, un stilizēti burti IŘ (Ivans Rehaks).