Andreass Dikšteins (vācu: Andreas Dückstein; dzimis 1927. gada 2. augustā Budapeštā) ir Austrijas starptautiskais meistars šahā (1956), FIDE goda lielmeistars (2024). Piedzimis Ungārijā, taču 22 gadu vecumā pārcēlies uz Vīni. Deviņas reizes uzvarējis Vīnes pilsētas šaha čempionātos. Trīs reizes uzvarējis Austrijas šaha čempionātos (1954, 1956, 1977), bet 1955. gadā šajā turnīrā bijis otrais. Daudzu starptautisko šaha turnīru laureāts. Par panākumiem turnīros FIDE 1956. gadā Dikšteinam piešķīrusi starptautiskā meistara (IM) nosaukumu. Pārstāvējis Austrijas komandu lielākajos komandu šaha turnīros: Pasaules šaha olimpiādēs piedalījies 9 reizes (1956-1958, 1962-1964, 1968-1970, 1974-1976, 1988). Individuālajā vērtējumā izcīnījis 2 zelta (1956, 1974) medaļas; Eiropas komandu šaha čempionātā piedalījies 1989. gadā; Klāras Benediktas kausa izcīņās piedalījies 12 reizes (1955, 1957-1958, 1961-1963, 1965-1966, 1971-1974). Komandu vērtējumā izcīnījis zelta (1961) un 2 bronzas (1955, 1957) medaļas, bet individuālajā vērtējumā izcīnījis 2 zelta (1958, 1971) medaļas. 2024. gadā saņēmis FIDE goda lielmeistara nosaukumu. Die österreichischen Staatsmeister OlimpBase :: Men's Chess Olympiads :: Andreas Dückstein OlimpBase :: European Men's Team Chess Championship :: Andreas Dückstein OlimpBase :: Clare Benedict Chess Cup :: Andreas Dückstein Iivo Nei and Andreas Dueckstein awarded Honorary Grandmaster title Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)