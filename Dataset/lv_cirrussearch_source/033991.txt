Ādolfs Francis Kārlis Viktors Maria Loss (vācu: Adolf Franz Karl Viktor Maria Loos, dzimis 1870. gada 10. decembrī, miris 1933. gada 23. augustā) bija austriešu un čehoslovāku arhitekts un arhitektūras teorētiķis, viens no modernisma arhitektūras pamatlicējiem. Savā 1910. gada esejā "Ornaments un noziegums" (Ornament und Verbrechen) vērsās pret iepriekšējo gadsimtu arhitektūru, tai skaitā tolaik aktuālo jūgendstilu. Dzimis Brno akmeņkaļa ģimenē. Agri zaudējis tēvu. Mācījās tehniskajā skolā Liberecā un Brno. Vienu gadu studēja Drēzdenes Tehniskajā universitātē. No 1893. līdz 1896. gadam dzīvoja ASV. Atgriezies Eiropā, apmetās Vīnē, kas kļuva par viņa pastāvīgo dzīvesvietu. Šeit viņš iepazinās ar Ludvigu Vitgenšteinu, Arnoldu Šēnbergu, Pēteri Altenbergu, Kārli Krausu. No 1904. gada projektēja ēkas Vīnē. Pēc Austroungārijas sabrukuma Tomāšs Gariks Masariks piešķīra Losam Čehoslovākijas pilsonību, tomēr viņš turpināja dzīvot un strādāt Vīnē. No 1924. līdz 1928. gadam Loss pasniedza Sorbonnā, Parīzē, kur projektēja māju Tristanam Carā. Dzīves laikā bija precējies trīs reizes, kā arī 1928. gadā iekļuva pedofilijas skandālā. Vikikrātuvē par šo tēmu ir pieejami multivides faili. Skatīt: Ādolfs Loss. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)