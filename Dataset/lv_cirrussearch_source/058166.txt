300 metri ar šauteni trijās pozīcijā vīriešiem bija viena no astoņām disciplīnām šaušanas sacensībās 1900. gada vasaras olimpiskajās spēlēs, Parīzē. Sacensības tika aizvadītas 1900. gadā no 3. līdz 5. augustam, militārajā nometnē Satori, Versaļas teritorijā. Tajās startēja 30 sportisti no 6 valstīm. Medaļas šajā disciplīnā tika sadalītas ņemot vērā kopējo sportista sniegumu individuālajās disciplīnās guļus pozīcijā, pozīcijā uz ceļiem un stāvus pozīcijā. Zelta medaļa šajā disciplīnā ieguva Šveices sportists Emīls Kellenbergers (930 punkti), sudraba medaļu ieguva Dānijas sportists Anderss Peters Nīlsens (921 punkti), savukārt bronzas medaļas tika piešķirtas Beļģijas sportistam Paulam van Asbrukam (917 punkti) un Norvēģijas sportistam Ūlem Estmo (917 punkti). Šveicei (pirmā arī zelta medaļa), Beļģijai un Norvēģijai šīs bija pirmās olimpiskās medaļas šajā disciplīnā olimpiskajās spēlēs. Disciplīnā katrs sportists kopumā raidīja 120 šāvienus, 40 šāvienus katrā no trim pozīcijām (guļus pozīcijā, pozīcijā uz ceļiem un stāvus pozīcijā). Mērķis bija 1 metra diametrā, ar 10 punktu gredzeniem un 300 metru attālumā. Maksimālais iespējamais iegūstamais rezultāts bija 1200 punkti. Medaļas tika piešķirtas arī par komandu rezultātiem, kopā saskaitot individuālos trīs pozīciju punktus. Vienīgo reizi olimpisko spēļu vēsturē medaļas tika piešķirtas par rezultātiem arī katrā no trim pozīcijām. Pamatraksts: Šāvēji 1900. gada vasaras olimpiskajās spēlēs Sacensībās startēja 30 sportisti no 6 valstīm. Visas valstis pirmo reizi bija pārstāvētas šajā disciplīnā. Iekavās norādīts sportistu skaits no attiecīgās valsts.  Beļģija (5)  Dānija (5)  Francija (5)  Nīderlande (5)  Norvēģija (5)  Šveice (5) «Shooting at the 1900 Paris Summer Games: Men's Free Rifle, Three Positions, 300 metres». Sports Reference. Arhivēts no oriģināla, laiks: 2021. gada 8. augusts. Skatīts: 2021. gada 8. augusts. «Paris 1900 Shooting: army rifle 300m 3 positions men Results». Starptautiskā Olimpiska komiteja. Skatīts: 2021. gada 8. augusts. «Free Rifle, Three Positions, 300 metres, Men». Olympedia. Skatīts: 2020. gada 10. decembris. Šaušana 1900. gada vasaras olimpiskajās spēlēs — 300 metri ar šauteni trijās pozīcijās vīriešiem (Sports Reference) (angliski) Šaušana 1900. gada vasaras olimpiskajās spēlēs — 300 metri ar šauteni trijās pozīcijās vīriešiem (Olympedia) (angliski) Šaušana 1900. gada vasaras olimpiskajās spēlēs — 300 metri ar šauteni trijās pozīcijās vīriešiem (Olympics) (angliski) Herman De Wael. Herman's Full Olympians: Shooting 1900. Arhivēts no oriģināla, laiks: 2016. gada 3. martā. Skatīts: 2019. gada 25. janvārī. Retrieved 2 March 2006. Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.