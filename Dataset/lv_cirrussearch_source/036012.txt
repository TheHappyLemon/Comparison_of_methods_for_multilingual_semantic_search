Svetlana Matvejeva (krievu: Светлана Владиславовна Матвеева; dzimusi 1969. gada 4. jūlijā Frunzē) ir Kirgizstānā dzimusi Krievijas starptautiskā lielmeistare šahā (1989). 1989. gadā uzvarējusi Eiropas junioru šaha čempionātā U20 vecuma grupā. 1991. gadā uzvarējusi PSRS sieviešu šaha čempionātā. No 1985. līdz 1995. gadam piecas reizes piedalījusies Pasaules šaha čempiones izcīņas cikla starpzonu turnīros, kuros labāko rezultātu sasniegusi 1985. gadā, kad ierindojusies 5. vietā. Pēc PSRS sabrukuma no 1992. līdz 1994. gadam pārstāvējusi Kirgizstānu, vēlāk pārgājusi Krievijas pilsonībā. Četras reizes (2000, 2004, 2006, 2008) piedalījusies Pasaules sieviešu šaha čempionātos pēc izslēgšanas sistēmas, kuros vislielāko panākumu guvusi 2006. gadā Jekaterinburgā, kad tikai pusfinālā zaudējusi nākamajai Pasaules šaha čempionei Sjui Juihua. 2002. gadā Elistā izcīnījusi sudraba medaļu Krievijas sieviešu šaha čempionātā. Tajā pašā gadā Haidarābādu iekļuvusi Pasaules sieviešu šaha kausa izcīņas pusfinālā, kur piekāpusies Antoanetai Stefanovai. 2003. gadā Melnkalnes komandas ŠK Internet-CG Podgorica sastāvā uzvarējusi Eiropas šaha klubu kausa izcīņā sievietēm. 2003. gadā kopā ar Natāliju Žukovu dalījusi 1. vietu starptautiskajā šaha turnīrā North Urals Cup. 2004. gadā uzvarējusi pirmajā sieviešu šaha interneta turnīrā, kuru organizēja portāls playchess.com. 2008. gadā Serpuhovā uzvarējusi Krievijas šaha kausa izcīņā sievietēm, finālā pieveicot Valentīnu Guņinu. Pārstāvējusi Kirgizstānas un Krievijas komandas lielākajos komandu šaha turnīros: Pasaules šaha olimpiādēs piedalījusies 6 reizes (1992-2002). Komandu vērtējumā izcīnījusi 2 sudraba (1998, 2002) un 2 bronzas (1996, 2000) medaļas. Individuālajā vērtējumā izcīnījusi bronzas (2002) medaļu; Eiropas komandu šaha čempionātos piedalījusies 2 reizes (1997, 2003). Komandu vērtējumā izcīnījusi bronzas (2003) medaļu. Individuālajā vērtējumā izcīnījusi 2 zelta (abas - 2003) medaļas. Par panākumiem turnīros FIDE 1985. gadā Matvejevai piešķīra starptautiskās meistares (WIM), bet 1989. gadā - starptautiskās lielmeistares (WGM) nosaukumu. 2005. gadā saņēmusi starptautiskā vīriešu meistara (IM) nosaukumu. «1985 Zeleznovodsk Interzonal Tournament». Arhivēts no oriģināla, laiks: 2020. gada 29. jūnijā. Skatīts: 2016. gada 25. oktobrī. FIDE rating history :: Matveeva, Svetlana 2006 FIDE Knockout Matches Russian Women’s Championships 2002 FIDE World Cup in Hyderabad 2002 OlimpBase :: 8th European Chess Club Cup (women), Rethymnon 2003, ŠK Internet-CG Podgorica First ACP Women’s Internet 2004 RUS Women’s Cup 2008 OlimpBase :: Women's Chess Olympiads :: Svetlana Matveeva OlimpBase :: European Women's Team Chess Championship :: Svetlana Matveeva Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)