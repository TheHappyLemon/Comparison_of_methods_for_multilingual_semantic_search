Sirkedži (turku: Sirkeci) ir mikrorajons (turku: semt, kvartāls) Eminēnī rajonā, Stambulā, Turcijā. Tā nosaukums cēlies no Austrumu ekspreša Sirkedži dzelzceļa stacijas, kas bija šī maršruta gala pietura Eiropā. Mikrorajonā pārsvarā darbojas biznesa un tūrisma uzņēmumi. Blakus dažādiem seniem Stambulas vēstures pieminekļiem te darbojas vairāki mazi veikaliņi, hānes (turku: hane, lielākas darbnīcas un prakses vietas), viesnīcas, nacionālie turku restorāni, grāmatnīcas, tūrisma biroji u.c. Ievērojamākie kultūras pieminekļi Sirkedži mikrorajonā ir Ajasofjas muzejs, Sultāna Ahmeda mošeja, romiešu pazemes cisterna un Topkapi pils. Populārā Austrumu ekspreša galastacija Sirkedži arī mūsdienās ir viens no galvenajiem Stambulas transporta mezgliem, kurā savstarpēji tiek savienoti: vieglais metro (turku: Hafif metrosu), tramvajs, prāmji un jūras autobusi (piepilsētas prāmji). Sirkedži dzelzceļa stacija ir galapunkts Turcijas Valsts dzelzceļa vilcienu maršrutiem pilsētas Eiropas daļā. Galvenie dzelzceļa maršruti ir no Tesalonikiem (Grieķija) un Bukarestes (Rumānija). Pašlaik notiek Marmarajas projekta celtniecības darbi un zem Bosfora šauruma ar tuneli Sirkedži stacija tiks savienota ar pilsētas Āzijas daļu. Eminēnī rajons Sirkedži dzelzceļa stacija Svētā Sofija Topkapi pils