GS1-128 ir GS1 pielietošanas standarts, izmantojot Code 128 svītrkodu specifikāciju. Tā iepriekšējais pareizais nosaukums bija UCC/EAN-128. Citi vairs neizmantotie nosaukumi ir UCC-128 un EAN-128. GS1-128 standarts tika ieviests 1989.gadā, un tajā tiek izmantota virkne pielietojuma identifikatoru tādu papildu datu kā derīguma termiņa datuma, sērijas numura, daudzuma, svara un daudzu citu, lietotājam nepieciešamu atribūtu iekļaušanai. GS1-128 standarts ir Code 128 svītrkodā izteikts pielietojuma standarts. Tas identificē datus ar pielietojuma identifikatoriem (PI). Zemāk parādītais vienkāršs SSCC (Serial Shipping Container Code) svītrkods, kurā dabā nav šeit redzamo atstarpju, izskatīsies apmēram šādi: [FNC1] 00 12345678 0000000001 Augstāk parādītajā piemērā redzamais [FNC1] ir no vienas rakstzīmes sastāvošs funkciju kods 1, kas norāda, ka šis Code 128 svītrkods ir GS1-128 kods. 00 ir seriālā kravas konteinera koda ("SSCC") PI, kas šādus datus apzīmē kā seriālā kravas konteinera kodu. 12345678 ir uzņēmuma numurs. 0000000001 ir konteinera numurs. Vienā svītrkodā ir iespējams iekodēt vairākus datu vienumus. Piemēram, produkta sērijas numurs (pielietojuma identifikatora kods 21), ražošanas datums (kods 11) un derīguma termiņš (kods 17) kopā izskatās šādi: [FNC1] 21 12345 [FNC1] 11 090101 17 100101 Pirms ražošanas datuma ir nepieciešams iekodēt papildu FNC1, jo pirms tā esošam produkta sērijas numuram ir iespējams mainīgs garums. Tas nav nepieciešams pirms derīguma termiņa beigu datuma, jo ražošanas datumam ir noteikts garums. Komponentu pārkārtošana, lai ievietotu mainīga garuma lauku, nodrošina kompaktāku formu: [FNC1] 11 090101 17 100101 21 12345 Ņemot vērā, ka EPC un EAN attiecīgi arī UCC kā kodu sistēmas nav savstarpēji saskanīgas, tad GS1-128 tiek pielīdzināts EPC-GTVN ar atsauces sarakstu, kurā ir ietverti abi kodi katram produkta veidam. Tomēr sērijas numuru ar EPC-SGTIN salīdzināt nevar. Šis saraksts ir no 2020. gada un tāpēc, iespējams, ir novecojis un neprecīzs. Autortiesības uz to pieder GS1, tāpēc atjaunināto sarakstu, lūdzu, skatiet uzklikšķinot uz zemāk esošo saiti uz GS1 Vispārīgajām specifikācijām. Ņemot vērā, ka kods 128 visefektīvākais ir ciparu pāru kodēšanā, tad ciparu laukos priekšroka tiek dota nemainīgam garumam. Visi datumi tiek formatēti GGMMDD. y PI nodrošina vairākas zīmes aiz komata sekojošās vērtībās. Attēlotā vērtība ir vesels skaitlis, kas dalīts ar 10y . Piemēram, neto svaru 22,7 kg ir iespējams iekodēt kā 3101 000227, 3102 002270, 3103 022700 vai 3104 227000.   «GS1 Historic Timeline». GS1. Arhivēts no oriģināla, laiks: 2018. gada 14. aprīlī. Skatīts: 2018. gada 9. oktobris. General specifications, GS1. Informatīvā vietne GS1-128 simboloģijai