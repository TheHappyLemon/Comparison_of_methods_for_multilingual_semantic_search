Abaja (kazahu: Абай) ir pilsēta Karaghandi apgabalā Kazahstānā, rajona centrs. Izvietojusies apgabala ziemeļdaļā 35 km no apgabala centra Karaghandi. Nozīmīgs kalnrūpniecības centrs. Apdzīvotā vieta dibināta 1949. gadā kā Šerubajnuras (Шерубай-Нұра) strādnieku ciemats akmeņogļu ieguves reģionā, kur ieguva augstvērtīgas koksa ogles. Ciematu un pirmās šahtas būvēja Karlaga ieslodzītie no netālajām Karabasas un Doļinkas nometnēm. 1954. gadā ciematam piešķirts pilsētciemata statuss, bet 1961. gadā — pilsētas statuss un tas pārdēvēts par godu kazahu dzejniekam Abajam Kunanbajuli. Vikikrātuvē par šo tēmu ir pieejami multivides faili. Skatīt: Abaja.