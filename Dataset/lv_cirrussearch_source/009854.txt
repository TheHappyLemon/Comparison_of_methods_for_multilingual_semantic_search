Salacgrīvas jahtu osta ir Salacgrīvas ostas teritorija, kas atrodas Salacgrīvā, Salacas upes labajā krastā. Osta ir izvietota tā, ka jahtu ienākšana un iziešana no tās ir vienkārša un netraucē Salacgrīvas ostas komerckuģu kustībai un to apkalpošanai. Ostā ir divas peldošās piestātnes, katra 36 m gara, ar 40 jahtu vietām. Piestātnes aprīkotas ar ūdens un elektrības pieslēgumiem. Pie jahtu piestātnes var pienākt jahtas ar iegrimēm līdz 2,5 m. Jahtu ostā atrodas Salacgrīvas ostas pārvaldes administratīvā ēka, kurā ir pieejami viss nepieciešamās labierīcības jahtotājiem. Ostas administrācijas ēkā atrodas Salacgrīvas tūrisma informācijas punkts. Jahtu ostas atrašanās Salacgrīvas pilsētas centrā dod iespēju viesiem ērti piekļūt visiem pilsētas servisiem — veikaliem, pastam, dažādiem tūrisma objektiem, bankai un bankomātiem, medpunktam, kafejnīcām. Salacgrīvas jahtu osta darbojas no 1.maija līdz 30.septembrim. Salacgrīvas ostas pārvalde Koordinātas: 57°45′21″N 24°21′28″E﻿ / ﻿57.75583°N 24.35778°E﻿ / 57.75583; 24.35778