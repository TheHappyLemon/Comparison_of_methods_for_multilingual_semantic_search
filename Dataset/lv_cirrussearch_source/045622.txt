Kristīna Dombrovska (poļu: Krystyna Dąbrowska; dzimusi 1973. gada 5. decembrī Sokolova Podlaskā) ir Polijas starptautiskā lielmeistare šahā (1994). Šahu sākusi spēlēt deviņu gadu vecumā. Ātri izvirzījusies Polijas vadošo jauno šahistu skaitā. Divpadsmit gados uzvarējusi Polijas junioru šaha čempionātā U16 meiteņu vecuma grupā. 1988. gadā debitējusi Polijas sieviešu šaha čempionāta finālā un uzvarējusi Eiropas junioru šaha čempionātā U16 meiteņu vecuma grupā. 1989. gadā uzvārējusi Pasaules junioru šaha čempionātā U16 meiteņu vecuma grupā. 1991. gadā uzvarējusi Polijas junioru šaha čempionātā U18 meiteņu vecuma grupā. 1992. gadā uzvarējusi Polijas sieviešu šaha čempionātā un Pasaules junioru šaha čempionātā U20 meiteņu vecuma grupā. 1993. gadā Džakartā piedalījusies Pasaules čempionāta šahā sievietēm starpzonu turnīrā, kurā ieņēmusi 15. vietu. Tajā pašā gadā starptautiskajos šaha turnīros Hamburgā un Drēzdenē izpildījusi lielmeistares normu. Par panākumiem turnīros FIDE 1994. gadā viņai piešķīrusi starptautiskās lielmeistares (WGM) nosaukumu. Bijusi ceturtā Polijas šahiste, kas saņēmusi šo nosaukumu. 2000. gadā pēdējo, desmito reizi piedalījusies Polijas sieviešu šaha čempionāta finālā. Kopš 2001. gada šaha turnīros piedalās reti. Pārstāvējusi Poliju Pasaules šaha olimpiādēs: 1990. gadā pie trešā galdiņa 29. sieviešu šaha olimpiādē Novisadā (+3, =1, -4), 1992. gadā pie otrā galdiņa 30. sieviešu šaha olimpiādē Manilā (+3, =3, -4), 1994. gadā pie otrā galdiņa 31. sieviešu šaha olimpiādē Maskavā (+4, =1, -4). Pārstāvējusi Poliju Eiropas komandu sieviešu šaha čempionātos: 1992. gadā pie pirmā rezerves galdiņa 1. Eiropas komandu sieviešu šaha čempionātā Debrecenā (+3, =2, -2). 1993 Jakarta Interzonal Tournament «Ergebnis von Eloabfrage: Dabrowska, Krystyna». Arhivēts no oriģināla, laiks: 2016. gada 4. martā. Skatīts: 2018. gada 29. oktobrī. OlimpBase :: Women's Chess Olympiads :: Krystyna Dąbrowska OlimpBase :: European Women's Team Chess Championship :: Krystyna Dąbrowska Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)