Oto Grotevols (vācu: Otto Grotewohl; dzimis 1894. gada 11. martā, miris 1964. gada 21. septembrī) bija VDR pirmais premjerministrs no 1949. gada līdz savai nāvei 1964. gadā. No Pirmā pasaules kara laika darbojās sociāldemokrātiskajā kustībā. 1925. gadā tika ievēlēts Reihstāgā. Pēc Otrā pasaules kara izvirzījās par Vācijas PSRS okupācijas zonas Vācijas Sociāldemokrātiskās partijas līderi. 1946. gada 21. aprīlī Sociāldemokrātiskā partija apvienojās ar padomju zonas Vācijas Komunistisko partiju, izveidojot VDR valdošo Vācijas Sociālistiskās Vienības partiju. 1949. gada kļuva par VDR premjerministru, tomēr faktiskā vara atradās partijas ģenerālsekretāra Valtera Ulbrihta rokās. Vikikrātuvē par šo tēmu ir pieejami multivides faili. Skatīt: Oto Grotevols. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)