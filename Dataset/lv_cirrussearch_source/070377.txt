Agnese Robertsone Morheda (angļu: Agnes Robertson Moorehead; dzimusi 1900. gada 6. decembrī, mirusi 1974. gada 30. aprīlī) bija amerikāņu kino, televīzijas, teātra un radio aktrise. Savas karjeras laikā saņēmusi Emmy balvu un divas Zelta globusa balvas, kā arī nominēta četrām Amerikas Kinoakadēmijas balvām. Morhedas pazīstamākās kino lomas ir drāmā "Pilsonis Keins" (1941), mistērijas trillerī "Tumšā pāreja" (1947), muzikālajā filmā Show Boat (1951) un romantiskajā drāmā All That Heaven Allows (1955). Par lomām filmās "Lieliskie Ambersoni" (1942), Mrs. Parkington (1944), Johnny Belinda (1948) un "Kuš... kuš, jaukā Šarlote" (Hush...Hush, Sweet Charlotte, 1964) nominēta Kinoakadēmijas balvai kategorijā "Labākā aktrise otrā plāna lomā". Divas Zelta globusa balvas kategorijā "Labākā otrā plāna aktrise" saņēmusi par lomām filmās Mrs. Parkington un Hush...Hush, Sweet Charlotte. Par lomu ABC seriālā Bewitched (1964—1972) saņēmusi sešas Emmy balvas nominācijas, bet balvu saņēmusi par lomu seriālā The Wild Wild West. Vikikrātuvē par šo tēmu ir pieejami multivides faili. Skatīt: Agnese Morheda. IMDb profils (angliski) Internet Broadway Database profils (angliski) AllMovie profils (angliski)