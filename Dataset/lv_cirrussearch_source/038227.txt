Valentīna Golubenko (krievu: Валентина Валерьевна Голубенко; dzimusi 1990. gada 29. jūlijā Volgogradā) ir krievu starptautiskā lielmeistare šahā (2007), kas līdz 2007. gadam pārstāvēja Igauniju, bet no 2007. gada pārstāv Horvātiju. Igaunijas pilsētas Kohtla-Jerves šaha kluba Diagonaal audzēkne. Sešpadsmit reizes uzvarējusi Igaunijas junioru šaha čempionātos dažādās vecuma grupās. No 1997. līdz 2002. gadam pārstāvējusi Igauniju Eiropas un Pasaules junioru šaha čempionātos. 2004. gadā aizsākās konflikts starp Golubenko un Igaunijas šaha federāciju, kura iebilda, ka šahiste bez Igaunijas pilsonības pārstāv valsti oficiālajos šaha turnīros. Konflikta rezultātā Golubenko kopš 2007. gada šaha turnīros pārstāv Horvātiju. Kā Horvātijas pārstāve 2008. gadā uzvarējusi Pasaules junioru šaha čempionātā U18 vecuma grupā. Tajā pašā gadā Naļčikā piedalījusies Pasaules sieviešu šaha čempionātā pēc izslēgšanas sistēmas, kurā 1. kārtā zaudējusi Viktorijai Čmilītei. Pārstāvējusi Horvātijas komandu lielākajos komandu šaha turnīros: Pasaules šaha olimpiādēs piedalījusies 5 reizes (2008-2016); Eiropas komandu šaha čempionātos piedalījusies 3 reizes (2007-2011). Par panākumiem turnīros FIDE 2006. gadā Golubenko piešķīra starptautiskās meistares (WIM), bet 2007. gadā - starptautiskās lielmeistares (WGM) nosaukumu. FIDE Transfers in 2007 World Youth Chess Championships 2008 - Girls 18 2008 FIDE Knockout Matches OlimpBase :: Women's Chess Olympiads :: Valentina Golubenko OlimpBase :: European Women's Team Chess Championship :: Valentina Golubenko Title Applications (WGM): Golubenko, Valentina Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)