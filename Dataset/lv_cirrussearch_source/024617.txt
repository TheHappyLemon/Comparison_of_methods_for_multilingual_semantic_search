Balta (ukraiņu: Балта) ir pilsēta Ukrainas dienvidrietumos, Odesas apgabalā, Podolijas novada Podiļskas rajonā. Izvietojusies apgabala ziemeļrietumos Kodimas upes krastā 203 km no apgabala centra Odesas. Līdz 2020. gadam rajona centrs. 16. gadsimta pirmajā pusē Kodimas labajā krastā tika uzbūvēts turku cietoksnis Balta, kura nosaukums, domājams, cēlies no turku sekiras paveida «barta». Pēc 1699. gada Bučačas miera (1672) līguma robeža starp Poliju un Osmaņu Impēriju gāja pa Kodimas upi. Tajā pat 1699. gadā kņazs Juzefs Ļubomirskis pavēlēja uzbūvēt cietoksni Kodimas kreisajā krastā, ko nosauca par Juzefgrodu (poļu: Józefgród). 1776. gadā Juzefgrodai tika piešķirtas Magdeburgas tiesības. Pēc krievu-turku kara, kad abi miesti nonāca Krievijas Impērijas sastāvā, tur sāka apmesties vecticībnieki un ebreji. 1797. gadā abi miesti tika apvienoti un piešķirts apriņķa pilsētas statuss. No 1924. līdz 1928. gada Balta bija Moldāvijas APSR galvaspilsēta. 1941. gada 5. augustā Baltu okupēja rumāņu un vācu karaspēks, kas palika pilsētā līdz 1944. gada 29. martam. 1950. gados, pēc padomju režīma atjaunošanas, tika uzbūvētas jaunas celtnes: rūpniecības uzņēmumi, veikali, skolas, tika uzcelta jauna rajona slimnīcas ēka. To uzņēmumu vidū, kuri ieguva savu produktu popularitāti visā PSRS, bija piena un konservu rūpnīca, kas 1980. gadā izveidota ar ASV palīdzību. Neatkarīgajā Ukrainā tika aktīvi attīstīti mazie un vidējie uzņēmumi, atklāti klubi, nacionālās un sabiedriskās organizācijas. 2014. gada 24. februārī pilsētas centrālajā laukumā no pjedestāla tika noņemts Ļeņina piemineklis un viņa vietā uzstādīts piemineklis ukraiņu dzejniekam Tarasam Ševčenko. «Балтська міська рада. Повідомлення». Arhivēts no oriģināla, laiks: 2013-04-19. Skatīts: 2013-03-15. Arhivēts 2013-04-19 at Archive.is Vikikrātuvē par šo tēmu ir pieejami multivides faili. Skatīt: Balta. Mūsdienu Ukrainas enciklopēdijas raksts (ukrainiski)