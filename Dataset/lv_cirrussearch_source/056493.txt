Sanšainkosta (angļu: Sunshine Coast) ir daļēji urbanizēts piekrastes reģions Austrālijā, Kvīnslendas štatā, aptuveni 100 km no Brisbenas. Sanšainkostā dzīvo 333 436 iedzīvotāji un tā ir devītā apdzīvotākā urbānā teritorija valstī un trešā apdzīvotākā urbānā teritorija Kvīnslendā aiz Brisbenas un Goldkostas. Pirmie cilvēki, kas apmetās šajā teritorijā, bija aborigēni. Eiropiešu kolonisti teritorijā ienāca 19. gadsimtā. Attīstība reģionā notika lēni, līdz tūrisms kļuva par nozīmīgu reģiona nozari. Gada laikā Sanšainkostu apmeklē vairāk nekā 3,2 miljoni tūristu. Sanšainkostas nosaukums 1967. gadā piešķirts teritorijai, kas aptvēra trīs pašvaldības — Landsboro, Maruči un Nusas grāfisti. 2008. gadā šīs pašvaldības apvienotas vienā — Sanšainkostas reģiona pašvaldībā, no kuras 2014. gadā atkal atdalīta Nusas grāfiste. Sanšainkostas nosaukums attiecas uz abām pašvaldībām: Sanšainkostas reģionu (izņemot Braibi salu) un Nusas grāfisti. mmackander. «Coast leads the way when it comes to visitors». Sunshine Coast Daily (angļu). Skatīts: 2021-03-19. Sunshine Coast. Timeline Arhivēts 2019. gada 21. aprīlī, Wayback Machine vietnē., Sunshine Coast Council. Skatīts 2022. gada 16. maijā. Vikikrātuvē par šo tēmu ir pieejami multivides faili. Skatīt: Sanšainkosta. Sunshine Coast, Queensland ceļojumu padomi no Wikivoyage (angliski)