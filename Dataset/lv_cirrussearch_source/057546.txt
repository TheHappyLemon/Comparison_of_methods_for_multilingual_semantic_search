Komūna (no franču: commune — 'kopiena') ir apzināti veidots cilvēku kopums ar kopīgu dzīves telpu, interesēm, vērtībām, uzskatiem un bieži kopīgu īpašumu, mantām un resursiem. Atsevišķās komūnās cilvēkiem ir kopīgs darbs, ienākumi vai aktīvi. Komūna ir arī neliela administratīvi teritoriālā vienība (Francijā, Beļģijā, Itālijā, Zviedrijā). Papildus komunālajai ekonomikai, daudzu komūnu nozīmīgi pamatprincipi ir vienprātīgums lēmumu pieņemšanā, ar hierarhiju nesaistītas darbības struktūras un ekoloģisks dzīvesveids. Mūsdienu pasaulē ir daudz apzinātu kopienu — komūnu, kuru sarakstu var atrast "Tīšo kopienu fonda" (Foundation for Intentional Community) (FIC) katalogā. Bendžamins Zablockis klasificēja komunālās kopienas šādā veidā: Alternatīvās ģimenes kopienas; Kopdzīves kopienas; Kooperatīvās kopienas; Pretkultūru kopienas; Egalitāras kopienas; Politiskās kopienas; Psiholoģiskās kopienas (balstītas uz mistikas vai geštalta principiem); Rehabilitācijas kopienas (sk. Sinanonu); Reliģiskās kopienas; Garīgās kopienas; Eksperimentālās kopienas. Daudzas komunālās kopienas ietver sevī vairāk nekā vienu no šīm raksturojošām kategorijām. Dažas kopienas, piemēram, Vedanta biedrības asrāmi vai teosofiskā komūna Lomaland, izveidojās ap garīgajiem vadītājiem, bet citas — ap politiskajām ideoloģijām. Citiem "saturošais elements" ir vienkārši vēlme pēc kopīgāka, sabiedriskāka dzīvesveida. Deepika Rajani. «All you need to know about the Bruderhof community». inews.co.uk (en-GB), 2019-07-25. Skatīts: 2021-06-04. «komūna | Tēzaurs». tezaurs.lv. Skatīts: 2022-07-18. «Welcome to the Intentional Communities Directory». directory.ic.org. Arhivēts no oriģināla, laiks: 2011. gada 8. septembrī. Skatīts: 2010. gada 28. septembris. Benjamin Zablocki. The Joyful Community: An Account of the Bruderhof: A Communal Movement Now in Its Third Generation. Chicago : University of Chicago Press, 1971. ISBN 0-226-97749-8. Vikikrātuvē par šo tēmu ir pieejami multivides faili. Skatīt: Komūna. Encyclopædia Britannica raksts (angliski)