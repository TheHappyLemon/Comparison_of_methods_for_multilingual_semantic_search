Kikimora (krievu: Кики́мора, baltkrievu: Кікі́мара) jeb Šišimora (Шиши́мора) austrumslāvu mitoloģijā ir ļaunais mājas gars, maza un neredzama sieviņa, kas mīt tumsā un mitrās vietās zem grīdas. Viņu dažkārt uzskata par mājas gara sievu. Naktīs Kikimora traucē bērniem gulēt un sapiņķerē dziju. Mājās dzirdamos trokšņus sauc par Kikimoras aušanu un uzskata, ka tie liecina par gaidāmu nelaimi. Viņa esot naidīgi noskaņota pret vīriešiem un varot kaitēt mājdzīvniekiem, jo īpaši vistām. Mitoloģijas enciklopēdija 2. Rīga : Latvijas enciklopēdija. 1994. 332. lpp. ISBN 5-89960-044-6.