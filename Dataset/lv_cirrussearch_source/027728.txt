Gestācijas diabēts ir jebkuras pakāpes un izteiktības glikozes tolerances traucējumi, ko konstatē pirmo reizi grūtniecībā. Gestācijas diabēts attīstās apmēram 2-3% no visām grūtniecībām. Būtiskākie faktori ir insulīnrezistence un insulīna sekrēcijas samazināšanās. Pāreja no normālas glikozes tolerances grūtniecības laikā uz gestācijas diabētu ir pakāpeniska. Grūtnieces riska faktori ir vairāk nekā 25 gadi, ĶMI >25, anamnēzē auglis. Gestācijas diabētam ir arī cieša saistība ar 2.tipa cukura diabēta attīstību, abām formām arī ir raksturīgi līdzīgi riska faktori un attīstību noteicošie gēni. To, vai grūtniecei izpaudīsies gestācijas diabēts nosaka arī ārvides faktori - maza fiziskā aktivitāte, kalorijām bagāts uzturs,hronisks stress un bezmiegs. Gestācijas diabētu mēdz uzskatīt par prediabēta stadiju 2.tipa cukura diabēta attīstībai. Grūtnieces ar gestācijas diabētu jāapmāca glikēmijas paškontrolei un jānodrošina ar glikometriem. Glikēmiju ieteic mērīt vismaz četras reizes dienā. Iespējama nefarmakoloģiska un farmakoloģiska ārstēšana. Galvenokārt tiek nozīmēta pareiza diēta - produkti ar mazu glikēmisko indeksu, liesi olbaltumi, iekļaujot zivju eļļu un nepiesātinātās taukvielas, kā arī fiziskās aktivitātes. Ārstēšanu ar insulīnu vai hipoglikēmiskiem medikamentiem sāk, ja 1–2 nedēļu laikā nav panākts nepieciešamais efekts ar diētu un fiziskām aktivitātēm. Farmakoloģiskai ārstēšanai izmanto galvenokārt īslaicīgas darbības insulīna analogus: aspart, glulisin vai lispro pirms katras ēdienreizes, nepieciešamības gadījumā papildinot terapiju ar vidēji ilgas darbības insulīnu vai ilgas darbības insulīna analogiem. Harrisons’s Principles of Internal Medicine, 18th edition, 2012 Cukura diabēta diagnostikas un ārstēšanas taktika grūtniecības laikā Dumbrovska I., Marga M. | Aprīlis 2007 http://www.doctus.lv/2007/4/cukura-diabeta-diagnostikas-un-arstesanas-taktika-grutniecibas-laika Arhivēts 2016. gada 4. martā, Wayback Machine vietnē.