Šāndors Pēters Kočišs (ungāru: Kocsis Sándor Péter; dzimis 1929. gada 21. septembrī, miris 1979. gada 22. jūlijā) bija ungāru futbolists. Karjeru sācis Ungārijā, spēlējis Ferencváros TC, Budapest Honvéd kluba sastāvā un Šveices Young Fellows Zürich sastāvā. Pēc 1956. gada Ungārijas revolūcijas pievienojās Spānijas FC Barcelona klubam. Četras reizes kļuvis par Ungārijas čempionu un divas — Spānijas čempionu. No 1946. līdz 1956. gadam pārstāvēja Ungārijas izlasi. Tās sastāvā aizvadīja 68 oficiālās spēles, kurās guva 75 vārtus. Kočišs ir viens no visvairāk vārtus starptautiskās futbola spēlēs guvušajiem futbolistiem. Izlases sastāvā izcīnījis zelta medaļu 1952. gada vasaras olimpiskajās spēlēs un 1954. gada FIFA Pasaules kausā iekļuva finālā. 1954. gada Pasaules kausa finālturnīrā ar 11 gūtiem vārtiem bija turnīra rezultatīvākais spēlētājs. Viņš, Žists Fontēns (1958) un Gerds Millers (1970) ir vienīgie, kas par turnīra rezultatīvākajiem kļuvuši, gūstot vismaz desmit vārtus. Pēc spēlētāja karjeras beigām kļuvis par treneri. Ferencváros TC Ungārijas līga: 1949 Honvéd FC Ungārijas līga: 1952, 1954, 1955 Barcelona Spānijas La Liga: 1958–59, 1959–60 Copa del Generalísimo: 1958–59, 1962–63 Starppilsētu gadatirgu kauss: 1958–60 Ungārija Olimpiskās spēles zelta medaļa: 1952 Individuālie sasniegumi FIFA Pasaules kausa labākais vārtu guvējs: 1954 Olympedia profils (angliski) Munzüger Sport profils (vāciski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski) RSSSF (angliski)