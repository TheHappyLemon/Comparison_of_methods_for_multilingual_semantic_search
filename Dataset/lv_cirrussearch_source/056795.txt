Patriks Džozefs Tūmijs (Patrick Joseph Toomey, dzimis 1961. gada 17. novembrī) ir Amerikas Savienoto Valstu politiķis, pārstāv ASV Republikānisko partiju. No 2011. gada līdz 2023. gadam bija ASV senators, pārstāvot Pensilvānijas štatu. Pirms kļūšanas par ASV senatoru Tūmijs bija ASV pārstāvju palātas deputāts, no 1999. gada līdz 2005. gadam pārstāvot Pensilvānijas 15. kongresa apgabalu. 1984. gadā Tūmijs absolvēja Hārvarda Universitāti, saņemot bakalaura grādu politikas zinātnē. Pēc Hārvarda Universitātes absolvēšanas Tūmijs strādāja banku nozarē. 1998. gadā kandidēja uz Pensilvānijas 15. kongresa apgabala pārstāvja amatu. Tūmijs uzvarēja pār Demokrātiskās partijas oponentu Roju Aflerbahu, saņemot 55% balsu. Tūmijs pārstāvja amatā tika pārvēlēts trīs reizes, līdz 2004. gadam, kad viņš nolēma kandidēt uz ASV Senātu. 2004. gadā viņš kandidēja uz ASV Senātu, bet viņš neuzvarēja Republikāņu partijas priekšvēlēšanas balsojumu. 2010. gadā Tūmijs atkārtoti kandidēja uz ASV Senātu un vēlēšanās arī uzvarēja, uzvarot pār Demokrātiskās partijas pretinieku Džo Sestaku. 2016. gadā viņš tika pārvēlēts amatā, pārspējot Demokrātiskās partijas oponenti Keitiju Makgintiju. 2020. gada 5. novembrī Tūmijs paziņoja, ka 2022. gadā nekandidēs uz trešo amata pilnvaru termiņu. 2020. gada 13. februārī Tūmijs bija starp septiņiem Republikāņu ASV Senatoriem, kuri balsoja par Donalda Trampa notiesāšanu Donalda Trampa otrā impīčmenta prāvā, kurā Donalds Tramps tika apsūdzēts musināšanā uz dumpi saistībā ar 2021. gada uzbrukumu ASV Kapitolijam. 2023. gada 3. janvāris Petu Tūmiju Senatora amatā nomainīja Džons Fetermens no Demokrātiskās partijas. «PA District 15 Race – Nov 03, 1998». Our Campaigns. Arhivēts no oriģināla, laiks: 2018. gada 1. janvāris. Skatīts: 2017. gada 23. jūnijs. «PA US Senate – R Primary Race – Apr 27, 2004». Our Campaigns. Arhivēts no oriģināla, laiks: 2017. gada 26. februāris. Skatīts: 2017. gada 23. jūnijs. Jonathan Tamari, William Bender. «Sen. Pat Toomey won't run for reelection or for Pennsylvania governor, sources say». The Philadelphia Inquirer (en-US). Arhivēts no oriģināla, laiks: 2020. gada 4. oktobris. Skatīts: 2020-10-04. Vikikrātuvē par šo tēmu ir pieejami multivides faili. Skatīt: Pets Tūmijs. Encyclopædia Britannica raksts (angliski) Senator Pat Toomey Arhivēts 2021. gada 3. aprīlī, Wayback Machine vietnē. oficiālā ASV Senāta mājaslapa