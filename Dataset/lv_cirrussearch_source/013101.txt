"Rotaļlietu stāsts" jeb "Rotaļlietas stāsts" (angļu: Toy Story) ir pilnmetrāžas animācijas filmu sērija. Animācijas filmu ideja pieder Pixar studijai, bet izplatītājs ir Walt Disney Pictures. Filmās stāstīts par rotaļlietām, kas patiesībā ir dzīvas un slēpj no ļaudīm savu piedzīvojumiem pilno ikdienu. Pirmo divu daļu režisors ir Džons Laseters, trešās daļas režisors ir Lī Ankričs, bet ceturtās daļas režisors ir Džošs Kūlijs. Pašreiz ir iznākuši trīs filmas turpinājumi, kā arī vairākas video spēles un mini televīzijas seriāli, tajā skaitā 2000. gada seriāls par "Rotaļlietu stāsta" filmu sērijas varoni Bazu Gaismasgadu (Buzz Lightyear of Star Command), un viņa piedzīvojumiem kā zvaigžņu iekarotājam (angļu: space ranger). Galvenie varoņi visās "Rotaļlietu stāsta" pilnmetrāžas filmās ir kovboju lupatu lellīte šerifs Vudijs un Bazs Gaismasgads - kosmosa iekarotājs, kura ekipējums ir pilns ar dažādām funkcijām un iespējām (tajā skaitā spārniem, balss atskaņošanas pogām, stikla skafandru un lāzeru). Filmās piedalās arī tādi varoņi, kā porcelāna lellīte Bo Bīpa, zaļais dinozaurs Reksis, garais suns ar atsperi Slinkijs, krājkasīte - cūciņa Hamms un Kartupeļgalvas kungs ar kundzi. Katrā "Rotaļlietu stāsta" sērijas filmā parādās arī jauni varoņi, tajā skaitā kovbojmeitene Džesija (kura paliek pie Endija un piedalās arī pēc tam sekojošos piedzīvojumos), lācis Laco, lielais mazulis un motobraucējs Djūks Kabūns. "Rotaļlietu stāsts" "Rotaļlietu stāsts 2" "Rotaļlietu stāsts 3" "Rotaļlietu stāsts 4" "Bazs Gaismasgads" «Īstās beigas. Filmas "Rotaļlietu stāsts 4" recenzija». Jauns.lv (latviešu). Skatīts: 2021-03-22. Oficiālā tīmekļa vietne (angliski)