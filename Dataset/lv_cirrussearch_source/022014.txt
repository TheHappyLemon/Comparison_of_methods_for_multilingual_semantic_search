Šis raksts ir par salu. Par upi skatīt rakstu Mindanao (upe). Mindanao (tagalu: Mindanao) ir Filipīnu otra lielākā sala pēc platības un 19. lielākā sala pasaulē. Filipīnās par to lielāka ir tikai Lusona. Mindanao atrodas valsts dienvidos, un kopā ar tai apkārt esošajām mazākām salām veido vienotu Mindanao salu grupu (pie šīs grupas pieder arī attālais Sulu arhipelāgs). Pēc iedzīvotāju skaita Mindanao ir devītā lielākā sala pasaulē. 2017. gadā Mindanao dzīvoja vairāk nekā 25 miljoni iedzīvotāju. Tas ir 22,1 % no visiem valsts iedzīvotājiem. Lielākās pilsētas ir Davao (tās aglomerācijā dzīvo aptuveni 4,0 miljoni iedzīvotāju). Dominējošā reliģija ir kristietība (65,9 %), lielākā daļa iedzīvotāju ir katoļi, bet 23,39 % ir islāma piekritēji. Administratīvi Mindanao salu grupu iedala 6 reģionos: Davao; Karaga; Bangsamoro; SOCCSKSARGEN; Zamboangas Pussala; Ziemeļmindanao. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 481. lpp. Vikikrātuvē par šo tēmu ir pieejami multivides faili. Skatīt: Mindanao. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)