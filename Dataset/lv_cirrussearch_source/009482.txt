Rokijs Marčiāno (Rocky Marciano; dzimis Roko Frensiss Markedžāno (Rocco Francis Marchegiano) 1923. gada 1. septembrī, miris 1969. gada 31. augustā) bija itāļu izcelsmes amerikāņu bokseris. Viņš bija smagsvaru čempions laikā no 1952. gada 23. septembra līdz 1956. gada 27. aprīlim. Saglabāja pasaules smagā (+79.4 kg) svara čempiona titulu trīs gadus, aizstāvot to sešas reizes, un ir vienīgais smagā svara čempions, kurš vakantēja jostu, tā arī nezaudējis to. Ringā aizvadīja 49 cīņas, visās guva uzvaras, 43 ar nokautu. Tiek uzskatīts par vienu no visu laiku izcilākajiem smagsvariem. Vairākos (piemēram, Ring, ESPN) visu laiku (vai kāda noteikta laikposma) izcilāko bokseru vai sitēju sarakstos viņš ir ieņēmis vietu pirmajā divdesmitniekā. Kā profesionālis debitēja 1949. gada 17. martā Valley Arena Holaikā, Masačūsetsas štatā, ASV, cīņā pret Lī Epersonu. 43. cīņā (pret Džersiju Džo Valkotu) 1952. gada 23. septembrī viņš pirmoreiz kļuva par smagsvaru čempionu, šī cīņa Ring vērtējumā tika atzīta par 1952. gada labāko cīņu. Tāpat vēl divas cīņas ar R. Mačiāno dalību ir tikušas atzītas par gada labākajām (1953, 1954). Pēdējo cīņu aizvadīja 1955. gada 21. septembrī pret Ārčiju Mūru. 1956. gada 27. aprīlī R. Marčiāno paziņoja par karjeras beigām. 1969. gada 31. augustā gāja bojā aviokatastrofā ar savu personisko lidmašīnu, tieši dienu pirms savas 46. dzimšanas dienas. Marciano's career mark unique but flawed? Vikikrātuvē par šo tēmu ir pieejami multivides faili. Skatīt: Rokijs Marčiāno. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Munzüger Sport profils (vāciski) BoxRec profils (angliski) Oficiālā mājaslapa (angliski) BoxRec profils (angliski)