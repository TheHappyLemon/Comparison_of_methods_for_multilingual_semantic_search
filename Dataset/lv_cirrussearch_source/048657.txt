Vracas apgabals (bulgāru: Област Враца) ir apgabals Bulgārijas ziemeļrietumos, nosaukts tā administratīvā centra — Vracas — vārdā. Austrumos tas robežojas ar Plevenas apgabalu, dienvidaustrumos ar Lovečas apgabalu, dienvidos ar Sofijas apgabalu, rietumos ar Montanas apgabalu, bet ziemeļos no Rumānijas to atdala Donava. Administratīvi sīkāk Vracas apgabals dalās 10 pašvaldībās. 2016. gadā Vracas apgabalā dzīvoja 170 tūkstoši iedzīvotāju. Lielākās pilsētas ir Vraca, Mezdra, Bjala Statina, Mizija, Orjahova, Kozloduja, Krivodola un Romana. Vracas apgabalā atrodas Vracas karsts. Vikikrātuvē par šo tēmu ir pieejami multivides faili. Skatīt: Vracas apgabals.