Džibuti-Ambuli starptautiskā lidosta (arābu: مطار جيبوتي الدولي, franču: Aéroport international Ambouli) ir starptautiska lidosta apmēram 6 kilometrus uz dienvidiem no Džibutijas galvaspilsētas Džibuti centra. Lidosta uzcelta 1948. gadā. Tā darbojas gan kā civilā, gan militārā lidosta. Militārie ir apmēram 75% no visiem lidojumiem. Bez Džibutijas gaisa spēkiem to izmanto arī Francijas, ASV, Japānas un Itālijas militārā aviācija. Lidosta ir bāze Džibutijas nacionālajai lidsabiedrībai Air Djibouti un lidsabiedrībai Daallo Airlines. Neskaitot čārterlidojumus, lidostā regulārus pasažieru aviopārvadājumus 2023. gadā nodrošināja aviosabiedrības Air Djibouti, Air France, Ethiopian Airlines, Flydubai, Jubba Airways, Kenya Airways, Qatar Airways, Turkish Airlines, Yemenia. Visu sezonu lidojumi notiek uz 9 valstīm (tās ir AAE, Etiopija, Francija, Jemena, Katara, Kenija, Saūda Arābija, Somālija, Turcija). Oficiālā tīmekļa vietne Vikikrātuvē par šo tēmu ir pieejami multivides faili. Skatīt: Džibuti-Ambuli starptautiskā lidosta.