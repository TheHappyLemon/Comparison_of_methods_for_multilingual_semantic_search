100 metri brīvajā stilā vīriešiem bija viena no četrām peldēšanas disciplīnām brīvajā stilā, kas tika aizvadīta 1896. gada vasaras olimpiskajās spēlēs. Sacensības tika aizvadītas 11. aprīlī. Tās notika Zijas līcī. Tajās startēja 10 sportisti no 4 valstīm, četriem sportistiem no Grieķijas nav zināma identitāte. Sportisti ar kuģi tika ievesti līcī un viņiem bija jāpeld krasta virzienā. Starta līnija atradās starp divām bojām. Sportisti peldēja krasta virzienā, kur finiša līniju iezīmēja sarkans karogs. Par pirmo olimpisko čempionu šajā disciplīnā kļuva Ungārijas sportists Alfrēds Hajošs. Alfrēdam Hajošam šī bija viena no divām medaļām, ko viņš izcīnīja peldēšanas sacensībās; otru medaļu viņš izcīnīja 1200 metru disciplīnā. Sudraba medaļu ieguva Austrijas sportists Oto Heršmanis. Bronzas medaļa netika pasniegta, jo pārējiem sportistiem rezultāts nav zināms. Šīs medaļas piešķīra Starptautiskā Olimpiskā komiteja ar atpakaļejošu datumu. Spēļu laikā uzvarētājiem tika piešķirta sudraba medaļa, bet turpmākās vietas netika apbalvotas. Par olimpisko rekordu 100 metru brīvajā stilā kļuva Ungārijas sportista Alfrēda Hajoša rezultāts. Viņš šo distanci veica 1 minūtē un 22.2 sekundēs. Iekavās norādīts sportistu skaits no attiecīgās valsts.  Austrija (1)  ASV (1)  Grieķija (7)  Ungārija (1) Pamatraksts: Sportistu uzskaitījums 1896. gada vasaras olimpiskajās spēlēs#Peldēšana «Swimming at the 1896 Athina Summer Games: Men's 100 metres Freestyle». Sports Reference. Arhivēts no oriģināla, laiks: 2012. gada 30. martā. Skatīts: 2020. gada 7. aprīlī. «Athens 1896 100m Freestyle Men». Starptautiskā Olimpiska komiteja. Lampros, S.P., Polites, N.G., De Coubertin, Pierre, Philemon, P.J. & Anninos, C. The Olympic Games: BC 776 – AD 1896. Athens : Charles Beck, 1897. (Digitally available at [1] Arhivēts 2008. gada 27. maijā, Wayback Machine vietnē.) Mallon, Bill & Widlund, Ture. The 1896 Olympic Games. Results for All Competitors in All Events, with Commentary. Jefferson : McFarland, 1998. ISBN 0-7864-0379-9. (Excerpt available at [2] Arhivēts 2008. gada 11. aprīlī, Wayback Machine vietnē.) Smith, Michael Llewellyn. Olympics in Athens 1896. The Invention of the Modern Olympic Games. London : Profile Books, 2004. ISBN 1-86197-342-X.