Zāmenhofa diena (esperanto: Zamenhofa Tago) jeb Esperanto diena ir svētki, kurus 15. decembrī, esperanto radītāja Ludviga Zāmenhofa dzimšanas dienā, atzīmē visas pasaules esperantisti. Šajā dienā visas pasaules esperantisti rīko tikšanās, apmeklē vietas, kas saistītas ar esperanto kultūru, lasa lekcijas par esperanto valodu un tās radītāju, dāvina viens otram dāvanas. Par dāvanām parasti kalpo esperanto valodā uzrakstītas grāmatas. Zāmenhofa dienu kā esperantistu kopējos svētkus sāka atzīmēt 20. gadsimta divdesmitos gados pēc ungāru esperantista Ģūla Bagi iniciatīvas. 2009. gada 15. decembrī visā pasaulē notika svinības veltītas Ludviga Zāmenhofa simts piecdesmitajai dzimšanas dienai. Zāmenhofa dzimtajā pilsētā Bjalistokā tika atklāts jauns Zāmenhofa centrs. Google šai dienā savā lapā izvietoja esperanto karogu. Vikipēdijas rakstus par esperanto un Zāmenhofu apmeklēja vairāk nekā 2 miljoni Google lietotāju. Limako. «Esperanto Day at Google». Esperanto-USA.org (angļu), 2009. gada 15. decembris. Arhivēts no oriģināla, laiks: 2014-12-16. Skatīts: 2016-05-18. Esperanto šodien Arhivēts 2016. gada 10. maijā, Wayback Machine vietnē. (angliski) Google svin Zāmenhofa dienu, Libera Folio, accessed 15 December 2009. Blahuš, Marek (2010). "Google: Reklami Esperanton ... sen esperantistoj". LA ONDO de Esperanto (2): 8. «Esperanto diena – kas tas ir?». E-Avīze. 2011. gada 15. decembris. Skatīts: 2016-05-18.[novecojusi saite]