Šota Arveladze (gruzīnu: შოთა არველაძე; dzimis 1973. gada 22. februārī) ir Gruzijas futbola treneris un bijušais futbolists. Spēlētāja karjeras laikā spēlējis uzbrucēja pozīcijā, kā arī Gruzijas futbola izlases rindās aizvadījis 61 maču, gūstot 26 vārtus, kas viņu padara par izlases visu laiku rezultatīvāko spēlētāju. Savas karjeras laikā spēlējis tādos klubos kā Dinamo Tbilisi, Trabzonspor, Ajax, Rangers, AZ Alkmaar un Levante. Pēc spēlētāja karjeras beigām kļuvis par treneri, vadot komandas Turcijā, Izraēlā, Uzbekistānā un Anglijā. Savu karjeru iesācis Dinamo Tbilisi komandā, kur izcīnījis četrus Gruzijas augstākās līgas čempionu titulus. No 1993. līdz 1997. gadam spēlējis Turcijas komandā Trabzonspor. 1995–96. gada sezonā Arveladze kļuva par Turcijas Superlīgas labāko vārtu guvēju, kļūstot tikai par otro ārzemnieku, kam tas ir izdevies. 1997. gada vasarā Arveladze pievienojās Amsterdamas "Ajax". Savā pirmajā sezonā Nīderlandes klubā viņš 31 līgas mačā guva 25 vārtus, kļūstot par otru rezultatīvāko Eredivisie spēlētāju un palīdzot Ajax izcīnīt čempionu titulu. Ar Ajax komandu izcīnījis arī divus Nīderlandes kausus. 2001. gadā Arveladze par aptuveni 3 miljoniem sterliņu mārciņu pievienojās Skotijas Premjerlīgas komandai Glāzgovas "Rangers", noslēdzot četru gadu līgumu. Savā pirmajā sezonā palīdzējis komandai iegūt Skotijas kausu. Nākamā sezona kļuva par veiksmīgāko viņa karjerā, kad Rangers komanda uzvarēja gan Premjerlīgā, kausa izcīņā un Līgas kausa izcīņā. Premjerlīgas titulu viņš izcīnīja arī 2004–05. gada sezonā. 2005. gadā kā brīvais aģents pārcēlies uz Nīderlandes klubu AZ Alkmaar. Trenera Luija van Gāla vadībā, pie kura viņš spēlēja jau Ajax rindās, Arveladze kļuva par vienu no kluba svarīgākajiem spēlētājiem. Viņš sezonā guva 22 vārtus, līgas rezultatīvāko spēlētāju tabulā finišējot otrajam. Pēc sezonas beigām pagarinājis līgumu līdz 2008. gada vasarai. Otrajā sezonā kluba rindās viņš tika izvēlēts ka komandas kapteinis. Kopumā AZ rindās Arveladze guva 48 vārtus 89 mačos. 2007. gada vasarā pievienojies Spānijas La Liga klubam Levante, tomēr pirms sezonas viņš guva savainojumu, kas viņam liedza spēlēt 10 mēnešus. Levante rindās debitējis tikai 2008. gada martā un kopumā kluba rindās aizvadījis tikai četrus mačus. Aprīlī paziņojis, ka pēc sezonas noslēgs savu spēlētāja karjeru. Gruzijas futbola izlases rindās debitējis 1992. gada 2. septembrī pret Lietuvu, kas bija arī pirmā izlases oficiālā spēle. 15 dienas vēlāk viņš guva vārtus izlases pirmajā mājas spēlē, kurā Gruzija ar 6–3 uzvarēja Azerbaidžānu. Kopumā izlases rindās spēlējis no 1992. līdz 2007. gadam, kopumā 61 mačā gūstot 26 vārtus. 2008. gada vasarā pēc spēlētāja karjeras beigām Arveladze tika apstiprināts par AZ Alkmaar trenera Luija van Gāla asistentu. 2010–11. gada sezonā vadījis Turcijas komandu Kayserispor, bet no 2012. līdz 2015. gadam bijis Kasımpaşa treneris. Arveladzes pēdējā spēlē ar Kasımpaşa komandu viņa vadītā komanda pret Konyaspor guva vārtus, kamēr pretinieku komandas spēlētāji bija pārtraukuši spēlēt savainota spēlētāja dēļ. Uzreiz pēc tam Arveladze lika savai komandai ielaist vārtus. Pēc spēles beigām viņš paziņoja, ka atstās galvenā trenera amatu. 2015. gada vasarā viņš kļuva par Trabzonspor galveno treneri, bet jau novembrī slikto rezultātu dēļ atkāpies no amata. Nākamajā vasarā ticis apstiprināts par Izraēlas Premjerlīgas komandas Telavivas "Maccabi" treneri, bet sezonas vidū tika atlaists. 2017. gadā kļuvis par Uzbekistānas kluba Pakhtakor galveno treneri, palīdzot tai izcīnīt Uzbekistānas Superlīgas titulus 2019. un 2020. gadā. 2022. gada janvārī noslēdzis divarpus gadu līgumu ar Anglijas komandu Hull City. Pēc četriem zaudējumiem pēc kārtas un 20. vietas Anglijas čempionāta turnīra tabulā Arveladze tika atlaists 2022. gada septembrī. Šotas Arveladzes dēls Vato, kā arī brāļi Arčils (dvīnis) un Revazs (vecākais brālis) arī ir pārstāvējuši Gruzijas futbola izlasi. Dinamo Tbilisi Umaglesi līga: 1990–91, 1991–92, 1992–93, 1993–94 Gruzijas kauss: 1990–91, 1991–92, 1992–93, 1993–94 Trabzonspor Turcijas kauss: 1994–95 Turcijas Superkauss: 1995 Ajax Eredivisie: 1997–98 Nīderlandes kauss: 1997–98, 1998–99 Rangers Skotijas Premjerlīga: 2002–03, 2004–05 Skotijas kauss: 2001–02, 2002–03 Skotijas Līgas kauss: 2002–03 Individuālie sasniegumi NVS kausa labākais vārtu guvējs: 1993 Turcijas gada futbolists: 1994 Gruzijas gada futbolists: 1994, 1998, 2007 Turcijas kausa labākais vārtu guvējs: 1994–95 Turcijas Superlīgas labākais vārtu guvējs: 1995–96 Skotijas Premjerlīgas mēneša labākais spēlētājs: 2003. gada septembris Pakhtakor Tashkent Uzbekistānas Superlīga: 2019, 2020 Uzbekistānas kauss: 2019, 2020 Uzbekistānas Līgas kauss: 2019 «ფრაგმენტები შოთა არველაძის ავტობიოგრაფიული წიგნიდან "გუშინ"». Sportall (ka-ge). Skatīts: 2023-11-30. «Eredivisie - List of goalscorers 97/98». www.transfermarkt.com (angļu). Skatīts: 2023-11-30. «Arveladze ready for Ibrox fight» (en-GB). 2001-08-29. Skatīts: 2023-11-30. Glenn Gibbons. «Lovenkrands gets just reward with last-minute winner». The Guardian (en-GB), 2002-05-04. ISSN 0261-3077. Skatīts: 2023-11-30. UEFA.com. «Alkmaar secure Arveladze's services | UEFA Europa League». UEFA.com (angļu), 2005-06-07. Skatīts: 2023-11-30. «Alkmaar enjoy the high life». uefa.com. 2005-09-23. Arhivēts no oriģināla, laiks: 2017-05-02. Skatīts: 2023-11-30. UEFA.com. «Arveladze committed to AZ cause | UEFA Europa League». UEFA.com (angļu), 2006-08-03. Skatīts: 2023-11-30. UEFA.com. «Forward march for Arveladze | UEFA Europa League». UEFA.com (angļu), 2006-11-29. Skatīts: 2023-11-30. «Arveladze: "Me volví a sentir futbolista" - Marca.com». archivo.marca.com. Skatīts: 2023-11-30. «Levante: Arveladze se retirará en mayo». espnfc.com. Arhivēts no oriģināla, laiks: 2017-04-19. Skatīts: 2023-11-30. «Arveladze resigns after ordering his Kasimpasa team to concede». goal.com. Arhivēts no oriģināla, laiks: 2015-03-15. Skatīts: 2023-11-30. UEFA.com. «What to look out for on Thursday | UEFA Europa League». UEFA.com (angļu), 2015-07-15. Skatīts: 2023-11-30. «Arveladze’s first Mac TA challenge will be to overcome departure of star Zahavi». The Jerusalem Post | JPost.com (en-US). 2016-06-17. Skatīts: 2023-11-30. «Sinai Says: Disarray on and off pitch puts Cruyff, Maccabi Tel Aviv at a crossroads». The Jerusalem Post | JPost.com (en-US). 2017-01-11. Skatīts: 2023-11-30. Hull City FC. «Shota Arveladze appointed new head coach». Hull City FC (angļu), 2022-01-27. Skatīts: 2023-11-30. Hull City FC. «Club Statement: Shota Arveladze». Hull City FC (angļu), 2022-09-30. Skatīts: 2023-11-30. «L’oeil du recruteur #34 : Vato Arveladze - Footballski». footballski.fr. Skatīts: 2023-11-30. Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)