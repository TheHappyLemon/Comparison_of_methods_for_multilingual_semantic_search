Komēdija ir luga, kurā attēloti konflikti un raksturi, kas izraisa smieklus. Saskaņā ar sengrieķu zinātnieka un filozofa Aristoteļa uzskatiem, kas izveidoja šo terminu, komēdija no traģēdijas atšķiras ar to, ka tajā darbojas zemāko slāņu pārstāvji, beigas vienmēr laimīgas, bet mērķis ir publikas smiekli. Mūsdienās komēdija stipri atšķiras no Aristoteļa uzskatiem. Populārākais komēdiju veids mūsdienās ir situāciju komēdija ar ļoti ātru darbību. Intrigas ir daudz svarīgākas par tēla raksturu. Ļoti strauji mainās situācijas, beigas var būt negaidītas. Raksturu komēdijā ir skaidri izstrādāti raksturi, komisms rodas no konfrontācijām, attiecībās. Melnajā komēdijā tiek rādītas un izsmietas lietas, notikumi, par kuriem parasti nesmejas. Kinokomēdija Lita Silova, Anita Vanaga. Literatūra 9. klasei. Rīga : Zvaigzne ABC, 2014. 95. lpp. ISBN 9789934035081. Vikikrātuvē par šo tēmu ir pieejami multivides faili. Skatīt: Komēdija. Latvijas Nacionālās enciklopēdijas šķirklis Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)