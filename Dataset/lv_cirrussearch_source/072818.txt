Gatis Smukulis (dzimis 1987. gada 15. aprīlī Valkā) ir bijušais latviešu riteņbraucējs. Karjeras laikā pārstāvējis komandas Delko–Marseille Provence KTM, Astana, Katusha, HTC-Highroad, Ag2r-La Mondiale, bet vēl iepriekš — pusprofesionālo VC La Pomme Marseille. Mācījies Murjāņu sporta ģimnāzijā un Vidzemes Augstskolā. Smukulis ir trenējies pie Jāņa Veides un Jāņa Akmentiņa. Pēc karjeras beigām strādājis par treneri Rīgas Riteņbraukšanas skolā. 2006. gada Pasaules U-23 čempionātā izcīnījis 27. vietu individuālajā braucienā, 2007. gada U-23 čempionātā — 42. vietu grupas braucienā. 2007. gada Eiropas U-23 čempionātā viņš izcīnīja 7. vietu individuālajā braucienā, gadu vēlāk izcīnīja 7. vietu individuālajā braucienā, kā arī 17. vietu grupas braucienā. Vairākkārtējs Latvijas čempionāta medaļnieks, kā arī vairākkārtējs Latvijas čempions U-23 vecuma grupā. 2008. gada jūnija beigās kļuva zināms, ka G. Smukulis un Raivis Belohvoščiks pārstāvēs Latviju Pekinas Olimpiskajās spēlēs. Šis Latvijas Riteņbraukšanas federācijas lēmums izsauca pretrunīgu reakciju, jo ar to tika liegta iespēja olimpiādē startēt citam Latvijas riteņbraucējam Aleksejam Saramotinam, kurš tobrīd Starptautiskās Riteņbraukšanas federācijas rangā ieņēma krietni augstāko 9. vietu (salīdzinoši — Smukulis bija 67. vietā). Olimpiskajās spēlēs viņš ieņēma 68. vietu 245,4 km garajā grupas braucienā. 2010. gada novembrī G. Smukulis parakstīja līgumu ar ASV profesionālo riteņbraukšanas komandu HTC-Highroad. 2011. gada 21. martā G. Smukulis izcīnīja savu lielāko uzvaru, finišējot pirmais Katalonijas daudzdienu velobrauciena Volta a Catalunya 166,9 kilometru garajā pirmajā posmā. Kopš 2012. gadā sacensībās piedalījās kā Krievijas riteņbraukšanas komandas Katusha pārstāvis. 2013. gadā startēja Tour de France sacensībās, kļūstot par piekto Latvijas sportistu, kas startējis šajās sacensībās. Tāpat brauca Tour de France arī nākamajā gadā, kopvērtējumā ieņemot 100. vietu. 2015. gada oktobrī parakstījis līgumu ar Kazahstānas komandu Astana. 2016. gada Latvijas čempionātā uzvarēja gan grupas (pirmoreiz), gan individuālajā braucienā (sesto reizi). Astana komandas sastāvā Smukulis trešo reizi karjerā startēja Vuelta a España sacensībās, kurās atsevišķos posmos izcīnīja 8. un 9. vietu. Gada noslēgumā Smukulis tika atzīts par Latvijas gada labāko riteņbraucēju. 2016. gada oktobrī tika ziņots, ka Smukulis nākamajā sezonā pievienosies ProContinental komandai Delko–Marseille Provence KTM, kuru pārstāvēja jau 2008. gada sezonā. Pēc 2018. gada sezonas beigām komanda līgumu ar Smukuli nepagarināja. Neatrodot jaunu komandu, 2019. gada aprīlī Smukulis paziņoja par karjeras beigšanu, plānojot vēl startēt tikai Latvijas čempionātā jūnija beigās. «Gatis Smukulis - bio & stats». HTC-Highroad. Arhivēts no oriģināla, laiks: 2011. gada 6. februārī. Skatīts: 2011. gada 22. marts. (angliski) LETA. «Gatis Smukulis pievienojas «AG2R La Mondiale» komandai». apollo.lv, 2008. gada 25. jūlijs. Skatīts: 2011. gada 22. marts.[novecojusi saite] «Gata Smukuļa profils Pekina 2008 lapā». pekina.lv. Skatīts: 2011. gada 22. marts.[novecojusi saite] Jurisons, Ingmārs (2008. gada 5. augustā). "Sākumā lielie riteņi, beigās — mazie". Sporta Avīze (Rīga: SIA "Mediju nams") 30 (655): 44. lpp. ISSN 1691-0451. @ritenbrauksana. «17 Latvijas treneri sekmīgi nokārtojuši UCI 1. līmeņa šosejas riteņbraukšanas speciālistu kursus». Latvijas Riteņbraukšanas Federācija (lv-lv), 2021-03-03. Skatīts: 2021-03-05.[novecojusi saite] Olafs Jākabsons. «Smukulis brauks uz Pekinu». sportacentrs.com, 2008. gada 29. jūnijs. Skatīts: 2011. gada 22. marts. Ilvars Koscinkevičs. «Smukulis gandarīts par olimpieša statusu, Saramotinam pretenzijas». Diena.lv, 30.06.2008.. Skatīts: 2011. gada 22. marts. Andrejs Siliņš. «Smukulis 68., čempions - Sančezs». sportacentrs.com, 2008. gada 9. augusts. Skatīts: 2011. gada 22. marts. Valdis Bērziņš. «Smukulis pievienojas "Team HTC-Columbia"». sportacentrs.com, 2010. gada 18. novembris. Skatīts: 2011. gada 22. marts. Niklāvs Švēde. «Smukulis triumfē Katalonijas velobrauciena pirmajā posmā». sportacentrs.com, 2011. gada 21. marts. Skatīts: 2011. gada 22. marts. Smukulim līgums ar pasaules tūres komandu "Astana Pro team" «Smukulis uzvar Latvijas čempionātā šosejas riteņbraukšanas grupas braucienā». lsm.lv. LETA. 2016. gada 26. jūnijā. Skatīts: 2016. gada 8. jūlijā. «Smukulis sesto gadu pēc kārtas uzvar Latvijas čempionātā riteņbraukšanā individuālajā distancē». lsm.lv. LETA. 2016. gada 22. jūnijā. Skatīts: 2016. gada 8. jūlijā. «Smukuli pirmoreiz nosauc par Latvijas gada labāko riteņbraucēju». lsm.lv. LETA. 2016. gada 27. oktobrī. Skatīts: 2016. gada 27. oktobrī. «Smukulis pārceļas uz zemāka ranga riteņbraukšanas komandu Francijā». lsm.lv. LETA. 2016. gada 26. oktobrī. Skatīts: 2016. gada 26. oktobrī. «Riteņbraucējs Gatis Smukulis noslēdzis karjeru». Sportacentrs.com (latviešu). 2019-04-03. Skatīts: 2019-04-04. Vikikrātuvē par šo tēmu ir pieejami multivides faili. Skatīt: Gatis Smukulis. Olympedia profils (angliski) LOK profils ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)