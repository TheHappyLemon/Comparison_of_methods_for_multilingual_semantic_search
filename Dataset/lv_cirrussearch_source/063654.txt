Sojuz MS-22 «K. E. Ciolkovskij» (Союз МС-22 «К. Э. Циолковский») bija Krievijas kosmosa kuģis apkalpes nogādāšanai uz Starptautisko kosmisko staciju (SKS). Tas orbītā tika palaists 2022. gada 21. septembrī. Decembrī tam ārpusē konstatēja noplūdi no dzesēšanas sistēmas, un tika nolemts tā apkalpi uz zemi atgādāt ar nākamo kuģi. Sojuz MS-22 uz zemes atgriezās 2023. gada 28. martā. Kosmosa kuģis nosaukts Krievijas kosmonautikas teorētiķa Konstantīna Ciolkovska vārdā. Kuģa Sojuz MS-22 apkalpe augšupceļā: Lejupceļā kosmosa kuģis devās bez apkalpes. Dublējošā apkalpe: Oļegs Konoņenko, komandieris, Roskosmos,  Krievija Nikolajs Čubs, Lidojuma inženieris 1, Roskosmos,  Krievija Lorela Ohara, Lidojuma inženieris 2, NASA,  ASV Sākotnēji pamatapkalpē bija apstiprināta Krievijas kosmonaute Anna Kikina. 2021. gada vasarā kopā ar Sojuz MS-22 apkalpi sāka gatavoties ASV pārstāvis Fransisko Rubio, bet Anna Kikina devās uz ASV gatavoties lidojumam Crew Dragon kuģī (SpaceX Crew-5). Sojuz MS-22 tika palaists 2022. gada 21. septembrī 13:54 UTC ar nesējraķeti Sojuz-2.1a no Baikonuras kosmodroma 31. starta laukuma 6. palaišanas iekārtas. Kosmosa kuģis ar staciju saslēdzās tajā pašā dienā 17:06 UTC (aptuveni trīs stundas pēc starta) automātiskā režīmā pie Rassvet moduļa. 15. decembrī 00:45 UTC tika pamanīts, ka Sojuz MS-22 ārpusē izplūst dzesēšanas sistēmas šķidrums. Vēlāk tika konkretizēts, ka dehermetizējies dzesēšanas sistēmas radiators servisa moduļa ārpusē. Nolaižamajā aparātā un orbitālajā nodalījumā temperatūra nostabilizējās uz +30 °C. Citas kļūmes netika konstatētas, bet bija bažas, ka autonomā lidojumā var gadīties kādu sistēmu atteice, tai pārkarstot. Vēlāk speciālisti veica pētījumus un modelēšanu, secinot, ka caurumu radiatorā izsitis meteorīds ar diametru līdz 1 mm. 2023. gada 11. janvārī Krievijas valsts komisija nolēma Sojuz MS-22 atgriezt uz zemi bez apkalpes. Tā vietā uz SKS februārī tiktu nogādāts kosmosa kuģis Sojuz MS-23 bezpilota režīmā, un Sergeja Prokopjeva, Dmitrija Peteļina un Fransisko Rubio uzturēšanās stacijā tiktu pagarināta. Gadījumā, ja staciju būtu steidzami jāatstāj, Rubio dotos mājup ar kosmosa kuģi SpaceX Crew-5 (viņš pārnesa savu sēdvietu no Sojuz un Crew Dragon), bet Prokopjevs un Peteļins izmantotu Sojuz MS-22 (ar diviem kosmonautiem tam būtu mazāka dzesēšanas slodze). Sojuz MS-23 stacijā ieradās 26. februārī, un to tika pārnestas Sojuz MS-22 apkalpes sēdvietas. No stacijas Sojuz MS-22 atvienojās 28. martā 09:57:27 UTC. Apkalpes vietā tam bija 218 kg krava (zinātniskie eksperimenti). Zemi nolaižamais aparāts sasniedza 11:45:58 UTC, 147 km uz dienvidaustrumiem no Žezkazghanas, Kazahstānā. Lidojuma ilgums — 187 dienas 21 stunda 52 minūtes. Russian engineers assessing leak from Soyuz crew spacecraft Stephen Clark, spaceflightnow.com, 2022-12-15 Vikikrātuvē par šo tēmu ir pieejami multivides faili. Skatīt: Sojuz MS-22. «Союз МС-22» № 751 (ISS-67S) astronaut.ru (krieviski) Soyuz-MS 01 — 20 (11F732A48) Gunter Dirk Krebs (angliski)