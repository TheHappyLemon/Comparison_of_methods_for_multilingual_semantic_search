Melnaugļu aronija (latīņu: Aronia melanocarpa) ir 1,5—3 m augsts rožu dzimtas krūms. Lapas pamīšus, vienkāršas, otrādi olveida vai ovālas, ar zobainu malu. Ziedi balti vai rožaini, sakopoti vairogveida ziedkopās. Zied maijā. Augļi ābolveida, iegareni, melni, spīdīgi vai ar gaišu apsarmi, 8—10 mm diametrā. Sēklas tumšbrūnas, krokainas. Augļi nogatavojas septembrī. Melnaugļu aronijas dzimtene ir Ziemeļamerika. Latvijā augs tiek audzēts dārzos. Aroniju augļu sula paplašina asinsvadus un pazemina arteriālo asinsspiedienu, tāpēc to izmanto kā ārstniecības augu. Aronija| Medicīnas termins (latviski)