Vladimirs Mamonovs (dzimis 1980. gada 22. aprīlī Rīgā) ir latviešu hokejists, malējais uzbrucējs. Pašlaik (2019) Mamonovs spēlē Latvijas čempionāta komandā HK MOGO. Profesionāļa karjeru Mamonovs sāka 1996.—97. gada sezonā Latvijas hokeja līgas vienībā Rīgas "Juniors". No 1998. līdz 2000. gadam spēlēja Austrumeiropas hokeja līgas vienībā HK Liepājas Metalurgs, tad pievienojās HK Rīga 2000 rindām. 2003. gadā atgriezās Liepājā, "Metalurgs" sastāvā spēlējot līdz 2011. gadam. 2011.—12. gada sezonā Mamonovs spēlēja Kazahstānas hokeja līgas klubos Karaghandi "Sary-Arka" un Kokšetavas "Arlan", savukārt 2012.—13. gada sezonā spēlēja Ungārijas hokeja līgas vienībā HK Nove Zamky. 2014.—15. gada sezonā HK MOGO sastāvā kļuva par Latvijas čempionu. Nākamo sezonu uzsāka Slovākijas 1. līgas komandā HK Nove Zamky, taču sezonas vidū atgriezās HK MOGO sastāvā. Latvijas izlases sastāvā spēlējis 2006. gada ziemas olimpiskajās spēlēs. Olympedia profils (angliski) LOK profils Eliteprospects profils (angliski) Internet Hockey Database profils (angliski) Eurohockey profils (angliski)