Fermi Gamma-ray Space Telescope (sākotnējais nosaukums Gamma-ray Large Area Space Telescope jeb GLAST) ir NASA gamma staru orbitālā observatorija. Tā tika palaista 11.06.2008. ar nesējraķeti Delta 2. Kosmiskais aparāts apgadāts ar diviem zinātniskajiem instrumentiem. Large Area Telescope (LAT) paredzēts kā gamma staru detektors, kurš var uztvert fotonus ar enerģiju no 30 miljoniem līdz 300 miljardiem elektronvoltu (30 MeV — 300 GeV) ar skata laukumu aptuveni 20 % no debess. Cits instruments GLAST Burst Monitor (GBM) sastāv no 14 scintilācijas instrumentiem, un ar to var novērot gamma staru uzliesmojumus. Tā skata lauks aptver visu debesi, un apakšējā uztveršanas robeža ir 10 keV. 2008. gada 26. augustā NASA teleskopu pārdēvēja itāliešu fiziķa Enriko Fermi (Enrico Fermi, 1901.—1954.) vārdā, kurš atklāja, kādā veidā kosmiskās daļiņas spēj paātrināties lielos ātrumos. NASA Renames Observatory for Fermi, Reveals Entire Gamma-Ray Sky NASA 2008-08-27 Vikikrātuvē par šo tēmu ir pieejami multivides faili. Skatīt: Fermi Gamma-ray Space Telescope. Fermi mājaslapa