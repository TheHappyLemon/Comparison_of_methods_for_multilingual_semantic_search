SpaceX CRS-15 bija ASV uzņēmuma SpaceX bezpilota kravas kosmosa kuģa Dragon lidojums uz Starptautisko kosmosa staciju NASA Commercial Resupply Services (CRS) pagarinātajā programmā. CRS-15 orbītā palaists 2018. gada jūnijā; nolaižamais aparāts uz Zemes atgriezās augustā. Šoreiz tika izmantots agrāk kosmosā lidojis Dragon nolaižamais aparāts (CRS-9). Raķetes pirmā pakāpe agrāk bija izmantota TESS palaišanā. Dragon kopējā kravas masa augšupceļā bija 2697 kg. Hermētiskais nodalījums bija piepildīts ar 1712 kg kravas (kopā ar iepakojumu). Transportkuģa hermētiskajā sekcijā atradās: zinātnisko eksperimentu aparatūra un materiāli (1233 kg), mantas un pārtika apkalpei (205 kg), stacijas rezerves daļas un aprīkojums amerikāņu segmentam (178 kg), ārpuskuģa aktivitāšu aparatūra (63 kg), datoru piederumi (21 kg), Krievijas krava (12 kg). Hermētiskajā sekcijā bija arī nanopavadoņi Biarri-Squad 1, Biarri-Squad 2, Biarri-Squad 3, Bhutan 1, MAYA, UiTMSAT Nehermētiskajā kravas sekcijā (985 kg) bija divas kravas: ECOSTRESS (ECOsystem Spaceborne Thermal Radiometer Experiment on Space Station) — zinātniskais instruments, ar ko mērīs planētas augu reakciju uz ūdens izmaiņām; tiks uzstādīts stacijas ārpusē; masa 550 kg manipulatora Canadarm2 satveršanas mehānisms Latching End Effectors (LEE); masa 435 kg. Dragon tika palaists 2018. gada 29. jūnijā 09:42 UTC ar nesējraķeti Falcon 9 Full Thrust no Kanaveralas zemesraga Gaisa spēku stacijas starta laukuma SLC-40. Šoreiz raķetes pirmās pakāpes atgriešana nebija paredzēta. Kravas kuģis SKS sasniedza 2. jūlijā. 10:54 UTC to satvēra ar stacijas manipulatoru Canadarm2, ko vadīja Ričards Arnolds un Endrū Feistels. Kosmosa kuģis tika pārvietots uz Harmony moduļa apakšējo pieslēgvietu; pilnībā pieslēgts 13:52 UTC. 5. jūlijā ar manipulatoru Canadarm-2 no Dragon nehermētiskās kravas sekcijas izņemta ECOSTRESS iekārta. Tā tika pārvietota uz Kibo moduļa atklāto platformu pie EFU10. 6. jūlijā vairs nevajadzīgā FSE plāksne tika ievietota Dragon bagāžas nodalījumā, bet LEE tika pārvietots uz ESP-2. 11. jūlijā Dragon nehermētiskās kravas sekcijā tika ievietota vecā krava HREP (HICO/RAIDS Exposed Payload), kas stacijā bija nogādāta 2009. gadā ar HTV-1. Atgriešanai uz zemi hermētiskajā nodalījumā tika ievietots arī Canadarm-2 LEE S/N 202. 3. augustā 10:30 UTC Dragon ar Canadarm2 palīdzību tika atvienots no Harmony moduļa. Brīvā lidojumā kravas kuģis palaists 16:38 UTC. Dragon 21:23 UTC iedarbināja dzinējus un veica noiešanu no orbītas. 22:17 UTC nolaižamais aparāts nolaidās Klusajā okeānā punktā 119° R 28° Z. Lidojuma ilgums 35 diennaktis. SpaceX CRS-15 Mission NASA CRS-15 Dragon Resupply Mission SpaceX SpaceX CRS-15 Mission OVERVIEW NASA