Alvaro Rafaels Martins Uriols (spāņu: Álvaro Rafael Martín Uriol; dzimis 1994. gada 18. jūnijā Ljerenā) ir spāņu vieglatlēts, startē soļošanas sacensībās. Viņš ir 2023. gada pasaules čempions gan 20 kilometru, gan 35 kilometru soļošanā, divkārtējs Eiropas čempions 20 km distancē. Piedalījies 2010. gada vasaras jaunatnes olimpiskajās spēlēs Singapūrā, ieņēma 9. vietu 10 km soļošanas distancē. 2012. gadā pirmo reizi piedalījās vasaras olimpiskajās spēlēs, bet nefinišēja 20 km soļošanā. Pasaules čempionātā pirmo reizi startēja 2013. gadā Maskavā un ieņēma 24. vietu. Pirms tam tajā pašā gadā izcīnīja bronzas medaļu Eiropas junioru čempionātā Rieti 10 km distancē. 2015. gadā ieguva sudraba medaļu Eiropas U-23 čempionātā Tallinā. 2016. gada vasaras olimpiskajās spēlēs Riodežaneiro ieņēma 22. vietu 20 km. 2018. gada Eiropas čempionātā Berlīnē izcīnīja zelta medaļu 20 km distancē ar rezultātu 1:20:42. 2020. gada vasaras olimpiskajās spēlēs, kas norisinājās 2021. gada augustā, soļošana notika Saporo, 20 km distancē Martins finišēja ceturtajā vietā. 2022. gada Eiropas čempionātā Minhenē otro reizi kļuva par Eiropas čempionu, 20 km distanci veicot 1 stundā 19 minūtēs un 11 sekundēs. 2023. gada Pasaules čempionātā Budapeštā 20 km soļošanā pirmo reizi kļuva par pasaules čempionu, labojot personisko rekordu un distanci veicot 1 stundā 17 minūtēs un 32 sekundēs. Pēc piecām dienām 35 km distancē ieguva savu otro pasaules čempionāta zeltu, uzstādot jaunu Spānijas rekordu (2:24:30). «Martin takes first gold in Budapest with heroic 20km race walk triumph». worldathletics.org (angļu). 2023. gada 19. augustā. Skatīts: 2023. gada 19. augustā. «Rumbenieks 35 kilometru soļojumā ierindojas ceturtajā desmitā». sportacentrs.com (angļu). 2023. gada 24. augustā. Skatīts: 2023. gada 24. augustā. Vikikrātuvē par šo tēmu ir pieejami multivides faili. Skatīt: Alvaro Martins. Olympedia profils (angliski) IAAF profils (angliski)