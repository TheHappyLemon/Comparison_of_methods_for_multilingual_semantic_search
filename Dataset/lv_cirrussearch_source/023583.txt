Andžela Aisedora Dunkane (angļu: Angela Isadora Duncan; dzimusi 1877. gada 26. vai 27. maijā, mirusi 1927. gada 14. septembrī) bija amerikāņu dejotāja. Dzimusi Kalifornijā, ASV, no 22 gadu vecuma līdz nāvei 50 gadu vecumā lielākoties dzīvojusi Rietumeiropā un PSRS. Dunkane guva atzinību Eiropā pēc izraidīšanas no ASV par simpātijām pret PSRS. Dunkanes uzstāšanās un mācība palīdzēja atbrīvot baletu no tā konservatīvajiem uzskatiem un vēstīja par mūsdienu izteiksmīgo deju attīstību. Bez novitātēm dejā arī personiskajā dzīvē izaicināja tā laika valdošo morāli. Audzināja divus ārlaulības bērnus (kas gāja bojā traģiskā autoavārijā noslīkstot), bija atklāti biseksuāla. Iespējams, mūsdienās pazīstamākais privātās dzīves notikums bija Dunkanes laulības ar 18 gadus par viņu jaunāko krievu dzejnieku Sergeju Jeseņinu. Mirusi autonegadījumā Nicā, Francijā, kad viņas zīda šalle, kas bija aplikta ap kaklu, sapinās automašīnas riteņos un aizmugurējā asī, kas izraisīja kakla lūzumu. Aisedoras Dunkanes urna glabājas Perlašēza kapsētas kolumbārijā, ar numuru 6796. «Isadora Duncan». Britannica.com. Skatīts: 2014. gada 20. aprīlī. «Dancer Isadora Duncan is killed in car accident». History.com. Skatīts: 2014. gada 20. aprīlī. «DUNCAN Isadora (1877-1927) : Père-Lachaise - 87ème division, case 6796.». Cimetières de France et d'ailleurs. Skatīts: 2014. gada 7. augustā. Vikikrātuvē par šo tēmu ir pieejami multivides faili. Skatīt: Aisedora Dunkane. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Biogrāfija (angliski) Aisedora Dunkane (angliski) Aisedoras Dunkanes biogrāfija