Geibs Logans Ņūels (angļu: Gabe Logan Newell, dzimis 1962. gada 3. novembrī) ir izpilddirektors ASV datorspēļu izstrādes uzņēmumā Valve Corporation. Pēc atskaitīšanas no Hārvarda Universitātes Ņūels pavadīja trīspadsmit gadus, strādājot Microsoft pie pirmajām trim Windows versijām. Kopā ar Maiku Herringtonu viņš 1996. gadā līdzdibināja Valve un joprojām ir šī uzņēmuma izpilddirektors. Pēc atskaitīšanas no Hārvarda Universitātes Ņūels pavadīja trīspadsmit gadus, strādājot Microsoft un izstrādājot Windows versijas 1.01, 1.02 un 1.03, rezultātā kļūstot par "Microsoft miljonāru". Ņūels ir aprakstījis sevi kā "pirmo trīs Windows versiju producentu". 1996. gadā Ņūels kopā ar Microsoft darbinieku Maiku Heringtonu pameta Microsoft, lai dibinātu Valve L.C.C (viņus bija iedvesmojis Maikla Abraša (Michael Abrash) piemērs, Maikls bija pametis Microsoft, lai kompānijā id Software strādātu pie datorspēles Quake). Kamēr notika Half-Life un GoldSrc izstrāde, Ņūels un Heringtons finansēja Valve L.L.C. par saviem līdzekļiem. Half-Life 2 izstrādes laikā viņš pavadīja vairākus mēnešus, fokusējoties uz Steam projektu. 2007. gadā Ņūels atklāti pauda savu nepatiku pret savas programmatūras izstrādi spēļu konsolēm, īpaši PlayStation 3. Reiz tika citēts Ņūela apgalvojums, ka izstrādes procesi konsolēm vispārībā bijusi "visu laika šķiešana" un "katastrofa daudzos līmeņos... Es teiktu, pat tagad, tik vēlu, viņiem vajag tikai atcelt to un visu pārtaisīt. Tikai saki, "Šī bija briesmīga katastrofa un mums ir žēl un mēs beigsim pārdot to un beigsim mēģināt pārliecināt cilvēkus izstrādāt priekš tās"". Tomēr 2010. gadā Electronic Entertainment Expo pasākumā Ņūels parādījās uz skatuves Sony prezentācijā, kur, atzīstot savus agrāk izteiktos komentārus par konsoļu izstrādi, viņš diskutēja par Sony PlayStation 3 platformas atvērtību un paziņoja par konsolei izstrādāto Portal 2, piebilstot, ka ar Steamworks palīdzību tā būs labākā versija jebkurai konsolei. Ņūels arī ir kritizējis Xbox Live servisu, nodēvējot to par "vilciena vraku". Viņš bija arī ļoti kritisks pret Microsoft operētājsistēmu Windows 8, nosaucot to par "katastrofu" un draudu parasti atvērtai datorspēļu dabai. 2010. gada decembrī Forbes nosauca Ņūelu kā "vārdu, ko Tev vajadzētu zināt", galvenokārt sakarā ar viņa darbu pie Steam partnerattiecībām ar vairākiem nozīmīgiem izstrādātājiem. 2016. gada janvārī Forbes paredzēja Ņūela tīro vērtību kā 2,2 miljardus ASV dolāru, ievietojot viņu 1415. vietā starp visiem pasaules miljardieriem. 2013. gada martā Ņūels saņēma BAFTA Fellowship par izcilo un ārkārtīgi radošo devumu datorspēļu industrijai. Geibs Logans Ņūels ir dzimis 1962. gada 3. novembrī Sietlā, Vašingtonā. Ņūels uzauga Deivisā, Kalifornijā un 1980. gadā pabeidza Deivisas vidusskolu. No 1989. līdz 1983. gadam viņš mācījās Hārvarda Universitātē, taču tika atskaitīts. 1996. gadā apprecējās ar Līzu Menetu Ņūelu. Geiba Ņūela mīļākās spēles ir Super Mario 64, Doom un Star Trek, spēlētas uz Burroughs lieldatora. Doom pārliecināja viņu, ka datorspēles ir izklaides nākotne, bet Super Mario 64 — ka datorspēles ir māksla. Viņš ir My Little Pony: Friendship Is Magic fans. Ņūels cieta no Fuksa distrofijas, iedzimtas slimības, kas ietekmē radzeni, taču tā tika izārstēta ar divām transplantācijām 2006. un 2007. gadā. Ņūels ir teicis, ka viņš centies pierast pie sava publiskā tēla: "Viņi apskauj mani, kad viņi mani satiek. Es parasti neapskaujos, bet tas ir tas, ko viņi vēlas. Es biju ar bērniem, kad tas pirmo reizi notika publiski, un viņiem nebija nekādu iebildumu pret to. Bet man gan bija. "Tēti, nomierinies par to." Pat tagad es mācos no mūsu klientiem". Datorspēļu kopienas ietvaros viņš tiek saukts par Gaben (pēc viņa darba e-pasta adreses). «Gabe Newell on Forbes Lists». Forbes. Skatīts: 2016. gada 9. februāris. Victoria Barret. «It's A Mod, Mod Underworld». Forbes, 2005. gada 12. decembris. Skatīts: 2016. gada 2. februāris. CVG Staff. «Creative Minds: Gabe Newell». Computer and Video Games. Future plc, 2007. gada 28. septembris. Arhivēts no oriģināla, laiks: 2014. gada 11. decembrī. Skatīts: 2016. gada 9. februāris. Geoff Keighley. «The Final Hours of Half-Life 2». GameSpot. CBS Interactive, 2004. gada 12. novembris. Mark Androvich. «PS3 a "waste of time," says Valve's Newell». GamesIndustry.biz. Gamer Network, 2007. gada 11. oktobris. Skatīts: 2016. gada 9. februāris. Stuart Bishop. «Gabe Newell: PS3 "a waste of everybody's time"». Computer and Video Games. Future plc, 2007. gada 15. janvāris. Arhivēts no oriģināla, laiks: 2014. gada 23. decembrī. Skatīts: 2016. gada 9. februāris. Tom Bramwell. «Portal 2 coming to PlayStation 3». Eurogamer. Gamer Network, 2010. gada 15. jūnijs. Skatīts: 2016. gada 9. februāris. Mike Fahey. «Valve Figured Microsoft Would Fix The Xbox Live "Train Wreck"». Kotaku. Gawker Media, 2010. gada 9. septembris. Skatīts: 2016. gada 9. februāris. «Valve boss Gabe Newell calls Windows 8 a 'catastrophe'». BBC News. BBC. Skatīts: 2016. gada 9. februāris. Oliver Chiang. «Names You Need to Know in 2011: Gabe Newell». Forbes, 2010. gada 13. novembris. Skatīts: 2016. gada 2. februāris. David M. Ewalt. «Valve's Gabe Newell Is The Newest Video Game Billionaire». Forbes, 2012. gada 7. marts. Skatīts: 2016. gada 2. februāris. «Valve’s Gabe Newell to be Honoured with BAFTA Fellowship». Britu Kino un televīzijas mākslas akadēmija. 2013. gada 25. februāris. Skatīts: 2016. gada 9. februāris. Robert Purchese. «Gabe Newell named as next AIAS Hall of Famer». Eurogamer. Gamer Network, 2012. gada 15. novembris. Skatīts: 2016. gada 9. februāris. Staff. «Valve wins round one in Half-Life distribution debacle». SPOnG, 2004. gada 30. novembris. Skatīts: 2016. gada 9. februāris. «Valve Handbook for New Employees». Valve Corporation. 19. lpp. Skatīts: 2013. gada 1. septembris. Tim Ingham. «Gabe Newell: My 3 favourite games». Computer and Video Games. Future plc, 2011. gada 4. aprīlis. Arhivēts no oriģināla, laiks: 2015. gada 11. februārī. Skatīts: 2016. gada 9. februāris. Mike Fahey. «Gabe Newell Just Made My Little Pony Fans Extremely Happy». Kotaku. Gawker Media, 2012. gada 12. aprīlis. Skatīts: 2016. gada 9. februāris. Oliver Chiang. «The Master of Online Mayhem». Forbes, 2011. gada 9. februāris. Skatīts: 2016. gada 9. februāris. Andrea Peterson. «Gabe Newell on Valve’s intimate relationship with its customers». The Washington Post, 2014. gada 6. janvāris. Skatīts: 2016. gada 9. februāris. Tom Goldman. «Gabe Newell Gives Away Personal Steam Password». The Escapist. Defy Media, 2011. gada 5. marts. Arhivēts no oriģināla, laiks: 2016. gada 12. martā. Skatīts: 2016. gada 9. februāris.