Levente Lenģels (ungāru: Lengyel Levente; 1933. gada 13. jūnijs Debrecena — 2014. gada 18. augusts Budapešta) bija Ungārijas starptautiskais lielmeistars šahā (1964). Šahu iemācījies spēlēt trīspadsmit gadu vecumā. 1960. gados bijis viens no spēcīgākajiem Ungārijas šahistiem. 1962. gadā dalījis pirmo vietu Ungārijas šaha čempionātā ar Lajošu Portišu, taču zaudējis viņam papildu maču. Arī 1963. gada Ungārijas šaha čempionātā bijis otrais, bet 1964. gadā ieņēmis 3. vietu. 1964. gadā Amsterdamā piedalījies Pasaules šaha čempiona nosaukuma izcīņas starpzonu turnīrā, kurā ieņēmis 12. vietu. Uzvarējis starptautiskos šaha turnīros Zolingenē (1968) un Redžo Emīlijā (1972/73). Par panākumiem turnīros FIDE 1962. gadā Lenģelam piešķīrusi starptautiskā meistara (IM), bet 1964. gadā - starptautiskā lielmeistara (GM) nosaukumu. Sekmīgi pārstāvējis Ungārijas komandu lielākajos komandu šaha turnīros: Pasaules šaha olimpiādēs piedalījies 6 reizes (1960-1970). Komandu vērtējumā izcīnījis sudraba (1970) un bronzas (1966) medaļas. Individuālajā vērtējumā izcīnījis bronzas (1962) medaļu; Eiropas komandu šaha čempionātā piedalījies 3 reizes (1961-1970). Komandu vērtējumā izcīnījis sudraba (1970) un 2 bronzas (1961, 1965) medaļas. Individuālajā vērtējumā izcīnījis bronzas (1965) medaļu; Pasaules studentu šaha čempionātā piedalījies 1956. gadā un komandu vērtējumā izcīnījis sudraba medaļu. Pēc profesijas bijis ekonomists. HUN-ch 17th Budapest 1962 «1964 Amsterdam Interzonal Tournament». Arhivēts no oriģināla, laiks: 2016. gada 6. maijā. Skatīts: 2016. gada 13. maijā. OlimpBase :: Men's Chess Olympiads :: Levente Lengyel OlimpBase :: European Men's Team Chess Championship :: Levente Lengyel OlimpBase :: World Student Team Chess Championship :: Levente Lengyel Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)