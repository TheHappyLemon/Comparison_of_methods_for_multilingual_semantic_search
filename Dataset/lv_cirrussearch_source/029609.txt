Šajā uzskaitījumā apkopoti nacionālie parki, kas atrodas Baltijas valstīs: Igaunijā, Latvijā un Lietuvā. Kopumā Baltijas valstīs ir 15 nacionālie parki (Igaunijā — 6, Latvijā — 4 un Lietuvā — 5). Vilsandi nacionālais parks ir vecākais nacionālais parks Baltijas reģionā, jaunākais — Rāznas nacionālais parks (dibināts 2007. gadā). Lielākais nacionālais parks Baltijas valstu reģionā ir Gaujas nacionālais parks (917,45 km²), savukārt mazākais — Traķu vēsturiskais nacionālais parks (82 km²). Pamatraksts: Igaunijas nacionālie parki Igaunijas teritorijā ir 6 nacionālie parki. No tiem vecākais ir Lahemā nacionālais parks (dibināts 1971.gadā), savukārt jaunākais Alataguzes nacionālais parks (dibināts 2018. gadā). Pēc platības lielākais ir Lahemā nacionālais parks (725 km²), savukārt mazākais — Karulas nacionālais parks (123 km²). Pamatraksts: Latvijas nacionālie parki Latvijas teritorijā ir 4 nacionālie parki. No tiem vecākais ir Gaujas nacionālais parks (dibināts 1973. gadā), jaunākais — Rāznas nacionālais parks (dibināts 2007. gadā). Pēc platības lielākais ir Gaujas nacionālais parks (917 km²), savukārt mazākais — Slīteres nacionālais parks (163 km²). Nacionālie parki aizņem aptuveni 3,2% no Latvijas teritorijas. Pamatraksts: Lietuvas nacionālie parki Lietuvas teritorijā ir 5 nacionālie parki. No tiem vecākais ir Aukštaitijas nacionālais parks (dibināts 1974.gadā). Pēc platības lielākais nacionālais parks ir Dzūkijas nacionālais parks (550 km²), savukārt mazākais Traķu vēsturiskais nacionālais parks (82 km²). Alutaguzes nacionālais parks Karulas nacionālais parks Lahemā nacionālais parks Matsalu nacionālais parks Somā nacionālais parks Vilsandi nacionālais parks Gaujas nacionālais parks Ķemeru nacionālais parks Rāznas nacionālais parks Slīteres nacionālais parks Aukštaitijas nacionālais parks Dzūkijas nacionālais parks Kuršu kāpu nacionālais parks Traķu vēsturiskais nacionālais parks Žemaitijas nacionālais parks