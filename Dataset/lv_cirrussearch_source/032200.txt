Heiki Kovalainens (somu: Heikki Kovalainen; dzimis 1981. gada 19. oktobrī Somusalmi, Somijā) ir somu autosportists, pazīstams pateicoties savai Formula 1 karjerai. Kopš 2010. gada pārstāv Caterham komandu (līdz 2012. gada sezonai komandas nosaukums bija Lotus). Heiki savu formulu karjeru uzsāka ar Formula Renault 2001. gadā. Viņš sezonu pabeidza ceturtais un jau 2002. gadā pārcēlās uz britu F3. Viņš parādīja diezgan labu sniegumu un ieguva gada debitanta titulu. Viņš arī citās F3 sērijās noturēja labu sniegumu, Makao Grand Prix izcīnot 4. vietu, bet Zandvortas Marlboro Masters viņš bija otrais. 2003. gadu viņš aizvadīja Nissan World Series vienā komandā ar citu Renault jauno pilotu programmas pilotu Franku Montaņī. Montaņī tur jau brauca trešo sezonu un izcīnīja titulu 2001. gadā. Montaņī ar deviņām uzvarām pārspēja Kovalainena vienu uzvaru un izcīnīja titulu. Soms palika Nissan čempionātā pārceļoties uz citu komandu un izcīnot titulu. 2005. gadā Kovalainens sāka braukt jaunizveidotajā GP2. Viņš izcīnīja otro vietu kopvērtējumā un visu 2006. gadu pavadīja testējot Renault formulu. 2007. gadā pēc tam, kad Fernando Alonso mainīja komandu, Heiki kļuva par komandas pamatsastāva pilotu. 2007. gada Japānas Grand Prix viņš izcīnīja 2. vietu. Flavio Briatore pēc sezonas paziņoja, ka ir maza iespējamība, ka Kovalainens paliks Renault. 2007. gada 10. decembrī komanda paziņoja, ka 2008. gadā tajā brauks Alonso un Pikē. Četras dienas vēlāk tika noslēgts līgums ar McLaren un viņš kļuva par Luisa Hamiltona komandas biedru. 2008. gada 27. aprīlī, Spānijas Grand Prix, Kovalainens piedzīvoja avāriju ar ātrumu 240 km/h. Lai gan sākotnēji tika ziņots par iespējamu atslēgas kaula lūzumu, soms ieguva tikai nelielu smadzeņu satricinājumu. Avārijas brīdī tika konstatēta 26G pārslodze. Komandas vadītājs Rons Deniss drīz paziņoja, ka uzskata, ka pilots varēs atgriezties jau nākamajā sacīkstē — Turcijas Grand Prix. Tas tika apstiprināts dienu pirms treniņbraucienu sākšanās. Pēc avārijas Kovalainens nākamajās trijās sacīkstēs izcīnīja tikai vienu punktu dažādu problēmu dēļ, tomēr Francijas Grand Prix izcīnīja 4. vietu. Lielbritānijas Grand Prix soms finišēja piektais, lai gan viņš izcīnīja savu pirmo pole-position. Arī Vācijas posmā Kovalainens sacīksti pabeidza kā piektais. Ungārijas Grand Prix Kovalainenam izdevās izcīnīt savu pirmo Formula 1 karjeras uzvaru, turklāt, kļūstot par 100. pilotu, kas kaut reizi uzvarējis Formula 1 sacīkstēs. Pirmajās divās 2009. gada sacīkstēs Kovalainens izstājās jau pirmajā aplī, bet Ķīnas Grand Prix viņš finišēja 5. vietā. Kopvērtējumā viņš sezonas beigās palika 12. vietā un komanda paziņoja, ka viņa vietā nākamgad stāsies Džensons Batons. Kovalainens pārgāja uz Lotus komandu, kura 2012. gada sezonā mainīja nosaukumu uz Caterham. Sacīkstes treknrakstā sāktas no pirmās starta pozīcijas. Sacīkstēs slīprakstā ir uzrādīts ātrākais apļa laiks. «Kovalainens kļūs par Hamiltona komandas biedru McLaren 2008. gadā (angliski)». Formula1.com. 14.12.2007. «Heiki atgriezīsies jau Turcijas GP». DELFI Autosports. 27.04.2008. «Kovalainenam atļauja braukt sacīkstē (angliski)». F1-Live. 08.05.2008. «Kovalainens kļūst par 100. F1 sacīkstes uzvarētāju (angliski)». F1-Live. 04.08.2008. Oficiālā mājaslapa (angliski), (krieviski)