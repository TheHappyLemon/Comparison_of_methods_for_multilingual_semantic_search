Šis raksts ir par pilsētu Krievijā. Par pilsētu Baltkrievijā skatīt rakstu Ļubaņa (Baltkrievija). Ļubaņa (krievu: Любань) ir pilsēta pie Tigodas upes Ļeņingradas apgabalā Krievijā pie Krievijas federālā autoceļa M10. Stacija dzelzceļa līnijā Maskava - Sanktpēterburga. Rakstos pirmoreiz minēta 1499. gadā. No 1711. gada - pieturas punkts pasta līnijā Sanktpēterburga - Maskava. Aleksandrs Radiščevs darbā "Ceļojums no Pēterburgas uz Maskavu" Ļubaņai veltījis nodaļu. 1849. gadā caur Ļubaņu devās pirmais pasažieru vilciens. 1880. gadā Ļubaņas baznīcā tika apglabāts pirmais Krievijas ceļu ministrs un Nikolaja dzelzceļa līnijas projekta autors Pāvels Meļņikovs, kuram pilsētā uzcelts piemineklis. Otrā pasaules kara laikā no 1941. līdz 1944. gadam - vācu okupācijā. No 1942. gada 7. janvāra līdz 1942. gada 30. aprīlim Ļubaņas apkaimē notika Sarkanās armijas Ļubaņas operācija. Neveiksmīga uzbrukuma rezultātā krita vismaz 100 000 padomju karavīru. Kopējie Sarkanās armijas zaudējumi bija vairāk nekā 300 000 karavīru. Ļubaņas operācijā citu starpā gūstā krita ģenerālis Andrejs Vlasovs. Pilsētā atrodas Pētera un Pāvila katedrāle - vienīgais dzelzceļnieku dievnams Krievijā. «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019. Vikikrātuvē par šo tēmu ir pieejami multivides faili. Skatīt: Ļubaņa. Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Ļubaņa enciklopēdijā "Mana pilsēta" (krieviski)