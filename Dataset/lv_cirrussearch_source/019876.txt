Eduards Gufelds (krievu: Эдуард Ефимович Гуфельд; 1936. gada 19. marts, Kijiva - 2002. gada 23. septembris, Losandželosa) bija Ukrainā dzimis ASVstarptautiskais lielmeistars šahā (1967). 1953. gadā piedalījies savā pirmajā šaha turnīrā. No 1959. gada līdz 1972. gadam astoņas reizes iekļuvis PSRS šaha čempionāta finālos. Labākais sasniegums šajos turnīros bijis 1963. gadā Ļeņingradā, kad Gufeldam izdevās ierindoties 7. vietā. PSRS izlases sastāvā divas reizes uzvarējis Pasaules studentu komandu čempionatos (1961, 1962). 1967. gadā izpildījis FIDE lielmeistara normu. 1960. gadu beigās pārcēlies uz dzīvi Gruzijā, kur bijis Pasaules čempiones Maijas Čiburdanidzes personālais treneris, kā arī Gruzijas izlases sastāvā piedalījies PSRS komandu čempionātos, kur 1981. gadā palīdzējis komandai izcīnīt 3. vietu. Piedalījies zonālajā turnīrā Viļņā, kur dalījis 5.-6. vietu. Gruzijas PSR (1977) un PSRS nopelniem bagātais treneris (1981). Trenējis PSRS sieviešu izlasi Pasaules šaha olimpiādēs (1982, 1984). PSRS vīriešu izlases kapteinis Pasaules komandu čempionātā šahā (1985). Pēc PSRS sabrukuma pārcēlies uz dzīvi ASV, kur arī miris 66 gadu vecumā no insulta. Bijis daudzu šaha grāmatu autors un ļoti kolorīta personība. Savā atklātņu repertuārā visbiežāk lietojis vecindiešu aizsardzību, kuras attīstībai devis lielu ieguldījumu XXXI Championship of URS Leningrad 1963 15th Soviet Team Chess Championship: Moscow 1981 Zonal Tournament Vilnius 5-29.8.1975 Eduard Gufeld, 66, Chess Grandmaster and Writer «Eduard Gufeld 1936-2002». Arhivēts no oriģināla, laiks: 2005. gada 22. martā. Skatīts: 2013. gada 18. jūnijā. Eduards Gufelds šahista profils vietnē chessgames.com Eduards Gufelds šahista profils vietnē 365chess.com Eduards Gufelds šahista profils vietnē chesstempo.com Eduards Gufelds šahista profils vietnē olimpbase.org (Pasaules studentu komandu šaha čempionāti) Eduards Gufelds šahista profils vietnē olimpbase.org (PSRS komandu čempionāti) Eduards Gufelds šahista profils vietnē olimpbase.org (PSRS komandu kausi)