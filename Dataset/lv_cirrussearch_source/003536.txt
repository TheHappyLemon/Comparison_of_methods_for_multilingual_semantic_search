Zelta tīrradnis ir dabiski atrodams, tīrs zelts. Zelta tīrradņi visbiežāk ir atrodami ūdenstecēs, kur tos iegūst ar skalošanas paņēmienu. Zelta tīrradņi nekad nav 24 karātu (100%) "tīri", tie parasti mēdz būt no 20 līdz 22 karātiem (no ~82% līdz 92%). Austrālijā atrastajiem zelta tīrradņiem ir augsts zelta sastāvs, kamēr Aļaskā iegūtajiem tas nav tik augsts. To kvalitāti (jeb tīrumu) var noteikt pēc to krāsas, jo tā ir spilgtāk oranžīgi dzeltena, jo augstāks ir tā zelta procentuālais sastāvs.