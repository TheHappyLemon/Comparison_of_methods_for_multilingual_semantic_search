Metoksetamīns (MXE) jeb 3-MeO-2-Oxo-PCE ir no ketamīna atvasināta arilcikloheksilamīnu grupas viela. Metoksetamīns darbojas kā NMDA receptoru antagonists un serotonīna transportviela (SERT). Metoksetamīns atšķiras no citām disociatīvajām anestēzijas vielām ar to, ka tas ir radīts speciāli pelēkajam tirgum. Pirmie dati par metoksetamīna lietošanu parādījās 2010. gadā. Metoksetamīns tiek lietots, izšķīdinot zem mēles, šņaucot, ievadot anāli vai injicējot intramuskulāri. Vielai ir halucinogēna un antidepresanta īpašības. Iedarbība uz cilvēka organismu ir līdzīga ketamīnam, bet ilgāka un ir nepieciešamākas mazākas devas, lai sasniegtu vēlamo efektu. Vidējā metoksetamīna deva šņaucot ir 20—50 mg. Metoksetamīna radītāji uzsver, ka metoksetamīns, atšķirībā no ketamīna, ir urīnpūslim draudzīgs un, ilgstoši lietojot, nerada tā bojājumus vai veiktspējas samazināšanos. Tomēr tā kā metoksetamīns ir ļoti jauna viela, tās ilgstošas lietošanas sekas vēl ir neapzinātas. «ACMD Methoxetamine Report (2012)». Advisory Council on the Misuse of Drugs. 2012. gada oktobris. 14–15. lpp. Skatīts: 2013. gada 6.februāris. (angliski) Morris, H., Interview with a ketamine chemist: or to be more precise, an arylcyclohexylamine chemist Arhivēts 2011. gada 13. augustā, Wayback Machine vietnē. (2011. gada 11. februāris). Vice Magazine. Atjaunots: 2011. gada 11. februārī. (angliski) Erowid informācija (angliski)