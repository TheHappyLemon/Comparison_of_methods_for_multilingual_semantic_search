GAZ-AA (krievu: ГАЗ-АА) ir kravas automobilis, ko ražoja Gorkijas automobiļu rūpnīcā, ar kravnesību 1,5 t (1500 kg). Iesākumā tika ražots pēc Ford Motor Company licences kā 1929. gada Ford Model AA modeļa kopija, bet vēlāk vairākas reizes modernizēts. GAZ-AAA ir trīsasu (6х4) paaugstinātas caurejamības kravas automobilis, kravnesība 2 t. Izveidots uz licencētā kravas automobiļa Ford Timken 1931. gada madeļa bāzes. Tika ražoti no 1934. līdz 1943. gadam. 1937. gadā ieguva jaudīgāku dzinēju un citas sastāvdaļas no GAZ-MM. Uz GAZ-AAA bāzes sērijveidā ražoja autobusu GAZ-05-193 (1936—1945), kā arī sērijveida bruņumašīnas BA-6 (1936—1938), BA-10A (1938—1939) un BA-10M (1939—1941). Tika izveidoti arī izmēģinājumu modeļi BA-6M un BA-9; izmēģinājuma peldošās bruņumašīnas PB-4 (1933—1934) un PB-7 (1936/37). Ražoja arī kaujas ķīmisko automobili BHM-1 (1935—1937), izveidots bija arī izmēģinājuma sanitārā bruņumašīna BA-22, kur bija vieta 10 ievainotajiem (1937). GAZ-410 ir pašizgāzējs uz GAZ-AA un GAZ-MM rāmja, kravnesība 1,2 tonnas. Ražots tika no 1934. līdz 1946. gadam. GAZ-42 ir gāzu ģeneratora modifikācija, kā degviela tika izmantoti koka kluči. Dzinēja jauda 35-38 Zs, kravnesība 1 tonna. Ražots tika no 1938. līdz 1950. gadam. GAZ-43 ir gāzu ģeneratora modifikācija, kur kā degviela tika izmantotas akmeņogles. Atšķīrās ar mazāku gāzu ģeneratora iekārtu. Saražots nelielā skaitā no 1938. līdz 1941. gadam. GAZ-44 ir modifikācija, kas aprīkota ar gāzes baloniem. Baloni novietoti zem kravas platformas. Saražots nelielā skaitā 1939. gadā. NATI-3 ir eksperimentāla puskāpurķēžu modifikācija ar gumijas un metāla kāpurķēdēm. Izmēģināts tika no 1934. līdz 1936. gadam. GAZ-60 ir sērijveida puskāpurķēžu modifikācija ar gumijas un metāla kāpurķēdēm. Ražots tika no 1938. līdz 1943. gadam. GAZ-65 ir paaugstinātas caurejamības modifikācija ar riteņu—kāpurķēžu variāciju, kas tika piedzīta no standarta aizmugurējiem riteņiem. 1940. gadā tika izlaista eksperimentālā partija, kas pierādīja pilnīgu šīs sistēmas nederīgumu automobiļa pielietošanā. GAZ-03-30 ir 17 vietīgs autobuss ar koka virsbūvi, kas apšūta ar metāla loksnēm. Ražots tika no 1933. līdz 1950. gadam, ar pārtraukumu 1942.—1945. gados. Viens no izplatītākajiem padomju autobusu modeļiem pirmskara periodā. GAZ-55 (M-55) ir sanitārais automobilis, kam aizmugurējais tilts ir aprīkots ar amortizatoriem. Ietilpība: 10 cilvēki, ieskaitot četrus uz nestuvēm. Ražots tika no 1938. līdz 1945. gadam. PMG-1 ir ugunsdzēsēju automobilis. Ražots tika no 1932. līdz 1941. gadam. М.Коломиец, Броня на колёсах (история советского бронеавтомобиля 1925—1945), М:Яуза, Стратегия КМ, Эксмо, 2007