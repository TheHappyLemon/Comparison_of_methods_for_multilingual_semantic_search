Kriss Batlers (angļu: Chris Butler; dzimis 1986. gada 27. oktobrī) ir bijušais amerikāņu hokejists, aizsargs. Karjeras laikā aizvadījis 407 spēles Nacionālajā hokeja līgā. ASV hokeja izlases rindās piedalījies divos pasaules čempionātos, 2013. gadā izcīnot bronzas medaļu. Profesionāļa karjeru Batlers sāka 2008.—09. gada sezonā AHL klubā Portlendas "Pirates". Sezonas gaitā gan hokejists aizvadīja arī 47 spēles NHL vienības Bufalo "Sabres" sastāvā. 2011. gada vasarā Batlers tika aizmainīts uz Kalgari "Flames" vienību. 2012.—13. gada NHL sezonas lokauta laikā Batlers spēlēja Allsvenskan līgas klubā HK Karlskrona. 2014. gadā Batlers nonāca Sentluisas "Blues" rindās, tās sastāvā nevienā sezonā gan neaizvadot vairāk par 33 spēlēm. 2018.—19. gada sezonā "Blues" izcīnīja Stenlija kausu. Lai arī Batlers komandas rindās sezonas gaitā laukumā devās tikai 13 spēlēs, viņš bija daļa no paplašinātās komandas un pēc uzvaras slidoja ar kausu. ASV hokeja izlases rindās izcīnījis bronzas medaļas 2013. gada Pasaules čempionātā. Spēlējis arī 2012. gada Pasaules čempionātā. Eliteprospects profils (angliski) Internet Hockey Database profils (angliski) Hockey-Reference profils (angliski)