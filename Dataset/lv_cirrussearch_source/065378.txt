Baratdajas salas (indonēziešu: Kepulauan Barat Daya — ‘dienvidrietumu salas’) ir salu grupa Indonēzijā, Mazo Zunda salu arhipelāgā. Administratīvi ietilpst Moluku provincē, kopā ar Leti salām un Babaras salām veido Dienvidrietumu Moluku apriņķi. Salas izvietojušās Indonēzijas dienvidaustrumos Bandas jūrā. Sastāv no 20 salām, lielākā sala ir Vetara (2629 km²), salu grupā ietilpst vēl Romanga (168,2 km²) ar apkārtējām salām, Damaras salas (218 km²), Nila, Serua un Manuka. Salas vulkāniskas izcelsmes, kalnainas, bieži apjoztas ar koraļļu rifiem. Augstākais punkts ir Lalaitu (1412 m vjl) Vetaras salā. Salās valda tropiskais klimats. Ainavā dominē tropiskie lietusmeži. Vikikrātuvē par šo tēmu ir pieejami multivides faili. Skatīt: Baratdajas salas.