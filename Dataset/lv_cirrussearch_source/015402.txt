Kivimē (igauņu: Kivimäe) ir pieturas punkts Tallinas-Keilas dzelzceļa līnijā Tallinas pilsētas Nemmes rajonā un atrodas 10 km attālumā no Tallinas centrālās dzelzceļa stacijas. Kivimē pietur lielākā daļa Pēskilas, Keilas, Paldiski, Rīsiperes un Kloga-Rannas virzienā kursējošo elektrovilcienu (izņemot Keilas ekspresi). Pirmā Kivimē stacijas ēka bija vienkāršs, pasažieru vajadzībām pielāgots dzelzceļa vagons. Kad 1930. gadā ekspluatācijā tika nodota jaunā Rahumē stacijas ēka, tās pagaidu koka ēka pa sliedēm tika pārvesta uz Kivimē. Pastāvīgu stacijas ēku Kivimē ieguva 1937. gadā. Pēc Hendrika Otlota (igauņu: Hendrik Otloot) projekta tika radīts konstruktīvisma meistardarbs - balta silikātķieģeļu ēka ar uzsvērtu apjoma horizontālitāti, vienlaikus radot vieglas un funkcionālas celtnes iespaidu. 1997. gadā stacijas ēka iekļauta valsts kultūras pieminekļu sarakstā. Kopš 1998. gada biļešu tirdzniecība Kivimē stacijas ēkā vairs nenotiek. Pašlaik vēsturiskajā celtnē ir ierīkots bērnu brīvā laika centrs. Uz ziemeļiem no stacijas atrodas nozīmīgs vēsturiskās infrastruktūras objekts - Pētera I jūras kara flotes noliktavas. Blakus Kivimē stacijai pie Pērnavas šosejas atrodas autobusu pietura Kivimäe jaam, kur iespējams veikt pārsēšanos uz sekojošiem Tallinas pilsētas autobusu maršrutiem: Stacijas kopskats Kivimē stacijas ēkas fasādes fragments «Kivimäe». Arhivēts no oriģināla, laiks: 2012. gada 20. septembrī. Skatīts: 2012. gada 6. septembrī. Rongid/Trains « Reisitasku[novecojusi saite] Muinas • Welcome![novecojusi saite] «www.militaar.net • Vaata teemat - Peeter Suure merekindluse laod?». Arhivēts no oriģināla, laiks: 2016. gada 12. martā. Skatīts: 2012. gada 6. septembrī. «Arhivēta kopija». Arhivēts no oriģināla, laiks: 2012. gada 4. oktobrī. Skatīts: 2012. gada 6. septembrī.