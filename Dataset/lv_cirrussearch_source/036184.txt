Zoltāns Ģimeši (ungāru: Gyimesi Zoltán; dzimis 1977. gada 31. martā Kečkemētā) ir Ungārijas starptautiskais lielmeistars šahā (1996). Vairākkārt pārstāvējis Ungāriju Eiropas un Pasaules junioru šaha čempionātos dažādās vecuma grupās. 1996. gadā Medeljinā izcīnījis bronzas medaļu Pasaules junioru šaha čempionātā U20 vecuma grupā. Trīskārtējs Ungārijas šaha čempionātu medaļu ieguvējs: zelta (2005) un 2 sudraba (2004, 2006). 2001. gadā piedalījies Pasaules šaha čempionātā pēc izslēgšanas sistēmas, kurā pēc uzvaras 1. kārtā pār Stjuartu Konkvestu 2. kārtā zaudējis Aleksejam Širovam. Daudzu starptautisko šaha turnīru uzvarētājs, tajā skaitā Budapeštā (1995), Pardubicē (1998), Pēčā (1998), Bolcāno (2000), Bledā (2002). 2005. gadā Korkā uzvarējis Eiropas Savienības individuālajā šaha čempionātā. Pārstāvējis Ungārijas komandu lielākajos komandu šaha turnīros: Pasaules šaha olimpiādē piedalījies 4 reizes (1998, 2002-2006). Komandu vērtējumā izcīnījis sudraba (2002) medaļu; Eiropas komandu šaha čempionātā piedalījies 6 reizes (1997, 2003-2011). Komandu vērtējumā izcīnījis bronzas (2011) medaļu; Pasaules komandu šaha čempionātā piedalījies 2001. gadā un individuālajā vērtējumā izcīnījis bronzas medaļu. Par panākumiem turnīros FIDE 1992. gadā Ģimeši piešķīrusi starptautiskā meistara (IM), bet 1996. gadā - starptautiskā lielmeistara (GM) nosaukumu. «35° Campeonato Mundial Juvenil 1996». Arhivēts no oriģināla, laiks: 2016. gada 11. martā. Skatīts: 2016. gada 3. novembrī. «Hungarian Championships 2005». Arhivēts no oriģināla, laiks: 2016. gada 5. oktobrī. Skatīts: 2016. gada 3. novembrī. Hungarian Championships 2004 «Hungarian Championship 2006». Arhivēts no oriģināla, laiks: 2016. gada 1. jūnijā. Skatīts: 2016. gada 3. novembrī. 2001-02 FIDE Knockout Matches «European Union Championship 2005». Arhivēts no oriģināla, laiks: 2016. gada 1. jūnijā. Skatīts: 2016. gada 3. novembrī. OlimpBase :: Men's Chess Olympiads :: Zoltán Gyimesi OlimpBase :: European Men's Team Chess Championship :: Zoltán Gyimesi OlimpBase :: World Men's Team Chess Championship :: Zoltán Gyimesi Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)