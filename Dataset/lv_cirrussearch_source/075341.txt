Diametrs ir lielākais attālums starp diviem kādas figūras punktiem vai arī nogrieznis, kas tos savieno ar riņķa līnijas centru un ar kādu no tās punktiem. Diametrs ir arī definējams kā garākā horda riņķa līnijā. Diametru parasti apzīmē ar d vai D. Diametra garums ir vienāds ar divkāršotu rādiusa garumu. Parasti jēdzienu "diametrs" attiecina uz riņķi un riņķa līniju, taču matemātikā to attiecina uz dažādiem matemātiskiem objektiem, tajā skaitā uz grafiem. Riņķa līnijas diametrs ir vienāds ar divkāršotu tās rādiusa garumu. Jebkurš riņķa līnijas diametrs iet caur tās centru. Augstākminētā definīcija ir speciāls gadījums vispārīgākai definīcijai. Kādas metriskas telpas apakškopas diametrs ir vismazākā augšējā robeža attālumiem starp punktiem šajā apakškopā. Tātad, ja A ir apakškopa, tad tās diametrs ir D = sup { d(x, y) | x, y ∈ A }. Par grafa diametru sauc lielāko attālumu starp divām tā virsotnēm. Tā, piemēram, pilnā grafa K n {\displaystyle K_{n}} diametrs ir 1. Rādiuss Pī Riņķa līnija Inese Lude, Jolanta Lapiņa. Matemātika 7. klasei. Pētergailis, 2013. 41. lpp. Encyclopædia Britannica raksts (angliski) Krievijas Lielās enciklopēdijas raksts (krieviski)