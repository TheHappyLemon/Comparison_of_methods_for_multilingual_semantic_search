Peachocaris ir lofogastrīdu kārtas un Peachocarididae dzimtas augstāko vēžu izmirusi ģints. Sākotnējais nosaukums tai bija PeachellaSchram, 1974, kuru amerikāņu paleontologs Frederiks Šrams izveidoja uz iepriekš aprakstītās sugas (Anthracophausia strongi Brooks, 1962) pamata. Taču 1976. gadā Šrams ģintij deva pašreizējo nosaukumu, tā kā Peachella nosaukums jau 1910. gadā bija dots kādai trilobītu ģintij. Nosaukums ir dots par godu britu paleontologam Benjaminam Pīčam. Peachocaris pārstāvji bija sīki vēzīši, kas dzīvoja Ziemeļamerikā (Ilinoisas štats) karbona perioda otrajā pusē. Ģintī pašreiz ir zināmas 2 sugas. Karapaksa rostrums ir vidēji liels, taisns un ķīļveidīgi nosmailināts. Fasetveidīgās acis ir samērā lielas un sfēriskas. Antenulas vicveida zari pēc izmēra ir apmēram vienādi, un aptuveni ir tik pat gari, kā karapakss mugurpusē. Abdomena segmenti (pleomēri) apmēram ir līdzīgi, bet to pleirālās plātnītes sānos ir noapaļotas. Vēderkājas ir ar protopdītiem, kas sastāv no viena vai diviem segmentiem, bet to endopodīti un eksopodīti ir lēverainu sloksnīšu veidā. Astes spuras uropodi ir mazi. Ģintī ir zināmas 2 sugas. ģints: † Peachocaris Schram, 1976 suga: † Peachocaris strongi Brooks, 1962 suga: † Peachocaris acanthouraea Shram, 1984 (†) — izmirušu organismu grupa. Schram, Frederick R., The Mazon Creek caridoid Crustacea / Fieldiana. Geology ; v. 30, no. 2, Field Museum of Natural History, 1974. World list of Lophogastrida, Stygiomysida and Mysida.