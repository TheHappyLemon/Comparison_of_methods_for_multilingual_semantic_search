Dimetilsulfāts ((CH3O)2SO2) ir sērskābes dimetilesteris (ūdeņraža atomi skābes molekulā aizvietoti ar metilgrupām), spēcīgs alkilējošs aģents. Dimetilsulfāts ir bezkrāsains eļļains šķidrums ar kušanas temperatūru −26 °C, vārās pie 188,5 °C. Nedaudz šķīst ūdenī (2,8%), labi — organiskajos šķīdinātājos. Dimetilsulfāta formulu bieži raksta arī kā (CH3)2SO4 vai Me2SO4, kur Me nozīmē metilgrupu. Iegūst no metilspirta un 60% oleuma, vielu maisījumu destilējot vakuumā. Procesā vispirms rodas metilsērskābe, kura sadalās par sērskābi un dimetilsulfātu: 2CH3HSO4 → H2SO4 + (CH3)2SO4 Laboratorijā dimetilsulfātu var iegūt, vienkārši esterificējot sērskābi ar metanolu: 2CH3OH + H2SO4 → (CH3)2SO4 + 2H2O Dimetilsulfāts rodas metilnitrīta reakcijā ar metilhlorsulfonātu: CH3ONO + (CH3)OSO2Cl → (CH3)2SO4 + NOCl Viena no rūpnieciskām dimetilsulfāta iegūšanas metodēm ir dimetilētera reakcija ar sēra trioksīdu nepārtrauktā procesā: (CH3)2O + SO3 → (CH3)2SO4 Vēl viens ērts dimetilsulfāta iegūšanas paņēmiens ir hlorsulfonskābes reakcija ar metanolu: CH3OH + HOSO2Cl → (CH3)2SO4 + HCl↑ Plaši izmanto organiskajā sintēzē kā efektīvu alkilējošu aģentu. П. Каррер. Курс органической химии. Ленинград: Государственное научно-техническое издательство химической литературы, 1960, 146. lpp. (krieviski) O. Neilands. Organiskā ķīmija. R:, Zvaigzne, 1977, 334. lpp. Препаративная органическая химия. М., Госхимиздат, 1959, 399. lpp. (krieviski)