Tornis ir figūra šaha spēlē. Uzsākot partiju katram spēlētājam ir pa diviem torņiem, kas atrodas aiz bandiniekiem šaha galdiņa stūros. Torni un dāmu sauc par smagajām figūrām. Tornis pārvietojas (un ņem pretinieka figūras) pa vertikālēm un horizontālēm uz visām pusēm līdz galdiņa malām vai tā ceļā esošām savām vai pretinieka figūrām. Vienu reizi partijas laikā, kopā ar karali, tornis var izdarīt specifisku gājienu, ko sauc par rokādi. Izdarot rokādi, sākuma pozīcijā stāvošu karali pārvietoto divus lauciņus pa labi vai kreisi, bet pārvietošanās virzienā stāvošais tornis tiek pārcelts tam pāri un nostājas blakus karalim pretējā pusē. Parasti pieņem, ka torņa vērtība ir vienāda ar piecu bandinieku vai vieglās figūras un pusotra bandinieka vērtībai. Vērtības starpību starp torni un vieglo figūru sauc par kvalitāti. Divi torņi ir līdzvērtīgi dāmai. Līdzīgi laidnim, torņa vērtība pieaug atklātās pozīcijās. Tornis ir spēcīga figūra, kas kopā ar savu karali viegli nomato pretinieka karali Divi torņi ātri ieliek matu arī bez sava karaļa palīdzības Algebriskajā šaha notācijā torni apzīmē ar lielo T burtu.