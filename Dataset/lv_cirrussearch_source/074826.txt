Afganistānas lapsa (Vulpes cana) ir suņu dzimtas (Canidae) lapsu ģints (Vulpes) viena no sugām. Afganistānas lapsu mēdz saukt arī par blanforda lapsu. Afganistānas lapsa apdzīvo tuksnešus un pustuksnešus, stepes un kalnus Afganistānā, Ēģiptē, Turkmenistānā, Irānas ziemeļos, Pakistānā, Palestīnā un Izraēlā. Tās var satikt arī Saūda Arābijā, Jemenā un Omanā. Kā visām tuksneša lapsām Afganistānas lapsai ir lielas ausis, kas palīdz dzesēt ķermeni. Tomēr atšķirībā no citām tuksnešu lapsām, tai nav ar spalvām klātas ķepas, kas varētu tās pasargāt no karstajām smiltīm. Afganistānas lapsas aste ir gandrīz tikpat gara kā augums. Kažoka krāsa ir gaiši ruda, ar baltu vēderu un melnu astes galu. Lapsas augstums skaustā ir 30 cm, ķermeņa garums 42 cm, astes garums 30 cm, svars 1,5-3 kg. Afganistānas lapsa atšķirībā no citām lapsām ir izteikta visēdāja, un uzturā labprāt lieto arī vīnogas, melones un pat maurlokus un olīves. Kā arī tās ēd kukaiņus. Afganistānas lapsa bērnus iznēsā 50-60 dienas, parasti piedzimst 1-3 kucēni. Ar pienu māte bērnus baro 2 mēnešus. Jaunās lapsas dzimumbriedumu sasniedz 8-12 mēnešu vecumā. Lapsas dzīvo apmēram 4-5 gadus, bet var nodzīvot arī ilgāk - līdz 10 gadiem. «Arhivēta kopija». Arhivēts no oriģināla, laiks: 2005. gada 17. maijā. Skatīts: 2005. gada 17. maijā. Arhivēts 2008. gada 12. jūnijā, Wayback Machine vietnē. https://web.archive.org/web/20100924135828/http://www.arkive.org/blanfords-fox/vulpes-cana/ http://www.iucnredlist.org/details/23050[novecojusi saite]