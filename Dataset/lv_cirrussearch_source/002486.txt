Mamuti (latīņu: Mammuthus) ir izmirusi ziloņu dzimtas ģints. Tie dzīvoja pliocēna laikmetā no 4,8 miljoniem gadu p.m.ē. līdz 4500 gadiem p.m.ē. Nosaukuma "mamuts" izcelsme ir saistīta ar mansu valodas vārdu mang ont, kas nozīmē "zemes rags". Mamuti ir dzīvojuši visos kontinentos, izņemot Austrāliju un Dienvidameriku. Precīzs sugu skaits mamutu ģintī nav zināms. Pašlaik ir zināmas 13 mamutu sugas. No mūsdienu dzīvniekiem mamutu tuvākais "radinieks" ir Indijas zilonis. Mamuti bieži ir attēloti alu laikmeta cilvēku zīmējumos. Mamutu kauli ir atrasti arī Latvijas teritorijā. Pieaugušu mamutu skausta augstums galvenokārt svārstījās no 3 līdz 3,7 metriem, bet masa no 5,5 līdz 7,3 tonnām. Viņiem bija gari, izliekti ilkņi (tā ne sevišķi pareizi dēvē snuķaiņu pāraugušos priekšzobus), ziemeļu sugām ķermenis klāts ar biezu apmatojumu. Vairums valodās mamutu ģints nosaukums ir cēlies no krievu valodas vārda mamant (мамант), mūsdienās mamont (мамонт). Savukārt, šis vārds ir cēlies no senkrievu valodas vārda mammot (маммот), kas ir aizgūts no mansu valodas vārda mang ont. Burtiskā tulkojumā tas nozīmē "zemes rags". Tā tas tika nosaukts, jo pirmos mamutu kaulus ("ragus") atrada pazemes ejās un līdz ar to uzskatīja, ka tie dzīvo zem zemes tāpat kā kurmji. Tā kā mansi nekad nebija redzējuši dzīvu eksemplāru, tika uzskatīts, ka šie dzīvnieki nomirst, nonākot Saules gaismā. Mamuti pieder pie snuķaiņu kārtas ziloņu dzimtas. Viņi bija daudz lielāki par mūsdienās dzīvojošajiem ziloņiem. Lielākie no mamutiem bija milzu mamuti (M. imperator), kuru skausta augstums sasniedza vismaz 5 metrus. Šo mamutu masa svārstījās no 6 līdz 8 tonnām. Tiek pieļauts, ka lielo tēviņu masas sasniedza pat 12 tonnas. 2005. gadā ASV Ilinoisas štatā tika atrasts 3,3 metrus garš mamuta ilknis. Eksistēja arī mamutu sugas, kuri bija mazāki par mūsdienu ziloņiem, piemēram, pundurmamuts (M. exilis). Mamutu fosilijas ir atrodamas visos kontinentos, atskaitot Austrāliju un Dienvidameriku. Jaunākās fosilijas atrastas Vrangeļa salā Ziemeļu Ledus okeānā, lēš, ka pēdējie mamuti tur dzīvojušī pirms 4300 gadiem. 2020. gada oktobrī ziņoja, ka uz ziemeļiem no Meksikas galvaspilsētas Mehiko paleontologiem izdevies uziet vairāk kā 200 dažādu mamutu indivīdu kaulus, kas bija aptuveni 10 000 līdz 20 000 gadus veci. Atradums bija būtisks, jo tas kļuva par līdz šim lielāko vienā reizē uzieto mamutu kaulu eksponātu paleontoloģijas vēsturē. Citas vietas, kur ir atrasti mamutu kauli lielos daudzumos ir Kalifornijā un Dienviddakotā ASV, kā arī Sibīrijā, kur viens no nesenākajiem atradumiem tika ziņots 2020. gada augustā, kad Jamalas pussalā tika uzietas teju 10 000 gadus vecas mamuta paliekas. Arī Latvijā kopumā ir atrasti apmēram 30 mamutu kauli, kuri glabājas dažādās institūcijās. Atsevišķi eksemplāri ir pat 32 000 līdz 34 000 gadus veci. Precīzs sugu skaits mamutu ģintī nav zināms. Pašlaik ir zināmas 13 mamutu sugas. Daži zinātnieki uzskata, ka milzu mamuts, Kolumbijas mamuts un Džefersona mamuts ir viena suga. Ja tā ir, tad ģintī ietilpst tikai 11 sugas. Visas mamutu sugas ir izmirušas. ģints Mamuti (Mammuthus) suga Āfrikas mamuts (Mammuthus africanavus) suga Armēnijas mamuts (Mammuthus armeniacus) suga Dienvidāfrikas mamuts (Mammuthus subplanifrons) suga Dienvidu mamuts (Mammuthus meridionalis) suga Džefersona mamuts (Mammuthus jeffersonii) suga Kolumbijas mamuts (Mammuthus columbi) suga Matainais mamuts (Mammuthus primigenius) suga Milzu mamuts (Mammuthus imperator) suga Pundurmamuts (Mammuthus exilis) suga Sardīnijas pundurmamuts (Mammuthus lamarmorae) suga Stepes mamuts (Mammuthus trogontherii) suga Mammuthus sungari suga Mammuthus hayi (angliski) «Vilnainais mamuts (Mammuthus primigenius)». Dabaszinātņu akadēmija. Arhivēts no oriģināla, laiks: 2018-12-26. Skatīts: 2007-07-20. (angliski) Maikls Ščirbers. «Surviving Extinction: Where Woolly Mammoths Endured». Live Science. Imaginova Corporation. Arhivēts no oriģināla, laiks: 2007-09-27. Skatīts: 2007-07-20. «mammoth». Oksfordas angļu valodas vārdnīca (angliski). Oxford, England : Oxford University Press. June 2009. (angliski) «Mammoths». Illinois State Museum. Arhivēts no oriģināla, laiks: 2010-01-06. Skatīts: 2010-06-01. Latvijā dzīvojuši mamuti. Latvijas Kareivis 12.11.37.[novecojusi saite] (latviski) Primē, Andress (Septembris 2006). "Satikšanās ar mamutu". Ilustrētā Zinātne: lpp. 42-49. (angliski) «Mammoth». Online Etymology Dictionary. Skatīts: 2010-06-01. «Mammoth». britannica.com. Encyclopaedia Britannica. Skatīts: 2020. gada 19. oktobris. Pablo Hernandez Mares. «A mammoth find near Mexico City». bigthink.com. Big Think, 2020. gada 18. oktobris. Skatīts: 2020. gada 19. oktobris. «Remains of 10,000-year-old woolly mammoth pulled from Siberian lake». thegurdian.com. The Gurdian. 2020. gada 4. augusts. Skatīts: 2020. gada 19. oktobris. Sintija Ambote. «Arheologi noskaidrojuši, cik seni ir Latvijā atrastie mamuta zobi un unikāla koka laiviņa». lsm.lv. Latvijas Sabiedriskie Mediji, 2019. gada 18. novembris. Skatīts: 2020. gada 19. oktobris. (angliski) Mammoths Illinois State Museum (angliski) Mammoth HowStuffWorks (angliski) Woolly Mammoth EnchantedLearning.com (angliski) The Woolly Mammoth Utah Education Network