Salomons Frencelis no Frīdentāles (latīņu: Salomo Frencelius Vratislaviensis, vācu: Salomon Frenzel von Friedenthal; dzimis 1561. gadā (vai vēlāk), miris 1605. gadā) bija zinātnieks, humānists un dzejnieks, Rīgas Domskolas inspektors. Viņa radinieks Salomons Gotlobs Frencels (Salomon Gottlob Frentzel, 1701-1768) bija Saksijas garīdznieks un hronists. Dzimis Breslavā 1561. gadā (pēc citiem datiem 1562. vai 1564. gadā). Kādu laiku viņš uzturējās Svētās Romas impērijas ķeizara galmā Prāgā. Šajā laikā nonāca saskarē ar Filipu Melanhtonu. Vēlāk Frencelis darbojās par ētikas un filozofijas profesoru Helmštetē. Tad pārcēlās uz Rīgu un 1599. gadā kļuva par Rīgas Domskolas inspektoru. Rīgā, Mollīna tipogrāfijā tika izdoti vairāki viņa darbi: 1599. gadā 3 izdevumi, 1600. gadā 2 izdevumi. Ievērības cienīga ir viņa 1599. gadā izdotā poēma "Par īsto dižciltību un zinātņu cieņu", kas bija veltīta Johanam Tīzenhauzenam un Rīgas humānistiem. Šajā darbā autors nosoda pārmērības ēšanā un apģērbu greznību, kā arī garīgo interešu trūkumu. Salomons Frencelis miris Rīgā 1605. gada 18. jūnijā. 1585. — "Elegia Salomonis Frentzelii Vratislaviensis, Poetae L. de officio cuiusque hominis Christiani, inprimis Ecclesiae Ministri." 1593. — "De exvndationibvs Ivnio et Ivlio mensib. anno M.D.XCIII. factis. Vrania Salomonis Frencelii à Fridenthal poetae L. Caesarii. " 1595. — "D.LAVRENTII MARTYRIVM, Quod illustre est exemplum admirabilis, praesertim in juvene, ..." 1596. — "SALOMONIS FRENCELII DE IESV CHRISTO REDIVIVO, ET AETERNVM TRIVMPHANTE Oratio, Habita in incluta IVLIA." 1599. — "Beatis manibus Elisabethae Schonbergiae. Helmaestadii, excudebat Jacobus Lucius, ..." 1599. — "Carmina gratulatoria clarissimorus virorum ad Sal. Frenceliusu, ..." 1599. — "Livonia, quae Commissariis regiis generalibus, munere demandato in Livonia naviter perfunctis, bene precatur." 1599. — "De vera nobilitate et literarum dignitate." 1600. — "Monomachia D.Georgii, Equitis capadocis, et draconis lybici, cum mythologia de victoria Jesu Christi, servatoris mundi." u.c. Viņa radinieks Salomons Gotlobs Frencels (Salomon Gottlob Frentzel, 1701-1768) bija Saksijas garīdznieks un hronists.