Folklenda Salas (angļu: Falkland Islands), sauktas arī par Malvinu salām (spāņu: Islas Malvinas), ir Apvienotās Karalistes kolonija Atlantijas okeāna dienvidrietumos, uz kuru pretendē arī Argentīna. Arhipelāgs atrodas 483 km attālumā no Dienvidamerikas piekrastes. Sastāv no divām lielām salām (Rietumu un Austrumu) un aptuveni 200 mazākām saliņām un klintīm. 2013. gada 10.—13. maijā Folklenda Salu iedzīvotāji referendumā nobalsoja par palikšanu Apvienotās Karalistes aizjūras teritorijas statusā. Pirmais, kas atklāja šo arhipelāgu 1591.—1592. gadā, bija britu pirāts Džons Deiviss, kurš komandējis kuģi Kavendiša pirātu eskadrā, tomēr arī spāņi pretendē uz salas pirmatklājēju godu. 1763.—1765. gadā salas izpētījusi franču ekspedīcija Luija Antuāna de Bugenvila vadībā. Pirms tam būdamas Spānijas koloniālās impērijas sastāvā, 1816. gadā salas tika iekļautas jaundibinātās Argentīnas teritorijā. 1833. gadā tās ar bruņotu spēku anektēja Lielbritānijas impērija, taču Argentīna turpina uzskatīt šo teritoriju par savu. Sīkākai informācijai skatīt Folklendu karš. 1982. gada 2. aprīlī Argentīnas militārā hunta sarīkoja iebrukumu Folklenda salās. Lai šo teritoriju atgūtu, Lielbritānijas premjerministre Margarēta Tečere pret uzbrucējiem vērsa kara flotes spēkus. Bruņotais konflikts ilga 74 dienas un noslēdzās 14. jūnijā ar Argentīnas spēku kapitulāciju. Folklendu karā krita 649 argentīniešu karavīri un 255 briti. «Headline results of 2012 Falkland Islands Census released». Falkland Islands Government. 2012. gada 10. septembris. Arhivēts no oriģināla, laiks: 2013. gada 4. janvārī. Skatīts: 2012. gada 19. decembris. Arhivēts 2013. gada 4. janvārī, Wayback Machine vietnē. 2002 estimate. «CIA World Factbook 2012». cia.gov. Arhivēts no oriģināla, laiks: 2010-02-01. Skatīts: 2013-01-04. Vikikrātuvē par šo tēmu ir pieejami multivides faili. Skatīt: Folklenda Salas. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)