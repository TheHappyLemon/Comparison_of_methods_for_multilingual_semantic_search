Grafiskais romāns jeb grafiskā novele (angļu: Graphic novel) ir komiksu paveids. Sevī ietver romānu, kas izdots grafiskā variantā, un kur galvenais ir zīmējums nevis teksts. Nav zināma precīza šī termina izcelsme. Mūsdienās šo terminu izmanto komiksu autori, lai distancētu savus darbus no komiksu pamatmasas, kas paredzēti bērnu auditorijai. Pēc satura šie romāni pārsvarā ir tendēti uz pieaugušo auditoriju un tiek atzīmēti ar vecuma ierobežojuma indeksu (angļu: adult content). Grafiskie romāni no tradicionālajiem komiksiem un mangas atšķiras ne tikai ar sižetu un zīmējumu kvalitāti, bet arī ar ārējo izskatu un cenu. Romāni parasti tiek izdoti cietajos vākos un kvalitatīva papīra, standarts no 46 līdz 48 lapaspusēm (mēdz būt arī vairāk). Vēl grafiskie romāni atšķiras ar to, ka lielākoties romānu veido viens cilvēks, maksimums trīs: scenārija autors, ilustrators un krāsotājs. uzzīmēts klasiskajā reālisma manierē (lielāka daļa grafisko romānu) uzzīmēts karikatūras manierē (piemēram, "Asterikss") "autora zīmējums" Komikss (amerikāņu stils) BD (eiropiešu stils) Gekiga (japāņu stils, Josihiro Tacumi izdomāts termins) Zīmētie stāsti (krievu stils) Visbiežāk grafiskos romānus izdod Francijā un Beļģijā. Francijā grafiskie romāni tiek uzskatīti par mākslas devīto paveidu un tiek atbalstīti valsts līmenī. Pazīstamākie autori: Alehandro Hodorovskis Olivje Ledruā Enki Bilāls Grafiskais romāns ir orientēts uz pieaugušo auditoriju un atšķiras ar labāku sižetu un zīmējumiem. ASV atšķirībā no Eiropas daži grafiskie romāni pēc apjoma nepārsniedz komiksu apjomu un iznāk mīkstajos vākos. Ļoti populāri ir grafiskie romāni par izdomātām galaktikām (Zvaigžņu kari, Svešie), kā arī populāru fantastisko romānu adaptācijas (Ambera hronikas, Hobits). Pazīstamākie autori: Vils Aisners Linds Vords Frenks Millers Alans Mūrs Frenks Frazeta The Big Comic Book DataBase (angliski)