Manuels Maria de los Doloress Falja i Mateu (spāņu: Manuel María de los Dolores Falla y Matheu); dzimis 1876. gada 23. novembrī, miris 1946. gada 14. novembrī) bija spāņu komponists, pianists un muzikologs 20. gadsimta pirmajā pusē. Mācījies Madrides konservatorijā. Felipes Pedrella skolnieks. No 1907. līdz 1914. gadam dzīvoja Parīzē, kur iepazinās ar Debisī, Ravēlu, Pikaso, kā arī ietekmējās no impresionistu mūzikas. 1919. gadā pārcēlās uz Granadu, kur satuvinājās ar Lorku. Pēc republikāņu sakāves Spānijas pilsoņu karā emigrēja uz Argentīnu. Palika tur līdz mūža galam, kaut arī tika aicināts atgriezties Spānijā. Pēc nāves, 1947. gadā pārapbedīts dzimtās Kadisas katedrālē. Vikikrātuvē par šo tēmu ir pieejami multivides faili. Skatīt: Manuels de Falja. Encyclopædia Britannica ieraksts (angliski) Manuela de Faljas profils AllMusic (angliski) Manuela de Faljas notis IMSLP (angliski)