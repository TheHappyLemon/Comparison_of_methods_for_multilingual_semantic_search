Naruto the Movie: Ninja Clash in the Land of Snow (japāņu: NARUTOナルト 大活劇! 雪姫忍法帖だってばよ) ir 2004. gadā izlaista animācijas filma, kas veidota pēc Masasi Kisimoto mangas un anime Naruto motīviem. Japānā tā tika izdota 2004. gada 21. augustā. Filmas popularitāte ir radījusi vairākus turpinājumus, sākot ar Naruto the Movie: Legend of the Stone of Gelel. Filmas darbības norisinās pēc anime 100. sērijas. 2007. gada 8. septembrī notika filmas pirmā pārraidīšana ASV, Cartoon Network telekanālā. Japāņu versijā nobeigumā skan Juki Isojas dziesma Home Sweet Home. Licencēšanas ierobežojumu dēļ angļu adaptācijā nobeiguma dziesma ir aizstāta ar Never Give Up, kuru izpilda Džeremijs Svīts. Stāsts koncentrējas uz jauno Naruto Udzumaki un viņa nindzju komandu, kad viņi pilda miesassargu funkcijas misijā, lai aizsargātu princesi Jukiju Fudžikazi, kura uzdodas par kinoaktrisi. Naruto Udzumaki, Saske Učiha un Sakura Haruno vietējā kinoteātrī noskatās filmu ar Jukiju Fudžikazi galvenajā lomā. Kakaši Hatake ir uzaicinājis viņus to noskatīties, gatavojoties nākamajai misijai: neļaut Jukijai, kura filmās atveido princesi Geilu, tikt notverta viņas jaunākās filmas veidošanas laikā. Vēlāk tiek atklāts, ka Jukija ir Kojuki Kazahana, princese no salas, kas pazīstama kā Sniega zeme. Doto Kazahana, kurš, kā atklājies, ir Kojuki onkulis, bija atbildīgs par sava tēva Sosecu slepkavību valsts apvērsuma rezultātā. Filmā Doto domu piekritēji, tērpušies čakru bruņās, mēģina sagūstīt princesi, taču 7. komandai izdodas aizkavēt princeses sagūstīšanu. Doto galu galā sagūsta Kojuki un nogalina viņas miesassargus, kuri mēģināja viņu aizsargāt un palīdzēt atkal kļūt par Sniega zemes valdnieci. Naruto iekāpj kuģī, lai glābtu princesi, bet tiek notverts un piespiests valkāt čakru vājināšanas ierīci. Doto piespiež Kojuki atdot kristāla kaklarotu, ko viņas tēvs viņai bija uzdāvinājis, kad viņa bija maza, domājot, ka tā ir atslēga, kas var atslēgt apslēpto dārgumu, ko Sosecu bija atstājis pirms Kojuki un Naruto aizturēšanas. Saske, Sakura un Kakaši iefiltrējas cietoksnī, kamēr Naruto un Kojuki aizbēg no gūsta. Viņi sastopas ar Doto, bet tam izdodas notvert kristāla kaklarotu un aizbēgt kopā ar Kojuki. Naruto turpina sekot Doto, kamēr pārējie 7. komandas dalībnieki stājas pretī Doto palīgiem. Kakaši atriebjas, uzvarot Doto palīgu Nadaru Rogu, savukārt Saske un Sakura uzvar divus pārējos palīgus — Fubuki Kakujoku un Mizoru Fujukumu. Tikmēr Doto atklāj apslēpto dārgumu, lai pārvērstu salu Pavasara zemē, izmantojot siltuma ģeneratoru. Naruto stājas viņam pretī duelī, taču tiek pieveikts, kad Saske izmanto savu Čidori (japāņu: 千鳥, Čidori tiešā nozīmē: tūkstoš putnu), lai vājinātu Doto bruņas. Drīzumā Naruto atbrīvo savu enerģiju un izmanto savu jauno septiņu krāsu čakru Rasenganu, nogalinot Doto un aktivizējot spoguli, lai pārveidotu zemi. Pēc tam Kojuki nolemj atgūt savu likumīgo valdnieces vietu un pat personīgi piemin 7. komandai, ka pat karaliskās dzīves laikā viņas aktrises karjera nebeigsies. Drīz pēc piedzīvojuma Naruto saņem vēstuli no Saskes un Sakuras ar viņu un Jukijas attēlu, ko Jukija ir arī parakstījusi ar vārdiem, ka viņa ir gatava kopīgi uzsākt jaunu piedzīvojumu kā 7. komanda. Filma sākotnēji tika izlaista Japānā 2004. gada 21. augustā. Vēlāk tā tika izdota DVD formātā 2005. gada 28. aprīlī. Filma tika izlaista 160 kinoteātros Amerikas Savienotajās Valstīs kā vienas dienas izrāde 2007. gada 6. jūnijā, pateicoties Fathom Events. 2007. gada 23. jūnijā 50 teātros tika rādīta filma Kanādā. Madman Entertainment 2007. gada 14. oktobrī Austrālijā veica īpašu vienas dienas izlaidumu teātrī. 2007. gadā filma tika demonstrēta festivālā Fantasia un Britu muzejā . Filma guva peļņa 11 141 307 dolāru apmērā. DVD izlaidums vietnē Nielsen Videoscan debitēja 25. vietā. 2007. gada 13. novembrī tika izlaists filmas trīs disku Deluxe Edition. Tam ir daudzas ekstras un priekšrocības, kuru nav standarta DVD, kas tika izdots dažus mēnešus iepriekš. Tas ietver desmit minūšu garu "Konoha Annual Sports Festival", kas sākotnēji tika rādīts kopā ar filmas iznākšanu Japānā, pilnu filmas skaņu pavadījumu, dokumentālās filmas ar filmas amerikāņu balss ierakstu, filmu mākslas pastkartes un daudz ko citu. «Naruto News». Anime News Network (angļu). Skatīts: 2022-08-24. «Naruto "Ninja Clash In The Land Of Snow" Movie Talkback (Spoilers)». Anime Superhero Forum (en-US). Arhivēts no oriģināla, laiks: 2022-08-16. Skatīts: 2022-08-24. Okamura, Tensai (2007-06-06), Gekijô-ban Naruto: Daikatsugeki! Yukihime ninpôchô dattebayo!!, Aniplex, Bandai Co. Ltd., Dentsu. Atjaunināts: 2022-08-24 «Naruto Movie to Premiere in Theaters». Anime News Network. 2007. gada 21. marts. Skatīts: 2013. gada 26. augusts. «Naruto Movie Tickets, Theater List Now Open to Public». Anime News Network. 2007. gada 4. maijs. Skatīts: 2013. gada 26. augusts. «First Naruto Movie Adds 17 More Theaters to Canada Run». Anime News Network. 2007. gada 30. maijs. Skatīts: 2013. gada 26. augusts. «Madman Naruto Ninja». Anime News Network. 2007. gada 10. septembris. Skatīts: 2013. gada 26. augusts. «Montreal Fest Shows Ghost in the Shell, Naruto, Tekkon». Anime News Network. 2007. gada 28. jūnijs. Skatīts: 2013. gada 26. augusts. «British Museum Hosts Ghibli, Ghost in the Shell, More». Anime News Network. 2013. gada 6. jūlijs. Skatīts: 2013. gada 26. augusts. «Naruto the Movie: Ninja Clash in the Land of Snow (2004)». Box Office Mojo. Skatīts: 2021. gada 17. jūlijs. «Naruto Movie Debuted at #25 on Nielsen's VideoScan 100». Anime News Network. 2007. gada 25. septembris. Skatīts: 2013. gada 26. augusts.