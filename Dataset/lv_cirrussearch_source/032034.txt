Aleksandrs fon Cemlinskis (vācu: Alexander von Zemlinsky, dzimis 1871. gada 14. oktobrī, miris 1942. gada 15. martā) bija ebreju izcelsmes austriešu komponists. diriģents un mūzikas pedagogs. No 1884. līdz 1892. gadam mācījās Vīnes konservatorijā, kur skolotāju vidū bija Antons Brukners. Deviņdesmitajos gados cieši sadraudzejās ar Arnoldu Šēnbergu, kurš kādu brīdi bija Cemlinska skolnieks, bet vēlāk apprecējās ar Cemlinska māsu Matildi. 1899. gadā Cemlinskis kļuva par Vīnes Kārļa teātra kapelmeistaru. 1900. gadā Cemlinskis bildināja savu skolnieci Almu Šindleri, tomēr saņēma atteikumu. No 1906. gada - Vīnes Tautas operas kapelmeistars, no 1911. līdz 1927. gadam diriģēja Prāgas operā. 1920. gadā kļuva par Prāgas Vācu mūzikas akadēmijas (Deutsche Akademie für Musik und darstellende Kunst in Prag) pirmo rektoru. Vēlāk pārcēlās uz Berlīni, kur Oto Klemperera vadībā bija Krolla operas diriģents. Pēc nacistu nākšanas pie varas pārcēlās uz dzimto Vīni, bet 1938. gadā - uz ASV, kur miris. Vikikrātuvē par šo tēmu ir pieejami multivides faili. Skatīt: Aleksandrs fon Cemlinskis. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Cemlinska notis IMSLP