Datuodinsinsuata (filipīniešu: Bayan ng Datu Odin Sinsuat, angļu: Municipality of Datu Odin Sinsuat, magindanaju: Inged nu Datu Odin Sinsuat) ir municipalitāte Filipīnās, Bangsamoro autonomajā reģionā, Ziemeļmagindanao provinces galvaspilsēta. Atrodas provinces dienvidaustrumos pie robežas ar Dienvidmagindanao provinci. Lielākā daļa iedzīvotāju ir magindanaji. Municipalitātes teritorijā atrodas Kotabato Avangas lidosta. Dinaigas (Dinaig — ‘nevaldāmā’) municipalitāte dibināta 1947. gada 18. augustā, tās teritorija plešas uz dienvidiem no Mindanao attekas Tamontakas, bet municipalitātes centrs atrodas tās pašos austrumos. 1955. gadā no Dinaigas atdalīja Upi municipalitāti. 1994. gadā municipalitāte pārdēvēta tagadējā vārdā par godu pirmajam mēram datu Odinam Sinsuatam. No 2006. līdz 2008. gadam Datuodinsinsuata bija Šarifkabunsuanas provinces galvaspilsēta, bet kopš Magindanao provinces sadalīšanas 2023. gadā — Ziemeļmagindanao provinces galvaspilsēta. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Datuodinsinsuata.