Peneroplīdas (Peneroplidae) ir bentisku foraminiferu dzimta Miliolīdu kārtā. Šo dzimtu 1839. gadā aprakstīja vācu zoologs un anatoms Makss Šulce. Ģeohronoloģiski Peneroplīdas ir zināmas no krīta perioda (konjakas stāvs) līdz mūsdienām. Čaula agrīnā stadijā ir cieši satīta, bet tālāk augšanas gaitā var attīties vai pat kameras kļūt gredzenveidīgas. Kameru iekšpuse ir vienkārša, nesadalīta sekundārās kamerās. Sieniņas porcelānveidīgas. Dīgļkamera un dažas agrīnās kameras var būt perforētas, bet pieaugušās stadijas čaulas sieniņas nav perforētas. Atvere ir ieapaļa, spraugveidīga, dendrītveidīga vai arī sastāv no poru rindas. Dzimtas dalījums ģintīs: Dzimta: Peneroplidae Schultze, 1854 Ģints: Coscinospira Ehrenberg, 1839 Ģints: Dendritina d'Orbigny, 1826 Ģints: Euthymonacha Loeblich & Tappan, 1994 Ģints: Laevipeneroplis Šulc, 1936 Ģints: Monalysidium Chapman, 1900 Ģints: Peneroplis Montfort, 1808 Ģints: Spirolina Lamarck, 1804 Alfred R. Loeblich Jr., Helen Tappan, Foraminiferal Genera and Their Classification, Springer Science+Business Media New York, 1988, 369. lpp. World Register of Marine Species