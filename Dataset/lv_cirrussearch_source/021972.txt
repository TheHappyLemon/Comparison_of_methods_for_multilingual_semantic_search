Gundaris Pone (1932—1994) bija ASV latviešu komponists. Dzimis 1932. gada 17. oktobrī Rīgā. Otrā pasaules kara beigās 1944. gadā kopā ar ģimeni devās bēgļu gaitās uz Vāciju, 1950. gadā pārcēlās uz dzīvi ASV. 1954. gadā absolvēja Minesotas Universitāti. 1964. gadā kļuva par pedagogu Ņujorkas universitātes Liberālo mākslu koledžā. 1982. gadā kļuva par māksliniecisko vadītāju mūzikas festivālā Music in the Mountains, kā arī sāka vadīt mūsdienu mūzikas ansambli Pone Ensemble for New Music. Komponējis simfoniskos darbus, kamermūziku. 1992. gadā kļuva par Latvijas Komponistu savienības biedru. 1992. gadā saņēma Pasaules brīvo latviešu apvienības KF prēmiju. Miris 1994. gada 15. martā Ņujorkā. Latvijas enciklopēdija. 4. sējums. Rīga : Valērija Belokoņa izdevniecība. 2007. 800. lpp. ISBN 978-9984-9482-4-9. «Gundaris Pone, 61, American Composer Who Bridged Styles». NY Times. Skatīts: 2013. gada 29. decembrī. Composers.com informācija (angliski)