Pernambuku vai Pernambūku (Brazīlijas portugāļu: Pernambuco) ir Brazīlijas štats, kas atrodas valsts Ziemeļaustrumu reģionā. Štats robežojas ar Paraibu un Searu ziemeļos, Pjaui — rietumos, Alagoasu un Baiju — dienvidos. Austrumos štatu 187 km garumā apskalo Atlantijas okeāns. Pernambuku administratīvais centrs un lielā pilsēta ir Resifi, kas ir viena no lielākajām metropolēm Brazīlijā un lielākā metropole Ziemeļaustrumu reģionā. Štata sastāvā ietilpst arī Fernandu di Noronjas sala, kas atrodas 354 km attālumā no kontinentālās Brazīlijas, un Sanpedru un Sanpaulu salas, kas atrodas aptuveni 940 km attālumā no kontinenta. Alla Placinska. Portugāļu īpašvārdu atveide latviešu valodā. Rīga : Latviešu valodas aģentūra, 2015. 105. lpp. ISBN 978-9984-829-20-3. «Metropolitan Areas (Brazil): Metropolitan Areas - Population Statistics, Charts and Map». www.citypopulation.de. Skatīts: 2019-02-11. Vikikrātuvē par šo tēmu ir pieejami multivides faili. Skatīt: Pernambuku. Encyclopædia Britannica raksts (angliski)