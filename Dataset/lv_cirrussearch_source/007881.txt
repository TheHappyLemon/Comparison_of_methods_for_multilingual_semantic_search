Kolorādo "Avalanche" (angļu: Colorado Avalanche) ir profesionāls ASV hokeja klubs, kas ir bāzēts Denverā, Kolorādo štatā, ASV. Klubs spēlē Nacionālās hokeja līgas Rietumu konferences Centrālajā divīzijā. Tas tika dibināts 1972. gadā kā Kvebekas "Nordiques" un kopš 1979. gada spēlē NHL, pirms tam komanda piedalījās WHA līgā. 1995. gadā komanda tika pārdota un tā pārcēlās uz Denveru. Savas pastāvēšanas vēsturē "Avalanche" ir izcīnījusi Stenlija kausu trīs reizes. To komandai izdevās paveikt 1995.—96., 2000.—01. un 2021.-2022. gada sezonā. Mājas spēles komanda aizvada Pepsi Center hallē. 1995.—96. gada sezonā "Avalanche" rindās Stenlija kausu izcīnija arī latviešu aizsargs Sandis Ozoliņš. Stenlija kauss: 3 1995.—96., 2000.—01., 2021.—22. Konferences čempioni: 3 1995.—96., 2000.—01., 2021.—22. Divīzijas čempioni: 11 1995.—96., 1996.—97., 1997.—98., 1998.—99., 1999.—00., 2000.—01., 2001.—02., 2002.—03., 2013.—14., 2020.—21., 2021.—22. "Nordiques" bija viena no komandām, kas spēlēja WHA līdz ar tās izveidi 1972. gadā. 1977. gadā komanda arī izcīnīja līgas čempiones titulu. Kopumā "Nordiques" WHA aizvadīja septiņas sezonas. 1979. gadā "Nordiques" kopā ar Edmontonas "Oilers", Hartfordas "Whalers" un Vinipegas "Jets" pievienojās NHL. No 1981. līdz pat 1987. gadam katru gadu "Nordiques" izdevās iekļūt Stenlija kausa izcīņā. Turpmākajos gados gan Kvebeka kļuva par vienu no vājākajām komandām NHL. No 1988. līdz 1992. gadam katru sezonu "Nordiques" noslēdza pēdējā vietā savā divīzijā, trīs reizes noslēdzot sezonu arī pēdējā vietā visā līgā. Līdz ar to komanda trīs gadus pēc kārtas ieguva NHL drafta pirmās izvēles tiesības. "Nordiques" izvēlējās Matsu Sundīnu, Ovenu Nolanu un Ēriku Lindrosu. Lindrosu gan pēc gada tika aizmainīts uz Filadelfijas "Flyers", "Nordiques" pretī saņemot piecus spēlētājus, kā arī tiesības uz Pēteru Fošbergu. 1992.—93. gada sezonā "Nordiques" atkal izdevās iekļūt Stenlija kausa izcīņā. 1994.—95. gada regulāro sezonu komanda noslēdza otrajā vietā visā NHL. Paralēli tam komandas finansiālais stāvoklis bija smags, līdz ar ko 1995. gada vasarā tā mainīja īpašnieku, un tika pārcelta uz Denveru. 1995.—96. gada sezonā "Avalanche" kapteinis bija Džo Sakiks, savukārt trenera funkcijas pildīja Marks Krofords. Jau sezonas ievadā "Avalanche" pievienojās vārtsargs Patriks Ruā. Regulāro sezonu komanda noslēdza otrajā vietā visā NHL. "Avalanche" izdevās izcīnīt Stenlija kausu, finālsērijā ar 4—0 pārspējot Floridas "Panthers". Sērijas izšķirošo vārtu guvumu guva Uve Krups, savukārt Sakiks ieguva Kona Smita balvu. Arī turpmākajās sezonās "Avalanche" bija viena no spēcīgākajām līgas komandām, no 1997. līdz pat 2000. gadam trīs reizes sasniedzot Rietumu konferences finālu. 2000. gada martā "Avalanche" pievienojās Rejs Burks un Deivs Andrejčuks. 2000.—01. gadā "Avalanche" otro reizi tās pastāvēšanas vēsturē izdevās izcīnīt uzvaru NHL regulārajā sezonā. Džo Sakiks sezonu noslēdza kā otrs rezultatīvākais līgas spēlētājs, vien par trim punktiem atpaliekot no Jaromīra Jāgra. Īsi pirms Stenlija kausa izcīņas "Avalanche" pievienojās Robs Bleiks un Stīvens Rainprehts. "Avalanche" izdevās izcīnīt Stenlija kausu, septiņu spēļu sērijā pārspējot Ņūdžersijas "Devils". Sakiks ieguva gan Kona Smita, gan arī Harta balvu. Paskaidrojumi: S - spēles, U - uzvaras, Z - zaudējumi, N - neizšķirti, ZP - zaudējumi pagarinājumā, P - punkti, IsV - iesistie vārti, IlV - ielaistie vārti, RS - regulārās sezonas rezultāts 1 2004.-05. gada NHL lokauta dēļ sezona nenotika. Savulaik klubā spēlējušas tādas zvaigznes kā vārtsargs Patriks Ruā, aizsargi Robs Bleiks, Rejs Burks, Ādams Fūts, kā arī uzbrucēji Ādams Dedmaršs, Kriss Drarijs, Pēters Fošbergs, Stīvs Konovalčuks un Jari Kurri un latvieši Sandis Ozoliņš, Kārlis Skrastiņš Pēdējoreiz atjaunots 2022. gada 9. oktobrī. 39 Pavels Francouzs 40 Aleksandrs Georgijevs 04 Bouens Bairems 06 Ēriks Džonsons (Kapteiņa palīgs) 07 Devons Teivss 08 Keils Makars 42 Džošs Mensons 49 Samuels Žirards 56 Kērtiss Makdermids 09 Evans Rodrigess 11 Endrū Koljāno 12 Raiens Johansens 13 Valērijs Ņičuškins 17 Bens Meierss 18 Alekss Ņūhoks 22 Lukāšs Sedlāks 25 Logans O'Konors 29 Neitans Makinnons (Kapteiņa palīgs) 36 Antons Blids 37 Džeitī Komfers 43 Derens Helms 62 Arturi Lehkonens 92 Gābriels Landeskogs (Kapteinis) 96 Miko Rantanens (Kapteiņa palīgs) Visvairāk gūto vārtu sezonā: Džo Sakiks, 54 (2000.—01.) Visvairāk rezultatīvo piespēļu sezonā: Pēters Fošbergs, 86 (1995.—96.) Visvairāk gūto punktu sezonā: Džo Sakiks, 120 (1995.—96.) Visvairāk soda minūšu sezonā: Kriss Saimons, 250 (1995.—96.) Visvairāk gūto punktu sezonā, starp debitantiem: Pols Štjastnijs, 78 (2006.—07.) Visvairāk gūto punktu sezonā, starp aizsargiem: Sandis Ozoliņš, 68 (1996.—97.) Marks Kraufords (1995—1998) Bobs Hārtlijs (1998—2002) Tonijs Granato (2002—2004) Džoels Kvennevills (2005—2008) Tonijs Granato (2008—2009) Džo Sako (2009—2013) Patriks Ruā (2013—2016) Džereds Bednārs (2016—pašlaik) Džo Sakiks (1995—2009) Ādams Fūts (2009—2011) Milans Hejduks (2011—2012) Gābriels Landeskogs (2012—pašlaik) Kluba oficiālā mājaslapa (angliski) Hockey-Reference profils Arhivēts 2011. gada 21. oktobrī, Wayback Machine vietnē. (angliski) Kolorādo "Avalanche" datubāze (angliski) Kolorādo "Avalanche" ziņas (angliski) https://funwhileitlasted.net/2015/07/19/1972-1995-quebec-nordiques/ https://www.nhl.com/gamecenter/col-vs-tbl/2022/06/26/2021030416#game=2021030416,game_state=final https://sportacentrs.com/hokejs/nhl/07062022-makars_atkarto_ozolina_rekordu_avalanche_