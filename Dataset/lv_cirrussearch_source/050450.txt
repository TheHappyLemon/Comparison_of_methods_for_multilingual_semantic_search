Bjelovaras Sv. Avilas Terēzes katedrāle (horvātu: Katedrala sv. Terezije Avilske u Bjelovaru) ir Romas katoļu katedrāle, kas atrodas Horvātijas pilsētas Bjelovaras centrā. 1756. gadā Bjelovarā, nostiprinot robežu, tika uzcelts cietoksnis, kas veicināja iedzīvotāju pieplūdumu. Varas iestādes reliģiskās dzīves sakārtošanai ataicināja uz pilsētu čehu mūkus no piāristu ordeņa, kuru darbības rezultātā tika celta baznīca. Baroka stila baznīca tika uzcelta 1770. gadā un nosaukta Terēzes no Avilas vārdā. 1880. gadā baznīca cieta Zagrebas zemestrīcē. 1888. gadā to atjaunoja pēc Hermaņa Bollē projekta. Horvātijas kara laikā 1991. gada 29. septembrī baznīcā trāpīja lādiņš, nogalinot 3 sievietes. 2009. gadā pāvests Benedikts XVI nodibināja Bjelovaras-Križevcu diecēzi un Bjelovaras baznīca kļuva par katedrāli. Bjelovaras katedrāle Katedrāle naktī Katedrāles interjers Vikikrātuvē par šo tēmu ir pieejami multivides faili. Skatīt: Bjelovaras katedrāle.