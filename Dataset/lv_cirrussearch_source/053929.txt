Mars 2020 ir ASV Nacionālās aeronautikas un kosmosa administrācijas (NASA) starpplanētu zonde, kuras mērķis bija uz Marsa virsmas nogādāt visurgājēju Perseverance un helikopteru Ingenuity. Tā tika palaista 2020. gada 30. jūlijā. Marsa 2020 galvenās sistēmas un nolaišanās shēma ir līdzīga Mars Science Laboratory, kas 2012. gadā uz Marsa nogādāja visurgājēju Curiosity. Aparātam arī izmantotas Curiosity rezerves daļas. Trīs galvenās Marsa 2020 sastāvdaļas: ceļojuma pakāpe; nolaižamais aparāts (Entry, Descent un Landing System, EDLS), kas sastāv no karstumaizsardzības vairoga, virsējā vairoga, izpletņa un lidojošā celtņa; visurgājējs Perseverance ar helikopteru Ingenuity. Mars 2020 tika palaists 2020. gada 30. jūlijā 11:50 UTC ar nesējraķeti Atlas V/541 no Kanaveralas zemesraga Gaisa spēku stacijas starta laukuma LC-41. Lidojuma uz Marsu laikā tika veikti trīs trajektorijas korekcijas manevri. 2021. gada 18. februārī 20:26 UTC nolaižamais aparāts atdalījās no ceļojuma pakāpes, un veica nolaišanos uz Marsa, Jezero krāterī, punktā ar koordinātām 77,4508 austrumu garuma 18,4446 ziemeļu platuma Perseverance sasniedza 20:55 UTC. 19. aprīlī helikopters Ingenuity pirmoreiz pacēlās no Marsa virsmas. Mars Science Laboratory Marsa izpēte NASA announces plans for new $1.5 billion Mars rover William Harwood, cnet.com, 2012-12-04 Mars 2020 NASA Mars 2020 (Perseverance) Gunter Dirk Krebs