Urša Bogataja (slovēņu: Urša Bogataj; dzimusi 1995. gada 7. martā Ļubļanā) ir Slovēnijas tramplīnlēcēja, divkārtēja 2022. gada ziemas olimpisko spēļu čempione. Pasaules kausa sacensībās debitēja 2011. gada 3. decembrī Lillehammerē ar 20. vietu. Piedalījusies 2012. gada ziemas jaunatnes olimpiskajās spēlēs Insbrukā, kur izcīnījusi bronzas medaļu individuālajās sacensībās un sudrabu komandu sacensībās. Pasaules čempionātā pirmo reizi piedalījās 2013. gadā Valdifjemmē, ieņemot 17. vietu individuāli un 8. vietu jaukto komandu sacensībās. Piedalījās 2018. gada ziemas olimpiskajās spēlēs Phjončhanā, individuālajās sacensības no parastā tramplīna ierindojās 30. vietā. 2019. gada februārī Ļubno pirmo reizi kāpa uz goda pjedestāla Pasaules kausa posmā individuālajās sacensībās, izcīnot 2. vietu. 2021. gada Pasaules čempionātā Oberstdorfā izcīnīja sudraba medaļu komandu sacensībās. 2022. gada ziemas olimpiskajās spēlēs kļuva par olimpisko čempioni lēcienos no parastā tramplīna. Jaukto komandu sacensībās kopā ar Niku Križnaru, Timi Zajcu un Peteru Prevcu izcīnīja vēl vienu zelta medaļu. «Urša Bogataj jumps onto the podium for the first time in her career». ljubno-skoki.si (angļu). 2019. gada 8. februāris. Skatīts: 2022. gada 5. februārī. «Slovēnija izcīna vēsturiskas medaļas tramplīnlēkšanā». delfi.lv. 2022. gada 5. februāris. Skatīts: 2022. gada 5. februārī. Vikikrātuvē par šo tēmu ir pieejami multivides faili. Skatīt: Urša Bogataja. Olympedia profils (angliski) FIS profils (tramplīnlēkšana) (angliski)