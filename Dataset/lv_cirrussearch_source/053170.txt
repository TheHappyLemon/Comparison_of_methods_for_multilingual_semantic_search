lifecell (agrākais nosaukums life:)), uzņēmuma nosaukums TOV Laifsell (ТОВ «Лайфселл»), ir Ukrainas mobilo sakaru operators. Tas ir dibināts 2005. gadā. Uzņēmuma galvenais birojs atrodas Kijevā. Tas pastarpināti pieder Turcijas mobilo sakaru operatoram Turkcell. lifecell ir trešais lielākais mobilo sakaru operators Ukrainā (pēc Kyivstar un Vodafone Ukraine). 2020. gada pirmajā ceturksnī lifecell bija 8,9 miljoni abonentu, no tiek aktīvi (3 mēneši) bija 7,5 miljoni. 2005. gadā Turcijas mobilo sakaru operators Turkcell un Ukrainas uzņēmējam Rinatam Ahmetovam piederošā grup SCM Holdings dibināja uzņēmumu TOV Astelit, kurā 54,8 % kapitāldaļu piederēja Turkcell, bet 45,2 % — SKM. 2005. gada janvārī uzņēmums Astelit ar zīmolu life:) uzsāka GSM-1800 pakalpojumu. life:) bija pirmais mobilā tīkla operators Ukrainā, kas ieviesa EDGE tehnoloģiju, piedāvājot ātrgaitas datu pārsūtīšanu. 2006. gadā tika piesaistītas investīcija 540 miljonu ASV dolāru apmērā, kas bija lielākais ieguldījums, kāds jebkad veikts privātā uzņēmumā Ukrainā. Līdz 2007. gada decembrim operators bija piesaistījis 7,6 miljonus abonentu un priekšapmaksas lietotāju. 2008. gadā abonentu zvanu centra pakalpojumi tika nodoti ārpakalpojumu sniedzējam Global Bilgi. 2015. gadā life:) sāka darbu 3G tīklā. 2015. gada 26. jūnijā Turcijas uzņēmums Turkcell parakstīja līgumu ar Rinatam Ahmetovam piederošo grupu SCM Holdings par 44,96 % Nīderlandē reģistrētā uzņēmuma Euroasia Telecommunications Holding BV kapitāldaļu iegādi, kam 100 % piederēja Astelit. Darījums par 100 miljoniem USD tika pabeigts 10. jūlijā. Tādējādi Turkcell kļuva par life:) operatora vienīgo īpašnieku. 2016. gada 15. janvārī Astelit ieviesa jaunu zīmolu lifecell, tādējādi tas kļuva saskanīgs ar mātes uzņēmuma nosaukumu Turkcell. 2. februārī operatora juridiskais nosaukums tika mainīts no TOV Astelit uz TOV Laifsell (ТОВ «Лайфселл»). 2017. gadā operators beidza darbību separātistu kontrolētajā Doneckas tautas republikā un Luhanskas tautas republikā. 2018. gadā lifecell sāka ieviest mobilo sakaru 4G LTE tehnoloģiju. life:) (Baltkrievija) Turkcell Turkcell Iletisim Hizmetleri: First Quarter 2020 Results businesswire.com, April 28, 2020 life:) liga.net, 23.03.2009 Турецкая Turkcell выкупает долю мобильного оператора компании Life:) у Ахметова за $100 млн inventure.com.ua, 29.06.15 lifecell vietne