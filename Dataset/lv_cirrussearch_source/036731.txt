Pauls Lipke (vācu: Paul Lipke; 1870. gada 30. jūnijs Erfurte — 1955. gada 8. marts Osterburga) bija Vācijas šahists un advokāts. 1890. gados bijis viens no vadošajiem Vācijas šahistiem. 1889. gadā Breslavā dalījis 5.-6. vietu Vācijas šaha savienības 6. kongresā. 1892. gadā Drēzdenē uzvarējis Vācijas šaha savienības 7. kongresā un ieņēmis 2. vietu šaha turnīrā Hallē. 1893. gadā Ķīlē izcīnijis 3. vietu Vācijas šaha savienības 8. kongresā. Lielāko panākumu savā šahista karjerā guvis 1894. gadā Leipcigā, kad Vācijas šaha savienības 9. kongresā ieguvis 2. vietu aiz uzvarētāja Zīgberta Tarraša. 1898. gadā dalījis 8.-9. vietu starptautiskajā šaha turnīrā Vīnē. 1898. gadā bijis pirmā vācu šaha žurnāla Deutsche Schachzeitung redaktors. 20. gadsimta sākumā pārtraucis savas aktīvās šahista gaitas. Pēc izglītības bijis jurists un atlikušo mūžu strādājis Hallē par advokātu. 8th DSB Kongress (1893) 9th DSB Kongress, Leipzig (1894) Vienna (1898) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)