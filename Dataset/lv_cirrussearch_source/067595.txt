Mirna Loja (angļu: Myrna Loy; dzimusi 1905. gada 2. augustā, mirusi 1993. gada 14. decembrī) bija amerikāņu kino, televīzijas un teātra aktrise. Savu aktrises karjeru sākusi 1920. gados, attēlojot nelielas lomas mēmajās filmās. Ieguvusi slavu pēc Noras Čārlzas atveidojuma filmā "Tievais vīrs" (1934), kur viņa piedalījās kopā ar aktieri Viljamu Pauelu. Ar Pauelu viņa piedalījās kopumā 14 filmās, tai skaitā četros "Tievais vīrs" turpinājumos. 1940. gados piedalījusies tādās pazīstamās filmās kā The Thin Man Goes Home (1945), "Mūsu dzīves labākie gadi" (The Best Years of Our Lives, 1946), The Bachelor and the Bobby-Soxer (1947) un Mr. Blandings Builds His Dream House (1948), bet 1950. gados piedalījusies filmās "Ducis ir lētāk" (1950), The Ambassador's Daughter (1956) un Lonelyhearts (1958). Loju ne reizi nenominēja Amerikas Kinoakadēmijas balvai, taču 1990. gadā viņa saņēma Kinoakadēmijas goda balvu. 2009. gadā The Guardian Loju nosauca par vienu no visu laiku labākajiem aktieriem, kas nekad nav nominēti Kinoakadēmijas balvai. Leigh Singer. «Oscars: the best actors never to have been nominated». The Guardian (en-GB), 2009-02-19. ISSN 0261-3077. Skatīts: 2023-06-24. IMDb profils (angliski) Internet Broadway Database profils (angliski) AllMovie profils (angliski)