Club de Fútbol Tigres de la Universidad Autónoma de Nuevo León, pazīstams kā Tigres UANL vai Tigres, ir profesionāls Meksikas futbola klubs no Sannikolasas de los Garsas, Monterrejas aglomerācijā, kas piedalās Meksikas augstākajā futbola līgā jeb Liga MX. Klubs ir dibināts 1960. gadā un tas savas mājas spēles aizvada Estadio Universitario stadionā, Nuevoleonas štata Universitātes pilsētiņā, kurā ir 41 615 skatītāju vietas. 1976. gadā Tigres kļuva par pirmo komandu no Nuevoleonas štata, kas ir uzvarējusi Meksikas augstākajā futbola līgā. Kopumā komanda ir kļuvusi par Meksikas čempioniem septiņas reizes, izcīnījusi arī trīs Meksikas kausus. Starptautiski, komanda 2020. gadā uzvarēja CONCACAF Čempionu līgā. 2020. gadā Tigres kļuva par pirmo CONCACAF komandu, kas ir iekļuvusi FIFA Klubu Pasaules kausa finālā. Komanda turnīru pabeidza otrajā vietā, finālā piekāpjoties Minhenes "Bayern". Klubam vislielākā sāncensība ir ar citu Monterrejas komandu Monterrey. Mačs starp abām komandām saucas Clásico Regiomontano un tas ir pazīstams kā viens no viskarstākajiem un niknākajiem derbijiem Meksikas futbolā. Liga MX Uzvarētāji (7): 1977–78, 1981–82, Apertura 2011, Apertura 2015, Apertura 2016, Apertura 2017, Clausura 2019 Ascenso MX Uzvarētāji (3): 1973-1974, Invierno 1996, Verano 1997 Copa MX Uzvarētāji (3): 1975–76, 1995–96, Clausura 2014 Campeón de Campeones Uzvarētāji (3): 2016, 2017, 2018 InterLiga Uzvarētāji (3): 2005, 2006 CONCACAF Champions League Uzvarētāji (1): 2020 Campeones Cup Uzvarētāji (1): 2018 North American SuperLiga Uzvarētāji (1): 2009 Vikikrātuvē par šo tēmu ir pieejami multivides faili. Skatīt: Tigres UANL. Oficiālā tīmekļa vietne (spāņu)