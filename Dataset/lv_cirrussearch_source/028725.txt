Vikiteksts ir vienkārša iezīmēšanas valoda, ko izmanto, lai veidotu lapas viki bāzētās tīmekļa vietnēs (tādās kā Vikipēdija). Tā ir vienkāršota alternatīva vai starpniekvaloda HTML. Tajā uzrakstīto tekstu viki programmatūra pārvērš HTML, kas tiek attēlots tīmekļa pārlūkā. Vikiteksts tika radīts un pirmoreiz izmantots 1995. gadā, lai formatētu lapas pirmajā viki vietnē WikiWikiWeb. Nepastāv vienoti pieņemta plaši pielietota standarta viki valoda. Tās gramatika, struktūra, atslēgas vārdi un citas īpatnības ir atkarīgas no konkrētajā vietnē izmantotās viki programmatūras. Piemēram, visās vikiteksta valodās pastāv vienkāršs veids, kā izveidot saites uz citām lapām tajā pašā vietnē, bet pastāv vairākas atšķirīgas pieņemtas sintakses šo saišu pierakstam. Daudzās viki programmatūras versijās, īpaši senāk radītajās, tika izmantots CamelCase pieraksts vārdu apzīmēšanai, kuri ir automātiski jāpārvērš par saitēm. MediaWiki šo pierakstu aizvietoja ar [[…]], kas Vikipēdijā tiek sauktas par "brīvajām saitēm". Atšķirīga viki programmatūra var atbalstīt dažādu HTML elementu izmantošanu vikitekstā. Dažos gadījumos atļautos HTML elementus iespējams norādīt konfigurācijā. MediaWiki atbalsta daudzas biežāk izmantotās HTML iezīmes. Creole valoda ir tapusi kā iniciatīva "kopējai vikiteksta iezīmēšanas valodai izmantošanai dažādos viki". Vairāki viki dzinēji ir ieviesuši Creole atbalstu. Specifikācijas 1.0 versija tika publicēta 2007. gada jūlijā. MediaWiki to neatbalsta. «Wikipedia:Free links». Wikipedia, the Free Encyclopedia. Skatīts: 2008-08-08. «WikiCreole: Home». Wikicreole.org. Arhivēts no oriģināla, laiks: 2012-05-04. Skatīts: 2008-11-26. «WikiCreole: Engines». Wikicreole.org. Arhivēts no oriģināla, laiks: 2012-05-04. Skatīts: 2008-11-26. «WikiCreole: Creole 1.0». Wikicreole.org. Arhivēts no oriģināla, laiks: 2012-05-04. Skatīts: 2008-11-26. MediaWiki alternatīvie parseri MediaWiki vienkāršā teksta formāts