Marks A. Džeksons (angļu: Mark A. Jackson; dzimis 1965. gada 1. aprīlī Bruklinā, Ņujorkā, ASV) ir bijušais amerikāņu basketbolists, tagad — basketbola treneris. Pašlaik (2013) ir NBA kluba Goldensteitas "Warriors" galvenais treneris. Profesionāļa karjeras laikā spēlējis NBA klubu Ņujorkas "Knicks", Losandželosas "Clippers", Indiānas "Pacers", Denveras "Nuggets", Toronto "Raptors", Jūtas "Jazz" un Hjūstonas "Rockets" sastāvos. Debijas sezonā viņš tika iekļauts līgas simboliskajā debitantu pirmajā izlasē. Tāpat viņš piedalījās 1989. gada NBA Visu zvaigžņu spēlē. Karjeras laikā guvis 12 489 punktus, atdevis 10 334 rezultatīvas piespēles un pārtvēris 1608 piespēles. Basketbolista karjeru beidza 2004. gadā. Pēc tam strādāja par spēļu komentētāju ESPN un ABC TV kanālos. Pēc 2010.—2011. gada sezonas beigām viņš tika pieņemts par Goldensteitas "Warriors" kluba galveno treneri. NBA profils (angliski) Basketball Reference profils (angliski)