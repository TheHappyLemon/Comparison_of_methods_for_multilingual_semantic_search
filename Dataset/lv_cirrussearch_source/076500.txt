Sers Frānsiss Dreiks (dzimis ap 1540. gadu, miris 1596. gada 27. janvārī) bija Anglijas Karalistes militārpersona (viceadmirālis), tālbraucējkapteinis, kaperis, stūrmanis, vergu tirgotājs un Elizabetes ēras politiķis. Viņš bija otrs cilvēks, kas veica ceļojumu apkārt zemeslodei. Ceļojumu apkārt zemeslodei veica no 1577. līdz 1580. gadam. Viņš bija pirmais kapteinis, kas šo ekspedīciju paveica nonākot galapunktā dzīvs. Dreiks devās uz Kluso okeānu jaunu zemju pētīšanā, viņš atklāja teritoriju, kas mūsdienās ir Kalifornija. Šo zemi nosauca par Jauno Albionu. Viņš iesāka angļu cīņas ar spāņiem par Amerikas rietumu piekrasti. Anglijas karaliene Elizabete I 1581. gadā Dreiku iecēla bruņinieku kārtā. 1588. gadā viņš piedalījās angļu uzvarā pār spāņu "Neuzvaramo armādu", kurā viņam bija ļoti liela nozīme. Frānsiss Dreiks nomira no dizentērijas 1596. gada janvārī pēc neveiksmīga uzbrukuma Sanhuanai, Puertoriko. Angļiem Frānsiss Dreiks bija varonis, savukārt spāņi viņu uztvēra kā pirātu. Spāņi viņam bija iedevuši iesaku El Draque. Pēc tā laika angļu kalendāra Dreika nāves datums bija 1595. gada 27. janvāris, bet jaunais gads sākās nevis 1. janvārī, bet 25. martā Daži vēsturnieki uzskata, ka viņš bija trešais. Otrais esot bijis Garsija Džorfijs de Loaiss Vikikrātuvē par šo tēmu ir pieejami multivides faili. Skatīt: Frānsiss Dreiks. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski) Enciklopēdijas Krugosvet raksts (krieviski)