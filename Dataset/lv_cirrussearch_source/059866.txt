Tetramino ir polimino, kurš sastāv no četriem vienības kvadrātiem, kuri ir savienoti gar malām. Bez rotācijām un spoguļattēla simetrijām, pastāv pieci unikāli tetramino. Ar rotācijām un spoguļattēliem, kopā pastāv 19 tetramino pozīcijas. Tetramino guva slavu no videospēles "Tetris", kurā tetramino sauc par tetrimino. Tetramino, kuri novērojami spēlē, ir bez spoguļsimetrijas. Ir divi dažādi I-tetramino, četri J-tetramino, četri L-tetramino, viens O-tetramino, divi S-tetramino, četri T-tetramino un divi Z-tetramino, kopā 19 tetramino pozīcijas. Viena kopa ar tetramino nevar ietilpt taisnstūrī. Šo var pierādīt aizkrāsojot figūras rūtiņas pēc šaha galda principa. 5x4 taisnstūrī šaha galdiņa nokrāsojumā būs 20 lauciņi, 10 gaiši un 10 tumši, bet pilna kopa ar tetramino aizklāj 11 tumšus un 9 gaišus lauciņus, jo T-tetramino aizkrāso 3 melnas un 1 gaišu rūtiņu. Visi tetramino spēj ietilpt taisnstūros ar caurumiem: Visi 5 unikālie tetramino ir piemēroti 7 × 3 taisnstūrim ar vienu caurumu. Visi 7 unikālie + spoguļattēla tetramino ir piemēroti 6 × 5 taisnstūrim ar diviem vienādas "šaha krāsas" caurumiem. Visi 19 tetramino pozīcijas ir piemērotas 11 × 7 taisnstūrim ar vienu caurumu.