Sari Marita Baldaufa (Sari Maritta Baldauf, dzimusi 1955. gada 10. augustā) ir Somijas uzņēmēja. Kopš 2020. gada viņa ir uzņēmuma Nokia padomes priekšsēdētāja. 1977. gadā Sari Baldaufa ieguva bakalaura grādu Helsinku Ekonomikas un biznesa administrācijas skolā (tagad Ālto Universitātes biznesa skola). 1979. gadā viņa šajā augstskolā ieguva maģistra grādu uzņēmējdarbības vadībā. Baldaufa ir saņēmusi goda doktora grādu tehnoloģijās (Helsinku Tehniskā augstskolā) un uzņēmējdarbības vadībā (Turku Ekonomikas augstskolā un Ālto Universitātes biznesa skolā). 1983. gadā Sari Baldaufa sāka strādāt uzņēmumā Nokia, kur līdz 1988. gadam bija dažādos amatos stratēģiskās plānošanas un uzņēmējdarbības attīstības jomā Somijā un Amerikas Savienotajās Valstīs. No 1988. līdz 1996. gadam viņa bija Nokia Cellular Systems prezidente. No 1994. līdz 2005. gadam Baldaufa bija Nokia valdes locekle. 1996. gadā viņa kļuva par Nokia Azijas un Klusā okeāna reģiona izpildu viceprezidente. No 1998. līdz 2005. gadam viņa bija Nokia Networks biznesa grupas izpildu viceprezidente un ģenerālmenedžere. Viņa atkāpās personisku iemeslu dēļ. Pēc tam Sari Baldaufa bija vairāku Somijas un starptautisku uzņēmumu valdes locekle: F-Secure (2005 — 2014), YIT (2006 — 2008), Hewlett-Packard (2006 — 2012), Daimler, Fortum (2011 — 2018), CapMan. 2011. gada pavasarī viņa nomainīja Mati Lehti Somijas enerģētikas uzņēmuma Fortum valdes priekšsēdētāja amatā, kļūstot par pirmo sievieti Somijas lielākā uzņēmuma valdes priekšsēdētāju. 2018. gadā viņa pameta Fortum valdi, paziņojot, ka nevarēs kļūt par Fortum valdes priekšsēdētāju. 2018. gadā Sari Baldaufa kļuva par Nokia padomes locekli. 2019. gadā viņu ievēlēja par Nokia padomes priekšsēdētāja vietnieci. 2020. gada 27. maijā Sari Baldaufa kļuva par Nokia padomes priekšsēdētāju, nomainot Risto Sīlasmā. Sari Baldauf, Chair of the Board of Directors Nokia