Qt Group Oyj ir Somijā reģistrēta pārvaldītājsabiedrība, kas nodarbojas ar Qt programmatūras ietvara izstrādi un pārvaldīšanu. Tā ir dibināta 2014. gadā. Galvenais birojs atrodas Espo. Qt Group Oyj akcijas tiek kotētas Nasdaq Helsinki biržā (simbols QTCOM). Lielākie akciju turētāji (2022. gada decembrī): Ingman Development Oy Ab (21,46 %), Skandinaviska Enskilda Banken AB (16,75 %), Ilmarinen pensiju fonds (4,52 %), Varma pensiju fonds (2,99 %), , Kari Juhani Karvinens (4,25 %). Uzņēmuma vēsture sniedzas līdz 1991. gadam, kad norvēģu programmētāji sāka izstrādāt grafisko ietvaru Qt. 1994. gadā tika dibināts uzņēmums Quasar Technologies (vēlāk tā nosaukums mainīts uz Trolltech). 2008. gadā uzņēmums tika pārdots Nokia un pārdēvēts par Qt Software (vēlāk Qt Development Frameworks). 2011. gada martā Nokia Qt komerciālās licencēšanas biznesu pārdeva Somijas programmatūras uzņēmumam Digia. 2012. gada septembrī viss Qt bizness nodots Digia. 2014. gadā Digia nolēma atdalīt Qt platformas attīstīšanu un pārvaldīšanu atsevišķā uzņēmumā. 3. septembrī tika dibināts uzņēmums The Qt Company Oy, kā 100 % kapitāldaļu piederēja Digia. 2015. gadā Digia sāka gatavot Qt uzņēmumu sākotnējam publiskam piedāvājumam, un decembrī dibināja pārvaldītājsabiedrību Qt Group Oyj, kam nodeva The Qt Company Oy kapitāldaļas. 2016. gada 1. maijā uzņēmumu Qt Group atdalīja no Digia, un 2. maijā Qt Group Oyj akcijas sāka kotēt Nasdaq Helsinki biržā. 2021. gada 13. aprīlī Qt Group paziņoja, ka iegādāsies Vācijas uzņēmumu froglogic GmbH, kas ir viens no galvenajiem programmatūras kvalitātes nodrošināšanas rīku, piemēram, testēšanas automatizācijas rīku, nodrošinātājs. 2022. gada 11. augustā Qt Group paziņoja, ka iegādāsies Vācijas uzņēmumu Axivion GmbH, kas ir nozīmīgs mūsdienīgu programmatūras kvalitātes nodrošināšanas rīku, piemēram, statiskās programmatūras analīzes un programmatūras arhitektūras analīzes, nodrošinātājs. Qt (programmatūras ietvars) Qt Development Frameworks (Trolltech) Shareholders Nokia to Sell Qt Business Launches a Unified Website and Unleashes a €20 Indie Mobile Monthly Subscription Plan Digia, September 16, 2014 NASDAQ Helsinki Welcomes Qt Group Plc The Qt Company, May 4, 2016 Qt vietne Uzņēmumu grupas informācija