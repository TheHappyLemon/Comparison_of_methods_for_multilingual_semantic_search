Džons Ouens (angļu: John Owen; 1827. gada 8. aprīlis, Stefordšīra — 1901. gada 24. novembris, Londona) bija Lielbritānijas šahists un garīdznieks. Piedzimis Mārčingtonas ciemā Stefordšīras grāfistē. 1851. gadā ordinēts par mācītāju. No 1862. gada līdz 1900. gadam Češīras grāfistē kalpojis kā vikārs. Bijis labs šahists un piedalījies daudzos šaha turnīros. 1857. gadā Birmingemā dalījis 3.—4. vietu 2. Britu šaha asociācijas kongresā. 1860. gadā Mančestrā nospēlējis neizšķirti maču ar Ignacu Kolišu — 4:4 (+4, =0, -4). 1862. gadā Londonā ieņēmis augsto 3. vietu 1. Britu šaha federācijas kongresā aiz Ādolfa Andersena un Lūisa Paulsena. 1878. gadā zaudējis maču Johannesam Cukertortam ar 1½:9½ (+0, =3, -8). Plaši pazīstams kā netradicionālas atklātnes izgudrotājs, kas nosaukta viņa vārdā par Ouena aizsardzību: 1. e4 b6. Savā atklātnē spējis uzvarēt arī tādu izcilu tā laika šahistu kā Pols Morfijs. London 1862 Paul Morphy vs John Owen (0—1), London 1858 Šahista profils chessgames.com mājaslapā (angliski) Šahista profils 365chess.com mājaslapā (angliski)