Edvards Luiss Džeimss Berneiss (angļu: Edward Louis James Bernays; dzimis 1891. gada 22. novembrī, miris 1995. gada 9. martā) bija viens no sabiedrisko attiecību jomas pamatlicējiem, viņa nekrologā dēvēts arī kā „sabiedrisko attiecību tēvs”. Viena no E. Berneisa zināmākajām kampaņām ir 1929. gada centieni veicināt sieviešu smēķēšanu, pozicionējot cigaretes kā feministu kustības „Brīvības lāpas” (angļu: Torches of Freedom). Viņš ir vairāku grāmatu autors, tajā skaitā "Sabiedriskās domas kristalizācija" (angļu: Crystallizing Public Opinion) un "Propaganda", kas ir vienas no pirmajām grāmatām sabiedrisko attiecību jomā. E. Berneiss piedzima 1891. gadā ebreju ģimenē kā viens no pieciem bērniem vecākiem Elī Berneisam un Annai Freidai Berneisai. 1892. gadā ģimene pārvācās no Vīnes uz Amerikas Savienotajām valstīm. ASV Berneiss dzīvoja Ņujorkā, kur mācījās DeWitt Clinton vidusskolā. 1912. gadā viņš absolvēja Kornela Universitātes lauksaimniecības programmu, taču pirmo karjeras soli izvēlējās spert žurnālistikā. 1922. gadā E. Berneiss apprecēja Dorisu Fleišmani (Doris Fleischman), laulība ilga līdz 1980. gadam, kad Dorisa nomira. Ģimenē piedzima divas meitas — Dorisa Berneisa Helda un Anna Berneisa. E. Berneisa tēvocis ir psihoanalīzes pamatlicējs Zigmunds Freids, kura teorijas Berneiss lietoja sabiedrisko attiecību praksē, ne tikai pārliecinot sievietes smēķēt, bet arī liekot amerikāņiem noticēt, ka veselīgas brokastis iekļauj bekonu. «Edward Bernays, 'Father of Public Relations' And Leader in Opinion Making, Dies at 103». http://www.nytimes.com. Skatīts: 2018. gada 4. janvārī. Bernays, Edward (1923). Crystallizing Public Opinion. Ig Publishing. ISBN 193543926X. .Bernays, Edward (1928). Propaganda. Ig Publishing. ISBN 0970312598. «Edward Bernays: Father and Philosopher of Public Relations». Arhivēts no oriģināla, laiks: 2015. gada 4. novembrī. Skatīts: 2018. gada 4. janvārī. Maud Lavin. «A literary couple's muted memoir of 1950s New York». Chicago Tribune, 2002. gada 21. jūlijs. Arhivēts no oriģināla, laiks: 2018-09-11. Skatīts: 2020-04-04. Edward and his wife, Doris Fleischman, were nonpracticing, highly assimilated, wealthy German-American Jews, and Anne grew up a self-professed hothouse flower on New York's Upper East Side. Christine Strotmann. «From “European” Psychology to “American” PR». http://www.transatlanticperspectives.org/. Arhivēts no oriģināla, laiks: 2017. gada 1. decembrī. Skatīts: 2018. gada 4. janvārī. «Edward Bernays, Uncle Freud, and Betty Crocker». www.psychologytoday.com. Skatīts: 2018. gada 4. janvārī. «TIME CAPSULE Psychoanalysis shapes consumer culture». http://www.apa.org/. Skatīts: 2018. gada 4. janvārī.