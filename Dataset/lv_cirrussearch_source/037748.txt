Aleksandrs Ilarju Takeda Sakai duš Santušs Fiers (portugāļu: Alexandr Hilário Takeda Sakai dos Santos Fier; dzimis 1988. gada 11. martā Žoinvili) ir Brazīlijas starptautiskais lielmeistars šahā (2007). Pirmos panākumus šahā guvis 1995. gadā Kuritibā, kad uzvarējis Panamerikas junioru šaha čempionātā U10 vecuma grupā. No 1995. līdz 2005. gadam izcīnījis septiņas zelta medaļas Brazīlijas junioru šaha čempionātos dažādās vecuma grupās. 1998. gadā kļuvis par Pasaules junioru šaha vicečempionu U10 vecuma grupā. 2004. gadā bijis otrais starptautiskā šaha turnīrā Sanpaulu. 2005. gadā uzvarējis Brazīlijas šaha čempionātā. Divus gadus pēc kārtas uzvarējis starptautiskajos šaha turnīros Santusā (2007, 2008). 2008. gadā Portualegri bijis trešais Brazīlijas šaha čempionātā. 2009. gadā uzvarējis starptautiskajos šaha turnīros Sanpaulu, Riodežaneiro, Kočabambā un Barselonā, kopā ar Oleksandru Ipatovu dalījis pirmo vietu šaha turnīrā Sabadeļā (Spānija). Šajā pašā gadā piedalījies arī Pasaules kausa izcīņā šahā pēc izslēgšanas sistēmas, kurā 1. kārtā zaudējis Aleksandram Halifmanam. 2011. gadā kļuvis par Brazīlijas šaha čempionāta sudraba laureātu. 2012. gadā uzvarējis Prāgas starptautiskajā šaha turnīrā Open Praha 2012. 2012. gadā Rīgā starptautiskā šaha festivālā Rīgas Tehniskās universitātes Open 2012 izcīnījis 2. vietu "A" turnīrā. 2013. gadā Plovdivā uzvarējis Georgi Tringova memoriālā. 2014. gadā uzvarējis Barselonas starptautiskajā šaha turnīrā Open Internacional de Sants. 2015. gadā bijis otrais aiz Džao Dzjuņa tradicionālajā Hastingsas (Anglija) šaha turnīrā. 2023. gada novembrī Daglasā ierindojies 112. vietā "FIDE Grand Swiss" turnīrā. Pārstāvējis Brazīlijas komandu lielākajos komandu šaha turnīros: Pasaules šaha olimpiādēs piedalījies 6 reizes (2004-2006, 2010-2016); Pasaules komandu šaha čempionātā piedalījies 2010. gadā; Panamerikas komandu šaha čempionātā piedalījies 2009. gadā. Gan komandu, gan individuālajā vērtējumā izcīnījis zelta medaļas. Par panākumiem turnīros FIDE 2004. gadā Fieram piešķīrusi starptautiskā meistara (IM), bet 2007. gadā - starptautiskā lielmeistara (GM) nosaukumu. Precējies ar gruzīnu izcelsmes Francijas šaha lielmeistari Nino Maisuradzi.. World Championship u10 (boys) 1998 72° Campeonato Brasileiro 2005 André Diamant wins Brazilian Championship 2008 2011 Brazil Chess Championship «Riga Technical University Open 2012. Tournament A». Arhivēts no oriģināla, laiks: 2017. gada 2. martā. Skatīts: 2017. gada 9. martā. 35th Bulgarian International Open Chess Championship - Georgi Tringov Memorial 2013 GM Alexandr Fier winner of Open Internacional de Sants 2023 FIDE Grand Swiss OlimpBase :: Men's Chess Olympiads :: Alexandr Fier OlimpBase :: World Men's Team Chess Championship :: Alexandr Fier OlimpBase :: Panamerican Team Chess Championship :: Alexandr Fier What it takes to be an Olympian Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)