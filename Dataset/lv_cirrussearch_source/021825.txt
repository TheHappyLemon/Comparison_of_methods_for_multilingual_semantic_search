Sergejs Tretjakovs (krievu: Серге́й Миха́йлович Третьяко́в; dzimis 1892. gada 20. jūnijā, miris 1937. gada 10. septembrī) bija Kuldīgā dzimis krievu dramaturgs, dzejnieks un publicists - futūrists. Dzimis 1892. gadā Kuldīgas matemātikas skolotāja Mihaila Tretjakova un viņa sievas Elfrīdas Melleres ģimenē. Mācījās Rīgas pilsētas ģimnāzijā, ko beidza 1913. gadā. No 1913. līdz 1916. gadam studēja Maskavas universitātes juridiskajā fakultātē, pievienojās eseru partijai. Krievijas pilsoņu kara laikā no 1919. līdz 1922. gadam darbojās Vladivostokā, Čitā, Harbinā, Pekinā. 1922. gadā pārcēlās uz Maskavu, kur iesaistījās apvienības LEF (ЛЕФ, Левый фронт искусств) darbībā. Sadarbojās ar tādiem māksliniekiem kā Vsevolods Meierholds, Sergejs Eizenšteins, Els Ļisickis, Vladimirs Majakovskis, Aleksandrs Rodčenko. Lielā terora laikā 1937. gadā arestēts un nošauts kā spiegs (pēc citām ziņām, izdarījis pašnāvību), reabilitēts 1960. gados. Железная пауза. (dzeja, 1919) Ясныш. (dzeja, 1919) Слышишь, Москва?! (luga, 1924) Противогазы, (1924) Чжунго, (publicistika par Ķīnu, 1927) Рычи, Китай (luga, 1930) Вызов (1930) Дэн Ши-хуа. Био-интервью. (biogrāfisks romāns, 1930) Месяц в деревне (1931) Тысяча и один трудодень (1934) Люди одного костра (literārie portreti, 1936) Страна-перекрёсток (1937) Sergejs Tretjakovs (krieviski) IMDb profils (angliski)