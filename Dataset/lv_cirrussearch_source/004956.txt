Starptautiskā Sarkanā Krusta un Sarkanā Pusmēness kustība ir humānās palīdzības aģentūra, kurai ir nacionālās filiāles gandrīz visās pasaules valstīs. Līdz 1986. gadam oficiālais organizācijas nosaukums bija Starptautiskais Sarkanais Krusts. Sarkanā Krusta kustība sākās ar Starptautiskās Ievainoto Palīdzības komitejas (mūsdienās pazīstama kā Starptautiskā Sarkanā Krusta komiteja) dibināšanu 1863. gadā. Tā tika izveidota, lai sniegtu pirmo palīdzību upuriem kaujas laukā, bet vēlāk nacionālās Sarkanā Krusta biedrības tika izveidotas, lai palīdzētu, novērstu un atvieglotu cilvēku ciešanas kopumā. Miera laikā tās darbības ietver pirmās palīdzības sniegšanu, palīdzības sniegšanu nelaimes gadījumos, ūdens drošību, medmāsu apmācību un daudzas citas ar medicīnu saistītas aktivitātes. "Sarkanais Krusts" ir nosaukums, kuru izmanto valstīs, kur dominē kristietība, savukārt "Sarkanais Pusmēness" tiek izmantots musulmaņu valstīs. Pamatraksts: Starptautiskā Sarkanā Krusta komiteja Starptautiskā Sarkanā Krusta komiteja (SSKK) ir Sarkanā Krusta un Sarkanā Pusmēness kustības priekštece. Tā dibināta 1863. gadā. Mūsdienās tā ir neatkarīga un neitrāla starptautiska humānās palīdzības organizācija, kas izveidota, lai sniegtu palīdzību starpvalstu un valstu iekšējos bruņotos konfliktos cietušajiem. SSKK saņēmusi Nobela miera prēmiju 1917., 1944. un 1963. gadā. Latvijas Sarkanais Krusts Latvijas Sarkanā Krusta Jaunatne «IFRC annual report 2015». Arhivēts no oriģināla, laiks: 2017. gada 15. decembrī. Skatīts: 2017. gada 17. decembrī. «The Nobel Peace Prize 1917». Nobel Foundation. «The Nobel Peace Prize 1944». Nobel Foundation. «The Nobel Peace Prize 1963». Nobel Foundation.