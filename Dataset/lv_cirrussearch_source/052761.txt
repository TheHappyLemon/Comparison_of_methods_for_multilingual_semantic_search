Nikolajs Andriakopuls (grieķu: Νικόλαος Ανδριακόπουλος; dzimis 1878. gadā, miršanas gads nav zināms) bija grieķu vingrotājs, divu olimpisko medaļu ieguvējs. Viņš ir viens no sporta kluba Panachaiki G.E. līdzdibinātājiem. Startējis 1896. gada vasaras olimpiskajās spēlēs. Andriakopuls 1896. gada vasaras olimpiskajās spēlēs startēja divās vingrošanas disciplīnās — virvē kāpšanā un komandu sacensībās līdztekās. Kāpšanā virvē viņš 23,4 sekundēs pieveica 14 metrus augsto virvi, pārspējot savu tautieti Tomu Ksenaki, un izcīnīja zelta medaļu. Šī bija pēdējā zelta medaļa, ko olimpiskajās spēlēs izcīnīja kāds Grieķijas pārstāvis līdz 1996. gada Atlantas spēlēm, kad brīvajās kustībās zelta medaļu ieguva grieķis Joannis Melisanidis. Andriakopuls 1896. gada vasaras olimpiskajās spēlēs bija arī Panellinios G.S. vingrošanas komandas loceklis, kura izcīnīja sudraba medaļu komandu sacensībās līdztekās. Nikolaos Andriakopoulos Arhivēts 2020. gada 18. aprīlī, Wayback Machine vietnē. Sports Reference «Gymnastics at the 1896 Athina Summer Games: Men's Rope Climbing». Sports Reference. Arhivēts no oriģināla, laiks: 2020. gada 18. aprīlī. Skatīts: 2020. gada 26. aprīlī. «Gymnastics at the 1896 Athina Summer Games: Men's Parallel Bars, Teams». Sports Reference. Arhivēts no oriģināla, laiks: 2020. gada 17. aprīlī. Skatīts: 2020. gada 26. aprīlī. Nikolajs Andriakopuls (SOK profils) (angliski) Nikolajs Andriakopuls (Sports Reference profils) (angliski)