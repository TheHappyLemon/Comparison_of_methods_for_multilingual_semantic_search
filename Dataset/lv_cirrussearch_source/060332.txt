Slaloms vīriešiem bija viena no 11 disciplīnām kalnu slēpošanā 2022. gada ziemas olimpiskajās spēlēs. Sacensības notika Ledus upes slēpošanas trasē, Nacionālajā kalnu slēpošanas centrā, Pekinā, 2022. gada 16. februārī. Sacensībās kopā startēja 89 sportisti no 61 valsts. Olimpisko zelta medaļu šajā disciplīnā izcīnīja Francijas sportists Klemāns Noels (finiša rezultāts — 1:44.09), sudraba medaļu ieguva Austrijas sportists Johanness Štrolcs (finiša rezultāts — 1:44.70), bet bronzas medaļu ieguva Norvēģijas sportists Sebastiāns Foss-Solevāgs (finiša rezultāts — 1:44.79). Šajā disciplīnā startēja arī Latvijas sportists Miks Zvejnieks. Viņš nefinišēja pirmajā braucienā un turpmāko cīņu neturpināja. Sportistiem bija jāveic divi braucini. Finiša laiks tika aprēķināts ņemot vērā abu braucienu kopējo laiku. Datums — 2022. gada 16. februāris Sacensību sākuma laiks — 10:15 (1. brauciens) un 13:45 (2. brauciens) (pēc Ķīnas laika UTC+8) Atsauce — «Kalnu slēpošana 2022. gada ziemas olimpiskajās spēlēs — slaloms vīriešiem». Arhivēts no oriģināla, laiks: 2022. gada 17. februārī. Skatīts: 2022. gada 17. februārī. Pamatraksts: Kalnu slēpotāji 2022. gada ziemas olimpiskajās spēlēs Sacensībās startēja 89 sportisti no 61 valsts. Iekavās norādīts sportistu skaits no attiecīgās valsts.  Albānija (1)  Argentīna (1)  ASV (1)  Austrālija (1)  Austrija (4)  Austrumtimora (1)  Beļģija (3)  Bosnija un Hercegovina (1)  Brazīlija (1)  Bulgārija (2)  Čehija (2)  Dānija (1)  Dienvidkoreja (1)  Filipīnas (1)  Francija (2)  Grieķija (1)  Gruzija (1)  Haiti (1)  Honkonga (1)  Horvātija (3)  Igaunija (1)  Indija (1)  Islande (1)  Itālija (3)  Izraēla (1)  Japāna (1)  Kanāda (2)  Kazahstāna (1)  Kipra (1)  Kirgizstāna (1)  Kolumbija (1)  Kosova (1)  Krievijas Olimpiskā komiteja (3)  Ķīna (2)  Ķīnas Taipeja (1)  Latvija (1)  Libāna (1)  Lielbritānija (2)  Lietuva (1)  Luksemburga (1)  Madagaskara (1)  Malaizija (1)  Melnkalne (1)  Norvēģija (4)  Pakistāna (1)  Polija (2)  Portugāle (1)  Puertoriko (1)  Rumānija (1)  Sanmarīno (1)  Slovākija (3)  Slovēnija (1)  Spānija (1)  Šveice (4)  Taizeme (1)  Turcija (1)  Ukraina (1)  Ungārija (1)  Uzbekistāna (1)  Vācija (3)  Zviedrija (1) «Pekinas olimpisko spēļu rezultāti kalnu slēpošanā vīriešiem slaloma disciplīnā (16.02.2022.)». Delfi.lv. Skatīts: 2022. gada 17. febrāris. «'Pekina 2022': Zvejnieks pirmajā braucienā slalomā nesasniedz finišu». Delfi.lv. Skatīts: 2022. gada 17. febrāris.