Pāvests Pontiāns (latīņu: Pontianus, dzimšanas gads nav zināms, miris 235. gada oktobrī) bija Romas bīskaps no 230. gada 21. jūlija līdz 235. gada 28. septembrim un līdz ar to katolisma tradīcijā tiek uzskatīts par vienu no Romas pāvestiem. 235. gadā Romas imperators Maksimins Trāķietis uzsāka kristiešu vajāšanu un viens no pirmajiem upuriem bija Pontiāns, kas tika arestēts un izsūtīts uz Sardīniju. Lai atbrīvotu vietu jaunajam bīskapam, Pontiāns atteicās no sava amata 235. gada 28. septembrī. Oktobrī viņš nomira. Pontiāns tika atzīts par mocekli un viņam piešķīra svētā statusu. Katoļu enciklopēdijas ieraksts (angliski)