Ustjanas uluss (krievu: Усть-Янский улус, jakutu: Усуйаана улууһа) ir Krievijas Sahas Republikas administratīvais rajons tās ziemeļu daļā Janas upes lejtecē. Administratīvais centrs ir Deputatskas pilsētciemats. Nosaukums cēlies no ulusa senākās apdzīvotās vietas Janas grīvā Ustjanskas (zināma kopš 1745. gada). Robežojas ar Allajihas un Abijas ulusiem austrumos, Momas rajonu dienvidaustrumos, Verhņekolimskas rajonu dienvidos un Bulunas ulusu rietumos. Ziemeļos ulusa teritoriju apskalo Ziemeļu Ledus okeāna Laptevu jūra. Ulusa teritorija izvietojusies Janas, Oļeņokas un Čondonas upju lejtecē. Ziemeļu daļa izvietojusies Janas—Indigirkas zemienē, bet dienvidu daļā paceļas Kularas un Seleņņahas grēdas. 2020. gadā ulusā dzīvo 7008 iedzīvotāji, no kuriem 42% ulusa centrā Deputatskas pilsētciematā. Pēc nacionālā satāva 38% ir jakuti, 35% krievi, 11% evenki un 9% ukraiņi. Administratīvi uluss iedalās trijos pilsētciematos (Deputatska, Ņižņejanska un Ustjkuiga) un septiņos nacionālajos naslegos (pagastos). Ulusa lielākā apdzīvotā vieta ir tā centrs Deputatska ar 2932 iedzīvotājiem. Citas lielākās apdzīvotās vietas ir Kazačje (1168), Sajilika (635), Ustjkuiga (634), Tumata (497), Hajira (389), Ustjanska (270) un Ņižņejanska (224). Муниципальный район "Усть-Янский улус (район)". Визитная карточка[novecojusi saite]