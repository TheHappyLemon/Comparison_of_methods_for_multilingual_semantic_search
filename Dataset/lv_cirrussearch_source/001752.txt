Keita Elizabete Vinsleta (angļu: Kate Elizabeth Winslet; dzimusi 1975. gada 5. oktobrī) ir angļu aktrise un dziedātāja. Keitas Vinsletas slavenākā loma ir Roza DeVita Bukatere 1997. gada filmā "Titāniks", taču visvairāk balvu viņa ieguvusi par lomu 2008. gada filmā "Lasītājs". Vinsleta dzimusi Redingā, Anglijā 1975. gadā. Viņas vecāki Rodžers Vinslets un Sallija Bridžesa bija teātra aktieri. 11 gadu vecumā Vinsleta sāka apmeklēt aktiermākslas stundas un piedalīties nelielās lomās, vēlāk mācījās skatuves mākslas vidusskolā. Savu aktrises karjeru Vinsleta sākusi 1991. gadā britu televīzijā, atveidojot lomas TV seriālos. 17 gadu vecumā Vinsleta sāka filmēties kino un jau par savu pirmo lomu filmā Heavenly Creatures (1994) ieguva trīs balvas, tai skaitā balvu Empire Award kā labākā britu aktrise. BAFTA kino balvu un savas pirmās nominācijas Amerikas Kinoakadēmijas balvai un Zelta globusa balvai Vinsleta saņēma par otrā plāna lomu Ana Lī režisētajā filmā "Prāts un jūtīgums" (Sense and sensibility, 1995). Amerikas Kinoakadēmijas balvai nominēta arī par galveno lomu Džeimsa Kemerona filmā "Titāniks" (1997), pēc tam par otrā plāna lomu filmā "Airisa" (Iris, 2001), kā arī par galvenajām lomām filmās "Gaišo atmiņu mūžīgais starojums" (2004), "Bērnu spēlītes" (Little Children, 2006), "Lasītājs" (2008). No šīm sešām nominācijām balvu kā labākā aktrise galvenajā lomā Vinsleta ieguva par lomu filmā "Lasītājs". Par šo lomu ieguvusi arī Zelta globusa balvu un BAFTA balvu. Vēl trīs Zelta globusa balvas ieguvusi par galvenajām lomām filmā "Revolūcijas ceļš" (2008), TV miniseriālā Mildred Pierce (2011) un filmā "Stīvs Džobss" (2015). 2000. gadā par bērnu albuma ierakstu Vinsleta ieguva Grammy balvu Best Spoken Word Album for Children. 1991: Shrinks, TV seriāls 1991: Dark Season, TV seriāls 1992: Anglo Saxon Attitudes, TV miniseriāls 1992: Get Back, TV seriāls 1993: Casualty, TV seriāls 1994: Heavenly Creatures 1995: A Kid in King Arthur's Court 1995: "Prāts un jūtīgums" (Sense and sensibility) 1996: Jude 1996: "Hamlets" (Hamlet) 1997: "Titāniks" 1998: Hideous Kinky 1999: "Harijs Feju Valstībā" (Faeries) 1999: Holy Smoke! 2000: "Ar marķīza de Sada spalvu" (Quills) 2001: Enigma 2001: Christmas Carol: The Movie, balss 2001: "Airisa" (Iris) 2002: War Game, īsfilma, balss 2003: Plunge: The Movie 2003: "Deivida Geila slepenā dzīve" (The Life of David Gale) 2004: "Gaišo atmiņu mūžīgais starojums" (Eternal Sunshine of the Spotless Mind) 2004: Pride, TV filma, balss 2004: "Meklējot Nekurzemi" (Finding Neverland) 2005: Extras, TV seriāls 2005: "Mīla un cigaretes" (Romance & Cigarettes) 2006: All the King's Men 2006: "Bērnu spēlītes" (Little Children) 2006: "Aizskalotais" (Flushed Away), balss 2006: "Brīvdienas" (The Holiday) 2007: The Fox and the Child, balss (angļu versijā) 2008: "Lasītājs" (The Reader) 2008: "Revolūcijas ceļš" (Revolutionary Road) 2011: "Infekcija (Contagion) 2011: "Asinspirts" (Carnage) 2011: Mildred Pierce, TV miniseriāls 2013: "Filma 43" (Movie 43) 2013: Labor Day 2014: "Citādie" (Divergent) 2014: A Little Chaos 2015: "Citādie. Otrā daļa: Dumpinieki" (Insurgent) 2015: "Stīvs Džobss" (Steve Jobs) 2015: The Dressmaker 2016: Triple 9 2016: "Skaistums tev līdzās" (Collateral Beauty) 2016: Buttons 2017: The Mountain Between Us 2017: "Brīnumu rats" (Wonder Wheel) «Kate Winslet Biography (1975-)». filmreference.com. «Kate Winslet Biography». imdb.com. Vikikrātuvē par šo tēmu ir pieejami multivides faili. Skatīt: Keita Vinsleta. IMDb profils (angliski) AllMovie profils (angliski) Box Office Mojo profils (angliski) TV.com profils Arhivēts 2007. gada 30. septembrī, Wayback Machine vietnē. (angliski)