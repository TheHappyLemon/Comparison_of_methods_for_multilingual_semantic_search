Sjui Juihua (ķīniešu: 許昱華, piņjiņs: Xu Yuhua; dzimusi 1976. gada 29. oktobrī, Ķīnā) ir Ķīnas starptautiskā lielmeistare šahā (GM, 2006). 11. Pasaules čempione šahā (2006—2008). Pirmo reizi starptautiskajās sacensībās piedalījusies 1993. gadā, kad spēlējusi starpzonu turnīrā Džakartā. 1996. gadā izcīnījusi 3. vietu Pasaules junioru šaha čempionātā U20 vecuma grupā. 1998. gadā uzvarējusi Āzijas sieviešu šaha čempionātā. 2000. gadā Šeņjanā (Ķīna) uzvarējusi I Pasaules kausa izcīņā šahā. Tajā pašā gadā piedalījusies FIDE Pasaules sieviešu čempionātā, kur, spēlējot pēc izslēgšanas sistēmas, tikusi līdz 3. raundam. Pēc gada Haidarābādu (Indija) otrreiz savā karjerā izcīnījusi Pasaules kausu šahā, finālā uzvarot Antoanetu Stefanovu. 2004. gadā Elistā iekļuvusi Pasaules sieviešu šaha čempionātā ceturtdaļfinālā, kur zaudējusi Humpi Koneru. Vislielāko panākumu guvusi 2006. gadā, kad Pasaules čempionātā finālā Jekaterinburgā (Krievija) uzvarējusi Alisi Gaļļamovu un kļuvusi par Pasaules čempioni šahā. Par šo uzvaru FIDE viņai piešķīra lielmeistara nosaukumu. 2009. gadā Nankinā (Ķīna) uzvarējusi FIDE sieviešu Grand Prix izcīņā. No 2000. līdz 2004. gadam trīs reizes Ķīnas izlases sastāvā uzvarējusi Pasaules šaha olimpiādēs. No 1995. līdz 2003. gadam trīs reizes Ķīnas izlases sastāvā uzvarējusi Āzijas komandu šaha čempionātos, kuros ieguvusi arī 3 zelta medaļas individuālā vērtējumā. Sjui Juihua ir beigusi Pekinas universitāti un ieguvusi bakalaura grādu tiesību zinātnē (2004) un maģistra grādu ķīniešu valodniecībā (2011). 1993 Jakarta Interzonal Tournament «1st FIDE World Cup». Arhivēts no oriģināla, laiks: 2003. gada 29. novembrī. Skatīts: 2013. gada 5. jūlijā. «FIDE World Cup 2002 in Hyderabad». Arhivēts no oriģināla, laiks: 2012. gada 3. februārī. Skatīts: 2013. gada 5. jūlijā. Women's World Championship 2006 GP der Frauen: Xu Yuhua gewinnt Turnier Sjui Juihua šahista profils vietnē fide.com Sjui Juihua šahista profils vietnē chessgames.com Sjui Juihua šahista profils vietnē 365chess.com Sjui Juihua šahista profils vietnē chesstempo.com Sjui Juihua šahista profils vietnē olimpbase.org (Pasaules šaha olimpiādes) Sjui Juihua šahista profils vietnē olimpbase.org (Āzijas komandu šaha čempionāti)