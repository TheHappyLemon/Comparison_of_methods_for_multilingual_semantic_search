Šis raksts ir par Francijas šahistu. Par citām jēdziena Sokolovs nozīmēm skatīt nozīmju atdalīšanas lapu. Andrejs Sokolovs (krievu: Андрей Юрьевич Соколов; dzimis 1963. gada 20. martā Vorkutā, Krievijas PFSR) ir starptautiskais lielmeistars šahā (1984), kurš no 2000. gada pārstāv Franciju. Andrejs Sokolovs šahu sācis spēlēt 6 gadu vecumā, pirmais treneris ir bijis tēvs. 12 gadu vecumā uzņemts prestižajā Mihaila Botviņņika šaha skolā. Pirmais lielais panākums bija dalīta 1.-2. vieta Maskavas šaha čempionātā 1981. gadā. 1982. gadā uzvarējis Pasaules junioru šaha čempionātā U-20 vecuma grupā Kopenhāgenā un kļuvis par FIDE starptautisko meistaru šahā. 1984. gadā ar uzvaru PSRS šaha čempionātā Ļvivā sākās Andreja Sokolova strauja augšupeja. 1985. gadā FIDE starpzonu turnīrā Sokolovs iegūst 3. vietu un iekļūst pretendentu turnīrā. Pretendentu turnīrā tiek dalīta 1.-3. vieta, kas nodrošina dalību pretendentu mačos. 1986. gadā pusfināla mačā Minskā ar 6:2 tiek pārliecinoši pieveikts Rafaels Vaganjans, pēc tam finālā Rīgā ar 7,5:6,5 arī Arturs Jusupovs. Tomēr līdz mačam par Pasaules čempiona nosaukumu Sokolovs nenokļūst, jo 1987. gadā viņu ar 3,5:7,5 uzvarēja Anatolijs Karpovs. Pēc šīs neveiksmes Andreja Sokolova rezultātos sākās lejupslīde. 1988. gadā viņš zaudē jau pirmajā pretendentu maču raundā. Arī nākamais mēģinājums iegūt Pasaules čempiona nosaukumu, 1997. gadā beidzās ar zaudējumu 3. raundā. Četras reizes ir piedalījies Pasaules šaha olimpiādēs (1984, 1986, 2002, 2006), divas reizēs kļūstot par turnīra uzvarētāju PSRS izlases sastāvā. Tāpat 1985. gadā PSRS izlases sastāvā ir uzvarējis Pasaules komandu šaha čempionātā. 2000. gadā pārceļas uz dzīvi Francijā, kur kļūst par valsts čempionāta medaļnieku 2003., 2005. un 2007. gados. 2003. gadā Francijas izlases sastāvā ir piedalījies Eiropas komandu čempionātā šahā. Championship of Moscow(1 League)- 30.1-20.2.1981 «51 Championship of USSR Lvov 3-28.4.1984». Arhivēts no oriģināla, laiks: 05.03.2016. Skatīts: 02.05.2013. 1985 Biel Interzonal Tournament «1985 Montpellier Candidates Tournament». Arhivēts no oriģināla, laiks: 2013. gada 1. jūnijā. Skatīts: 2013. gada 2. maijā. 1985-87 Candidates Matches 1988-90 Candidates Matches «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2013. gada 2. maijā. Sokolov, Andreï (France) 1st World Team Chess Championship: Lucerne 1985 Championnat de France d'échecs 14th European Team Chess Championship: Plovdiv 2003 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)