Liju apakšdzimta (Circinae) ir vanagu dzimtas (Accipitridae) plēsīgo putnu apakšdzimta. Liju apakšdzimtā ir 12 mūsdienās dzīvojošas un 2 izmirušas sugas, kuras visas pieder liju ģintij (Circus). Vēl nesenā pagātnē apakšdzimtā bija 3 ģintis, bet balstoties uz pēdējo gadu DNS pētījumiem ir veiktas apjomīgas sistemātikas izmaiņas. Divas agrākās liju apakšdzimtas ģintis tika izdalītas jaunās apakšdzimtās. Šīs ģints sugas ir sastopamas visos kontinentos, izņemot Antarktīdu. Latvijā sastopamas 4 liju apakšdzimtas sugas: lauku lija (Circus cyaneus), stepes lija (Circus macrourus), pļavas lija (Circus pygargus) un niedru lija (Circus aeruginosus). Zinātniskais nosaukums circus cēlies no vārda — riņķot. Riesta laikā mātīte un tēviņš izpilda riesta lidojumu, kopīgi metot lokus debesīs. Liju apakšdzimtas sugas ir aktīvas dienas laikā un mājo atklātās ainavās. Lijām medījot ir raksturīgi lidot zemu virs zemes. Tās barojas ar maziem zīdītājiem, rāpuļiem un putniem. Liju apakšdzimta (Circinae) Lijas (Circus) Āfrikas niedru lija (Circus ranivorus) †Eilija lija (Circus eylesi) Jaungvinejas lija (Circus spilothorax) Garspārnu lija (Circus buffoni) Lauku lija (Circus cyaneus) Niedru lija (Circus aeruginosus) Madagaskaras lija (Circus macrosceles) Melnā lija (Circus maurus) †Meža lija (Circus dossenus) Pelēkā lija (Circus cinereus) Pļavas lija (Circus pygargus) Purva lija (Circus approximans) Raibumotā lija (Circus assimilis) Reinjonas lija (Circus maillardi) Sēmā lija (Circus melanoleucos) Stepes lija (Circus macrourus) Svītrainā lija (Circus spilonotus) Ziemeļamerikas lauku lija (Circus hudsonius) Phylogeny of eagles, Old World vultures, and other Accipitridae based on nuclear and mitochondrial DNA «Latvijas daba: Vanagu dzimta». Arhivēts no oriģināla, laiks: 2011. gada 1. septembrī. Skatīts: 2013. gada 20. maijā. «Facts aboutr Circinae». Arhivēts no oriģināla, laiks: 2016. gada 7. martā. Skatīts: 2013. gada 20. maijā.