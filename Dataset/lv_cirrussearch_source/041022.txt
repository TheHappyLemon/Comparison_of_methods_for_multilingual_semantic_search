Pauls Cēlans (vācu: Paul Celan), īstajā vārdā Pauls Ančels (vācu: Paul Antschel); dzimis 1920. gada 23. novembrī, miris 1970. gada 20. aprīlī) bija Bukovinā dzimis ebreju izcelsmes vācu dzejnieks. Kaut arī nekad mūža laikā nedzīvoja Vācijā, spēcīgi ietekmējis pēckara vācu dzeju. Dzejā franču sirreālistu un Celāna ebreju izcelsmes ietekme. Dzimis Čerņivcos, tolaik Rumānijas, mūsdienās Ukrainas, teritorijā. Otrā pasaules karā zaudējis ģimeni un ieslodzīts darba nometnē. Pirmo dzejoļu krājumu izdeva 1948. gadā Vīnē. Tajā pašā 1948. gadā pārcēlās uz dzīvi Parīzē, kur nodzīvoja līdz mūža galam. Publicēja dzejoļu krājumus, tulkoja vāciski franču, itāļu un krievu literatūras darbus. Beidzis dzīvi pašnāvībā, ielecot Sēnā. 1983. gadā latviski izdota Paula Cēlana izlase "Magone un atmiņa" Māra Čaklā un Māras Misiņas atdzejojumā. 2022. gadā izdota jauna izlase "Melnās pārslas" Janas Vērdiņas atdzejojumā. Vikikrātuvē par šo tēmu ir pieejami multivides faili. Skatīt: Pauls Cēlans. Encyclopædia Britannica ieraksts (angliski) Agneses Krivades eseja "Tas, kas notika Nāves kalnā"