"Izlaušanās" (angļu: Prison Break) ir ASV televīzijas drāmas seriāls, kura pirmizrāde notika 2005. gada 29. augustā. Latvijā tas tika rādīts TV3 , TV6 un FOX kanālos. Seriāls ir ticis nominēts Emmy un Zelta globusa balvām. Seriālam ir 5 savstarpēji saistītas sezonas, tās darbība norisinās ASV Panamā un Jemenā. Seriāls ir par vīrieti, kurš panāk, ka viņu arestē un ievieto cietumā, lai palīdzētu savam nepatiesi apsūdzētajam, uz nāvi notiesātajam brālim izkļūt brīvībā. Viens no populārākajiem, kā arī skatītākajiem ASV seriāliem Latvijā un pasaulē. Ventvorts Millers (kā Maikls Skofīlds) Dominiks Persels (kā Linkolns Barouzs) Amorijs Nalasko (kā Fernando Sukre) Roberts Knepers (kā Teodors Bagvels jeb T-Bag) Sāra Veina Kelīsa (kā Sāra Tankredi) Viljams Fičners (kā Aleksandrs Mahouns) Pols Edelšteins (kā Pols Kellermans) Rokmonds Dumbars (Bendžamins Mails Frenklins, C-Note) Veids Viliams (kā Breds Beliks) Robina Taneja (kā Veronika Donovana) Peters Stormars (kā Džons Abrucī) Maikls Skofilds ir izmisis vīrietis visai bezcerīgā dzīves situācijā. Viņa brālis, Linkolns Barouzs ir atzīts par vainīgu slepkavībā un nolemts nāvei cietumā jau pēc pāris mēnešiem.Lai gan pierādījumi ir pret Linkolnu, tomēr Maikls ir pārliecināts, ka brālis nav vainojams šajā noziegumā. Neredzot citu izeju šai situācijai, kā arī saprotot, ka laiks strauji rit uz priekšu, Maikls aplaupa banku, lai tiktu ieslodzīts cietumā, līdzās savam brālim. Kad Maikls ir nonācis cietumā, atklājas, ka viņš ir izcils būvinženieris, kuram ir cietuma projekta plānojums, plāno precīzu plānu, lai atbrīvotu savu brāli un pierādītu, ka Linkolns tiek nepatiesi apsūdzēts. Pirmā sezona seko Linkolna Barouza glābšanai, kurš tiek apsūdzēts par ASV viceprezidentes Karolīnas Reinoldsas brāļa Terensa Stedmena slepkavību. Linkolnam tiek piespriests nāvessods un viņš tiek ieslodzīts ''FOX'' Riversteitas stingro režīmu cietumā Ilinoisas štatā, kur viņš gaida soda izpildi. Linkolna brālis, izcils būvinženieris Maikls Skofīlds ir pārliecināts par Linkolna nevainību un plāno bēgšanas plānu. Lai noķļūtu cietumā, Maikls izdara bruņotu laupīšanu, kuras rezultātā viņš tiek notiesāts uz cietumu, kurā atrodas viņa brālis Linkolns. Cietumā Maikls sadraudzējas ar cietuma ārsti Sāru Tankredī. Maikls izliekas, ka cieš no 1. tipa cukura diabēta, lai katru dienu piekļūtu cietuma slimnīcai, kur viņš saņem savas ikdienas insulīna devu. Tāpat Maikls sadraudzējas ar cietuma priekšnieku Poupu, kurš Maiklam ir palūdzis uzbūvēt dāvanu sievai viņu kāzu gadadienā. Brāļu cīņu par nāvessoda izpildes atcelšanu, palīdz viņu ilgā ģimenes draudzene Veronika Donovana, kura sāk izmeklēt sazvērestību, kas Linkolnu ievietoja cietumā. Tomēr viņus kavē slepenie aģenti, organizācija, kas pazīstama kā aģentūra. Aģentūra bija atbildīga par Linkolna iegāšanu, un viņi to izdarīja dēļ Linkolna tēva Aldo Barouza un viņa iepriekšējo saistību ar aģentūru. Brāļi Maikls un Linkolns kopā ar sešiem citiem ieslodzītajiem Fernando Sukri, Teodoru Bagvelu ''T-bag'', Bendžaminu Mailzu Franklinu ''C-Note'', Deividu Apolski ''Tweener'', Džonu Abruzī un Čārlzu Vestmorlenu ''D.B. Cooper'' , kopīgi cenšas izbēgt no cietuma plānojot bēgšanu caur apsargu atpūtas telpu. Tieši pirms sezonas noslēguma, grupai izdodas izbēgt no cietuma pēc tam, kad viņi ir izmantojuši savas cietumu privilēģijas, lai izraktu tuneli zem cietuma un nokļūtu slimnīcā, caur kurieni viņi izbēg. Otrā sezona sākas astoņas stundas pēc izbēgšanas no cietuma, galvenokārt koncentrējoties uz astoņām bēgšanām. Seriāla veidotājs Pols Šērings otro sezonu pielīdzina “Lielās aizbēgšanas otrajai pusei”. Kad ''FOX Riversteitas 8'' neizdodas nokļūt Džona Abrucī lidmašīnā, bēgļi sadalās un dodas uz vietām visā valstī kopā ar varas iestādēm, kas atrodas ik uz soļa aiz viņiem. Šī sezona ir spriedzes pārpilna, jo katrs īsteno savus individuālos mērķus, lai censtos aizbēgt no policijas un FIB aģentiem. Breds Belliks tiek atlaists no cietuma, kur viņš strādāja par galveno apsargu, un pēc atlīdzības naudas izsludīnāšanas par izbēgušajiem TV, notiek pakaļdzīšanās pēc ieslodzītajiem. Vairāki no bēgļiem apvienojas, meklējot Dī Bī Kūpera apslēptos miljonus, kurus jau sen apglabājis cits cietuma ieslodzītais Čārlzs Vestmorelands, kurš nomira cietuma slimnīcā bēgšanas laikā. Federālais aģents Aleksandrs Mahons ir norīkots izsekot un sagūstīt visus astoņus bēgļus, bet tiek atklāts, ka viņš strādā aģentūras labā, kuri vēlas, lai visi astoņi izbēgušie būtu miruši. Kad Sāra atklāj, ka viņas tēvs, gubernators Frenks Tankredi ir nogalināts, viņa tiekas ar Maiklu, paliekot pie viņa, kamēr brāļi cenšas sagraut tagadējo prezidenti Reinoldsu, kura ir aģentūras locekle. Sāra padodas FIB, lai Maikls un Linkolns varētu aizbēgt uz Panamu. Tiesas procesa laikā bijušā slepenā dienesta aģenta Pola Kellermana liecības, kurš savulaik strādāja uzņēmuma kontrolētās prezidentes labā, atbrīvo Linkolnu un Sāru. Puse no bēgļiem tiek nogalināti vai sagūstīti, bet brāļi nokļūst Panamā. Maiklu, saimnieku (T-Bag), Mahoni un Beliku arestē Panamas varas iestādes un iesloga viņus Sonas cietumā. Trešajā Izlaušanās sezonā varēsiet sekot līdzi Skofīlda pārdzīvojumiem Sonā un Barouza piedzīvojumiem brīvībā. Sona ir cietums, ko pēc iepriekšējā gada dumpja vada paši cietumnieki un ko apsargā tikai no ārpuses. Ar Barouzu sazinās ļaudis, kas nolaupījuši viņa dēlu Eldžeju un Skofīlda mīļoto sievieti Sāru Tankredi. Viņam paziņo, ka no Sonas cietuma ir jāizpestī Džeimss Vistlers. Skatītāji varēs sekot Skofīlda un Vistlera nedienām un bēgšanas plānošanas neveiksmēm. Skofīldam jāpārvar milzīga spriedze, Barouzam jātiek galā ar Kompānijas seksīgo un bīstamo pārstāvi. Šajā sezonā klāt nāk četri galvenie varoņi — Lečero, kas ir Sonas ieslodzītais un Panamas narkobarons, Džeimss Vistlers sēž cietumā par mēra dēla slepkavību, Grečena Morgana ir Kompānijas aģente, kas atbildīga par Džeimsa Vistlera bēgšanu, un Sofija Lugo, kas ir Vistlera draudzene. Izlaušanās ceturtās sezonas galvenais stāsts būs saistīts ar komandu, ko savervējis drošības aģents Dons Selfs (Maikls Rapaports), lai atrastu skillu no aģentūras, kura satur informāciju par progresīvu atjaunojamās enerģijas avotu. Sezonas pirmās puses laikā komanda iegūst kartes, lai piekļūtu skillai, un ielaužas aģentūras galvenajā mītnē, lai to nozagtu. Šajā sezonā būs vairākas spriedzes pilnas tikšanās un cīņa ar agentūras darbiniekiem, kā arī ar pašu ģenerāli Kransu, kurš ir aģentūras vadītājs. Atklāsies, ka Sāra tomēr ir dzīva, bet būs arī kāds zaudējums, jo bojā ies Beliks, kurš sevi upurēs lai paglābtu Maiklu un pārējo komandu. Bet kas vēl - izrādīsies, ka Selfs ir dubultaģents, kurš piemanīs Maikla komandu un nozags skillu, lai pēc tam to pārdotu tam, kurš solīs vairāk naudas. Pēc ilgām pārdomām Linkolns nelabprāt piebiedrosies komandai, lai atgūtu skillu. Maikls cieš no hipotalāma hamartomas. Viņu ārstē un vada aģentūra. Maikls vēlāk uzzina, ka viņa māte Kristīna joprojām ir dzīva un bija kompānijas aģente, Maikla un Linkolna māte arī cenšas iegūt skillu, iznīcināt ģimeni un aģentūru. Galu galā seriāla galvenās un noslēdzošās sērijas beidzas Maiami, kur Maikls ar komandu atgūs skillu. Ģenerālis ar aģentūru tiek atmaskoti un Sāra nogalina Kristīni. Sezonas pēdējās divas sērijas tiek apvienotas un uztaisīta par filmu ''The Final Break''. Priekšpēdējā sērijas laikā Sāra ir redzama puķu tirdziņā Panamā ar savu un Maikla dēlu, pēc tam viesojas Maikla kapavietā kopā ar Linkolnu, Sukri un Mahonu. Pēdējā epizode un televīzijas filma ''The Final Break'' parāda, kas notika starp kompānijas sagraušanu un Maikla nāvi. Šis stāsts ietver Sāras ieslodzīšanu Maiami-Dades apgabala cietumā par Kristīnas slepkavību. Ģenerālis un T-Bag atrodas blakus esošajā vīriešu cietumā. Ģenerālis vēlas, lai Sāra būtu mirusi, un izsludina par viņas nogalināšanu 100 000 ASV dolāru atlīdzību. Maikls ar Linkolnu izstrādā plānu lai izglābtu Sāru no cietuma. Noslēgumā, uzzinot, ka viņš mirst no smadzeņu audzēja, Maikls upurē savu dzīvību, lai Sāra varētu aizbēgt no cietuma. Ir pagājuši septiņi gadi un izrādās Maikls ir dzīvs, taču atrodas tālu no mājām – Jemenā, Ogigijas cietumā. Iespējams T-Bag jeb Teodors Begvels ir slepkava, izvarotājs, pedofils un patiesi apdraud sabiedrību. Taču viņš iznāk no cietuma un saņem ziņu, ka Maikls ir izdzīvojis. Tas līdzinās zinātniskajai fantastikai. Galu galā top skaidrs, ka Maikls ar T-Bag sazinājās speciāli. Simtnieks jeb Bendžamins Mailss Frenklins ir pieņēmis islāmu un aktīvi cīnās pret ekstrēmismu. Viņš nav bijis īpaši tuvs ne Maiklam, ne Linkolnam, taču Linkolns viņu uzmeklēs un lūgs palīdzību lai atrastu un izglabtu Maiklu no Jemenas .Brāļiem vēlas palīdzēt arī Maikla draugs Fernando Sukre, kas visu šo laiku ir strādājis uz kuģiem un ceļojis pa pasauli. Pols Kellermans brāļiem un Sārai ir bijis labs sabiedrotais. Kad mēs īpašo aģentu redzējām pēdējo reizi, viņš sāka savu politisko karjeru. Tagad Kellermans strādā Valsts departamentā un ir viens no retajiem, kurš spēj saprast, kas īsti noticis ar Maiklu. Maikls ar segvārdu Kaniels Otiss strādā “Daīš” labā. Katrā gadījumā plakāts, kurā redzama Skofīlda fotogrāfija, paraksts vēsta: “Tiek meklēts par CIP amatpersonas nogalināšanu. Iesaistīts vairākos sprādzienos. Zināms terorists. Zināmi sakari ar ISIL.”Jādomā, kopā ar teroristiem pavadītais laiks Maiklu būs mainījis. Tie ir septiņi tumši gadi, tādēļ ir aktuāls jautājums: vai Skofīlds joprojām ir tas pats cilvēks, vai arī viņš ir šķērsojis sarkano līniju, aiz kuras vairs nav iespējams atgriezties? Iespējams, Maikls vēlas atgriezties pie sievas un dēla, kuru viņš nemaz nepazīst. Linkolns Berovs ir pārgājis likuma “nepareizajā pusē”; viņš vietējiem gangsteriem ir parādā lielu naudas summu. Tomēr neskatoties uz haosu savā dzīvē, Linkolns ir gatavs glābt brāli. Tiesa, šķiet, izņemot viņu pašu, nav daudz cilvēku, kuri tic, ka Maikls varētu būt dzīvs. Taču viena no organizācijām kas sevi devē par Paseidonu, iespējams, nemaz nevēlas, lai cilvēki par to uzzinātu. Maikla sieva Sāra ir aizbraukusi, apprecējusies ar Džeikobu Nesu un kopā audzina dēlu – Maiklu junioru. Sāra un Linkolns ir atsvešinājušies viens no otra. Protams, daļēji var vainot Skofīlda sievas otro laulību. Kaut arī Sāra uzreiz nenotic ziņai par to, ka Maikls varētu būt dzīvs, tomēr viņa skaidri saredz draudus savai jaunai ģimenei. Ogigijas cietums, kurā ir ieslodzīts Skofīlds, atrodas patālu no tuvākā lidlauka, proti, Sanas starptautiskās lidostas. Taču Jemenā sākas pilsoņu karš, valstī valda haoss un nekārtības. Cietuma vārti ir atvērti, lai visi ieslodzīti varētu izkļūt brīvībā. Taču izkļūšana no Jemenas nav tik vienkārša, kā varētu šķist sākum. Maikls Skofīlds Viņš ir būvinženieris — gudrs, atjautīgs,labestīgs. Citu labklājība interesē vairāk par savējo. Maikla vecākais brālis cietumā gaida nāvessodu par noziegumu, ko viņš varbūt ir, bet varbūt arī nav pastrādājis. Viņš tic, ka brālis ir nevainīgs, tādēļ aplaupa banku, lai nonāktu cietumā pie brāļa un varētu palīdzēt viņam izbēgt. Nonākot aiz restēm, lai glābtu savu brāli, viņam nemitīgi draud briesmas. Maikls nepaļaujas uz nejaušību, tāpēc jau iepriekš ir sīki izstrādājis ģeniālu plānu. Tomēr — ne visu iespējams paredzēt. Šķēršļus liek liktenis, nejaušības, dzīves īstenība un cilvēka daba. Katru nedēļu kaut kas atkal sagrauj iecerētos plānus, tāpēc jāimprovizē un jāņem vērā neparedzētais. Linkolns Barouzs Skarba rakstura cilvēks, kurš audzis nelabvēlīgā ģimenē, kur viņa galvenais uzdevums bijis rūpēties par mazāko brāli Maiklu. Viņš saistījās ar nelabvēlīgiem cilvēkiem un nonāca uz noziedzības ceļa. Linkolns ir viens no tiem, kas ārēji šķiet ļoti skarbs un saspringts, bet, iepazīstot tuvāk, atklājas, ka ir jūtīgs un bieži nepašpārliecināts. Tiek safabricēta apsūdzība pret viņu kā viceprezidenta brāļa slepkavu. Ir izstrādāta sazvērestība, kuras dēļ Linkolnu ieliek cietumā un notiesā uz nāvi. Brāļa Maikla plāns viņam šķiet nejēdzīgs, jo brālis apdraud savu nākotni un pat dzīvību tik riskantas avantūras dēļ. Veronika Donovana Veronika ir Linkolna un Maikla bērnības draudzene, un bērnību visi pavadījuši vienā rajonā. Veronikai ar Linkolnu savulaik bijušas romantiskas attiecības. Veronika ir apguvusi jurisprudenci. Pirms notikumos iesaistās Maikls, Veronika tic, ka Linkolns ir vainīgs. Pēc sarunām ar Maiklu un analizējot situāciju kopumā, Veronika sāk domāt, ka Linkolns tomēr nav vainīgs. Pēc tam viņa daudz ko atklāj ārpus cietuma sienām, iekuļas briesmās un raizējas par abiem draugiem cietumā. Veronika ir pārliecināta, ka mērķis ir sasniedzams arī likumīgā ceļā un ka Maikls ar savu uzvedību pārspīlē. Fernando Sukre Ļoti cilvēcīgs, lai arī pastrādājis noziegumu — laupīšanu, taču viņam piemīt kas tāds, kas ļoti piesaista. Viņš izraisa simpātijas un līdzjūtību. Viņš ir viens no tiem sliktajiem, ko nez kāpēc nevar nemīlēt. Kad Maikls nonāk cietumā, Fernando kļūstu par viņa kameras biedru. Viņš sākumā Maiklam visu izrāda un iepazīstina ar cietuma dzīvi un noteikumiem tajā. Fernando kļūstu par Maikla labo roku, un starp abiem izveidojas biedriskas, pat draudzīgas attiecības. Doktore Sāra Tankredī Viņa strādā Džoljetas labošanas iestādē kā ārste stingra režīma cietumā, kurā tiek izpildīti nāvessodi. Viņa ir kategoriski pret nāvessodiem un aktīvi iestājas par nāvessoda aizliegšanu. Maikls dokumentos ierakstījis, ka ir diabēta slimnieks un regulāri nāk pēc insulīna injekcijām. Ik dienu sastopoties cietuma klīnikā, starp abiem sāk veidoties ciešākas attiecības. Sārai rodas jautājums: kā viņš te ir gadījies? Vienlaikus jau pirmajā mirklī top skaidrs, ka Maikls netiecas atklāties svešiniekiem. Sārai ir iemesls ikvienu uztvert ar aizdomām, jo tomēr strādā soda izciešanas iestādē, kas nozīmē, ka ikviens ir noziedznieks vai vismaz tiesāts par noziegumu. Džons Abrucī Džons cietumā pavadījis divarpus gadus, un var sacīt, ka ir šeit brīvprātīgi, lai aiztaupītu problēmas savējiem. Džons domā par izkļūšanu brīvībā un gaida, kad viņu no šejienes dabūs laukā. Džonam gribas atriebties tiem, kuru dēļ te nonācis, jo sēž cietumā labprātīgi, lai izpalīdzētu ģimenei. Džons kļūst par līdzekli Maikla mērķa sasniegšanai, jo Džonam ir viss vajadzīgais — gan cilvēki ārpusē, gan resursi, bez kuriem Maiklam un viņa brālim izkļūt no cietuma būtu tikpat kā neiespējami. Tas, vai viņiem izdosies vai neizdosies izbēgt, atklāsies vēlāk. Teodors Bagvels jeb Tībegs (T-Bag) Viņā ir instinktīvas, dzīvnieciskas īpašības — modrība un vērīgums. Cietumā viņš jūtas kā zivs ūdenī. Cietumniekiem jādomā, kā iejusties cietumā, lai justos tur kā mājās. Viņam tur jāpavada viss atlikušais mūžs, un viņš to apzinās. Tāpēc viņš tur iejūtas kā mājās, viņam ir sava ģimene, viņam ir savi aizstāvamie, un viņš rūpējas par savējiem. Viņu labāk neaizkaitināt, jo tas var slikti beigties. Taču interesantākais viņam šķiet vērošana un plānu kaldināšana.   Cietuma priekšnieks Poups Viņš neatbilst priekšstatam par nelokāmu, nejūtīgu cietuma priekšnieku, lai gan tāds viņš mēdz būt. Iepazīstot viņu tuvāk, atklājas, ka viņš ar savu sievu ir kopā jau četrdesmit gadu un joprojām mīl viņu no visas sirds. Poups vēlas sievu kā iepriecināt, jo viņa ilgus gadus samierinājusies ar viņa prombūtni. Darbs labošanas iestādē prasa daudz laika, jo jebkurā diennakts laikā jābūt gatavam steigties uz darbu. Viņš spēj būt bargs un nepiekāpīgs, taču tās nav viņa rakstura galvenās iezīmes. Viņš nav tik vien kā stoiska, prasīga amatpersona. Viņā ir dziļi cilvēciskas īpašības. Liekas, ka viņš dzīvē ir piedzīvojis ko tādu, kas viņam ļauj pret cietumniekiem izturēties ar sapratni un līdzcietību. Kapteinis Beliks Viņš ir tieši pakļauts cietuma priekšniekam Poupam un ir atbildīgs par sargiem un cietumā notiekošo. Viņam netrūkst informācijas nesēju, tāpēc viņš zina visu — gan par cietumniekiem, gan sargiem. Patiesībā viņš priekšniekam aiz muguras vada cietumu, un viņam šķiet, ka Poups tikai sēž savā tronī, kamēr darba smagums uz saviem pleciem jāiznes Belikam. Pēc pirmās tikšanās ar Maiklu viņš saprot, ka vēlas to nolikt pie vietas. Beliks te ir katru mīļu dienu, viņš pazīst visus šejieniešus, un viņam tā ir izklaide — sava veida sports. Viņš mēģina izdibināt, kas Maiklam ir aiz ādas, jo jūt, ka viņam ir padomā kas nelāgs. Īpašais aģents Kellermans Īpašais aģents ir ļoti mērķtiecīgs, darbīgs un centīgs. Kellermanam, kas iesākumā ir ļaunais varonis, ir daudz dziļāki, slepeni mērķi, un viņa domāšanas veids ir gandrīz militārs. Viņš nešaubīgi tic, ka rīkojas valsts interesēs. Viņš nebūt neuzskata, ka rīkojas nelietīgi. Viņaprāt, viņš darbojas cēla mērķa labā. Kellermans ir apņēmies panākt savu, un mērķa sasniegšanai viņš ir gatavojies visu mūžu. Viņš sevi uzskata tikpat kā par robotu, kas pilda savu uzdevumu, un ir izlēmis, ka par pārējo galvu lauzīs vēlāk. Pēc seriāla pirmo sēriju panākumiem "Izlaušanās" tika izvirzīta pirmajai balvai — 2005. gada People's Choise balvai kategorijā "Iecienītākais jaunais televīzijas drāmas seriāls". "Izlaušanās" balvu saņēma 2006. gada janvārī, tā pašā gada janvārī seriāls izvirzīts Zelta globusa balvai kategorijās "Labākais drāmas seriāls" un "Labākais aktieris drāmas seriālā" (Ventvorts Millers). Galvenās lomas atveidotāju Ventvortu Milleru par lomu pirmajā sezonā nominēja Saturna balvai kā labāko televīzijas aktieri, bet pašu seriālu kā labāko televīzijas seriālu. 2006. gada Televīzijas kritiķu asociācijas balvu pasniegšanā seriālu nominēja balvai labākā jaunā seriāla kategorijā. Par tehnisko izpildījumu seriālu izvirzīja 2006. gada Eddie balvai par labāko montāžu komerctelevīziju seriālos un 2006. gada Primetime Emmy balvai par izcilu sākuma titru mūziku. 2006. gada decembrī Roberts Knepers tika izvirzīts Satellite balvai par labāko otrā plāna lomu seriālā vai televīzijas filmā. • Seriāls Izlaušanās pārsvarā tika filmēta Čikāgā, Džolietas cietumā, kas tika aizvērts 2002. gadā, tādējādi bijušais cietums kļuva par ideālu vietu, kur uzņemt seriālu. • Vairāki no seriāla otrā plāna cietumniekiem, kuru loma aprobežojās ar pāris saukļu izsaukšanu, savulaik tiešām ir „sēdējuši” Džolietas cietumā. • Dominiks Persels sākotnēji tika uzskatīts par pārlieku jauku puisi, lai atttēlotu Linkolnu Barouzu, taču aktieris konkursā vienalga uzvarēja un pirmajā filmēšanas dienā ieradās ar noskūtu galvu, kas seriāla producentu Polu Šeringu vienkārši fascinēja • Veids Viljamss sākotnēji atteicās attēlot brutālo cietumsargu Bredu Beliku, jo viņš likās pārāk atbaidošs personāžs. • Steisijs Kīčs kurš ir viens seriāla režisoriem, pavadīja 6 mēnešus britu cietumā, kur izveidojis visus seriāla tēlus, balstoties uz redzēto. • Cietuma nosaukums Fox River ņemts no upes nosaukuma kas plūst netāli no filmēšanas laukuma. • Sākuma bija ieplānots, ka pirmajā sezonā būs 13 sērijas, bet seriāls guva negaidīti lielu pieprasījumu un tika izveidotas 22 sērijas un kā zinām vēl vairākas sezonas. • Sākotnēji Bendžamina Franklina tēlu bija ieplānots iekļaut tikai divās sērijās. • Seriāla ideja 2003 gadā piederēja Fox Broadcasting Company, bet tā nebija pārliecināta, ka seriāls spēs gūt panākumus un seriāls tika atlikts. Vēlāk producenti uzņēma minisērijas lai novērotu popularitāti, kas arī bija milzīga un seriālam tika dota zaļā gaisma. • Aizliegts rādīt šo seriālu ir 13 ASV cietumos. • Ventvorts Millers sāka filmēties seriālā tikai nedēļu pec savas piekrišanas lomai. • Sils Veirs Mitčels kurš seriālā attēloja ''Ķerto'' jeb Čārlzu Patošiku tika iemēģināts T-bag lomai, taču nesekmīgi. • Ja vēlaties tādu pašu tetovējumu kā Ventvortam, būs jāaprobežojas ar 200 stundu pacietību un jāškiras no 15 000-20 000 ASV dolāriem Oficiālā tīmekļa vietne IMDb profils (angliski) AllMovie profils (angliski) TV.com profils (angliski) Metacritic profils (angliski) Rotten Tomatoes profils (angliski)