Gājiena spaids ir: pozīcija šaha partijā, kurā viens no spēlētājiem spiests izdarīt sev neizdevīgu gājienu; paņēmiens šaha uzdevumā vai etīdē, kura mērķis ir piespiest pretinieku izdarīt gājienu, kas noved pie pozīcijas novājināšanās. Gājiena spaids var būt vienpusējs, kad dotajā pozīcijā gājienu izdarīt neizdevīgi tikai vienai no pusēm, un divpusējs, kad pirmajai gājienu izdarīt nav izdevīgi nevienai no pusēm. Termins Zugzwang (saliktenis no vācu vārdiem Zug — ‘vilciens, gājiens’ un Zwang — ‘spaids’) 19. gadsimta vidū pirmo reizi lietots žurnālā Berliner Schachzeitung. Vairākās valodās (angļu, krievu un citās) tas tika pārņemts un ieviesās bez izmaiņām kā ģermānisms. Arī latviešu valodā vispirms lietoja terminu "cugzvang", tomēr pret to iebilda valodnieki un tas tika pat izsmiets. Tāpēc tika lietoti šī vācu termina tulkojumi, vispirms "vilcienspaids" un tikai pēc tam mūsdienās lietotais "gājiena spaids". Gājiena spaids visbiežāk ir sastopams partijas beigu stadijā — galotnēs ar nelielu figūru daudzumu, kā arī saspiestās pozīcijās. 1. piemērs 2. piemērs 1. piemērs Kas sāk tas uzvar. Ja gājiens baltajiem, tiem jāspēlē 1.Kg6-f6 (kļūda būtu 1. Kg6-f5? Kc4-d4! un baltie zaudē bandinieku) 1. ... Kc4-d4 2. Kf6-f5! un tagad gājiena spaida dēļ melnie zaudē bandinieku. Ja gājiens melnajiem, tie uzvar ar 1. ... Kc4-d3! (nevis 1. ... Kce-d4? 2. Kg6-f5! dēļ) 2. Kg6-f5 Kd3-d4 un tagad krīt balto bandinieks d4. 2. piemērs Partijas Harpers — Zuks beigu pozīcija. Baltie padevās, jo pēc 40. a5-a6 Kg8-h7 vai 40. a5xb6 a7xb6, baltie atrodas gājiena spaidā un spiesti spēlēt vienīgo iespējamo gājienu 41. Dh2-h3, kam sekos 41. ... g4xh3 ar matu nākamajā gājienā. Šaha uzdevumu un etīžu autori bieži izmanto gājiena spaida ideju. Uzdevums № 1. L. Kubbels Молодой ленинец, 1940 Uzdevums № 2. P. Keirāns Šaha problēmistu biedrības konkurss, 1930 Uzdevuma Nr. 1 atrisinājums: Uz vienīgo iespējamo melno gājienu: 1. ... Kg2-f3 baltiem jau sagatavots mats 2. Dh7-e4#. Pozīcijā nav nogaidošu gājienu, tāpēc baltie risinājumā ar gājiena spaidu piespiež melnos izdarīt to pašu gājienu sagatavojot jaunu matojošo atbildi: 1. Dh7-h6 Kg2-f3 2. 0-0#. Šādus uzdevumus, kuros jau sākuma stāvoklī baltajiem gatavas matojošas atbildes uz jebkuru melno gājienu šaha kompozīcijā sauc par blokiem. Uzdevuma Nr. 2 atrisinājums: Labi pamatots pirmais gājiens 1. Kf1-d2! rada melnajiem gājiena spaidu: 1. ... e7-e6 2. Tf5-f4! Kg1xh2 3. Tf4-f1#; 1. ... e7xf6 2. Le5-f4! Kg1-f2(f1) 3. Lf4-e3# Etīde № 1. M. Kļackins Izvestija, 1922 M. Kļackina etīdes pozīcija pēc 3. balto gājiena M. Kļackina etīdes risinājums: 1. c6-c7! Kd6xc7 2. a5xb6+ Kc7xb8 3. b6-b7!! un baltie uzvar, jo gājiena spaida dēļ melnie spiesti atstāt savu torni bez aizsardzības. Etīde № 2. H. Matisons Rigasche Nachrichten, 1922 H. Matisona etīdes pozīcija pēc 7. balto gājiena H. Matisona etīdes risinājums: 1. b7-b8D+ Ka7xb8 (Ja 1. ...Zxb8, tad 2. g7 Te5+ 3. Te3 un uzvar.) 2. g6-g7 Ta5-e5+ 3. Ke2-f1!! Te5-e8 4. Td3-f3 (Draud 5. Tf8) Te8-c8 3. Tf3-f7! (Tagad 4. Tf8 neko nedotu, jo melnie ar 4. ... Ze7, aizsargā lauciņu g.) g5-g4 6. Kf1-g2 g4-g3 7. Kg2xg3 un pēc jebkura melno gājiena seko 8. Tf7-f8 un baltie uzvar. Trīsstūra manevrs Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 447. lpp. ISBN 5-85 270-005-3. (krieviski) Edvards Vinters par gājiena spaidu Arhivēts 2016. gada 4. martā, Wayback Machine vietnē. (angliski) «Satīrisks dzejolis žurnālā "Nedēļa" Nr.32/1924». Arhivēts no oriģināla, laiks: 2016. gada 6. aprīlī. Skatīts: 2016. gada 9. janvārī. Partija Harpers — Zuks Alex Agnos: You move, I win. Thinker's Press, Davenport 2005, ISBN 1-888710-18-7 (angliski) Верховский Л. С. Цугцванг. Кочиев А. В., Яковлев Н. Г. Преимущество двух слонов. — М.: ФиС, 1989. (Б-чка шахматиста). — ISBN 5-278-00182-8 (krieviski) Visas abpusēja gājiena spaida pozīcijas ar 3 līdz 6 kauliņiem. (angliski)