UCI šosejas riteņbraukšanas Pasaules kauss (angļu: UCI Road World Cup) bija šosejas riteņbraukšanas sacensības sezonas garumā, kuras sastāvēja no desmit viendienas sacensībām. Pirmās sacensības notika 1989. gadā un aizvietoja Super Prestige Pernod International seriālu. Pirmajos trijos gados sacensības sponsorēja Francijas minerālūdens izplatīšanas kompānija Perrier. Sacensību kopvērtējumā tika noteikts uzvarētājs individuāli un komandu vērtējumā. Lielāko uzvaru skaitu izcīnīja Paolo Betīni, kurš uzvarēja trīs reizes pēc kārtas 2002., 2003., un pēdējā sacensību sezonā 2004. gadā. Trīs braucēji kopvērtējumā uzvarējuši divreiz: Mauricio Fondrīsts (1991. un 1993. gadā), Johans Musēvs (1995. un 1996. gadā) un Mikēle Bartoli (1997. un 1998. gadā). Sacensības notika paralēli UCI šosejas riteņbraukšanas Pasaules rangam, kurā tika iekļautas visas UCI apstiprinātās sacensības. Tos abus 2004. gada sezonas beigās aizvietoja UCI ProTour un UCI Continental Circuits sacensību seriāli. Milāna–Sanremo 1989–2004 Flandrijas tūre 1989–2004 Parīze-Rubē 1989–2004 Ljēža–Bastoņa–Ljēža 1989–2004 Amstel Gold Race 1989–2004 Wincanton Classic 1989–1997 Sansevastjanas klasika 1989–2004 Züri-Metzgete 1989–2004 Grand Prix des Amériques 1989–1992 Parīze-Tūra 1989–2004 Giro di Lombardia 1989–2004 GP des Nations 1990–1993 Rund um den Henninger-Turm 1995 Japānas kauss 1996 HEW Cyclassics 1998–2004 GP de la Libération 1989–1991