Diāna Damrava (vācu: Diana Damrau; dzimusi 1971. gada 31. maijā, Gincburgā, Bavārijā) ir vācu operas un kamermūzikas dziedātāja (koloratūrsoprāns). Diāna Damrava studēja operas mākslu Vircburgā un Zalcburgā. Viņa debitēja operā Vircburgā, Nacionālajā teātrī Manheimā un Frankfurtes operā. Vēlāk viņa uzstājās Vīnes Valsts operā, Metropoles operā, Koventgārdenā, Bavārijas Valsts operā un Zalcburgas festivālā. Dziedātāja ir koncertējusi daudzās pasaules valstīs. Diāna Damrava dzīvo Ženēvā. 2010. gadā viņa apprecējās ar franču basbaritonu Nikolā Testē, un tā paša gada beigās viņai piedzima dēls Aleksandrs. Pēc bērna piedzimšanas dziedātāja atgriezās uz skatuves un turpina savu aktīvo karjeru. Diānas Damravas repertuārs ir ļoti plašs un dažāds. Viņa izpilda galvenās lomas V. A. Mocarta operās, piemēram, "Burvju flautā" vai "Figaro kāzās", kā arī A. Saljēri, G. Doniceti, V. Bellīni, K. M. fon Vēbera, Dž. Rosīni, Dž. Verdi, R. Štrausa un daudzu citu autoru operās un operetēs. «Диана Дамрау (Diana Damrau) | Belcanto.ru». www.belcanto.ru. Skatīts: 2019-09-23. Vikikrātuvē par šo tēmu ir pieejami multivides faili. Skatīt: Diāna Damrava. Brockhaus Enzyklopädie raksts (vāciski)