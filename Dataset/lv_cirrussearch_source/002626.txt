Noksa krasts (angļu: Knox Coast) ir Vilksa Zemes piekrastes daļa Austrumantarktīdā. Stiepjas no Heča salām austrumos (66°32′S 109°16′E) līdz Horderna ragam rietumos (66°15′S 100°31′E﻿). Kopējais piekrastes garums ap 300 km. Austrumos robežojas ar Bada krastu, rietumos - ar Karalienes Mērijas krastu. Krasta rietumu daļu aizņem Šekltona šelfa ledājs. Krasta tuvumā atrodas vairākas salas, lielākās no kurām ir Boumena sala un Milla sala. Noksa krasta rietumos ir Bangera oāze, kurā atrodas kopš 1956. gada atrodas padomju polārstacija Oazisa (1959. gadā nodota Polijai un pārdēvēta par Dobrovolsku, pašlaik iekonservēta). Krastu atklāja amerikāņa Čārlza Vilksa ekspedīcija 1840. gada februārī un nosauca leitnanta Semjuela Noksa (Samuel R. Knox) vārdā. ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Noksa krasts Koordinātas: 66°30′S 105°0′E﻿ / ﻿66.500°S 105.000°E﻿ / -66.500; 105.000