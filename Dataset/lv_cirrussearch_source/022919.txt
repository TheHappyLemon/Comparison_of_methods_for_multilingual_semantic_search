Hollywood Roosevelt Hotel ir viesnīca Holivudā, Losandželosā. Viesnīca ir nosaukta par godu 26. ASV prezidentam Teodoram Rūzveltam. Ēkas celtniecība finansēta no Holivudas slavenību personiskajiem ziedojumiem, ziedotāju vidū bija arī Daglass Fērbenkss, Mērija Pikforda un Luijs B. Meiers. 12 stāvu nama celtniecība izmaksāja 2,5 miljonus dolārus. Viesnīcā ir 300 numuriņi ieskaitot luksusa apartamentus. Pēc 2005. gada rekonstrukcijas Hollywood Roosevelt Hotel ir atguvusi kādreizējo popularitāti, pateicoties naktsklubam Teddy, kas atrodas viesnīcas pirmajā stāvā. 1927. gada 15. maijā viesnīca vēra durvis klientiem. 1929. gadā viesnīcā norisinājās pirmā Amerikas Kinoakadēmijas balvas pasniegšanas ceremonija. Turpmākās balvas pasniegšanas ceremonijas bija paredzētas vairāk kā 250 viesiem, un tādēļ iespēja, ka balva tiks pasniegta viesnīcā, vairāk netika izskatīta, jo banketu zālē nepietiktu vietas. Aktrise Frensisa Fārmere 1950. gadu pirmajā pusē pēc piedalīšanās raidījumā This Is Your Life bija viesnīcas goda viešņa. Merilina Monro bija viesnīcas pastāvīgā iemītniece divu gadu garumā savas modeles karjeras laikā. Pirmā aktrises fotosesija notika tieši šajā viesnīcā. Viesnīcas atjaunotajā baseinā zemūdens freskas autors ir Deivids Hoknijs. Klārks Geibls un Kerola Lombarda samaksāja piecus dolārus par nakti penthausā, kopš tā laikā tas tā arī saucas: Geibla un Lombardas penthauss (angļu: Gable & Lombard Penthouse). Viesnīcā pieejams arī Merilinas Monro luksa numuriņš. Eksistē daudz baumu un nostāstu par šīs viesnīcas spokiem. Daži no tiem ir saistīti ar Merilinu Monro, Montgomeriju Kliftu un Erolu Flinnu. Savukārt citi ir redzējuši mazu meitenīti zilā kleitā. Tāpat ir bijuši ziņojumi par rēgiem, dažādiem siluetiem un noslēpumainiem telefona zvaniem viesnīcas operatoram. «Hollywood Roosevelt: Where Old and New Hollywood Converge in Luxury». LosAngeles.com. Arhivēts no oriģināla, laiks: 2012-08-30. Skatīts: 2008-11-01. «Sleeping With Ghosts in California». Skatīts: 2013-09-25. Marc Wanamaker, Robert W. Nudelman "Early Hollywood" (2007). 60.lpp. Izdevējs "Arcadia Publishing" ISBN 978-0-7385-4792-3 «Mobius Awards Site Hosted First "Oscars"». Arhivēts no oriģināla, laiks: 2008. gada 17. maijā. Skatīts: 2013. gada 30. oktobrī. Rosemary Lord "Los Angeles: Then and Now" (2002). 94-95. lpp. Izdevējs Thunder Bay Press ISBN 1-57145-794-1 Stephen Dolainski "Los Angeles: Romantic Diversions in and Around the City Arhivēts 2014. gada 26. jūnijā, Wayback Machine vietnē. (2001). 125. lpp. Izdevējs Globe Pequot Press ISBN 978-0-7627-1024-9 Stefan Lovgren Do Real Haunted Mansions Hold Sway in Hollywood? National Geographic News Thomas Dangcil "Hollywood, 1900-1950, in Vintage Postcards" (2002). 85. lpp. Izdevējs Arcadia Publishing ISBN 978-0-7385-2073-5 Will Kern Hotel has glut of ghosts (2004) wilkern.com This old hotel is a Hollywood haunt, in every sense of the word Oficiālā mājaslapa