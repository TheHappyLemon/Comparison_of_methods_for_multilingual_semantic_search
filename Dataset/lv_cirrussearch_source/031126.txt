Jozefs Hofmanis (vācu: Josef Hoffmann, dzimis 1870. gada 15. decembrī, miris 1956. gada 7. maijā) bija Čehijā dzimis austriešu arhitekts un dizainers. Bija Oto Vāgnera skolnieks un viens no Vīnes secesijas aizsācējiem. Lielu vērību pievērsa celtņu interjeriem. No 1899. gada pasniedza Vīnes Lietišķās mākslas skolā (mūsdienās Universität für angewandte Kunst Wien). Bija Vīnes darbnīcu (Wiener Werkstätte) dibinātājs un vadītājs. No 1920. gada bija Vīnes galvenais arhitekts. Hofmaņa projektētā no 1905. līdz 1911. gadam celtā Stoklē pils (Palais Stoclet) Briselē iekļauta UNESCO Pasaules mantojuma sarakstā. Vikikrātuvē par šo tēmu ir pieejami multivides faili. Skatīt: Jozefs Hofmanis. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)