Īgeles kolonna (vācu: Igeler Säule) ir 30 metrus augsts romiešu 3. gadsimta kapu piemineklis Vācijā, Īgelē uz dienvidrietumiem no Trīres, Reinzemes-Pfalcas federālajā zemē. Kolonna līdz ar vairākiem citiem kultūras pieminekļiem 1986. gadā tika iekļauti UNESCO Pasaules mantojuma sarakstā kā objekts "Romiešu pieminekļi, Svētā Pētera katedrāle un Dievmātes baznīca Trīrē". Kapu piemineklis celts ap 250. gadu un to uzcēluši Sekundinu (Secundinii) ģimenes locekļi. Kolonas virsotnē atveidoti Jupiters un Ganimēds. Tā veidota no smilšakmens un bijusi krāsota. Pēc Rietumromas impērijas krišanas kolonnu no nopostīšanas paglāba tautas ticējums, ka bareljefs kolonnas dienvidu pusē attēlo kristietības ieviesēja Konstantīna Lielā vecāku Konstancija Hlora un Helēnas kāzas. Vikikrātuvē par šo tēmu ir pieejami multivides faili. Skatīt: Īgeles kolonna.