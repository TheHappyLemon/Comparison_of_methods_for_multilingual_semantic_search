Aminata Savadogo (dzimusi 1993. gada 9. janvārī) ir Latvijas dziedātāja un dziesmu autore. Dzimusi 1993. gadā Rīgā etniski jauktā ģimenē, viņas tēvs ir cēlies no Burkinafaso, māte ir no Latvijas. Mācījās Bolderājas vidusskolā latviešu valodas klasē. 10 gadu vecumā sāka mācīties flautas spēli Bolderājas Mūzikas un mākslas skolā, bet no 13 gadu vecuma apguva dziedāšanas mākslu pie skolotājas Nadeždas Buharovas. 2008. gadā piedalījās LTV1 raidījumā "Krodziņā pie Paula", Jūrmalas jauno izpildītāju konkursā "Jaunais vilnis" 2011. gadā pārstāvēja Burkinafaso. 2013. gadā piedalījās TV3 šova "Koru kari" 3. sezonā "Rīgas zelta saules kora" sastāvā. 2013. gadā guva uzvaru "Kanāla 2" talantu šovā "Jaunā talantu fabrika", kā arī iekļuva konkursa "Ghetto Faktors" finālā. Sāka studijas Latvijas Universitātes (LU) Ekonomikas un vadības fakultātē. Piedalījās 2014. gada Eirovīzijas Latvijas nacionālajā atlasē ar dziesmu I Can Breathe, finālā ierindojās 5. vietā. 2015. gadā uzvarēja 2015. gada Eirovīzijas Latvijas nacionālajā atlasē ar dziesmu Love Injected un pārstāvēja Latviju Eirovīzijas dziesmu konkursā Vīnē. Dziesma pusfinālā ierindojās starp desmit labākajām, bet finālā ieguva 6. vietu, kas ir ceturtais visu laiku labākais Latvijas rezultāts Eirovīzijas vēsturē. 2016. gada Eirovīzijas nacionālajai atlasei "Supernova 2016" Aminata iesniedza dziesmu "Heartbeat", ko izpildīja Justs Sirmais, kurš konkursā uzvarēja un pārstāvēja Latviju 2016. gada Eirovīzijas dziesmu konkursā, iegūstot finālā 15. vietu. Par šo dziesmu Aminata saņēma "Autortiesību bezgalības balvu 2017", jo tā raidīta televīzijā, radio, internetā un publiski izpildīta Latvijā un daudzās citās valstīs. Pēc debijas albuma "Inner Voice" (2015) iznākšanas 2016. gada martā saņēma Latvijas Mūzikas ierakstu gada balvu "Zelta mikrofons" divās kategorijās — Labākā debija un Labākā dziesma ("Love Injected"). 2016. gada jūnijā absolvēja LU Ekonomikas un vadības fakultātes Starptautisko ekonomisko attiecību programmu. 2016. gada 13. oktobrī Rīgā, koncertzālē "Palladium Riga" notika pirmais Aminatas solokoncerts, kas vienlaikus bija viņas otrā albuma "Red Moon" prezentācija. Inner Voice (2015) Red Moon (2016) "Maiga vara" (2019) «Aminata sapņo par tēva dzimteni Āfrikā». Delfi.lv. Skatīts: 2015. gada 2. martā. "Aminata: pret visu, ko daru, esmu diezgan kritiska." Diena. 2015. gada 19. maijs Liam Clark. «Latvia: Aminata Savadogo: "I was afraid to show my songs before, but now it seems nice!" [Interview]». Escxtra.com, 2014. gada 4. februāris. Arhivēts no oriģināla, laiks: 2015. gada 2. maijā. Skatīts: 2015. gada 19. februāris. DELFI Izklaide. «Rīdziniekus priecē Aminata strīpainās biksiņās». delfi.lv, 2013. gada 3. sept.. Andy Mikheev. «Eurovision 2014 — Aarzemnieki (Latvia / Латвия)». ESCKAZ, 2014. gada 23. februāris. «Autortiesību bezgalības balva 2017 — Laureāti». AKA/LAA. Arhivēts no oriģināla, laiks: 2017. gada 6. decembrī. Skatīts: 2017. gada 10. decembrī. «Sākums». www.parmuziku.lv. "Aminata gavilē; aizstāvējusi diplomdarbu ekonomistos." kasjauns.lv 2016. gada 3. jūnijs «Semi-final 2: Sweden dominates iTunes charts, Latvia strong». wiwibloggs. 2015. gada 22. maijs. Steffen Hung. «Aminata - Love Injected». austriancharts.at. Skatīts: 2015-12-06. «Aminata - Love Injected». ultratop.be. Steffen Hung. «Aminata - Love Injected». lescharts.com. Skatīts: 2015-12-06. Gavin Ryan. «ARIA Singles: Taylor Swift Bad Blood Is No 1». Noise11.com, 2015-05-30. Skatīts: 2015-12-06. Netlistinn viku 21, 2015. http://www.tonlist.is/Music/Chartlist/677/%5D[novecojusi saite] «Official Scottish Singles Chart Top 100 | Official Charts Company». Officialcharts.com. Skatīts: 2015-12-06. Schweizer Hitparade, May 31, 2015 http://hitparade.ch/song/Aminata/Love-Injected-1394132 «Official Independent Singles Chart Top 50 | Official Charts Company». Officialcharts.com. Skatīts: 2015-12-06.