Florins Georgiu (rumāņu: Florin Gheorghiu; dzimis 1944. gada 6. aprīlī Bukarestē) ir Rumānijas starptautiskais lielmeistars šahā (1965). No 1960. gadu sākuma līdz 1980. gadu sākuma bijis viens no Rumānijas vadošajiem šahistiem. Trīspadsmit gadu vecumā uzvarējis Rumānijas junioru šaha čempionātā. 1963. gadā uzvarējis Pasaules junioru šaha čempionātā. 1960. gadā pirmo reizi uzvarējis Rumānijas šaha čempionātā. Vēlākajos gados vēl deviņas reizes (1962, 1964, 1965, 1966, 1967, 1973, 1977, 1987) kļuvis par Rumānijas šaha čempionāta uzvarētāju. Piedalījies Pasaules šaha čempiona izcīņas cikla starpzonu turnīros, kuros 1973. gadā bijis 14. vietā, 1976. gadā - 11. vietā, bet 1982. gadā - 12. vietā. 1979. gadā starpzonu turnīrā Rīgā kopā ar Oļegu Romaņišinu dalījis 5.-6. vietu, un abiem pietrūcis tikai puspunkts, lai iekļūtu pretendentu skaitā. Daudzu starptautisko šaha turnīru uzvarētājs, tajā skaitā Hastingsā (Anglija, 1968), Reikjavikā (1972), Torjemolinosā (Spānija, 1974), Novisadā (tagad Serbija, 1979), Bīlē (1982), Berlīnes Berliner Sommer (1988). Trīs reizes uzvarējis ASV atklātajos šaha čempionātos US Open (1979, 1980, 1981). Pārstāvējis Rumānijas komandu lielākajos komandu šaha turnīros: Pasaules šaha olimpiādēs piedalījies 14 reizes (1962-1974, 1978-1990); Eiropas komandu šaha čempionātos piedalījies 5 reizes (1965, 1973-1977, 1989-1992); Pasaules komandu šaha čempionātā piedalījies 1985. gadā; Pasaules studentu šaha čempionātā piedalījies 6 reizes (1960, 1962, 1964-1967). Individuālajā vērtējumā izcīnījis zelta (1964) medaļu; Balkānu valstu komandu šaha čempionātos piedalījies 15 reizes (1971-1978, 1980-1981, 1983-1985, 1988-1990). Komandu vērtējumā izcīnījis 2 zelta (1971, 1977), 7 sudraba (1973, 1974, 1978, 1980, 1981, 1985, 1990) un 5 bronzas (1972, 1975, 1976, 1983, 1988) medaļas. Individuālajā vērtējumā izcīnījis 6 zelta (1972, 1977, 1978, 1981, 1983, 1985), 2 sudraba (1974, 1980) un 3 bronzas (1971, 1973, 1988) medaļas. 1966. gadā 17. šaha olimpiādē Havanā guvis sensacionālu uzvaru pret ASV lielmeistaru un nākamo Pasaules šaha čempionu Robertu Fišeru. Šī partija ir palikusi šaha vēsturē kā vienīgais Fišera zaudējums par sevi jaunākam šahistam, kā arī viens no retajiem zaudējumiem, kur Fišera pretinieks uzvaras sasniegšanai izmantojis mazāk par stundu no partijai atvēlētā apdomas laika. Par panākumiem turnīros FIDE 1963. gadā Georgiu piešķīrusi starptautiskā meistara (IM), bet 1965. gadā - starptautiskā lielmeistara (GM) nosaukumu. «Federaţia Română de Şah: Prezentare». Arhivēts no oriģināla, laiks: 2018. gada 17. martā. Skatīts: 2017. gada 3. aprīlī. 1973 Petropolis Interzonal Tournament 1976 Manila Interzonal Tournament 1982 Moscow Interzonal Tournament 1979 Riga Interzonal Tournament OlimpBase :: Men's Chess Olympiads :: Florin Gheorghiu OlimpBase :: European Men's Team Chess Championship :: Florin Gheorghiu OlimpBase :: World Men's Team Chess Championship :: Florin Gheorghiu OlimpBase :: World Student Team Chess Championship :: Florin Gheorghiu OlimpBase :: Men's Chess Balkaniads :: Florin Gheorghiu Florin Gheorghiu vs Robert James Fischer Havana ol final (1966) Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)