Linda Elīna Ulveusa (zviedru: Linda Elin Ulvaeus; dzimusi 1973. gada 23. februārī) ir zviedru dziedātāja, rakstniece un aktrise. Viņa ir Bjērna Ulveusa un Angnētas Feltskūgas, grupas ABBA dalībnieku, vecākais bērns. Ulveusa veica savu muzikālo debiju 1981. gadā, astoņu gadu vecumā, kad viņa kopā ar savu māti izdeva albumu Nu tändas tusen juleljus (latviešu: Tagad tūkstotis Ziemassvētku sveču ir iedegts). Kopš tā laika Linda ir turpinājusi savu karjeru aktierspēles jomā, bet arī ir piedalījusies citos muzikālos projektos. 1980. gada novembrī, kad ABBA uz brīdi nenodarbojās ar jaunas mūzikas veidošanu, Angnēta Feltskūga izlēma veidot Ziemassvētku LP ierakstu ar savu meitu. Albums tika veidots kopā ar Maiklu Tretovu, un tajā bija 18 zviedru Ziemassvētku korāļi un bērnu dziesmas. Nu tändas tusen juleljus tika izdots 1981. gada beigās. Vēlāk Ulveusa mainīja savu darbības jomu uz aktierspēli. Viņas debija notika 1998. gada filmā Ar solen, spēlējot Lenas lomu. Ulveusa pēc tam parādījās televīzijas seriālā Labyrinten 2000. gadā un gadu vēlāk video Blå måndag,. Viņa lielākoties spēlē lomas dažādos teātra uzvedumos. 2004. gadā Ulveusa piedalījās savas mātes singla When You Walk in the Room ierakstā. 2006. gadā Linda Ulveusa pēc ilgāka pārtraukuma tēloja Sofiju filmā Meningen med alltihopa. Gadu vēlāk viņa viesojās televīzijas seriālā Playa del Sol. 2011. gadā viņa sarakstīja trīs grāmatas sērijā Leja li. Lindai Ulveusai ir trīs meitas ar viņas līgavaini Jensu Ekengrenu. Tilda Elīza Frīda Ulveusa-Ekengrena dzimusi 2001. gada 27. janvārī, Estere Ulveusa-Ekengrena 2007. gada februārī un Signe 2010. gada februārī. Ulveusa ar ģimeni dzīvo Ekere salā Stokholmas arhipelāgā. Under solen (1998) Meningen med alltihopa (2006) Labyrinten (2000) Playa del Sol (2007) Blå måndag (2001) Nu tändas tusen juleljus (1981) kopā ar Angnētu Feltskūgu Leja li och busbullen (2011) Leja li och tandfén (2011) Leja li, pappan och fisken (2011) «Angnētas un Bjērna bērnu biogrāfijas». Arhivēts no oriģināla, laiks: 2009. gada 27. oktobrī. Skatīts: 2009. gada 27. oktobrī. IMDb profils (angliski) Privé: "Sterrenkast, ABBA-kino" IMDb profils (angliski)