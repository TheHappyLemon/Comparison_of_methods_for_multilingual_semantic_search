Bjadžo Entonijs Gazara (angļu: Biagio Anthony Gazzara; dzimis 1930. gada 28. augustā, miris 2012. gada 3. februārī) bija amerikāņu aktieris un kinorežisors. Saņēmis vairākas balvas, tai skaitā Emmy balvu un Drama Desk Award balvu, kā arī ticis nominēts trīs Zelta globusa balvām un trīs Tony balvām. Dzimis Ņujorkā, viņa vecāki bija itāļu imigranti. Viņa izlaušanās loma Brodvejā bija lugā Cat on a Hot Tin Roof (1955–1956). Viena no viņa zināmākajām kinolomām ir apsūdzētā karavīra loma Ota Premingera tiesu drāmā "Slepkavības anatomija" (1959). Par lomu seriālā Run for Your Life (1965–1968) viņš tika nominēts trīs Zelta globusiem un diviem Emmy. Emmy balvu saņēmis par lomu seriālā Hysterical Blindness (2002). Vairākkārt sadarbojies ar režisoru Džonu Kasavetisu, piedaloties viņa filmās Husbands (1970), The Killing of a Chinese Bookie (1976) un Opening Night (1977). Piedalījies arī citās pazīstamās filmās kā The Bridge at Remagen (1969), "Kapone" (Capone, 1975), Voyage of the Damned (1976), Saint Jack (1979), Road House (1989), The Spanish Prisoner (1997), "Lielais Lebovskis" (1998), Buffalo '66 (1998), Happiness (1998), "Tomasa Krauna afēra" (1999), Summer of Sam (1999), "Dogvila" (2003) un "Parīze, es mīlu tevi" (Paris, je t'aime, 2006). Vikikrātuvē par šo tēmu ir pieejami multivides faili. Skatīt: Bens Gazara. Encyclopædia Britannica raksts (angliski) Encyclopædia Universalis raksts (franciski) IMDb profils (angliski) Internet Broadway Database profils (angliski) AllMovie profils (angliski)