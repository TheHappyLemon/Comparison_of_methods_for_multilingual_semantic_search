Florians Rihards Vircs (vācu: Florian Richard Wirtz; dzimis 2003. gada 3. maijā) ir vācu futbolists, kas spēlē uzbrūkošā pussarga pozīcijā, Vācijas izlases spēlētājs. Pašlaik (2023) pārstāv Vācijas Bundeslīgas klubu Leverkūzenes "Bayer". Ar futbolu sāka nodarboties dzimtās pilsētas Pulheimas kluba Grün-Weiß Brauweiler jauniešu komandā. 2010. gadā pievienojās 1. FC Köln jauniešu akadēmijai. 2020. gada janvārī pārgāja uz Leverkūzenes "Bayer". 2020. gada 18. maijā debitēja Bundeslīgā spēlē pret Brēmenes "Werder". Līdz ar to 17 gadu un 15 dienu vecumā kļuva par visu laiku Bayer jaunāko spēlētāju, kurš izgājis laukumā Bundeslīgas spēlē. 2020. gada 6. jūnijā spēlē pret Minhenes "Bayern" guva savus pirmos vārtus Bundeslīgā, kļūstot par visu laiku jaunāko vārtu guvēju Bundeslīgas vēsturē 17 gadu un 34 dienu vecumā. Spēlējis Vācijas U-15, U-16 un U-17 izlasēs. Vācijas izlasē debitēja 2021. gada 2. septembrī Pasaules kausa kvalifikācijas spēlē pret Lihtenšteinu. «Florian Wirtz replaces Kai Havertz as Bayer Leverkusen’s youngest ever player». bundesliga.com (angļu). 2020. gada 18. maijā. Skatīts: 2020. gada 7. jūnijā. «Florian Wirtz becomes youngest goalscorer in Bundesliga history at 17 years and 34 days». bundesliga.com (angļu). 2020. gada 7. jūnijā. Skatīts: 2020. gada 7. jūnijā. «Florian Wirtz - Spielerprofil». dfb.de (vācu). Skatīts: 2020. gada 7. jūnijā. Vikikrātuvē par šo tēmu ir pieejami multivides faili. Skatīt: Florians Vircs. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)