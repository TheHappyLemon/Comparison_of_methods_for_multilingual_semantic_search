Žans Klods van Damme (Jean-Claude Van Damme; dzimis 1960. gada 18. oktobrī) ir beļģu cīņas mākslas meistars un aktieris, plašāk zināms ar savām cīņas mākslas un spriedzes filmām. Par viņa veiksmīgākajām filmām tiek uzskatītas "Asiņainais sports" (1988), "Kikbokseris" (1989), "Universālais kareivis" (Universal Soldier, 1992), "Cietais mērķis" (1993), "Laika policists" (Timecop, 1994), "JCVD" (2008) un "Neiznīcināmie 2" (2012) . Viņa fiziskās formas un beļģu izcelsmes dēļ viņš ir ieguvis iesauku "Briseles muskuļi" (angļu: The Muscles from Brussels). 2013. gada 13. novembrī Volvo Trucks augšupielādēja reklāmas klipu tīmekļa vietnē YouTube. Šajā klipā Van Damme demonstrē špagatu atrodoties ar katru kāju uz divu Volvo ražotu smago mašīnu priekšējiem spoguļiem. Video ātri vien kļuva populārs internetā un jau pirmajās 3 dienās bija skatīts 11 miljonus reižu, 35 miljonus reižu pirmās nedēļas laikā. «Jean-Claude Van Damme». imdb.com. Skatīts: 2009-08-11. http://www.youtube.com/watch?v=M7FIvfx5J10 Volvo reklāmas klips http://descrier.co.uk/oddities/2013/11/watch-jean-claude-van-damme-splits-two-volvo-trucks/ Vikikrātuvē par šo tēmu ir pieejami multivides faili. Skatīt: Žans Klods van Damme.