1964. gada vasaras olimpiskās spēles bija astoņpadsmitās vasaras olimpiskās spēles. Tās no 1964. gada 10. oktobra līdz 24. oktobrim notika Japānas galvaspilsētā Tokijā. Oficiāli spēles atklāja Japānas imperators Šova. Šīs bija pirmās olimpiskās spēles, kuras notika Āzijā. Tokijai bija jāorganizē jau 1940. gada vasaras olimpiskās spēles, taču tiesības uz spēļu rīkošanu atdeva Helsinkiem, jo Japāna iebruka Ķīnā, taču 1940. gada spēlēs nenotika vispār, jo sākās Otrais pasaules karš. Tokijas olimpiskajās spēlēs piedalījās 93 valstis, kuras pārstāvēja 5151 sportists. Kopā tika sadalīti 163 medaļu komplekti 19 sporta veidos. Pirmoreiz olimpisko spēļu vēsturē programmā tika iekļauts volejbols un džudo. Šīs bija pirmās olimpiskās spēles, kuras tika translētas televīzijā visā pasaulē. Uz ASV spēles retranslēja ar Syncom 3, kas bija pirmais ģeostacionārais sakaru pavadonis, bet Eiropā spēles varēja vērot ar Relay 1 palīdzību. Tokija par 18. vasaras olimpisko spēļu mājvietu tika izvēlēta 1959. gada 26. maijā Starptautiskās Olimpiskās komitejas sesijas laikā Minhenē, Vācijā. Tokija par spēļu rīkošanas tiesībām apsteidza Detroitu, Vīni un Briseli. Pamatraksts: 1964. gada vasaras olimpisko spēļu medaļu tabula Olimpiskās spēles Vasaras olimpiskās spēles Starptautiskās Olimpiskās komitejas valstu un teritoriju kodi Japānā notikušās olimpiskās spēles 1964. gada vasaras olimpiskās spēles — Tokija 1972. gada ziemas olimpiskās spēles — Saporo 1998. gada ziemas olimpiskās spēles — Nagano 2020. gada vasaras olimpiskās spēles — Tokija No Atēnām līdz Pekinai[novecojusi saite] SOK jumtalapa par Tokijas olimpiskajām spēlēm (angliski) Sports-Reference profils (angliski)