Snouhila (angļu: Snow Hill Island) vai Sjerronevado (spāņu: Isla Cerro Nevado) ir neapdzīvota sala Antarktīdas pussalas ziemeļaustrumos Antarktikā, Vedela jūras ziemeļrietumos. No ziemeļrietumos esošās Džeimsa Rosa salas to atdala Admiralitātes šaurums, bet no austrumos esošās Sīmora salas — Piknika šaurums. 96% salas teritorijas klāj ledus kupols, kas augstākajā punktā sasniedz 396 m vjl. Salas austrumu krastu atklāja britu Džeimsa Rosa ekspedīcija 1843. gada 6. janvārī un atzīmēja to kā Triniti pussalas daļu un nosauca aprakstoši par "Sniega pauguru". Šaurumu starp Snouhilas salu un ziemeļos esošo Džeimsa Rosa salu 1903. gadā atklāja Zviedrijas antarktiskā ekspedīcija Oto Nordenšelda vadībā. Salas ziemeļdaļā zviedru ekspedīcija ierīkoja bāzes nometni, kas bija nepārtraukti apdzīvota no 1902. gada 12. februāra līdz 1903. gada 11. novembrim. Ekspedīcijas ēkai piešķirts aizsargājama vēstures pieminekļa (Nr. 38) statuss. 1954. gadā netālu no zviedru ekspedīcijas būdas tika ierīkota argentīniešu patversme Suecia. SCAR Composite Gazetteer Antarctic Treaty visitors site guide. Snow Hill Vikikrātuvē par šo tēmu ir pieejami multivides faili. Skatīt: Snouhila. Die Schwedische Südpolar-Expedition und ihre geographische Tätigkeit