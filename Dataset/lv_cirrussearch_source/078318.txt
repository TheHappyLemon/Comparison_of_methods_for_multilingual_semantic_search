Kakaši Hatake (japāņu: はたけ　カカシ Hatake Kakashi) ir izdomāts tēls Masasi Kisimoto radītajā mangā un anime "Naruto". Pazīstams arī kā Šaringana Kakaši (japāņu: 写輪眼のカカシ), pateicoties Obito Učihas dāvanai. Tiek uzskatīts par Konohas talantīgāko nindzju. Pagātnē bija Anbu kapteinis. Pēc Ceturtā Šinobi pasaules kara kļūst par Konohas sesto hokage. Stāstā Kakaši ir "Komandas Nr. 7" skolotājs un līderis. Viņš ir attēlots kā savrupa un apātiska persona, bet, stāstam attīstoties, viņa uzticība draugiem un studentiem kļūst acīmredzama. Stāstā tiek plaši aprakstīta arī Kakaši pagātne. Viņš ir parādījies trīs "Naruto" filmās, kā arī dažās videospēlēs. Kakaši tiek attēlots kā pusmūža šinobi. Viņam ir nekārtīgi pelnu krāsas mati, kuros labajā pusē atrodas matu celiņš no kura matu šķipsnas ir sadalītas uz dažādām pusēm. Uzvelkot galvas saiti, viņa frizūra paceļas manāmi augstāk, un mati izvirzās uz kreiso sānu. Kakaši labā acs ir tumšā nokrāsā, bet bojātā kreisā acs ir aizstātā ar Obito Učihas šaringana aci. Uz kreisās acs ir arī rēta. Kad Madara Učiha nozaga viņa Šaringana aci, Naruto atjaunoja viņa veco aci, izmantojot Rikudo Sennina čakras. Spriežot pēc Teuči un Ajamas reakcijas, Kakaši piemīt pievilcīgs izskats. Deguns ir taisns, un sejas vaibsti ir glīti, zem lūpas ir neliela dzimumzīme. Bet nezināmu iemeslu dēļ Kakaši nēsā masku jau no agras bērnības. Uz viņa pieres tradicionāli ir viņa dzimtā ciema galvassaite, kas ir  izšūts uz zilas bandanas, kas aizsedza arī Kakaši kreiso aci pirms Šaringana zaudēšanas. Kakaši ir līdzīgs savam tēvam, jo Čijo sajauca Kakaši ar viņa tēvu. Kakaši raksturo laiska sejas izteiksme: pusaizvērtas acis un atslābta, garlaikota balss. Tomēr ārkārtas situācijā Kakaši balss kļūst draudīgāka un skatiens caururbjošāks. Pirms tēva nāves un esot akadēmijas students, Kakaši valkāja vienkāršu melnu rāvējslēdzēja jaku, pieskaņojot tai masku, platus pelēkus šortus līdz ceļgaliem un zaļu šalli ar vienkāršiem rakstiem. Neilgi pēc tam, kad Sakumo izdarīja pašnāvību, viņš nomainīja šalli uz zilu un šortus pret tumši pelēkām pusgarajām biksēm. Būdams genins, Kakaši valkāja to pašu melnu jaku ar rāvējslēdzēju, bet ar baltu jostu un atvērtu brūnu priekšautu līdz potītēm. Trešā Lielā nindzju kara laikā Kakaši tērps sastāvēja no melna tējkrekla ar baltām svītrām, biksēm un tādas pašas krāsas cimdiem ar tērauda oderēm, brūnām siksnām, kas turēja apvalku, kurā bija viņa tēva zobens; aizsargi un maska. Turklāt šajā laikā Kakaši piere bija klāta ar čolku - viņš valkāja pieres aizsargu tieši virs matiem. Pēc pievienošanās Anbu Kakaši uz kreisā pleca ieguva tetovējumu, un viņa drēbes sāka attēlot organizācijas standarta formastērpu: melns īss tējkrekls, virs kura bija valkātas pelēkas bruņas, uz rokām atradās melni pārvalki ar aizsargvairogiem, bet kājās bija vienkāršas melnas bikses un sandales. Misiju laikā viņš valkāja baltās lapsas masku ar sarkaniem rakstiem. Pēc Anbu pamešanas Kakaši valkā Konohagakures standarta tērpu, kas sastāv no zaļas čunina vestes ar Uzušiogakures simbolu, zilu bodiju, sandalēm un puscimdiem ar aizsargiem. Ceturtajā Šinobi pasaules kara laikā Kakaši nēsā Šinobi alianses pieres aizsargu. Divus gadus pēc Ceturtā Šinobi pasaules kara notikumiem Kakaši valkā tumšāku nindzjas tērpu ar modernu pelēku Konoha vesti. Uz kreisā pleca ir sarkana aproce ar Uzumaki klana simbolu. Viņam kājās ir augsti melni zābaki. Šaringana zaudējuma dēļ Kakaši vairs nevalkā pieres aizsargu un vairs neslēpj kreiso aci. Savu pienākumu veikšanas laikā Kakaši valkā Hokage halātu ar Kage galvassegu. Dažus gadus vēlāk Kakaši sāk valkāt melnu šinobi tērpu ar zaļu vesti. Zem acīm parādās grumbas. Pusaudža gados Kakaši gulēja vienkāršā baltā tējkreklā un pelēkos šortos, joprojām valkājot masku. Pēc pievienošanās Anbu un pēc tam viņš sāka gulēt savā ierastajā, cieši pieguļošajā melnajā kreklā. Sakumo Hatakes dzīves gados Kakaši savus biedrus izvirzīja augstāk par visu, redzot savu tēvu kā piemēru, kam sekot. Bija arī acīmredzams, ka viņš labi sapratās ar saviem klasesbiedriem, viņam bija daudz draugu un viņš bieži pavadīja laiku kopā ar viņiem (tostarp ar Obito un Rinu). Lai gan viņš bieži sacentās ar Obito, viņi diezgan labi komunicēja, un Kakaši pat slavēja Obito par viņa drosmi. Neilgi pēc tēva nāves Kakaši uz gadu pārtrauca apmeklēt akadēmiju, kļuva noslēgts un pārtrauca sazināties ar apkārtējiem cilvēkiem. Šajā laika posmā viņš bija īpaši kluss, un uz Obito, Gajas un citu vārdem atbildēja tikai ar žestiem vai pilnībā ignorēja. Kad Kakaši sāka doties misijās ar citām komandām, kļuva zināms, ka viņš ir mainījis savas domas par draudzības attieksmi, tagad misiju izvirzot augstāk par visu pārējo. Tajā pašā laikā strīdā ar Obito par Rinas glābšanu bija skaidrs, ka viņš šaubās par sava ceļa taisnību un pēc dzirdētajiem vārdiem tomēr nolēma doties glābt draugus. Iespējams, viena no retajām viņa rakstura iezīmēm, kas nekad nav mainījusies, ir cieņa, ko viņš izrādīja pret cilvēkiem, kas air ugstākā amatā par viņu, un vispārējais miers. Laikā, kad Kakaši bija Anbu, viņš ievērojami atšķīrās ar savu brutalitāti cīņā, ko nevarētu teikt par viņa attieksmi pret saviem komandas biedriem. Neskatoties uz viņa vispārējo izmisumu un bezgalīgajiem murgiem un sapņiem, kas saistīti ar Rinas neseno nāvi, viņš labi izturējās pret savu kouhai. Kad organizācijai pievienojās jaunais Itači Učiha, Kakaši bija gandrīz vienīgais, kurš cienīja viņa talantu un izturējās pret viņu kā pret biedru, visādi atbalstot vai piedāvājot palīdzību, par ko Itači pateicās viņam pirms aiziešanas no Anbu. Bet, neskatoties uz to visu, būdams dziļā depresijā, Kakaši joprojām meklēja savu nāvi, dzīvojot tikai misijās, ko nevarēja noslēpt no Gaja, Kurenajas un Asumas, kuri lūdza Hiruzenu padarīt viņu par geninu mentoru. Pēc tikšanās ar 7. komandu Kakaši manāmi atdzīvojās, kļūstot jautrāks un atvērtāks. Kakaši pēc Obito nāves ļoti mainījās un ieguva dažas viņa bijušajam biedram raksturīgās rakstura iezīmes un uzskatus par pasauli. Viņš sāka pievērst īpašu uzmanību savstarpējai palīdzībai un komandas darbam. Ir zināms, ka Kakaši savā brīvajā laikā bieži ierodas pie pieminekļa, kur ir iegravēti mirušo nindzju vārdi, arī Obito Učihas vārds. Atrodoties tur, viņš zaudē laika izjūtu un tāpēc pastāvīgi kavējas (vēl viena iezīme, kas aizgūta no Obito). Kakaši mīļākā nodarbe ir grāmatas lasīšana ar nosaukumu "Paradīzes spēles" (japāņu: イチャイチャパラダイス). Kakaši parasti lasa kādu no savām grāmatām, kad apkārtējā situācija neprasa pilnīgu koncentrēšanos, piemēram, pirmajā treniņā un sarunās ar 7. komandu. Kakaši bija skolotājs un paraugs daudziem spēcīgiem nindzjiem, kuri vēlāk pat ienāca Anbu. Sākumā Kakaši šķiet stingrs un atturīgs skolotājs, kurš ļoti labi pārzina savu darbu un nevienu nevēlas piekāpties. Bet tālāk iepazīstoties, uzzinām par viņa rakstura iezīmēm, kas pavisam nesaskan ar pirmo iespaidu. Parasti var pamanīt, ka viņa acis ir pusaizvērtas un skatiens neizrāda nekādu entuziasmu. Bet patiesībā viņš bieži smaida, bet tikai draugu kompānijā. Un, ja viņam ir tādi cilvēki, viņš būs kopā ar viņiem viņu visgrūtākajās dzīves situācijās. Tā kā viņa māte nomira, kad viņš bija ļoti mazs, Kakaši no mazotnes uzaudzināja viņa tēvs Sakumo Hatake. Sakumu slavēja šinobi pasaulē, jo viņš vismaz vienu reizi glāba Konohu un tās iedzīvotājus; Kakaši arī cienīja savu tēvu. Vienā no Sakumo misijām – pēc tam, kad Kakaši tika uzņemts Konohas Nindzju akadēmijā,– Sakumo pieņēma lēmumu glābt savu komandas biedru dzīvības, nevis izpildīt misijas uzdevumu. Misijas neveiksme Uguns zemei ​​bija postoša, kā rezultātā daudzi Konohā, tostarp komandas biedri, kuri tika izglābti, viņu nomelnoja par darba neizpildi. Apmelnots, Sakumo izdarīja pašnāvību. Redzot, ko pārdzīvoja viņa tēvs, un apņēmies nepieļaut tādas pašas kļūdas, Kakaši nolēma, ka Šinobi noteikumu ievērošanai vienmēr ir jābūt prioritātei. Nindzju Akadēmijā Kakaši ieguva augstākās atzīmes, tiekot atzīts par brīnumbērnu un savas paaudzes labāko. Galu galā viņš kļuva ļoti populārs vienaudžu vidū. Pateicoties viņa talantiem, 5 gadu vecumā Kakaši viena gada laikā absolvēja akadēmiju, esot savas klases virsotnē. Pēc tam, kad viņš kļuva par geninu, viņš un viņa klasesbiedri Rina Nohara un Obito Učiha apvienojās komandā, kuru vadīja Minato Namikaze. Anime sižetā Minato parādija zvaniņus, dodot jaunizveidotajai komandai uzdevumu – paņemt divus zvaniņus, kurus Minato turēja. Minato bieži atturējās no talantīgā Kakaši, nekā no Rinas un Obito, lai viņi varētu sadabūt zvaniņus, tikai strādājot komandā. Kakaši to ātri saprata un izmantoja Rinu un Obito kā līdzekli, lai dabūtu zvaniņus. Neskatoties uz to, Kakaši padalījās ar zvaniņiem ar biedriem, jo viņi kopā sasniedza mērķi. Minato komanda savas karjeras laikā devās daudzās misijās, taču Kakaši prioritāte šinobi noteikumiem bieži apgrūtināja darbu. Obito, kurš jau tā bija greizsirdīgs par Kakaši dabisko talantu un popularitāti, bieži viņam nepiekrita. 6 gadu vecumā Konohas amatpersonas ļāva Kakaši kopā ar savu komandu sacensties Čūnina eksāmenos, kurus viņš nokārtoja, uzvarot Majto Gaja un kļūstot par Čūninu. 12 gadu vecumā Kakaši kļūst par džoninu. Par godu tam Rina uzdāvina Kakaši pirmās palīdzības komplektu, bet Minato – īpašu kunaju. Tajā laikā norisinājās Trešais Šinobi Pasaules karš. Minato komandai tiek dota misija izsekot ienaidnieku. Cīņas laikā ar ienaidnieku Kakaši guva smagus ievainojumus plecā. Minato ieceļ Kakaši par komandieri un dodas cīnīties ar ienaidnieku, atstājot komandu Kakaši uzraudzībā. Otrās cīņas laikā Rinu nolaupīja šinobi no Ivagakures. Obito iesaka doties pēc Rinas, bet Kakaši uzskata, ka misijas pabeigšana ir svarīgāka. Vēlāk Kakaši maina savas domas un sadursmē ar ienaidnieku upurē savu kreiso aci, lai aizsargātu Obito. Šīs darbības aizkustināts, Obito pamodina šaringanu un nogalina ienaidnieku. Viņiem izdodas glābt Rinu, bet ienaidnieks liek alai sabrukt, kur atrodas Kakaši ar biedriem. Obito izglābj Kakaši, bet glābēju sabrūk akmeņi. Kad Kakaši un Rina pamostas pēc sabrukuma, viņi ierauga Obito, kura labo ķermeņa pusi bloķē klints. Kakaši vaino sevi par to, ka viņš uzreiz neuzklausīja Obito. Bet Obito saka, ka viss ir kārtībā un Kakaši ir lielisks Šinobi. Kā dāvanu Kakaši, par godu tam, ka Kakaši kļuva par džoninu, Obito atdod savu izdzīvojušo kreiso Šaringanu. Pirms nāves Obito lūdz Kakaši aizsargāt Rinu. Kakaši dod solījumu. Drīzumā tuvojas ienaidnieka papildspēki. Kakaši un Rina pamet Obito un aizbēg. Kakaši stāsta Rinai, ka Obito par viņu atdeva savu dzīvību un viņš mīlēja Rinu. Pēc brīža ierodas Minato palīgā savai komandai, bet Kakaši jau bija visus uzvarējis ar Raikiri. Ir arī zināms, ka Kakaši nespēja izpildīt Obito doto solījumu. Rinu nolaupīja ienaidnieki, no Slēptās miglas ciemata, un pārvērta par džinčuriki. Ienaidnieki ļāva Kakaši bez grūtībām atbrīvot Rinu. Slēptā migla gribēja atbrīvot Sanbi jau Konohā un izmantot džinčuriki niknumu, lai uzbruktu Konohai un iznīcinātu visu ciemu. Rina drīzumā saprata, ka viņu ciemam draud briesmas un lūdza Kakaši nogalināt viņu. Kakaši līdz pēdējam nepiekrita tam, tomēd, kad Kakaši cīnījās ar Kirigakures šinobiem, Rina apzināti nostājā pretī Kakaši Raikiri, lai nomirtu. Pēc šīs traģēdijas Kakaši pamodināja Mangekjo Šaringanu savā kreisajā acī, bet vēlāk kļūst bezspēcīgs. Vēlāk Rinas ķermeni un Kakaši paņem papildspēki no Konohas. Pēc Minato piedāvājuma, Kakaši kļūst par Anbu biedru, bet vēlāk pamet organizāciju un apņemas apmācīt jaunos Šinobi akadēmijas absolventus. Kakashi Hatake tiek iecelts par 7. komandas senseju. Viņam ir stingra un nelokāma skolotāja reputācija. Jau no paša sākuma viņš kavējas uz tikšanām un aizraujas ar lasīšanu, uzvedas mierīgi un pieklājīgi. Viņš komandai Nr. 7 dod pārbaudījumu - uzdevums ir atņemt viņam divus zvaniņus. Šo testu Trešais Hokage izmantoja, lai ieaudzinātu komandas garu un noteiktu stilus, ko skolēni izmanto savu mērķu sasniegšanai. Kad komanda, šķiet, ir pārkāpusi stingrāko noteikumu nepalīdzēt noteikumu pārkāpējam Naruto, Kakaši paziņo, ka ir nokārtojuši eksāmenu. Iemesls tam ir tas, ka savu biedru pamešana ir lielāks noziegums nekā misijas neveiksme, ko Kakaši reiz dzirdēja no Obito. Veicot misiju pavadīt tilta būvētāju uz Viļņu zemi, komanda uzzina par Kakaši spēju atpazīt ienaidnieku, viņa Šaringanu un kopēšanas paņēmieniem. Lai gan ienaidniekam sākotnēji veiksmīgi izdodas Kakaši ieslodzīt ūdens cietumā, komandas saskaņotas darbības rezultātā viņš tiek atbrīvots un sagrauj ienaidnieku, kopējot Ūdens pūķa tehniku. Otrajā tikšanās reizē ar ienaidniekiem Kakaši veiksmīgi izmanto savus paņēmienus – astoņu nindzju suņu izsaukšanu un Raikiri. Pēc šiem notikumiem viņu pārņem dziļa cieņa pret kritušajiem pretiniekiem, bet Naruto nosaka, kāds būs viņa ceļš kā šinobi. Čūninu eksāmenu laikā Kakaši sniedz paskaidrojumus savai komandai cīņas posmā un ļoti interesējas par neparastajiem pretinieku kaujas paņēmieniem. Arī šajā periodā viņa komanda uzzina par ilgstošo sāncensību starp Kakaši un Gaju – kurš no viņiem ir spēcīgākais un prasmīgākais šinobi. Tomēr pēc papildu raunda viņam jātiek galā ar nolādētās Orochimaru zīmes aizzīmogošanu, kas palikusi uz Saskes kakla. Kakaši arī divreiz novērš slimojošā Saske nolaupīšanu – vispirms no paša Oročimaru, pēc tam no viņa labās rokas Kabuto Jakuši. Tieši pirms pēdējā eksāmena posma Kakaši ar spēku un pamatiem trenē Saski un pat iemāca viņam Čidori tehniku. Viņi nokavēti ierodas uz kaujas arēnu, bet tiek pielaisti sacensībām. Saske cīnās ar Gaaru no Slēptā smilšu ciemata, bet Kakaši dodas uz tribīnēm, vērot cīņu. Tomēr duelis tiek pārtraukts, jo, kā izrādījās, Sunagakure noslēdza aliansi ar Otogakuru, tāpēc viņu šinobi kopā uzbruka Slēptās Lapas ciematam, lai viņu iznīcinātu. Saske vajā Gaaru, uzbrukušo ciematu slepeno ieroci, savukārt Kakaši dod Naruto, Sakurai un Šikamaru misiju panākt Saski un palīdzēt viņam, kā vien var. Tikmēr viņš, Gajs un pārējie džonīni cīnās pret ienaidnieka šinobi uzbrukumiem. Par laimi, uzbrukums bija lemts neveiksmei, jo Oročimaru, tiecoties pēc saviem mērķiem, nogalināja Ceturto Kazekagi un pārģērbās par viņu. Tāpēc Suna drīz parakstīja miera līgumu ar Konohu, taču uzbrukums Slēptajai Lapai maksāja viņu līdera Trešā Hokage dzīvību. Kakaši kopā ar savu komandu un daudziem citiem ciema iedzīvotājiem apmeklēja viņa bēres. Drīz ciematā ierodas Itači Učiha, Saskes vecākais brālis, un Kisame Hošigaki, nindzja-nodevējs no Akatsuki, lai notvertu Kjūbi Naruto iekšienē. Kakaši kopā ar Asumu un Kurenai mēģina viņiem pretoties, taču nesekmīgi - viņš pats nonāk Cukujomī Itači ietekmē un uz ilgu laiku nonāk slimnīcā. Par laimi pēc neveiksmes Itači un Kisame atstāj Konohu. Kakaši izglābj tikai viens no trim leģendārajiem sanīniem, pēc kāda laika - piektā Hokage, Tsunade. Tomēr pēc vairāku misiju veikšanas ar savu jauno komandu Kakaši sāk pamanīt, ka Saske arvien cītīgāk meklē jaunus spēka avotus, jo viņu vada atriebības slāpes pret savu brāli par Učihas klanu. Saski grauž arī skaudība, jo viņš redz, ka Naruto sāk viņu apiet spēju ziņā. Visbeidzot, nespējot to izturēt, Saske izaicina Naruto uz dueli, ko laikā aptur Kakaši. Saske aizbēg no notikuma vietas, bet Kakaši tomēr viņu atrod un mēģina viņu nomierināt un pierādīt, ka cilvēks var meklēt savu spēku draudzībā. Tomēr pārliecināšana izrādās veltīga - Saske pamet ciematu kopā ar skaņu četrinieku, lai iegūtu vairāk spēka no Oročimaru. Paredzot sliktako, Kakaši, tikko uzzinājis par notikušo pēc atgriešanās no misijas, steidzas palīgā, lai vēlreiz apturētu Naruto cīņu pret Saski, taču šoreiz viņš kavējas – kauja Beigu ielejā beidzas, Saske aiziet uz Otogakuri, bet Naruto joprojām ir dzīvs, un Kakaši aizved savu studentu atpakaļ uz Konohu. Naruto, 253. nodaļa, 9-12 lpp Itachi Shinden: Book of Bright Light, 91. lpp. Naruto, 449. nodaļa, 7. lpp Naruto, 240. nodaļa, 17. lpp Naruto, 84. nodaļa, 17. lpp The Naruto Secret: Scroll of People Character Official Databook, 132.-135.lpp Naruto: Shippuden, 360. sērija Naruto: Shippuden, 416. sērija Naruto, 599. nodaļa, 11.-12. lpp Boruto, 36. sērija Naruto, 629. nodaļa, 14.-16. lpp Naruto, 605. nodaļa