Rundēni (arī Rundāni) ir ciems Ludzas novada Rundēnu pagastā, pagasta centrs. Ciems izvietojies sešu ceļu krustojumā (no Zirgiem, Kaunatas, Lauderiem, Vecslobodas, Raipoles un Sapožņikiem) 34 km no novada centra Ludzas un 302 km no Rīgas. Apdzīvotā vieta izveidojusies pie bijušās Rundēnu muižas (Rundany) centra. 1933. gadā Rundēniem tika piešķirts biezi apdzīvotas vietas (ciema) statuss, 1935. gadā tur bija 38 dzīvojamās mājas, baznīca, skola un pagastnams; notika nedēļas tirgi. Rundēnos atrodas pagasta pārvalde, Rundēnu skola (slēgta kopš 2007. gada), pirmsskolas izglītības iestāde, ambulance, bibliotēka (ir pieeja internetam), tautas nams, pasta nodaļa, divi pārtikas veikali. Krustu pakalns Rundēnu Svētā Krusta paaugstināšanas Romas katoļu baznīca Rundēnu skola un muižas parks «Vietvārdu datubāze: Informācija par Rundēniem». Latvijas Ģeotelpiskās informācijas aģentūra. Vietvārdu datubāze Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0.