Šis raksts ir par aizsargājamu dabas teritoriju. Par citām jēdziena Augšzeme nozīmēm skatīt nozīmju atdalīšanas lapu. Augšzeme ir aizsargājamo ainavu apvidus Augšdaugavas novadā. Izvietojies Augšzemes augstienē Daugavas kreisajā krastā, aizņemot Ilūkstes pauguraines dienvidaustrumus ar Egļukalnu un Skrudalienas pauguraines dienvidrietumus. Izveidots 1977. gadā, lai saglabātu ainaviski ļoti augstvērtīgu teritoriju, kurā ietilpst Sventes un Medumu ezeri ar salām, kā arī vairāki mazi ezeriņi to apkārtnē. Teritorija iekļauj Medumu ezeraines un Sventes dabas parkus, Bardinska ezera, Medumu ezera salu, Skujines ezera un Sventes ezera salu dabas liegumus, kā arī vairākus citus aizsargājamus dabas objektus. Natura 2000 teritorija. «Augšzemes aizsargājamo ainavu apvidus». Latvijas daba. 1. sējums. Rīga : Preses nams. 1994. 91. lpp. «Dabas aizsardzības pārvalde. Augšzeme». Arhivēts no oriģināla, laiks: 2016. gada 9. novembrī. Skatīts: 2015. gada 15. oktobrī.