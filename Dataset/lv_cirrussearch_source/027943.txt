Šis raksts ir par transneptūna objektu. Par citām jēdziena Salacija nozīmēm skatīt nozīmju atdalīšanas lapu. Salacija, arī 120347 Salacia ir transneptūna objekts ar diametru apmēram 854 ± 45 km. Tas atrodas Koipera joslā un pieder klasiskajiem Koipera joslas objektiem. Salacijai ir zināms viens pavadonis, Akteja. Salacija, iespējams, ir pundurplanēta, bet precīzi tas nav zināms, jo debess ķermenis atrodas pārāk tālu. Salaciju atklāja 2004. gada 22. septembrī amerikāņu astronomi Maikls Brauns (Michael Brown), Henry Roe un Kristina Barkume Palomaras observatorijā. Objektam tika piešķirts pagaidu nosaukums 2004 SB60. 2011. gada 18. februārī Starptautiskā Astronomijas savienība tam oficiāli piešķīra vārdu Salacija. Salacija romiešu mitoloģijā ir okeāna dieviete, Neptūna sieva. Salacijas orbīta atrodas apmēram 42 AU no Saules un ir nedaudz izstiepta. Ķermenim ir zems albedo (0,036) un blīvums (1,16 g/cm3). Uz tā virsmas atrodas mazāk par 5 % ūdens ledus. 2006. gada 21. jūlijā, izmantojot Habla kosmisko teleskopu, Salacijai tika atklāts pavadonis, kurš riņķo ap to 5619 ± 87 km attālumā. Pavadonim tika piešķirts pagaidu apzīmējums S/2006 (120347) 1, bet 2011. gada 18. februārī to nodēvēja par Akteju. Akteja grieķu mitoloģijā ir viena no nereīdām. Aktejas diametrs ir apmēram 286 ± 24 km līdz 304 ± 36 km Pavadonis apriņķo Salaciju pa gandrīz riņķveida orbītu reizi 5,49380 ± 0,00016 dienās. (120347) Salacia = 2004 SB60 “TNOs are Cool”: A survey of the trans-Neptunian region Physical properties of trans-neptunian binaries (120347) Salacia–Actaea and (42355) Typhon–Echidna (120347) Salacia M.P.E.C. 2009-R09 How many dwarf planets are there in the outer solar system? (updates daily) M.P.C. 73984 Detection of Additional Members of the 2003 EL61 Family via Infrared Spectroscopy IAUC 8751 Rotational properties of the binary and non-binary populations in the Trans-Neptunian belt TNOs are Cool: A survey of the trans-Neptunian region. VIII. Combined Herschel PACS and SPIRE observations of 9 bright targets at 70–500 µm