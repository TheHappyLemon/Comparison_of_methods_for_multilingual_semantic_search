Albēns Lermuzū (franču: Albin Lermusiaux; dzimis 1874. gada 9. augustā, miris 1940. gada 20. janvārī) bija franču vieglatlēts un sporta šāvējs, olimpiskās sudraba medaļas ieguvējs. Viņš startēja 1896. gada vasaras olimpiskajās spēlēs. Lermuzū 1896. gada vasaras olimpiskajās spēlēs Atēnās startēja divos sporta veidos — šaušanā un vieglatlētikā. Vieglatlētikā viņš startēja trijās disciplīnās, bet šaušanā — vienā disciplīnā. Pirmā distance, kurā viņš startēja, bija 800 metru skrējiens. Šajā disciplīnā Lermuzū otrajā priekšskrējienā ieguva pirmo vietu ar rezultātu 2 minūtes 16.6 sekundes un kvalificējās fināla kārtai. Fināla kārtā, kas notika trīs dienas pēc priekšskrējiena, viņš nepiedalijās. 1500 metru skrējienā Lermuzū ar rezultātu 4 minūtes un 36 sekundes finišēja trešajā vietā, iegūstot bronzas medaļu. Šajā distancē viņš piekāpās Austrālijas sportistam Edvīnam Flekam (zelta medaļas ieguvējs) un ASV sportistam Artūram Bleikam (sudraba medaļas ieguvējs). Olimpisko spēļu laikā trešās vietas ieguvējs netika apbalvots, Starptautiskā Olimpiskā komiteja viņam bronzas medaļu piešķīra vēlāk, ar atpakaļejošu datumu. 16. aprīlī Lermuzū bija viens no 17 sportistiem, kas startēja maratona distancē. Viņš no šīs distances izstājās 32 kilometrā. Albēns Lermuzū startēja arī 200 metru šaušanā ar militāro šauteni. Viņa iegūtais rezultāts šajā disciplīnā nav zināms; viņš varētu būt ieņēmis kādu no 14. līdz 41. vietai. Albēns Lermuzū bija sporta kluba Racing Club de France biedrs. Viņš uzvarēja vairākos Francijas krosa čempionātos (1895. gadā) un 1500 metru distancēs (1896. gadā). Uzstādīja vairākus nacionālos rekordus, kas tolaik bija arī Eiropas rekordi. Albin Lermusiaux Arhivēts 2020. gada 17. aprīlī, Wayback Machine vietnē. Sports Reference «Athletics at the 1896 Athina Summer Games: Men's 800 metres». Sports Reference. Arhivēts no oriģināla, laiks: 2020. gada 17. aprīlī. Skatīts: 2020. gada 5. maijā. Arhivēts 2020. gada 17. aprīlī, Wayback Machine vietnē. «Athens 1896 800m Men». Starptautiskā Olimpiska komiteja. «Athletics at the 1896 Athina Summer Games: Men's 1500 metres». Sports Reference. Arhivēts no oriģināla, laiks: 2020. gada 17. aprīlī. Skatīts: 2020. gada 5. maijā. Arhivēts 2020. gada 17. aprīlī, Wayback Machine vietnē. «Athens 1896 1500m Men». Starptautiskā Olimpiska komiteja. «Athletics at the 1896 Athina Summer Games: Men's Marathon». Sports Reference. Arhivēts no oriģināla, laiks: 2020. gada 17. aprīlī. Skatīts: 2020. gada 5. maijā. Arhivēts 2020. gada 17. aprīlī, Wayback Machine vietnē. «Athens 1896 Marathon Men». Starptautiskā Olimpiska komiteja. «European Records». thegreatdistancerunners.de. Skatīts: 2017. gada 11. marts. Albēns Lermuzū (SOK profils) (angliski) Albēns Lermuzū (Sports Reference profils) (angliski)