Maķedonijas forele (Salmo macedonicus) ir zivju suga Atlantijas lašu dzimtā. Tā ir sastopama gandrīz tikai upēs Vardaras baseina augšdaļā Ziemeļmaķedonijā, īpaši Kadinā un Treskā. Atrasta arī Grieķijā. Tās tālāku eksistenci iespējami nākotnē apdraudēs tai raksturīgā biotopa lēnā izzušana, bet IUCN apdraudēto sugu sarakstā tā pašlaik ir atzīmēta ar statusu "trūkst datu". iespējams, ka tās areāls iekļauj arī pierobežas reģionus Albānijā un Kosovā. Zivs var sasniegt 40 cm garumu, tās sānos un īpaši augšdaļā daudz vīnsarkanas krāsas plankumu, reizēm ar tumšāku vidu. Dažos reģionos (Babunas un Došņicas baseinos) priekšas plankumi melni. Lielākiem eksemplāriem mugurpusē pamanāmas trīs tumšas svītras. Muguras spura ir ar vīnsarkanām svītrām. Apdzīvo ātri tekošus ūdeņus, biežāk sastopama pie krācēm vai ūdenskritumiem. Šīs sugas taksonomiskais statuss tiek apstrīdēts, apstrīdētājs Georgijevs uzskata, ka daudzas Karamana aprakstītās šā reģiona zivju sugas, ieskaitot Maķedonijas foreli, ir tikai taimiņa (Salmo trutta) varietātes. Economidis, PS, 1991 Check list of Freshwater Fishes of Greece (reciente status of Threats and protection). Hellenic Society for the Protection of Nature, Special publication, 48 p. 2006 IUCN Red List of Threatened Species Fishbase: Salmo macedonicus (Karaman, 1924) Maurice Kottelat, Jörg Freyhof: Handbook of European Freshwater Fishes. Publications Kottelat, Cornol 2007, ISBN 978-2-8399-0298-4, p. 422.] Georgiev S (2011) Study of Salmo genus on the Balkan peninsula Croatian Journal of Fisheries, Vol.69 No.1