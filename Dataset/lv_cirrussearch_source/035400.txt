Koordinātas: 64°9′47.66″N 21°51′34.08″W﻿ / ﻿64.1632389°N 21.8594667°W﻿ / 64.1632389; -21.8594667 Imagine Peace Tower (islandiešu: Friðarsúlan — 'miera kolonna') ir memoriāls Džonam Lenonam Videjas salā pie Reikjavikas Islandē. Memoriālu Džonam Lenonam 2007. gadā veltīja viņa atraitne Joko Ono. Memoriāls sastāv no ziliem gaismekļiem un lielas, baltas kolonnas, kurā iegravēti vārdi "Imagine Peace" (latviešu: Iztēlojies mieru) 24 valodās. Šie vārdi ir atsauce uz Džona Lenona miera kampaņu un uz viņa dziesmu Imagine. Torņa augšā atrodas 15 starmeši ar prizmām, kas darbojas kā spoguļi, starojot gaismas stabu vertikāli gaisā no 10 metrus platas "vēlmju akas". Gaismas stabs nereti sasniedz mākoņus un spīd cauri mākoņu segai. Skaidrās debesīs gaisma var sasniegt 4000 m augstumu. Elektrību starmešu darbināšanai nodrošina Islandes ģeotermālā enerģija. Zem torņa ir aprakts 1 miljons zīmīšu, uz kurām ir uzrakstītas dažādu cilvēku vēlmes, kuras Joko Ono savāca sava projekta Wish Tree ietvaros. Ono plāno torni iedegt katru gadu no 9. oktobra (Džona Lenona dzimšanas dienas) līdz 8. decembrim (Lenona nāves dienai). Islandi izvēlējās par torņa atrašanās vietu tās estētikas un dabai draudzīgās enerģijas izmantošanas dēļ. Torņa celtniecība sākās 2006. gada 9. oktobrī un atklāšana notika tajā pašā datumā gadu vēlāk. Atklāšanas ceremonija tika pārraidīta vairākos televīzijas kanālos visapkārt pasaulei. Atklāšanā klātienē kopā ar Ono piedalījās Džona un Joko dēls Šons Lenons, bītls Ringo Stārs, Olīvija Herisone, bītla Džordža Herisona atraitne, un viņu dēls Dani Herisons. Pols Makartnijs arī tika uzaicināts, bet nevarēja ierasties tiesas procesa dēļ. Joko Ono atzina, ka torņa iesvētīšana būtu bijis labākais, ko viņa ar Džonu kopā būtu darījusi. Uzraksti uz torņa ir 24 valodās: Uz papildu plāksnes ir rakstīts: I dedicate this light tower to John Lennon My love for you is forever Yoko Ono October 9th 2007 "Joko Ono atklās Lenonam veltītu "gaismas torni" " tvnet.lv Iceland Imagines Peace Wired. 22 September 2009 Yoko imagines peace on Lennon's birthday", The Age Gudjon Helgason. «Ono to Unveil Peace Tower in Iceland». Excite News. Associated Press, 2007. gada 9. oktobris. Arhivēts no oriģināla, laiks: 2007. gada 11. oktobris. Kenneth Womack. The Beatles Encyclopedia: Everything Fab Four [2 volumes]: Everything Fab Four. ABC-CLIO, 2014. gada 30. jūnijs. 460. lpp. ISBN 978-0-313-39172-9. Vikikrātuvē par šo tēmu ir pieejami multivides faili. Skatīt: Imagine Peace Tower. Oficiālā tīmekļa vietne Informācija par torņa starmešiem Islandes Universitātes mājaslapā