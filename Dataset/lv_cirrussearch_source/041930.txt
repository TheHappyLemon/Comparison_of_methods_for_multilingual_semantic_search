Habla likums ir sakarība kosmoloģijā starp attālumu līdz galaktikai un tās attālināšanās ātrumu. Pēc Habla likuma var spriest, ka Visums izplešas un tas ir viens no Lielā sprādziena teorijas pierādījumiem. Habla likuma formulējums: galaktiku attālināšanās ātrums ir proporcionāls attālumam līdz galaktikām. Vispārīgā veidā Habla likums izteiksme ir šāda: v = H 0 r , {\displaystyle v=H_{0}r,} kur v {\displaystyle v} ir galaktikas ātrums (km/s), r {\displaystyle r} — attālums līdz galaktikai (Mpc) un H 0 {\displaystyle H_{0}} — proporcionalitātes koeficients jeb Habla konstante. 2018. gadā, izmantojot Habla kosmiskā teleskopa mērījumus, aprēķinātā Habla konstantes vērtība ir 73,45±1,66 km/s⋅Mpc. Habla konstantes vērtība dažādos uzziņu avotos var atšķirties. No vispārīgās relativitātes teorijas izriet, ka Habla konstante laika gaitā var mainīties. Tāpat to var izteikt kā c z = H 0 r {\displaystyle cz=H_{0}r} , kur c {\displaystyle c} ir gaismas ātrums (3⋅105 km/s), z {\displaystyle z} ir sarkanā nobīde. Ja Visums tiešām radies Lielā sprādziena rezultātā, tad aptuveni var noteikt Visuma izplešanās laiku ("Visuma vecumu") ar formulu t H = 1 H 0 {\displaystyle t_{H}={\frac {1}{H_{0}}}} . Dmitrijs Docenko. "Habla konstantes noteikšana". Zvaigžņotā debess 2013, pavasaris.[novecojusi saite] Edvīns Šilters, Vilnis Reguts, Austris Cābelis, Ilgonis Vilks. Fizika 12. klasei. Lielvārds, 2008. 281. lpp. ISBN 978-9984-11-264-0.