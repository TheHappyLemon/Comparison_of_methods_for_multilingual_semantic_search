"Zirnekļcilvēks: Pāri Zirnekļpasaulei" (angļu: Spider-Man: Across the Spider-Verse) ir 2023. gada ASV supervaroņu datoranimācijas filma. Filmas režisori ir Žuakins Duš Santušs, Kemps Pauerss un Džastins K. Tompsons. Galvenos tēlus angļu valodā ierunājuši Šamiks Mūrs, Heilija Steinfelda, Džeiks Džonsons, Isa Reja, Denjels Kaluja, Džeisons Švarcmans, Braiens Tairī Henrijs, Lorēna Velesa, Grēta Lī, Reičela Dreča, Jorma Takounei, Šejs Vigems un Oskars Aizeks. Filmas pirmizrāde notika 2022. gada 2. jūnijā ASV un tā ir turpinājums 2018. gada filmai "Zirnekļcilvēks: Ceļojums Zirnekļpasaulē". Šī ir garākā ASV animācijas filma (140 minūtes). Filmas pasaules kases ieņēmumi ir vairāk nekā 689 miljoni ASV dolāru, ierindojot to sestajā vietā starp ienesīgākajām 2023. gada filmām. Mailss Moraless (angļu: Miles Morales) — pusaudzis, pa pusei afroamerikānis, pa pusei puertorikānis no Bruklinas, Zirneķlcilvēka fans. Pēc Pītera nāves kļūst par jauno Zirnekļcilvēku. Policista dēls. Angļu valodā ierunā Šamiks Mūrs. Pīters B. Pārkers (angļu: Peter B. Parker) — zirnekļcilvēks no citas pasaules. Jau 22 gadus viņš ir zirnekļcilvēks. Angļu valodā ierunā Džeiks Džonsons. Gvena Steisija (angļu: Gwen Stacy) — zirnekļsieviete no pasaules, kurā Pīters Pārkers pārvērtās par Ķirzaku. Angļu valodā ierunā Heilija Steinfelda. Aaron Couch. «The Widening Web of Phil Lord and Chris Miller». The Hollywood Reporter, 2023. gada 25. maijs. Arhivēts no oriģināla, laiks: 2023. gada 25. maijs. Skatīts: 2023. gada 25. maijs. «Spider-Man: Across the Spider-Verse (2023)». Box Office Mojo. Skatīts: 2023. gada 4. septembrī. «'Spider-Man: Across the Spider-Verse' Breaks Animation Record With Hefty Runtime». Collider (angļu). 2023-05-03. Skatīts: 2023-06-09. IMDb profils (angliski) allmovie identifikators vm12053539154 nav derīgs. Metacritic profils (angliski) Rotten Tomatoes profils (angliski)