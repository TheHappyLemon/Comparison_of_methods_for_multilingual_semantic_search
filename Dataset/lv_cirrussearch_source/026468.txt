Mazais olings (Bassaricyon neblina) ir neliels, kokos dzīvojošs jenotu dzimtas (Procyonidae) kinkažuveidīgs plēsējs, kas pieder olingu ģintij (Bassaricyon). Tas mājo Andu kalnu mežos Kolumbijas un Ekvadoras rietumos 1500—2000 metrus virs jūras līmeņa. Mazais olings tika atklāts 2006. gadā un kā atsevišķu sugu to sistematizēja 2013. gadā. Zinātniskais nosaukums — neblina atvasināts no spāņu valodas un latviski nozīmē "migla", tādējādi tas atspoguļo faktu, ka mazais olings mājo kalnu miglas mežos. Mazais olings ir vienīgā atklātā plēsēju suga pēdējo 35 gadu laikā Amerikā, turklāt tika izlabota 100 gadus veca kļūda — tieši tik ilgi dabas muzejos pastāv informācija par šo dzīvnieku. Mazais olings ir ne tikai mazākais olingu ģintī, bet visā jenotu dzimtā. Tā ķermeņa garums (bez astes) ir apmēram 35,5 cm, astes garums 33,5—42,5 cm, svars apmēram 0,9 kg. Tam ir lielas acis un nelielas, noapaļotas, tālu viena no otras novietotas ausis. Kažoks ir ļoti biezs, sarkanbrūnā krāsā. Salīdzinot ar pārējiem olingiem, mazā olinga kažoks ir daudz biezāks, jo tas dzīvo daudz augstāk kalnos, tā aste ir proporcionāli īsāka un ausis mazākas. Lai arī pēc būtības mazais olings ir visēdājs, tas galvenokārt barojas ar augļiem, no kuriem visiecienītākās ir vīģes. Reizēm tas abrojas arī ar ziedu nektāru un kukaiņiem. Līdzīgi kā citas olingu sugas mazais olings ir vienpatis, kas dzīvo kokos un kas ir aktīvs naktīs. Iespējams, tam ir viens mazulis gadā. 'Teddy bear' carnivore emerges from the mists of Ecuador Helgen, K. M.; Pinto, M.; Kays, R.; Helgen, L.; Tsuchiya, M.; Quinn, A.; Wilson, D.; Maldonado, J. (15 August 2013). "Taxonomic revision of the olingos (Bassaricyon), with description of a new species, the Olinguito". ZooKeys 324: 1–83. doi:10.3897/zookeys.324.5827 For the First Time in 35 Years, A New Carnivorous Mammal Species is Discovered in the Americas Olinguito: New Species of Mammal Found in Colombia, Ecuador «Adorable New Mammal Species Found 'In Plain Sight'». Arhivēts no oriģināla, laiks: 2013. gada 16. augustā. Skatīts: 2013. gada 16. augustā. Kays, Roland (main speaker) (15 August 2013). Olinguitos (Press conference: video livestream). North Carolina Museum of Natural Sciences. Top 10 surprising new species discovered BBC: Olinguito: 'Overlooked' mammal carnivore is major discovery For the First Time in 35 Years, A New Carnivorous Mammal Species is Discovered in the Americas CNN: Olinguito the newest rare mammal species discovery The Olinguito: A New Species That Looks House Cat Crossed With a Teddy Bear