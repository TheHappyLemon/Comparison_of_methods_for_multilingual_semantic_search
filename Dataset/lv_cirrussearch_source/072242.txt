12 pērtiķi (angļu: Twelve Monkeys) ir 1995. gada ASV neonuāra zinātniskās fantastikas filma. Filmas režisors ir Terijs Giljams, kurš filmas ideju aizguvis no Krisa Markera 1962. gada filmas La Jetée. Galvenās lomas atveido Brūss Viliss, Medelīne Stova, Breds Pits, Kristofers Plamers un Deivids Morse. Tiklīdz Universal Studious ieguva tiesības ekranizēt La Jetée pilnmetrāžas versiju, tā studija nolīga Deividu un Dženetu Piplus sarakstīt scenāriju filmai. Piesaistot par filmas režisoru Giljamu, studija Universal filmai piešķīra 29,5 ASV dolāru lielu budžetu. Filmēšanas process ilga no 1995. gada februāra līdz tā paša gada maijam. Lielākoties filmēts tika Filadelfijā un Baltimorā, kur arī risinās filmas darbība. Filma ieguva pozitīvas kritiķu atsauksmes un pasaules ieņēmumi sastādīja 168 miljonus ASV dolāru. Breds Pits par lomu šajā filmā tika nominēts Amerikas Kinoakadēmijas balvai kā labākais otrā plāna lomas aktieris, kā arī saņēma savu pirmo Zelta globusa balvu. Dita Rietuma, Normunds Naumanis. 365 Dienas filmas. Rīga : Dienas grāmata, 2005. 65. lpp. ISBN 9984-19-728-X. Filmas profils IFDB.lv IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)