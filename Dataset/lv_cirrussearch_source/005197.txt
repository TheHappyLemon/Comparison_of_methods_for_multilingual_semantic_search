Biznesa simulācijas spēles ir saprotamas kā mākslīgi radīta uzņēmējdarbības vide, kuras darbībā var iejusties maksimāli pietuvināti dzīvei. Spēles ir paredzētas kā mācību līdzeklis - izglītības kvalifikācijas celšanai uzņēmējdarbības studentiem un jau esošajiem uzņēmējiem. Tās organizē kā skolās un augstskolās, tā arī uzņēmumos. Biznesa simulācijas ir ieguvušas ievērojamu popularitāti kopš 2000. gada. Tās ir pieprasītas un atzītas par noderīgu mācību metodi. Tiek rīkotas arī ikgadējas sacensības vairākās kārtās, kā piemēram, Global Management Challenge Latvia, Bizness24h, Peak Time.