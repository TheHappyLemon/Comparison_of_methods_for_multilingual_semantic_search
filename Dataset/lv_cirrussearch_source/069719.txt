96. Amerikas Kinoakadēmijas balvas ceremonija norisinājās 2024. gada 10. martā Dolby teātrī, Losandželosā. Balvas pasniegs Kino mākslas un zinātnes akadēmija labākajām 2023. gada filmām. Šīs ceremonijas rīkošanai ieviesti jauni noteikumi, lai "uzlabotu daudzveidību un iekļaušanu". Ceremoniju ASV pārraidīja televīzijas kanālā ABC, tās producenti bija Radžs Kapūrs un Keitija Mulana, režisors — Hamišs Hemiltons. Komiķis Džimijs Kimels ceturto reizi vadīja ceremoniju, pēc 89. ceremonijas 2017. gadā, 90. ceremonijas 2018. gadā un 95. ceremonijas 2023. gadā. 96. Kinoakadēmijas balvas nominantus paziņoja 2024. gada 23. janvārī, Semjuela Goldvina teātrī, Beverlihilsā. Balvu ieguvējus paziņoja ceremonijas laikā 2024. gada 10. martā. Sākotnēji balvu pasniegšana bija ieplānota 2023. gada 18. novembrī, bet atlikta 2023. gada Holivudas darba strīdu dēļ. Amerikas Kinoakadēmija 2024. gada 9. janvārī organizēja ikgadējo 14. Governors Awards balvu pasniegšanas ceremoniju, kurā pasniedza šādas balvas: Andžela Baseta Mels Brukss Kerola Litltona Mišela Satere Šis būs pirmais gads, kad kategorijā "Labākā filma" daudzveidības noteikumi kļūst obligāti. 2020. gada jūnijā saskaņā ar savu iniciatīvu Academy Aperture 2025 Kinoakadēmija izveidoja "attēlojuma un iekļaušanas standartu" kopumu, kuriem filmai būtu jāatbilst, lai to varētu nominēt šajā kategorijā. Tomēr 94. un 95. Kinoakadēmijas balvas (filmas, kas izlaistas 2021. un 2022. gadā) nominantu filmām vēl nebija jāatbilst standartiem, un konfidenciālā Kinoakadēmijas iekļaušanas standartu veidlapa viņiem bija jāiesniedz tikai datu nolūkos. Izveidoti četri vispārīgi standarti, no kuriem filmai jāatbilst vismaz diviem, lai tā varētu kandidēt uz "Labākās filmas" nomināciju: (a) "attēlojums uz ekrāna, tēmas un stāsti"; (b) "radošā vadība un projekta komanda"; (c) "nozares piekļuve un iespējas"; un (d) "auditorijas attīstība". Kā skaidro tīmekļa vietne Vox, standarti "pamatā sadalās divos lielos segmentos: standarti, kas veicina iekļaujošāku pārstāvību, un standarti, kas veicina iekļaujošāku nodarbinātību". Standarti paredzēti, lai nodrošinātu lielākas nodarbinātības iespējas aktieru, apkalpes, studijas mācekļu un stažieru, kā arī attīstību, mārketinga, publicitātes un izplatīšanas vadītāju vidū "nepietiekami pārstāvētām" rasu un etniskajām grupām, sievietēm, LGBTQ+ cilvēkiem un personām ar kognitīvām spējām, fiziskiem traucējumiem, kā arī kurlām vai vājdzirdīgām personām. Clayton Davis. «Oscars 2024: Academy Sets Nominations and Ceremony Dates». Variety, 2023. gada 25. aprīlis. Skatīts: 2023. gada 25. novembris. Katie Spencer. «Oscars 2023: Academy President says new diversity rules next year wouldn't change a single film in contention – even historically». Sky News, 2023. gada 14. marts. Skatīts: 2023. gada 14. marts. Lacey Rose. «Oscars: Jimmy Kimmel Back as 2024 Host». The Hollywood Reporter, 2023. gada 15. novembris. Skatīts: 2023. gada 15. novembris. https://www.delfi.lv/kultura/52862727/screen/120002549/oskaru-ceremonija-triumfe-filma-par-atombumbas-raditaju-openheimers Pat Saperstein. «Governors Awards Move to January Amid Strikes». Variety, 2023. gada 6. septembris. Skatīts: 2023. gada 25. novembris. The Academy to Honor Angela Bassett, Mel Brooks, and Carol Littleton with Academy Honorary Awards and Michelle Satter with the Jean Hersholt Humanitarian Award. Oscars.org. June 26, 2023. «Representation and Inclusion Standards». Oscars.org. August 2022. Skatīts: 2023. gada 15. februāris. Alissa Wilkinson. «The Oscars' new rules for Best Picture nominees, explained». Vox, 2020. gada 9. septembris. Skatīts: 2023. gada 15. februāris. Oficiālā tīmekļa vietne (angliski) Kino mākslas un zinātnes akadēmijas oficiālā mājaslapa (angliski) Ceremonijas organizatoru YouTube kanāls