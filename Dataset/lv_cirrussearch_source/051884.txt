Mona salas (krievu: острова Мона) ir Krievijai piederoša neapdzīvotu salu grupa Ziemeļu Ledus okeānā. Administratīvi ietilpst Krasnojarskas novada Taimiras Dolganu—Ņencu rajonā. Salas izvietojušās Karas jūras dienvidaustrumos uz ziemeļiem no Taimiras pussalas. Arhipelāgs sastāv no sešām lielām un piecām mazām bezvārda salām. Lielākā ir Ringnesa sala (nosaukta par godu Ringnes alusdarītavai; 4,6 km gara un 1,5 km plata) arhipelāga rietumos. Citas galvenās salas ir Graņitnija, Herkulesa (sākotnēji Veizela sala), Kravkova sala (arhipelāga augstākais punkts 42 m vjl), Uzkija un Kraiņija. Salas klinšainas. Sala atrodas arktiskās tundras dabas zonā. Augājs nabadzīgs, galvenokārt ķērpji un sūnas. Arhipelāgs ietilpst Lielā Arktikas dabas rezervāta teritorijā. Salas 1893. gadā atklāja Fritjofa Nansena ekspedīcija ar kuģi Fram un nosauca par godu norvēģu meteorologam Henrikam Monam (Henrik Mohn). Līdz 1995. gadam Kravkova salā pastāvēja Ostrovkravkovas (Ostrova Mona) polārstacija. «Большой Арктический государственный природный заповедник». Arhivēts no oriģināla, laiks: 2021. gada 12. jūlijā. Skatīts: 2022. gada 13. janvārī. «ТОПОНИМИКА МОРЕЙ СОВЕТСКОЙ АРКТИКИ». Arhivēts no oriģināla, laiks: 2020. gada 25. janvārī. Skatīts: 2020. gada 6. februārī. Остров Кравкова