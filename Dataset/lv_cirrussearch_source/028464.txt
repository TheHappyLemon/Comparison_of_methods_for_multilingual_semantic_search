Natālija Pogoņina (krievu: Наталья Андреевна Погонина; dzimusi 1985. gada 9. martā, Vladivostokā) ir Krievijas starptautiskā lielmeistare šahā (2004). Šahu iemācījusies spēlēt piecu gadu vecumā. Pirmo reizi sevi pieteikusi ar uzvaru Krievijas junioru čempionātā U14 vecuma grupā 1998. gadā. Vairākkārt pārstāvējusi Krieviju Pasaules un Eiropas junioru čempionātos, kur izcīnījusi uzvaras 2000. gadā (Eiropas čempionāts U16 vecuma grupā), 2003. gadā (Eiropas čempionāts U18 vecuma grupā), kā arī tajā pašā gadā ieguvusi bronzas medaļu (Pasaules čempionāts U18 vecuma grupā). 2004. gadā piedalījusies Pasaules šaha čempionātā sievietēm pēc izslēgšanas sistēmas, kur jau pirmajā kārtā cietusi zaudējumu. 2009. gadā Sanktpēterburgā ieguvusi bronzas medaļu Eiropas individuālajā šaha čempionātā sievietēm. Divas reizes bijusi Krievijas sieviešu šaha čempionātā laureāte: zelta (2012) un sudraba (2010) medaļas. Daudzu starptautisku šaha turnīru uzvarētāja, tajā skaitā Ļviva (2002), Ludmilas Rudenko memoriāls (Sanktpēterburga, 2007). 2015. gadā Sočos Pasaules šaha čempionātā sievietēm pēc izslēgšanas sistēmas pusfinālā uzvarējusi Zviedrijas lielmeistari Pīa Kramlingu ar 2½:1½, taču finālā atzinusi Ukrainas lielmeistares Marijas Muzičukas pārākumu ar 1½:2½. 2016. gadā Novosibirskā bijusi otrā Krievijas sieviešu šaha čempionāta superfinālā. 2017. gadā Teherānā Pasaules šaha čempionātā sievietēm pēc izslēgšanas sistēmas 1. kārtā uzvarējusi Cjijui Džou, 2. kārtā uzvarējusi Huanu Cjaņu, bet 3. kārtā zaudējusi Ni Šicjuņai. 2017. gada decembrī izcīnījusi 2. vietu Krievijas sieviešu šaha čempionātā. 2018. gada septembrī Čeļabinskas apgabala Satkas pilsētā uzvarējusi Krievijas sieviešu šaha čempionāta superfinālā. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā uzvarējusi Bhakti Kulkarni, 2. kārtā uzvarējusi Džu Dzjiņeru, bet 3. kārtā zaudējusi Katerinai Lagno. 2019. gada augustā Iževskā izcīnījusi 2. vietu Krievijas sieviešu šaha čempionāta superfinālā. 2020. gada decembrī Maskavā dalījusi 7.-8. vietu Krievijas sieviešu šaha čempionāta superfinālā. 2021. gada oktobrī Ufā dalījusi 5.-6. vietu Krievijas sieviešu šaha čempionāta superfinālā. 2021. gada novembrī Rīgā ierindojusies 9. vietā 2021. gada "FIDE Chess.com Grand Swiss" turnīrā sievietēm. 2022. gada septembrī Čeboksaros dalījusi 7.-10. vietu Krievijas sieviešu šaha čempionāta superfinālā. 2023. gada oktobrī Sanktpēterburgā ierindojusies 10. vietā Krievijas sieviešu šaha čempionāta superfinālā. Vairākkārt pārstāvējusi Krievijas izlasi lielākajos komandu šaha turnīros: Pasaules šaha olimpiādēs piedalījusies 4 reizes (2008-2014). Komandu vērtējumā izcīnījusi 2 zelta (2012, 2014) medaļas, bet individuālajā - zelta medaļu (2012), Pasaules komandu šaha čempionātos piedalījusies 3 reizes (2011-2015). Komandu vērtējumā izcīnījusi 2 sudraba (2011, 2015) un bronzas (2013) medaļas, bet individuālajā - sudraba (2011) un bronzas (2013) medaļu, Eiropas komandu šaha čempionātos piedalījusies 2 reizes (2011-2013). Komandu vērtējumā izcīnījusi zelta (2011) un sudraba (2013) medaļas, bet individuālajā - zelta (2011) un bronzas (2013) medaļas. 2004 FIDE Knockout Matches «Tatiana Kosintseva new European Women's Champion 2009». Arhivēts no oriģināla, laiks: 2012. gada 9. novembrī. Skatīts: 2015. gada 1. aprīlī. Mariya Muzychuk is the 15th World Champion ChessPro. Суперфинал чемпионата России. Новосибирск 2016. Все о турнире «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 20. februārī. Суперфинал чемпионата России. Санкт-Петербург 2017 «ChessPro. Суперфиналы чемпионата России, Сатка 2018. Все о турнире». Arhivēts no oriģināla, laiks: 2019. gada 23. janvārī. Skatīts: 2018. gada 6. septembrī. Women’s World Championship 2018 «ChessPro. Суперфинал чемпионата России. Воткинск, Ижевск 2019. Все о турнире». Arhivēts no oriģināla, laiks: 2019. gada 23. augustā. Skatīts: 2019. gada 23. augustā. Суперфинал чемпионата России. Москва Суперфинал чемпионата России. Уфа 2021 FIDE Chess.com Women's Grand Swiss Суперфинал чемпионата России. Чебоксары. 2022 Суперфинал 73-го Чемпионата России по шахматам среди женщин Natālija Pogoņina šahista profils vietnē fide.com Natālija Pogoņina šahista profils vietnē chessgames.com Natālija Pogoņina šahista profils vietnē 365chess.com Natālija Pogoņina šahista profils vietnē chesstempo.com Natālija Pogoņina šahista profils vietnē olimpbase.org (Pasaules šaha olimpiādes) Natālija Pogoņina šahista profils vietnē olimpbase.org (Eiropas komandu šaha čempionāti) Natālija Pogoņina šahista profils vietnē olimpbase.org (Pasaules komandu šaha čempionāti)