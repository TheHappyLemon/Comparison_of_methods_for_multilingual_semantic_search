Melnais plūškoks (Sambucus nigra) ir viena no plūškoku sugām. Melnais plūškoks ir līdz 6 m augsts koks vai krūms. Tiem ir krēmbalti ziedi vairogveidīgās ziedkopās un melnvioleti kauleņi ar trim kauliņiem. Ziedi zied jūnijā un jūlijā. Lapas pretējas, nepāra plūksnaini saliktas no 3, 5 vai 7 lapiņām. Dabiskais izplatības areāls ir Dienvideiropa, Ziemeļāfrika un Tuvie Austrumi. Plūškokus kā ārstniecības un krāšņumaugus Latvijā sāka audzēt 17. gadsimtā. Tie palīdzēja cīnīties pret grauzējiem. Melno plūškoku audzēja pie klētīm un noliktavām, lai tos atbaidītu. Kādreiz plūškoku uzskatīja par svētu koku, jo tas aizsargājot no daudzām briesmām un nelaimēm – ugunsgrēkiem, ļauniem cilvēkiem, pat no laupītājiem un, protams, daudzām slimībām un kaitēm. Kultivētas melno plūškoku audzes atrodas uz Blankenfeldes muižas zemes, tur izveidota moderna ražotne sulas, sīrupa, vīna ražošanai. «Pluškoku dzimta» (latviski). Sugu enciklopēdija "Latvijas daba". Skatīts: 2015. gada 21. martā. Zane Dzirkale. Melnais plūškoks. Rīga : JUMAVA, 2015. Priekšvārds. lpp. Vikikrātuvē par šo tēmu ir pieejami multivides faili. Skatīt: Melnais plūškoks. Encyclopædia Britannica raksts (angliski) Encyclopædia of Life raksts (angliski)