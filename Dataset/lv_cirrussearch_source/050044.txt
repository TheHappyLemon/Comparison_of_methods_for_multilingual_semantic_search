Islande olimpiskajās spēlēs piedalās kopš 1908. gada, kad vasaras olimpiskās spēles notika Lielbritānijas galvaspilsētā Londonā. Pēc Pirmā pasaules kara tā olimpiskajās spēlēs nestartēja, līdz atkal vasaras olimpiskajās spēlēs piedalījās 1936. gada Berlīnē. Savukārt ziemas olimpiskajās spēlēs tā startē kopš 1948. gada, kad olimpiskās spēles notika Šveices pilsētā Sanktmoricā. Vienīgās ziemas olimpiskās spēles, kurās Islande nestartēja, bija 1972. gada Saporo spēles. Kopumā līdz šim Islande ir startējusi 21 vasaras olimpiskajās spēlēs un 18 ziemas olimpiskajās spēlēs. Islande olimpiskajās spēlēs līdz šim ir izcīnījusi 4 olimpiskās medaļas: 2 sudraba un 2 bronzas medaļas. Visas šīs medaļas ir izcīnītas vasaras olimpiskajās spēlēs. Pirmo medaļu Islande izcīnīja 1956. gada Melburnas spēlēs, savukārt pēdejoreiz medaļu ieguva 2008. gada Pekinas spēlēs. No šīm medaļām divas ir izcīnītas vieglatlētikā, savukārt pa vienai džudo un rokasbumbā. Paskaidrojumi Paskaidrojumi