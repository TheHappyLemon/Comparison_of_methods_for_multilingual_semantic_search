Dili (tetumu: Dili, portugāļu: Díli) ir Austrumtimoras galvaspilsēta Timoras salas ziemeļos. Dili ir Austrumtimoras galvenā osta un ekonomiskais centrs. Dili dibināja portugāļu kolonisti 1520. gadā, un 1769. gadā tā kļuva par Portugāļu Timoras galvaspilsētu. Pilsētas statusu Dili ieguva 1864. gadā. Otrā pasaules kara laikā Portugāle palika neitrāla, bet sabiedrotie redzēja Timoru kā vienu no Japānas iebrukuma mērķiem, un uz īsu laiku, 1941. gadā, okupēja salu, ieskaitot Dili pilsētu. 1942. gada 19. februārī, pilsētu sagrāba Japānas armija, un to okupēja līdz 1945. gada 26. septembrim. Austrumtimora 1975. gada 28. novembrī pasludināja neatkarību no Portugāles, bet jau 9 dienas vēlāk Indonēzija iebruka jaundibinātajā valstī, un to okupēja. No 1975. - 1999. gadam notika partizānu karš pret okupējošo armiju. 1999. gadā teritorija tika nodota ANO pārraudzībā, un 2002. gadā, Austrumtimora atguva savu neatkarību, un Dili atkal kļuva par tās galvaspilsētu. Vikikrātuvē par šo tēmu ir pieejami multivides faili. Skatīt: Dili. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)