Vendelins (latīņu: Vendelinus) ir triecienkrāteris Mēness redzamajā pusē. Tas atrodas Pārpilnības jūras dienvidaustrumu malā. Krāteris nodēvēts flāmu astronoma Godefroja Vendelina vārdā. Nosaukumu 1935. gadā apstiprinājusi Starptautiskā Astronomijas savienība. Vendelina krāteris izveidojies laikposmā pirms apmēram 4,4 – 3,9 miljardiem gadu. Tas ir stipri erodējis, vēlāku triecienu izrobots. Valnis vietām pilnībā izzudis, vietām paceļas virs apkārtējās virsmas līdz 1 600 m augstumam. Krātera dibenu klāj tumša bazalta lava, kuru izrobojuši daudzi nelieli krāteri. Krātera dienvidmalā atrodas Holdens (Ø 48 km), ZA valni izrobojis Lams (Ø 84 km), ZR Loze (Ø 43 km). Uz ziemeļiem atrodas Langrēns (Ø 132 km), uz D Petavijs (Ø 184 km). Uz Mēness kartēm šie krāteri tiek apzīmēti ar burtu uz krātera malas, kas ir tuvāk Vendelina krāterim. Vendelinus on Moon Vendelinus I.Vilks, Astronomijas vārdnīca, LU Akadēmiskais apgāds, 2014, ISBN 978-9984-45-857-1 Vikikrātuvē par šo tēmu ir pieejami multivides faili. Skatīt: Vendelins.