Filomena Kautela (portugāļu: Filomena Cautela; dzimusi 1984. gada 16. decembrī) ir portugāļu aktrise un televīzijas raidījumu vadītāja. 2000. gadā Kautela uzsāka savu teātra aktrises karjeru, bet 2004. gadā viņa debitēja kā kinoaktrise. 2005. gadā viņa izvēlēta par MTV Portugāle vadītāja. 2018. gada 8. maijā Kautela ieguva plašāku atpazīstamību kā viena no Eirovīzijas dziesmu konkursa vadītājām. Kautela uzsāka savu profesionālo karjeru 2000. gadā kā teātra aktrise, spēlējot tādās izrādēs kā Antígona, Se o Amor For Outra Coisa, A Noite dos Assassinos un Janis e a Tartaruga e Mil Olhos de Vidro. 2004. gadā viņa debitēja kino režisora Paulu Frazona īsfilmā Quinta dos Anjos, Izabelas lomā. Pirmā Kautelas debija pilnmetrāžas filmā bija Mikelīnas loma 2006. gada Žozē Fonsekas i Koštas spēlfilmā Viúva Rica Solteira Não Fica. Filomena piedalījusies arī režisora Žoao Konstansio īsfilmās Night Shop (2006) un O Destino do Sr. Sousa (2009). Līdztekus savai teātra un kino aktrises karjerai, Filomena vadījusi vairākus Portugāles televīzijas šovus un raidījumus. Viņa vadījusi tādus raidījumus kā Fá-las Curtas, Agora, Palcos Agora un citus. Jau kopš 2015. gada RTP viņa vada vakara sarunu šovu 5 Para Meia-Noite. Kautela vadījusi arī vairākus "dzīvos" koncertus un mūzikas šovus, tostarp Jaunā gada šovu. Viņa bijusi "zaļās istabas" (Green Room) moderatore Eirovīzijas Portugāles nacionālās atlases finālā 2017. gadā, kā arī pārstāvēja Portugāles žūriju 2017. gada Eirovīzijā. 2018. gada 8. janvārī viņu apstiprināja kā vienu no četrām 2018. gada Eirovīzijas dziesmu konkursa vadītājām kopā ar Silviju Alberti, Danielu Ruā un Katarīnu Furtādo. 2018. gada 4. maijā kļuva zināms, ka, līdztekus šova vadīšanai, Kautela moderēs arī "zaļo istabu". 2004 — Quinta dos Anjos, režisors Paulu Frazons 2005 — Anita na Praia, režisore Anabela Teišeira 2006 — Viúva Rica Solteira Não Fica, režisors Žozē Fonseka i Košta 2006 — Night Shop, režisors Žoao Konstansio 2009 — O Destino do Sr. Sousa, režisors Žoao Konstansio 2012 — Videovigilância, RTP akadēmija «Here come the girls! Presenters of Eurovision 2018 revealed!». eurovision.tv (European Broadcasting Union). Skatīts: 2018. gada 8. janvāris. Sanjay (Sergio) Jiandani. «Eurovision 2018: Who is Filomena Cautela?». esctoday.com. Esctoday, 2018. gada 17. janvāris. Skatīts: 2018. gada 9. maijs. Anthony Granger. «Eurovision’18: Filomena Cautela Revealed as Green Room Host». eurovoix.com. Eurovoix, 2018. gada 4. maijs. Skatīts: 2018. gada 4. maijs. Vikikrātuvē par šo tēmu ir pieejami multivides faili. Skatīt: Filomena Kautela. IMDb profils (angliski)