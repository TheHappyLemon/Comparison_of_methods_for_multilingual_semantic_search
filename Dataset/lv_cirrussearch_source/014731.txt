Kounotori 3 (こうのとり3号機 — ‘baltais stārķis 3’) jeb HTV-3 bija trešais Japānas kravas kosmosa kuģis no H-II Transfer Vehicle sērijas, kas paredzēts Starptautiskās kosmosa stacijas (SKS) apgādei. To palaida 2012. gada jūlijā. Kounotori 3 pirmoreiz izmantoti Japānā ražoti raķešdzinēji, iepriekšējiem diviem HTV dzinējus piegādāja ASV uzņēmums Aerojet. Ar HTV-3 stacijā nogādāja aptuveni 4600 kg derīgās kravas, no tās 3,6 t hermētiskajā sekcijā un 1,1 t nehermētiskajā nodalījumā. Hermētiskajā sekcijā atradās iekārtas stacijai, zinātniskie eksperimenti, pārtika un lietas apkalpei, kas ievietotas astoņās statīvu somās (HTV Re-supply Racks, HRR). Kosmosa kuģis veda akvāriju Aquatic Habitat (AQH). NASA ūdens sūkņa iekārtai Water Pump Assembly (WPA) katalītisko reaktoru paredzēts nomainīt 2012. gada martā salūzušo, kā arī Kibo moduļa ūdens dzesēšanas sistēmas cirkulācijas sūkni, kas arī sabojājās martā. Tur atradās arī CubeSat formas pavadoņu izmešanas iekārta JEM-Small Satellite Orbital Deployer (J-SSOD) un pieci mazi pavadoņi: Raiko, We-Wish, Niwaka, TechEdSat, F-1. J-SSOD ļauj palaist brīvā lidojumā pavadoņus no stacijas Kibo moduļa bez kosmonautu iziešanas atklātā kosmosā. Kounotori 3 atradās īpašs aparāts Reentry Breakup Recorder (REBR) i-Ball, kas spēj izturēt augsto temperatūru, kad kosmosa kuģis noiet no orbītas un sadeg Zemes atmosfērā. REBR šajā posmā ieraksta telemetrijas datus un noraida zinātniekiem, lai varētu saprast procesus, kas notiek sadalīšanās laikā. Nehermētiskajā sekcijā atradās vaļējā palete EP-MP (Exposed Pallet - Multi-Purpose) ar Multi-mission Consolidated Equipment (MCE) un NASA kosmisko sakaru un navigācijas testēšanas vietu SCAN Testbed. Starts notika 2012. gada 21. jūlijā 02:06:18 UTC no Tanegasimas kosmosa centra Yoshinobu starta kompleksa (LA-Y) otrā starta laukuma ar nesējraķeti H-IIB. 14 minūtes 53 sekundes pēc starta kosmosa kuģis atdalījās no pēdējās pakāpes. 27. jūlijā kosmosa kuģis tuvojās un saslēdzās ar SKS. 12:23 UTC stacijas manipulators, kuru vadīja Džozefs Akaba, satvēra Kounotori 3. Pēc tam Akihiko Hošide kuģi pārvietoja uz Harmony moduļa pret Zemi vērsto pieslēgvietu. Pievienošanas operācija beidzās 14:34 UTC. Lūkas tika atvērtas 28. jūlijā. 6. augustā no Kounotori nehermētiskās sekcijas ar stacijas manipulatoru tika izņemta vaļējā palete ar MCE un SCaN Testbed un pārvietota uz Kibo vaļējo platformu. Vēlāk, 7. un 9. augustā SCaN Testbed un MCE tika noņemts no paletes un uzstādīts paredzētajās vietās. Vaļējā palete tika atgriezta Kounotori 10. augustā. Kravas kuģa atvienošana no stacijas sākotnēji bija paredzēta 6. septembrī, bet tika pārcelta 32. ekspedīcijas aktivitāšu dēļ. Pirms atvienošanas kuģī tika uzstādīti un aktivizēti aparāti REBR un i-Ball . Kounotori 3 atvienoja no stacijas 2012. gada 11. septembrī 11:50 UTC ar stacijas manipulatoru. HTV-3 no robotrokas tika atlaists 15:50 UTC. 14. septembrī HTV-3 veica vairākas dzinēju iedarbināšanas. Tad tas nogāja no orbītas un sadega Zemes atmosfērā virs Klusā okeāna dienviddaļas, kas notika aptuveni 05:27 UTC. Launch Result of H-IIB Launch Vehicle No. 3 with H-II Transfer Vehicle "KOUNOTORI3" (HTV3) Onboard Arhivēts 2012. gada 23. jūlijā, Wayback Machine vietnē. JAXA, 2012-07-21, (angliski) HTV-3 arrives to make large delivery of supplies and research cargo to ISS NASASpaceFlight.com, 2012-07-27 (angliski) «Transfer of KOUNOTORI3's Exposed Pallet (EP) has begun». JAXA. 2012-08-06. Skatīts: 2012-08-11. External payloads delivered to station by Japanese vessel Arhivēts 2012. gada 30. augustā, Wayback Machine vietnē. STEPHEN CLARK, SPACEFLIGHT NOW, 2012-08-15 (angliski) «Exposed Pallet (EP) Reinstalled into the Unpressurized Logistics Carrier (ULC)». JAXA. 2012-08-10. Skatīts: 2012-08-28. Japanese resupply craft on track for re-entry after station departure Arhivēts 2012. gada 20. septembrī, Wayback Machine vietnē. STEPHEN CLARK, SPACEFLIGHT NOW, 2012-09-12 (angliski) Japanese resupply ship ends mission with fiery re-entry Arhivēts 2012. gada 20. septembrī, Wayback Machine vietnē. STEPHEN CLARK, SPACEFLIGHT NOW, 2012-09-14 (angliski) H-II Transfer Vehicle Kibo modulis KOUNOTORI3 JAXA mājaslapā (angliski)