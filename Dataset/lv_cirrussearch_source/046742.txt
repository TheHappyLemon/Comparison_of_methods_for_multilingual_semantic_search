Tālis Linkaits (dzimis 1970. gada 18. augustā) ir latviešu ekonomists un politiķis. Bijis Latvijas satiksmes ministrs un 13. Saeimas deputāts, pārstāv partiju "Konservatīvie" (agrāk Jaunā konservatīvā partija). Beidzis Rīgas 1. vidusskolu, ieguvis ekonomista izglītību Latvijas Valsts universitātes Ekonomikas fakultātē. Papildu zināšanas ieguvis 1995. gadā Hārvarda Universitātes vasaras skolā un 1995.—1996. gadā Gēteborgas Universitātē. Uzreiz pēc Latvijas neatkarības atjaunošanas uzsācis darbu valsts pārvaldē, strādājot Ministru Padomes Valsts īpašuma konversijas departamentā, Ekonomisko reformu ministrijā, Ekonomikas ministrijā un Privatizācijas aģentūrā. Piedalījies nacionālās aviokompānijas "airBaltic" izveidošanā, bijis tās valdes loceklis un padomes loceklis. Bijis Latvijas Ekonomikas attīstības foruma valdes priekšsēdētājs, Reģionālās attīstības un pašvaldību lietu ministrijas (vēlāk Valsts reģionālās attīstības aģentūras) sekretariāta "Vīzija un stratēģijas apkārt Baltijas jūrai" (VASAB) vadītājs. No 2016. gada maija līdz 2018. gada decembrim bijis starptautiskās lidostas "Rīga" padomes loceklis. Sniedzis konsultanta pakalpojumus publiskajā sektorā. T. Linkaits ir precējies ar žurnālisti Baibu Rulli, divu dēlu tēvs. 2018. gadā iestājies Jaunajā konservatīvajā partijā. Tās sarakstā kandidēja Saeimas vēlēšanās un tika ievēlēts 13. Saeimā. 2019. gadā kļuvis par satiksmes ministru Krišjāņa Kariņa valdībā. T. Linkaits kandidēja 14. Saeimas vēlēšanās 2022. gadā, taču partijas "Konservatīvie" saraksts nepārvarēja 5% barjeru. «Tālis Linkaits». Arhivēts no oriģināla, laiks: 2019. gada 13. jūlijā. Skatīts: 2019. gada 21. janvārī. «Kas ir kas jaunajā valdībā: mazāk zināmi fakti no iecelto ministru biogrāfijām». Jauns.lv (latviešu). Skatīts: 2024-01-19. Tālis Linkaits Arhivēts 2019. gada 18. martā, Wayback Machine vietnē. Satiksmes ministrija «'Latavio' pēctecis – pirms 20 gadiem gaisā pacēlās 'airBaltic' pirmā lidmašīna». www.delfi.lv (latviešu). Skatīts: 2024-01-19. «Par sevi». Tālis Linkaits (lv-LV). 2013. gada 4. februārī. Arhivēts no oriģināla, laiks: 2019. gada 4. aprīlī. Skatīts: 2019. gada 21. janvārī. «Lidostas «Rīga» padomes loceklis Linkaits pievienojies JKP un startēs Saeimas vēlēšanās». www.lsm.lv (latviešu). Skatīts: 2019. gada 21. janvārī. «Darbu sāk Krišjāņa Kariņa valdība». www.mk.gov.lv (latviešu). 2019-01-23. Arhivēts no oriģināla, laiks: 2019-03-31. Skatīts: 2019-01-25. Vikikrātuvē par šo tēmu ir pieejami multivides faili. Skatīt: Tālis Linkaits. Personīgais emuārs