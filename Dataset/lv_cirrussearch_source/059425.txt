Dalītā tunelēšana jeb (angļu: Split tunneling) ir datortīklu koncepts, kurš ļauj lietotājam vienlaikus piekļūt dažādiem domēniem kā piemēram publiskajam tīklam (internetam) un lokālajam tīklam (LAN) vai teritoriālajam tīklam (WAN) vienlaicīgi izmantojot to vienu un to pašu tīkla savienojumu. Šo savienojumu parasti nodrošina lokālā tīkla (LAN) tīkla karte, bezvadu tīkla (WiFi) karte un VPN klients. Piemēram lietotājs izmanto virtuālā privātā tīkla (VPN) klientu kas izveido savienojumu uz korporatīvo tīklu atrodoties viesnīcā un izmantojot viesnīcas bezvadu tīklu. Lietotājs ar iespējotu dalīto tunelēšanu var piekļūt failu serveriem, datu bāzes serveriem, pasta serveriem un citiem resursiem korporatīvajā tīklā un vienlaicīgi piekļūt globālā tīmekļa resursiem. Kad lietotājs izveido savienojumu ar interneta resursiem (tīmekļa vietnēm, FTP vietnēm utt.), savienojuma pieprasījums iet cauri tieši viesnīcas piedāvātai tīkla vārtejai, neizmantojot izveidoto VPN tuneli. Dalītā tunelēšana dažkārt tiek kategorizēta atkarībā no tā, kā tas viss ir konfigurēts. Dalīto tuneli kas konfigurēts tikai tā, lai tuneļa plūsma tiktu novirzīta specifisku galamērķu sasniegšanai sauc par dalīti iekļauto (split-include) tuneli. Bet ja konfigurēts tā, lai pieņemtu visu plūsmu izņemot to kura paredzēta specifisku galamērķu sasniegšanai, to sauc par dalīti izslēgto (split-exclude) tuneli. Moe Long. «Best VPN for Split Tunneling». Tech Up Your Life (en-US), 2021-07-22. Skatīts: 2021-12-21. Eric Jeffery. «VPN Split-Tunneling – To Enable or Not To Enable». Infosecurity Magazine, 2020-06-19. Skatīts: 2021-12-21. By Kurt Mackie, 03/26/2020. «Microsoft Touts Split Tunneling with VPNs To Support Remote Workers -- Redmondmag.com». Redmondmag (en-US). Skatīts: 2021-12-21. Michael Cooney. «Cisco, others, shine a light on VPN split-tunneling». Network World (angļu), 2020-05-12. Skatīts: 2021-12-21.