"Ārsti bez robežām" (franču: Médecins Sans Frontières) ir starptautiska nevalstiska organizācija, kura sniedz medicīnisko palīdzību civiliedzīvotājiem valstīs, kur notiek bruņoti konflikti vai kāda stihiska dabas parādība. Organizācija tika izveidota 1971. gada 20. decembrī Parīzē, lai sniegtu palīdzību civiliedzīvotājiem Nigērijā, kur no 1967. līdz 1970. gadam plosījās karš. Organizācijas galvenā mītne atrodas Ženēvā, Šveicē. Organizācija katru gadu nosūta vairāk nekā 3 tūkstošus brīvprātīgo uz 80 pasaules reģioniem, tai skaitā arī uz reģioniem, kuros notiek karš. Organizācijas brīvprātīgie strādā teju vai visos karstajos pasaules punktos. Bez tam "Ārsti bez robežām" iesaistās un palīdz cilvēkiem ārstēties no narkotisko vielu lietošanas, kā arī cīnās pret AIDS. Naudu uzdevumu īstenošanai organizācija galvenokārt iegūst no privātajiem ziedotājiem. 1999. gadā organizācija saņēma Nobela miera prēmiju. «MSF history». Médecins Sans Frontières. Arhivēts no oriģināla, laiks: 2015. gada 16. martā. Skatīts: 2015. gada 26. martā. «The Nobel Peace Prize 1999». Nobel Foundation. Vikikrātuvē par šo tēmu ir pieejami multivides faili. Skatīt: Ārsti bez robežām. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Oficiālā mājas lapa (angliski) Organizācijas vēsture Nobela prēmijas mājaslapā (angliski)