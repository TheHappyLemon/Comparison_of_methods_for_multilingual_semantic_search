2017. gada Vimbldonas čempionāta sieviešu vienspēļu turnīrs notika no 3. līdz 15. jūlijam. Iepriekšējā gada čempione Serīna Viljamsa turnīrā nepiedalījās grūtniecības dēļ. Par uzvarētāju kļuva Spānijas tenisiste Garbinje Mugurusa, kas finālā ar 7:5, 6:0 pieveica amerikānieti Venusu Viljamsu. Tas Mugurusai bija otrais Grand Slam tituls karjerā. Viņa kļuva par otro Spānijas tenisisti, kas ir uzvarējusi Vimbldonas sieviešu vienspēļu turnīrā. Pirms tam to bija paveikusi Končita Martinesa 1994. gadā. Latviju šajā turnīrā pārstāvēja Aļona Ostapenko un Anastasija Sevastova. A. Ostapenko, kas bija izsēta ar 13. numuru, pārvarēja četras kārtas, uzvarot Aļaksandru Sasnoviču, Fransuāzu Abandu, Kamilu Džordži un ar 4. numuru izsēto Eļinu Svitoļinu, bet ceturtdaļfinālā ar 3:6 5:7 zaudēja Venusai Viljamsai. Šis bija līdz šim labākais Ostapenko rezultāts Vimbldonas čempionātā. A. Sevastova bija izsēta ar 18. numuru. Viņa pirmajā kārtā uzvarēja Jūliju Putincevu, bet otrajā zaudēja Heterei Votsonei. Valdis Bērziņš. «Mugurusa Vimbldonā izcīna otro "Grand Slam" titulu». sportacentrs.com, 2017. gada 15. jūlijā. Skatīts: 2017. gada 28. oktobrī. Valdis Bērziņš. «Ostapenko cīnās, taču nespēj apturēt labāk servējošo Venusu Viljamsu». sportacentrs.com, 2017. gada 11. jūlijā. Skatīts: 2017. gada 28. oktobrī. Valdis Bērziņš. «Sevastova Vimbldonā nespēj pretoties britu tenisistei Votsonei». sportacentrs.com, 2017. gada 5. jūlijā. Skatīts: 2017. gada 28. oktobrī. Rezultāti Arhivēts 2015. gada 11. jūlijā, Wayback Machine vietnē.