Danske Bank Oyj (agrāk Sampo Pankki Oyj) ir Somijas banku sfēras uzņēmums, kas pieder Dānijas Danske Bank. Līdz 2007. gadam tas piederēja Sampo Oyj. Galvenais birojs atrodas Helsinkos. 1999. gada 13. oktobrī Somijas valdība ar tai piederošo banku uzņēmumu Leonia Oyj (agrāko Postipankki Oyj un Suomen Vientiluotto Oyj) un Somijas vadošais apdrošināšanas uzņēmums Vakuutusyhtiö Sampo Oyj (dibināts 1909. gadā) nolēma apvienoties. Apvienošanās stājās spēkā 2000. gada 31. decembrī, izveidojot uzņēmumu ar nosaukumu Sampo-Leonia Oyj (no 2001. gada Sampo Oyj). 2001. gada februārī Leonia banka pārdēvēta par Sampo Pankki. 2001. gada februārī Sampo Grupa iegādājās banku Mandatum Pankki; turpmāk Sampo Pankki nodarbojās ar finanšu pakalpojumiem individuālajiem klientiem, bet Mandatum specializējās investīcijās un noguldījumos. Līdz 2006. gadam Sampo Pankki bija iegādājies bankas visās Baltijas valstīs. 2007. gadā Sampo Pankki tika pārdots Dānijas Danske Bank. Zīmols Sampo Pankki bankas mazumtirdzniecības operācijām Somijā tika izmantots līdz 2012. gada 15. novembrim, kad to pilnībā nomainīja Danske Bank. Banka ir organizēta trīs biznesa vienībās: personālā banku darbība (Somijā bankai ir gandrīz 1 miljons personālo klientu); biznesa banku darbība; korporatīvā un institucionālā banku darbība. Bez tam Danske Bank paspārnē darbojas: Danske Capital, aktīvu pārvaldnieks; Kiinteistömaailma, nekustamo īpašumu frančīzes ķēde. 2004. gadā Sampo Latvijā iegādājās 1996. gadā dibināto banku Akciju sabiedrība Māras Banka. 2005. gadā tā pārdēvēta par Akciju sabiedrība Sampo Banka un palielināts tās pamatkapitāls. 2008. gadā reorganizēta par Danske Bank AS filiāli Latvijā ar zīmola nosaukumu Danske Banka. Sampo Group, Annual Report 2000[novecojusi saite] «Sampo Milestones». Arhivēts no oriģināla, laiks: 2012. gada 27. augustā. Skatīts: 2012. gada 13. augustā. Nimi muuttuu vuoden loppuun mennessä: Sampo Pankista tulee Danske Bank[novecojusi saite] (somiski) Sampo Bank is now Danske Bank Arhivēts 2016. gada 5. martā, Wayback Machine vietnē. Danske Bank, November 15, 2012 Sampo Banka, Akciju sabiedrība Arhivēts 2012. gada 29. oktobrī, Wayback Machine vietnē. Lursoft Danske Bank A/S filiāle Latvijā Arhivēts 2012. gada 29. oktobrī, Wayback Machine vietnē. Lursoft Danske Bankas vēsture Danske Bank vietne