Antverpenes osta (nīderlandiešu: Haven van Antwerpen) ir pēc kravu apgrozījuma otrā lielākā (aiz Roterdamas ostas) Eiropas osta. Atrodas Šeldas upes estuārā uz ziemeļrietumiem no Antverpenes centra. Osta savienota ar Eiropas iekšzemi pa dzelzceļu, autoceļiem, upēm un kanāliem. Osta dibināta 1811. gadā, kad ar Napoleona rīkojumu uzcēla šeit pirmo doku. Pēc 1830. gada Beļģijas revolūcijas, Beļģijai atdaloties no Nīderlandes, ostas attīstību bremzēja augstās nīderlandiešu muitas (Šeldas estuāra lejtece atrodas Nīderalndē), tomēr ar Lielbritānijas palīdzību 1863. gadā muita tika atcelta. Antverpenes ostas attīstību veicināja 1879. gadā izbūvētais dzelzceļš no Rūras baseina. Otrā pasaules kara laikā 1945. gada sākumā Antverpenes osta bija svarīgs Sabiedroto loģistikas punkts. Oficiālā tīmekļa vietne Vikikrātuvē par šo tēmu ir pieejami multivides faili. Skatīt: Antverpenes osta.