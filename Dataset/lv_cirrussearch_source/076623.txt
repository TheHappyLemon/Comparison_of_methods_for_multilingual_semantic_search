Velēnu karbonātu augsne ir viens no augšņu tipiem. Šīm augsnēm ir laba dabiskā auglība, labas fiziskās īpašības. Podzolēšanās process šajās augsnēs neattīstās, jo kalcijs un magnijs neitralizē krēnskābes, kas rodas, sadaloties augu atliekām. Šajās augsnēs labi aug tādi prasīgi lauksaimniecības kultūraugi un cukurbietes un ziemas kvieši. Augšņu reakcija ir neitrāla, trūdvielu horizonta biezums 20–30 cm, trūdvielu daudzums — līdz 5%. Reljefa pazeminājumos un līdzenumos, kur ir slikti noteces apstākļi, izveidojušās purvainās (velēnu gleja un glejotās, podzolētās gleja un glejotās) un purvu augsnes, kuru virskārtā krājas trūdvielas vai kūdra, bet dziļākie horizonti glejoti. Latvijā vienlaidu platībās velēnu karbonātu augsnes visvairāk sastopamas Dobeles (37% novada kopplatības) un Bauskas (28%) rajonā.