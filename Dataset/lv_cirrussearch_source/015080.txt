Erreras šaurums Erreras šaurums (franču: Chenal d'Errera, angļu: Errera Channel, spāņu: Canal Errera) ir ap 14 km garš un 1,4—5 km plats jūras šaurums Antarktīdas piekrastē. Atdala Ronžē salu no Danko krasta un savieno Andvorda līci ar Žerlaša šaurumu. Šaurumā atrodas vairākas salas, lielākās no kurām ir Kivervila un Danko salas. Danko salā no 1956. līdz 1959. gadam atradās britu polārstacija Bāze O. Šaurumu 1898. gada februārī izkuģoja un nokartēja Beļģijas antarktiskā ekspedīcija Adriena Žerlaša vadībā un nosauca to par godu Briseles Universitātes profesoram un Belgica komisijas loceklim Leo Erreram (Léo-Abram Errera). SCAR Composite Gazetteer of Antarctica Koordinātas: 64°42′S 62°36′W﻿ / ﻿64.700°S 62.600°W﻿ / -64.700; -62.600