Lovate (baltkrievu: Ловаць, krievu: Ловать) ir 530 kilometrus gara Ilmeņa ezera pieteka Baltkrievijā (neliela daļa augštecē), Krievijas Pleskavas apgabalā un Novgordas apgabalā. Lovate ir vēsturiskā ceļa no varjagiem uz grieķiem svarīga sastāvdaļa. No 1950. līdz 1996. gadam upes vārdā sauca Džeimsa Armitsteda ielu Rīgā. Izteka - no Čisitka purva Baltkrievijas Vitebskas apgabala Haradokas rajonā. Pašā iesākumā tek dienvidu virzienā, bet jau pašā augštecē pagriežas uz ziemeļiem un tek ziemeļu-ziemeļaustrumu virzienā līdz pat ietekai Ilmeņa ezera dienvidu krastā. Lielākās pietekas Lokņa, Kuņja, Redja, Polista. Upes krastos atrodas Veļikije Luki un Holma. Vikikrātuvē par šo tēmu ir pieejami multivides faili. Skatīt: Lovate. Krievijas Lielās enciklopēdijas raksts (krieviski)