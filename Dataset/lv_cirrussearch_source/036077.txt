Tisserāns (latīņu: Tisserand) ir triecienkrāteris Mēness redzamajā pusē, uz ziemeļrietumiem no Krīžu jūras, neliela līdzenuma Lacus Bonitatis DA malā. Krāteris nodēvēts franču astronoma Fransuā Fēliksa Tisserāna vārdā. Nosaukumu 1935. gadā apstiprinājusi Starptautiskā Astronomijas savienība. Tisserāns ir sens krāteris, radies pirms apmēram 3,9 miljardiem gadu. Tam ir gandrīz apaļa forma, valnis stipri erodējis (virs apkārtējās virsmas paceļas līdz apmēram 1 000 m augstumam). Krātera dibens relatīvi līdzens, austrumdaļā ar nedaudz zemāku albedo kā rietumdaļā, kuru pārklāj izmešu stars no Prokla krātera. Uz rietumiem no krātera atrodas Makrobijs (Ø 63 km), uz dienvidiem Prokls (Ø 27 km), uz DA Pīrss (Ø 18 km). Uz Mēness kartēm šie krāteri tiek apzīmēti ar burtu uz krātera malas, kas ir tuvāk Tisserāna krāterim. Tisserand on Moon Tisserand Vikikrātuvē par šo tēmu ir pieejami multivides faili. Skatīt: Tisserāns.