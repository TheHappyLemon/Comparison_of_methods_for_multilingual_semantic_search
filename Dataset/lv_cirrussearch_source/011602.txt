Wz.29 (poļu: Samochód pancerny wz. 29 — 1929. gada parauga bruņuautomobilis) ir Polijas 1930. gadu bruņuautomobilis. Bruņuautomobili wz.29 konstruējis inženieris Rūdolfs Gundlahs uz kravas automašīnas Ursus A šasijas. Automobilis konstruēts 1929. gadā un ir uzskatāms par pirmo bruņu auto, kuru pilnībā izgatavojuši poļi. 1931. gadā rūpnīca "Ursus", kurā tika izgatavotas bruņuautomobiļa šasijas, un Varšavas Centrālā automašīnu remontdarbnīca, kurā tika izgatavoti bruņu korpusi, izgatavoja 13 šī tipa bruņuautomobiļus. Bruņuautomobiļi atradās Polijas armijas bruņojumā līdz pat Otrā pasaules kara sākumam. 1939. gada 1. septembrī bruņojumā atradās 8 šī tipa bruņuautomašīnas. Polijas kampaņas laikā, līdz 16. septembrim, tās visas tika iznīcinātas. Zināms, ka dažas no tām iznīcinājušas pašu bruņuautomobiļu ekipāžas, lai novērstu iespēju, ka ienaidnieks tās iegūst kā trofejas. Vikikrātuvē par šo tēmu ir pieejami multivides faili. Skatīt: Wz.29. Plašāks apraksts par bruņuautomobili Arhivēts 2006. gada 7. aprīlī, Wayback Machine vietnē. (angliski)