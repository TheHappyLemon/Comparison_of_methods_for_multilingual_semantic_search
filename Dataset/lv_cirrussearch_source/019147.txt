Luijs Šarls Žozefs Blerio (franču: Louis Charles Joseph Blériot; dzimis 1872. gada 1. jūlijā, miris 1936. gada 1. augustā) bija franču izgudrotājs, aviators un uzņēmējs. Izgudroja pirmos pielietojamos auto lukturus. Tos pārdodams ieguva kapitālu, kuru izmantoja radot lidmašīnas. 1909. gadā kļuva par pirmo cilvēku, kurš ar lidmašīnu pārlidojis Lamanšu, iegūdams avīzes Daily Mail £ 1000 lielo balvu. Blerio bija pirmais, kurš uzkonstruēja funkcionējošu monoplānu. Veiksmīgas aviokompānijas Blériot Aéronautique dibinātājs. Pirmais francūzis, kuram bija pilota licence. Vikikrātuvē par šo tēmu ir pieejami multivides faili. Skatīt: Luijs Blerio.