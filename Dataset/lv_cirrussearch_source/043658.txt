1956. gada Pasaules sieviešu šaha čempionāts bija mačs starp pasaules čempioni O. Rubcovu un pasaules eksčempioni J. Bikovu. Tas bija pirmais revanša mačs sieviešu pasaules šaha čempionātu vēsturē. Mačs notika no 1958. gada 4. februāra līdz 12. martam Maskavā. Mača galvenais tiesnesis bija Eino Heilimo (Somija). Sekundanti: J. Bikovai — J. Kogans, O. Rubcovai — Ā. Poļaks. Pēc 6. partijas Rubcova bija vadībā ar rezultātu — 4 : 2. Gūstot sešas uzvaras pēc kārtas, Bikova pārtvēra iniciatīvu, atrāvās no pretinieces par 4 punktiem, un pēc neizšķirti nospēlētās 14. partijas nodrošināja mačā priekšlaicīgu uzvaru ar 8½ : 5½ (+7 −4 =3), atkārtoti kļūstot par pasaules čempioni. Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 51. lpp. ISBN 5-85 270-005-3. (krieviski)