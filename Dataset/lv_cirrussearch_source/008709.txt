Johans Ludvigs Tīks (vācu: Johann Ludwig Tieck, dzimis 1773. gada 28. aprīlī, miris 1853. gada 28. aprīlī) bija vācu dzejnieks, tulks, rakstnieks un literatūrkritiķis. Viens no vācu romantisma pamatlicējiem XVIII beigās - XIX gadsimta sākumā. Dzimis Berlīnē, virvju vijēja ģimenē. Studēja Halles, Getingenes un Erlangenes Universitātēs. 1794. gadā atgriezās Berlīnē un centās pārtikt no literatūras. 1798. gadā apprecējās un pārcēlās uz Jēnu, kur kopā ar Novālisu, Augustu un Kārli Šlēgeliem kļuva par vienu no jaunās romantisma kustības līderiem. Vēlāk dzīvoja Drēzdenē un Cībingenē. Ceļoja uz Itāliju. Tulkojis vāciski Šekspīra lugas un "Donu Kihotu". Mūža nogalē vairāk darbojies kā kritiķis. Vikikrātuvē par šo tēmu ir pieejami multivides faili. Skatīt: Ludvigs Tīks. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Ludviga Tīka darbi Project Gutenberg - DE (vāciski) Das Ludwig-Tieck-Repositorium Arhivēts 2011. gada 9. jūlijā, Wayback Machine vietnē. (vāciski)