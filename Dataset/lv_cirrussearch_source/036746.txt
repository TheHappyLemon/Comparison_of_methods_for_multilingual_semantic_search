Svjetlahorska jeb Svetlogorska (baltkrievu: Светлагорск, krievu: Светлогорск) ir pilsēta Baltkrievijā, Gomeļas apgabalā, Svjetlahorskas rajona centrs pie Bjarezinas upes. Rūpniecības centrs. Rakstos pirmoreiz minēta 1560. gadā un ietilpa Lietuvas Lielkņazistē. Līdz 1961. gadam tās nosaukums bija Šacilki (Шаці́лкі). Pievienota Krievijas Impērijai pēc Polijas otrās dalīšanas 1795. gadā. 1919. gadā iekļāvās Baltkrievijas PSR. Otrā pasaules kara laikā Šacilki atradās vācu okupācijā. 1956. gadā Šacilki kļuva par pilsētciematu. 1958. gadā pie pilsētciemata tika uzcelta TEC. 1961. gadā Svjetlahorska ieguva pilsētas tiesības un mūsdienu nosaukumu. 1991. gadā, sabrūkot PSRS, Svjetlahorska kļuva par neatkarīgās Baltkrievijas pilsētu. Vikikrātuvē par šo tēmu ir pieejami multivides faili. Skatīt: Svjetlahorska. Krievijas Lielās enciklopēdijas raksts (krieviski) Svjetlahorska vietnē "Baltkrievijas globuss" (krieviski) Q125194897.