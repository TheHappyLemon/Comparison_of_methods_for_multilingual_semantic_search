Kems Vords (angļu: Cam Ward; dzimis 1984. gada 29. februārī) ir bijušais kanādiešu hokejists, vārtsargs. Karjeras laikā aizvadījis 14 sezonas Nacionālajā hokeja līgā. 2006. gadā Vords kļuva par pirmo vārtsargu pēc Patrika Ruā, kas spējis izcīnīt Stenlija kausu savā debijas sezonā NHL. Kā izslēgšanas kārtas vērtīgākais spēlētājs Vords ieguva arī Kona Smita balvu. 2001.—02. sezonā Vords uzsāka spēlēt Rietumu hokeja līgas kluba Reddīras "Rebels" rindās. Pēc sezonas noslēgums 2002. gada NHL draftā Kemu izvēlējās Karolīnas "Hurricanes" vienība. Rietumu hokeja līgā vārtsargs spēlēja līdz pat 2003.—04. sezonas noslēgumam, taču 2004.—05. sezonu aizvadīja Amerikas hokeja līgā. 2005.—06. sezonā Vords debitēja NHL, aizvedot Karolīnas "Hurricanes" līdz Stenlija kausam. Vords piedalījās 2011. gada NHL Visu zvaigžņu spēlē. Arī turpmākajās sezonās Vords bija "Hurricanes" pamatvārtsargs. 2018. gada vasarā noslēdza viena gada līgumu ar Čikāgas "Blackhawks". 2019. gada augustā Vords paziņoja par karjeras beigšanu. Kanādas izlases rindās spēlējis 2007., 2008. un 2012. gada Pasaules čempionātos, 2007. gadā kopā ar izlasi izcīnot zelta medaļas. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)