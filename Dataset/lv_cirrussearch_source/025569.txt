Mīms (angļu: meme), arī mēme, ir ideja, uzvedība vai kāds cits kultūras elements, kas izplatās no indivīda uz indivīdu. Ideju, simbolu vai prakšu pārnese ar mīmiem attiecas uz rakstos, runā, žestos, rituālos vai citās imitējamās formās ietvertu kultūras elementu izplatīšanos sabiedrībā vai kādā sociālajā grupā. Mīmi ir kultūras analogi gēniem, un to pavairošanās un mutēšanās notiek pēc līdzīgas loģikas. Atsevišķs mīmu atzars ir interneta mīmi. Tie ietver darbības, tēlus, jēdzienus, populāras frāzes vai citus kultūras elementus, kas no personas uz personu izplatās tiešsaistē. Daži no piemēriem ir "Rage" komiksi vai citi standartizējušies tēli, kurus interneta lietotāji var izmantot jaunu attēlu vai vēstījumu radīšanai, plankings (gulēšana uz vēdera neparastās, bieži vien publiskās vietās), Ice Bucket Challenge, Harlem Shake vai citas netipiskas darbības, kuru būtisks elements ir publiskums (tās notiek vai nu publiskās vietās, vai arī tiek fotografētas un filmētas, un materiāli pēcāk tiek ievietoti sociālajos medijos). Par jēdziena darinātāju tiek uzskatīts evolucionārais biologs Ričards Dokinss. Viņš savā 1976. gadā izdotajā grāmatā "Savtīgais gēns" norādīja uz līdzībām starp kultūras elementu pārnesi un ģenētiskās informācijas pārnesi. R. Dokinss rakstīja, ka abas šīs parādības ir pakļautas evolūcijas procesiem. Līdzīgi kā bioloģiskajos procesos, arī kultūrā daži elementi ir vairāk piemēroti izdzīvošanai un spēj sevi kopēt labāk nekā citi. Veiksmīgi mīmi plaši izplatās un saglabājas ilgu laiku, bet mazāk veiksmīgie izzūd. R.Dokinss jēdzienu "meme" angļu valodā ir saistījis ar vārdu "gene", lai tādējādi norādītu uz to līdzību. Ja, atveidojot vārdus latviešu valodā, pastāvētu tradīcija saglabāt tiem tādu pašu saikni, kāda ir oriģinālrakstībā, latviskais ekvivalents būtu "mēms", jo pastāv vārds "gēns". Taču, tā kā šādi veidojas heteronīmija (gadījumi, kuros vārdu rakstība ir identiska, bet izruna un nozīme atšķiras) ar latviešu valodā jau esošu vārdu, akadēmiskajā vidē pastāv viedoklis, ka piemērotāka atveide būtu "mēme". «Svarīgākie lēmumi 2014. gadā». Valsts valodas centrs. Arhivēts no oriģināla, laiks: 2017. gada 15. decembrī. Skatīts: 2015. gada 1. jūnijā. LVEK 2014. gada 8. oktobra sēdē (protokola Nr. 37 2. §) atbalstīja svešvārda meme atbilsmi latviešu valodā formā mīms ar nozīmi 'angļu biologa R. Dokinsa postulētā kultūras pārmantošanās vienība, kas funkcionē analoģiski bioloģiskās iedzimtības vienībai gēnam, piem., melodija, mode, tradīcija, tikumisks princips, teorija, jēdziens; ar mīmiem, tāpat kā ar gēniem, var notikt mutācijas un dabiskā izlase', kas fiksēta "Svešvārdu vārdnīcas" 1999. gada izdevumā. «Kā latviešu valodā tulkot "meme"?». 24.03.2022. Skatīts: 24.03.2022. Apollo. Izskaidrota 2019. gada populārākā mēme "Uz dusmīgo kaķi kliedzošā sieviete" ReBaltica. 10 populārākās politiskās mēmes šovasar Meme. Merriam-Webster Dictionary. Michele Coscia. «Competition and Success in the Meme Pool: a Case Study on Quickmeme.com». International Conference of Weblogs and Social Media, 2013 (angliski). Association for the Advancement of Artiﬁcial Intelligence, 2013. Karen Schubert. «Bazaar goes bizarre» (angliski). USA Today, 2003. gada 31. jūlijs. Skatīts: 2014. gada 19. septembrī. BBC News. «The stuff that memes are made of» (angliski). BBC News, 2011. gada 21. septembris. Skatīts: 2014. gada 19. septembrī. Millikan, Ruth G. (2004), Varieties of meaning: the 2002 Jean Nicod lectures, Massachusetts: MIT Press, p. 242, ISBN 0-262-13444-6 Dawkins, Richard (1989), The Selfish Gene (2 izd.), Oxford University Press, p. 192, ISBN 0-19-286092-5 Jānis Buholcs (2013), Indivīdu attiecības tiešsaistes sociālajos tīklos: Promocijas darbs, Latvijas Universitātes Sociālo zinātņu fakultāte, p. 169[novecojusi saite] Tīmekļa mīmu datubāze