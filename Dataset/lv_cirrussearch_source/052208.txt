Tekstulariīdas (Textulariida) ir foraminīferu kārta, kuras pārstāvji veido aglutinētas čaulas, sastāvošas no dažādiem svešķermeņiem (smilšu graudiņiem, sūkļu spīkulām, vizlas plāksnītēm, citu sīkāku foraminīferu čaulām, kramaļģēm u.c.), kas salīmētas kopā ar organisku vai kaļķa cementu, veidojot organisma ārējo apvalku. Sākotnēji kārtu sastādīja visas foraminīferas ar šādu čaulu tipu, taču ģenētiskie pētījumi parādīja, ka šie organismi neveido vienotu evolucionējušu atzaru, un vairākas virsdzimtas tika pārceltas uz Allogromiida kārtu. Pārējās formas var iedalīt trīs kategorijās: Trochamminida un Lituolida ar organiska cementa čaulu un Textulariida, kas čaulas veido ar kaļķa cementu. Visas trīs grupas fosilā veidā ir zināmas jau no kembrija. Čaulām ir liela morfoloģiska daudzveidība no vienkāršām, lodveidīgām vai cauruļveidīgām līdz sarežgītām, sazarotām, spirāliskām, vārpstveidīgām, diskveidīgām u.t.t., taču visbiežāk tās ir divās rindās izvietotas kameru rindas ar vienkāršu vai caurumotu atveri uz septālās virsmas. Tekstulariīdu kārtā ir iekļautas šādas virsdzimtas: Kārta: Textulariida Calkins, 1909 Virsdzimta: † Moravamminoidea Pokorný, 1951 Virsdzimta: † Nodosinelloidea Rhumbler, 1895 Apakškārta: Textulariina Delage & Hérouard, 1896 Virsdzimta: Chrysalidinoidea Neagu, 1968 Virsdzimta: Eggerelloidea Cushman, 1937 Virsdzimta: Textularioidea Ehrenberg, 1838 (†) - izmirušu organismu grupa. World Register of Marine Species