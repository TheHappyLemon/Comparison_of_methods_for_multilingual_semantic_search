Bojans Kurajica (horvātu: Bojan Kurajica; dzimis 1947. gada 15. novembrī Ļubļanā) ir Bosnijas un Hercegovinas starptautiskais lielmeistars šahā (1974), kas līdz 1992. gadam pārstāvēja Dienvidslāviju, bet no 2006. līdz 2009. gadam — Horvātiju. Jaunības gadus pavadījis tagadējās Horvātijas pilsētā Splitā, kur arī uzsācis šahista gaitas. 1965. gadā Barselonā uzvarējis Pasaules junioru šaha čempionātā. 1966. gadā uzsācis studijas Zagrebas universitātes Filozofijas fakultātē, kuru beidzis 1972. gadā. 1967. gadā dalījis trešo vietu tradicionālajā Hastingsas (Anglija) jaungada turnīrā aiz Mihaila Botviņņika un Volfganga Ūlmana. 1970. un 1980. gados kļuvis par vienu no Dienvidslāvijas spēcīgākajiem šahistiem. Dienvidslāvijas šaha čempionātos labākos rezultātus uzrādījis 1977. gadā (dalīta 3.-5. vieta), 1983. gadā (3. vieta) un 1984. gadā (dalīta 2.-3. vieta). Par panākumiem turnīros FIDE viņam 1965. gadā piešķīra starptautiskā meistara (IM) nosaukumu, bet 1974. gadā - starptautiskā lielmeistara (GM) nosaukumu. 1979. gadā pārcēlies uz dzīvi Sarajevā un kopš tā laika pārstāvējis Bosnijas un Hercegovinas šaha klubu ŠK Bosna, bet vēlāk pēc Dienvidslāvijas sabrukuma arī neatkarīgās Bosnijas un Hercegovinas izlasi. 1997. gadā Groningenā piedalījies Pasaules šaha čempiona nosaukuma izcīņas turnīrā pēc izslēgšanas sistēmas, kurā 1. kārtā zaudējis Hulio Grandam. Pārstāvējis Dienvidslāvijas un Bosnijas un Hercegovinas komandas lielākajos komandu šaha turnīros: Pasaules šaha olimpiādē piedalījies 12 reizes (1980, 1984, 1992-2006, 2010-2012). Komandu vērtējumā izcīnījis sudraba (1994) un bronzas (1980) medaļas; Eiropas komandu šaha čempionātos piedalījies 7 reizes (1970, 1980-1983, 1992-1999, 2003). Komandu vērtējumā izcīnījis sudraba (1983) medaļu, bet individuālajā vērtējumā izcīnījis bronzas (1970) medaļu; Pasaules studentu šaha čempionātā piedalījies 1966. gadā; Balkānu valstu komandu šaha čempionātos piedalījies 3 reizes (1975-1976, 1979). Komandu vērtējumā visās reizēs izcīnījis zelta medaļas, bet individuālajā - 2 sudraba (1975, 1979) medaļas. Pazīstams arī kā šaha treneris. 2005. gadā saņēmis FIDE vecākā trenera nosaukumu. Transfers in 2009 Hastings 1966/67 «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2016. gada 1. augustā. OlimpBase :: Men's Chess Olympiads :: Bojan Kurajica OlimpBase :: European Men's Team Chess Championship :: Bojan Kurajica OlimpBase :: World Student Team Chess Championship :: Bojan Kurajica OlimpBase :: Men's Chess Balkaniads :: Bojan Kurajica Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)