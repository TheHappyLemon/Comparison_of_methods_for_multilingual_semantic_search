"Mauritānietis" (angļu: The Mauritanian) ir 2021. gada Apvienotās Karalistes un ASV tiesu drāmas filma, kuras režisors ir Kevins Makdonalds. Filmā galvenās lomas atveido Tahars Rahīms, Džodija Fostere, Šeilīna Vudlija un Benedikts Kamberbačs. Filma balstīta uz patiesu stāstu par Mauritānijas pilsoni Mohamedu Oludu Slahī, kuru no 2002. līdz 2016. gadam bez apsūdzības ieslodzīja Gvantanamo līča aizturēšanas nometnē, kā vienu no 2001. gada 11. septembra uzbrukumu organizētājiem. Filma ir adaptācija Slahī 2015. gadā iznākušajiem memuāriem Guantánamo Diary. Filmas "Mauritānietis" pirmizrāde notika 2021. gada 12. februārī un to izplatīja STXfilms. Filma saņēma galvenokārt pozitīvas kritiķu atsauksmes, slavējot Makdonalda režiju, operatora darbu un aktierspēli, bet kritizējot scenāriju. 78. Zelta globusa balvu pasniegšanas ceremonijā Rahīms tika nominēts kategorijā "Labākais aktieris drāmas filmā", bet Fostere saņēma balvu kā "Labākā otrā plāna aktrise". 74. BAFTA kino balvu pasniegšanas ceremonijā filma tika nominēta piecās kategorijās. Tīmekļa vietnē Rotten Tomatoes filmai ir 75% vērtējums. «The Mauritanian». Box Office Mojo. Skatīts: 2023. gada 21. oktobrī. Condé Nast. «The Mauritanian review: Jodie Foster shines in this excellent Guantanamo procedural». Tatler (en-GB), 2021-04-09. Skatīts: 2023-10-21. Brian Tallerico. «The Mauritanian movie review & film summary (2021) | Roger Ebert». https://www.rogerebert.com/ (angļu). Skatīts: 2023-10-21. «The Mauritanian - Rotten Tomatoes». www.rottentomatoes.com (angļu). 2021-02-12. Skatīts: 2023-10-21. IMDb profils (angliski) Metacritic profils (angliski) Rotten Tomatoes profils (angliski)