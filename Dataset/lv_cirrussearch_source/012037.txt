Rumbulas lidlauks ir bijusī PSRS Gaisa spēku aviobāze un civilā lidosta līdztekus Rīgas galvenajai Spilves lidostai līdz lidostas «Rīga» nodošanai ekspluatācijā 1975. gadā. Izvietojusies Rīgas dienvidaustrumos, Rumbulā, starp Latgales ielu un Daugavu. Lidlaukam ir viens nefunkcionējošs un daļēji demontēts 2000 m garš un 60 m plats betona plātņu skrejceļš. Tiek izmantots paraplānu aktivitātēm. Jau Bermontiādes laikā 1919. gada rudenī Latvijas Bruņotie spēki izmantoja Mazjumpravas muižas pļavas Daugavas labajā krastā izlūklidojumiem un pretinieka pozīciju bombardēšanai. Līdz 1940. gadam tas bija Latvijas armijas Aviācijas pulka lidlauks. Pēc Otrā pasaules kara PSRS bruņotie spēki Rumbulas apkaimes teritorijā 1950. gados iekārtoja militāro lidlauku, kura uzdevums bija kontrolēt gaisa telpu virs okupētajām Baltijas valstīm. 1953. gadā no Vācijas uz Spilves lidostu, bet 1955. gada aprīlī uz Rumbulas lidostu pārbāzēja 899. Oršas aviācijas iznīcinātāju pulku (899-й истребительный авиационный Оршанский Краснознаменный ордена Суворова III степени полк). Kara lidmašīnas, galvenokārt iznīcinātāji MiG-19, MiG-21 un transportlidmašīnas An-12, An-26, atradās angāros un bija neredzamas no augšas. Rumbulas iznīcinātāji piedalījās kaujas operācijās 1956. gada 5. jūlijā, kad ASV spiegošanas lidmašīna Lockheed U-2 veica savu pirmo lidojumu virs toreizējās PSRS teritorijas. 1975. gada 9. novembra naktī Rumbulas un Tukuma lidlaukos stacionētās lidmašīnas veica kaujas operāciju pret Rīgas līcī esošo pretzemūdeņu kuģi Storoževoj (Сторожевой), uz kura bija sākusies pret PSRS vadību vērsta sacelšanās. Rumbulas militārais lidlauks 1979. gadā tika pārvietots uz Lielvārdes lidlauku. Paralēli tam daļu no lidlauka 1960. gados sāka izmanot civilajiem lidojumiem uz Ļeņingradu un citām PSRS pilsētām ar lidmašīnām Il-18, ko 1971. gadā aizstāja ar Tu-134A. Rumbulas pasažieru lidosta tika slēgta 1974. gadā. Pašlaik bijušās lidostas vietā atrodas Rumbulas autotirgus, ir saglabājies skrejceļš un daļa no angāriem. 2020. gada 9. februārī helikopters R44 ar reģistrācijas numuru YL-HPW veica nosēšanos. Piezemēšanās laikā cietas nosēšanās dēļ salūza helikoptera šasijas kreisās puses priekšējā balsta daļa un ar astes stabilizatoru tas aizķēra lidlauka betona seguma virsmu. Adrenalins Paragliding Club «AERODROME - RIGA (SPILVE)». Arhivēts no oriģināla, laiks: 2012. gada 6. februārī. Skatīts: 2012. gada 24. janvārī. Авиация и космонавтика 2008 02 Arhivēts 2015. gada 13. jūnijā, Wayback Machine vietnē. (krieviski) аэропорт Румбула (krieviski) TU-134 vēsture Latvijā «Serious incident Robinson R44 YL-HPW,». aviation-safety.net. Skatīts: 2024-03-23. Rumbulas lidlauks – bez lidmašīnām, bet dzīvs