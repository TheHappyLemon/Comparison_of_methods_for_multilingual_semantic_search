Andris Kolbergs (dzimis 1938. gada 21. decembrī Jūrmalā, miris 2021. gada 5. novembrī Rīgā) bija latviešu rakstnieks un scenārists, detektīvžanra romānu autors. Dzimis 1938. gada 21. decembrī Rīgas Jūrmalā kuģa kapteiņa ģimenē. Mācījās Rīgas 27. vakara vidusskolā, no 1954. līdz 1965. gadam strādāja fabrikās „Komunārs”, VEF, „Rīgas apģērbs” un Rīgas Vagonu rūpnīca. No 1966. līdz 1968. gadam mācījās Maskavas Poligrāfijas institūta Redaktoru fakultātē, līdztekus no 1965. līdz 1968. gadam darbojās žurnālā „Dadzis”, līdz 1971. gadam Autortiesību aizsardzības pārvaldē, līdz 1973. gadam Latvijas tirdzniecības reklāmas aģentūrā. 1974. gadā A. Kolbergs kļuva par Latvijas Rakstnieku savienības biedru, bet vēlāk par šīs organizācijas sekretāru. 1989. gadā viņu ievēlēja par atjaunotās Rīgas Latviešu biedrības pirmo priekšsēdētāju, Latvijas Detektīvžanra asociācijas prezidentu un atjaunotā žurnāla "Atpūta" galveno redaktoru. Miris 2021. gada 5. novembrī Paula Stradiņa Klīniskajā universitātes slimnīcā no COVID-19 komplikācijām. 1970. gados A. Kolbergs kļuva par vienu no populārākajiem latviešu kriminālromānu rakstniekiem. Viņa darbi izdoti citās PSRS republikās un vairākās Eiropas valstīs. Sarakstīja arī vairākus ceļvežus par Rīgu un Jūrmalu. Pēc A. Kolberga scenārijiem un kriminālromāniem uzņemtas kinofilmas "Liekam būt" (1976), "Atspulgs ūdenī" (kopā ar Jāni Lapsu) (1977), "Dāvanas pa telefonu" (1977), "Rallijs" (1978), “Trīs dienas pārdomām” (1980), “Dubultnieks” (1986), “Fotogrāfija ar sievieti un mežakuili” (1987), “Par mīlestību pašreiz nerunāsim” (1988), “Depresija” (1991), "Rīgas sargi" (2007). Saņēmis Literatūras gada balvu par mūža ieguldījumu latviešu literatūrā (2011). 2019. gadā apbalvots arī ar Triju Zvaigžņu ordeņa IV šķiru. 1969 — Arnolda Zandes cigarete: kriminālstāsts. R.: Liesma 1971 — Šāviens dienas laikā: stāsti. R.:Liesma 1973 — Pašu puikas: humoreskas. R.:Liesma 1974 — Vanags: stāsti. R.:Liesma 1977 — Krimināllieta trijām dienām: romāns. R.: Liesma 1978 — Cilvēks, kas skrēja pāri ielai: romāns. R.: Liesma 1983 — Fotogrāfija ar sievieti un mežakuili: romāns. R.: Liesma 1984 — Atraitne janvārī: romāns. R.: Liesma 1985 — Ēna: romāns. R.: Liesma 1986 — Naktī, lietū: romāns. R.: Liesma 1986 — Automobilī, rīta pusē: romāns. R.: Liesma 1988 — Nekas nav noticis: romāns. R.: Liesma 1988 — Kolekcionāra mīlas dēkas: stāsti. R.: Liesma 1993 — Civilizēto krokodilu sindroms: romāns. R.: Lauku Apgāds 1993 — Dumpis uz laupītāju kuģa: dokumentāls autobiogrāfisks stāsts. R.: Lauku apgāds 1996 — Meklējiet sievieti: romāns. R.: SIA NC 2002 — Pulkstenis ar atpakaļgaitu: romāns. Jūrmala: A.K.A. 2002 — Klaunu maršs šausmu tirgū: romāns. Jūrmala: A.K.A. 2004 — Sieviete melnā: romāns. Jūrmala: A.K.A. 2005 — Patiesi stāsti par VIP un kolekcionēšanas dullumu: stāsti. Jūrmala: A.K.A. 2008 — Sarkans automobilis melnā naktī: romāns. Jūrmala:A.K.A Lielais Rīgas ceļvedis (1993) Rīgas grāmata: Rīgas vēsture. Vecpilsēta. R.: Jāņa sēta (1998) Rīgas grāmata. Rīgas centra parki un bulvāri. R.: Jāņa sēta (1999) Rīga kājāmgājējiem. Jūrmala: Autora izd. (2001) Jūrmala kājāmgājējiem. R.: A.K.A (2002) Lasāmgrāmata par Rīgu, tās priekšpilsētām un kūrortpilsētu Jūrmala. Fonds AKA, (2007) «biedrības priekšsēdētāji». www.rlb.lv. Mūžībā devies rakstnieks Andris Kolbergs lsm.lv 2021. gada 5. novembrī DELFI Kultūra. «Mūža balvu Latvijas rakstniecībā saņems Andris Kolbergs». delfi.lv, 2012. gada 27. marts. «Ordeņu kapituls par sevišķiem nopelniem Latvijas valsts labā ar Triju Zvaigžņu ordeni nolēmis apbalvot 31 personu». Andris Kolbergs, literature.lv Andris Kolbergs filmas.lv IMDb profils (angliski)