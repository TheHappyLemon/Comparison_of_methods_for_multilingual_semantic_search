"Akmens un šķembas" jeb "Es visu atceros, Ričard!" ir 1966. gadā Rīgas Kinostudijā uzņemta aktierfilma. Filmas režisors ir Rolands Kalniņš. Trīs draugi — Jānis, Zigis un Ričards — mobilizēti Latviešu leģionā Otrā pasaules kara laikā. Viņus nosūta uz priekšējo līniju Volhovas purvu apkaimē, uz Ļeņingradas fronti. Zigi nogalina, kad viņš mēģina pāriet Sarkanās Armijas pusē. Jānis pēc kara dzīvo Padomju Latvijā. Viņam ir ļoti svarīgi uzzināt kaut ko par Ričarda likteni, bet visi viņa meklējumi ir veltīgi, par Ričardu nekas nav zināms. Pēc divdesmit gadiem draugi netīšām satiekas. Ričards atbraucis no ārzemēm ar slepenu uzdevumu kā vienas no rietumu valsts specvienību aģents. Frontē, glābjot draugu, viņš nošāva sarkanarmieti un tagad saprot, ka visu ir zaudējis — draugus, mīlestību un dzimteni. Eduards Pāvuls — Ričards Zanders Antra Liedskalniņa — Antra Harijs Liepiņš — Jānis Kalniņš Pauls Butkēvičs — Zigis Purmalis Uldis Pūcītis — Alfons Juris Pļaviņš — leitnants Hermanis Vazdiks — Jāņa tēvs Astrīda Vecvagare — Jāņa māsa Broņus Babkausks — Jakums Eduards Plataiskalns — vecākais seržants Edgars Mucenieks — Gunārs Epizodēs: Ēvalds Valters Arturs Dimiters Dina Kvelde Juris Strenga Gunārs Placēns un citi Režisors: Rolands Kalniņš Scenārija autori: Viktors Lorencs Operators: Miks Zvirbulis Mākslinieks: Gunārs Balodis Komponists: Ļudgards Gedravičs Pirotehniķis: Eigino Oškalns 1967 — Vissavienības kinofestivālā Kišiņevā balva par labāko literāro scenāriju. Volhovas purvu ainas uzņemtas Kūduma purvā netālu no Cēsīm. Filmai bija pamatīgas grūtības filmēšanas laikā, jo "augšai" nepatika filma ar leģionāriem. Arī filmas izrādīšana Rīgas nomaļu kinoteātros bija īslaicīga. Matīsa, Kristīne. Vecās labās... : latviešu kinoklasikas 50 spožākās pērles / Kristīne Matīsa ; [red. Pēteris Upesbrants]. - Rīga : ATĒNA, 2005. - 502 lpp. ISBN 9984-34-142-9 IMDb profils (angliski) Kino Muzejs "Akmens un šķembas"(Es visu atceros, Ričard) YouTube