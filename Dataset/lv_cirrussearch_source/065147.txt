Krozē salas (franču: Îles Crozet) ir Francijas Dienvidjūru un Antarktikas Zemēm piederošs arhipelāgs Indijas okeāna dienviddaļā. Vulkāniskās izcelsmes arhipelāgs sastāv no 4 galvenajām salām (Posesiona, l'Este, Košona un Penguina) un mazākajām Apotru salām. Arhipelāgu 1772.g. 24.janvārī atklāja franču ekspedīcija Marka Žozefa Mariona di Frena vadībā, kurš salas nosauca sava vietnieka Žila Krozē vārdā. Salas ir neapdzīvotas, bet Posesionas salā kopš 1963.g. darbojas pētnieciskā stacija Alfredfora. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 393. lpp. Vikikrātuvē par šo tēmu ir pieejami multivides faili. Skatīt: Krozē salas. Encyclopædia Britannica raksts (angliski) Krozē salas www.discoverfrance.net Krozē salas TAAF