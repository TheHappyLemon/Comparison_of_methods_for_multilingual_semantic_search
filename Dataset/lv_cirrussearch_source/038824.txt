Burgasas apgabals (bulgāru: Област Бургас) ir apgabals Bulgārijas dienvidaustrumu daļā, nosaukts tā galvenās pilsētas — Burgasas — vārdā. Tas robežojas ar Varnas un Šumenas apgabalu ziemeļos, Slivenas un Jambolas apgabalu rietumos, Turciju dienvidos, bet austrumos to apskalo Melnā jūra. Tas pēc platības ir lielākais Bulgārijas apgabals — 7748.1 km² un sadalīts trīspadsmit pašvaldībās, bet tā kopējais iedzīvotāju skaits ir 409,018 (2011. gada februāris). Burgasas apgabalā atrodas UNESCO Pasaules mantojuma objekts — senā Nesebaras pilsēta, kas atrodas uz akmeņainas pussalas Melnajā jūrā un ir vairāk nekā 3000 gadus veca. 6. gadsimtā p.m.ē. pilsēta kļuva par grieķu koloniju. Pilsētas paliekas, kas datējamas galvenokārt no hellēnisma perioda ietver Akropoles templi Apollo, agoras un Trāķijas sienu nocietinājumus. Vēl viena grieķu kolonija Debeltosa atradās pie Sredeckas upes, kas ietek Mandrenskas ezerā. Starp citiem pieminekļiem ir Stara Mitropolia bazilika un cietoksnis, kas būvēts viduslaikos. Pilsēta bija viena no svarīgākajām Bizantijas pilsētām Melnās jūras rietumu krastā. Apkārtnē atrodamas arī koka mājas, kas būvētas 19. gadsimtā un ir tipisks Melnās jūras arhitektūras piemērs. Apgabalā atrodas Bulgārijas lielākais ezers — Burgasas ezers. (angliski) Bulgarian Provinces area and population 1999 — National Center for Regional Development — page 90-91 Arhivēts 2011. gada 13. janvārī, Wayback Machine vietnē. (angliski) Bulgarian National Statistical Institute - Bulgarian provinces and municipalities in 2015 (angliski) „WorldCityPopulation“ [1][novecojusi saite] Ancient City of Nessebar, UNESCO Vikikrātuvē par šo tēmu ir pieejami multivides faili. Skatīt: Burgasas apgabals. Oficiālā tīmekļa vietne