Deivids Ārkets (angļu: David Arquette, dzimis 1971. gada 8. septembrī) ir amerikāņu aktieris, režisors, kinoproducents un bijušais profesionāls cīkstonis. Pazīstams ar Djūija Railija lomu filmu franšīzē "Kliedziens" (Scream), par kuru viņš ieguva balvu Teen Choice Award un divas balvas Blockbuster Entertainment Awards. Ārkets kļuva pazīstams 1990. gadu vidū, kad piedalījās vairākās Holivudas filmās: "Kliedziens" (1996), "Kliedziens 2 (1997), "Kliedziens 3" (2000). Nozīmīgas lomas tēlojis arī filmās Wild Bill, "Skolotājā iemīlēties nedrīkst", "Bafija pret vampīriem", See Spot Run, "Zirnekļu uzbrukums". Viņam bijušas arī vairākas lomas televīzijā, piemēram, Džeisons Ventresss ABC seriālā In Case of Emergency. Ārkets ierunājis Skaliju Disney Channel animācijas seriālā Jake and the Never Land Pirates. Bijis izpildproducents spēļu šovam Celebrity Name Game, par kuru saņēmis Daytime Emmy balvas nomināciju. No 1999. līdz 2013. gadam bijis precējies ar aktrisi Kortniju Koksu. No 2015. gada precējies ar Kristīnu Maklartiju. Vikikrātuvē par šo tēmu ir pieejami multivides faili. Skatīt: Deivids Ārkets. IMDb profils (angliski) AllMovie profils (angliski) David Arquette Biography (1971-) filmreference.com