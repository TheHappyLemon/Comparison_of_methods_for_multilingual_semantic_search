Kuņluņa (ķīniešu: 昆仑站; Kūnlún Zhàn) ir Ķīnas iekškontinentālā vasaras polārstacija Austrumantarktīdā. Izvietota uz Arga leduskupola 4087 m vjl un ir pasaulē augstākā vieta, kas paredzēta cilvēku pastāvīgai dzīvošanai ilgākā laika posmā. Atrodas 7,3 km uz dienvidrietumiem no leduskupola augstākā punkta. Stacija atklāta 2009. gada 27. janvārī. Pirmajā kārtā izbūvētas dzīvojamās, zinātniskās un saimniecības platības 236 m² kopplatībā, kas spēj nodrošināt 15 līdz 20 cilvēku uzturēšanos polārās vasaras laikā. Pie stacijas izbūvēts 600 m garš un 60 m plats sablietēta sniega skrejceļš. Pilnībā pabeigtas stacijas kopējā platība būs 558 m² un tā darbosies cauru gadu, nodrošinot 25 cilvēku uzturēšanos. Stacijas pētījumu programma iekļauj glacioloģiju, astronomiju, ģeofiziku, zemes magnētisma, atmosfēras un kosmosa pētniecību. Paredzēts veikt ledus vairoga dziļurbumus, kā arī pētījumus cilvēka psiholoģijā un medicīnā ekstrēmi nelabvēlīgu vides apstākļu ietekmē. China sets up 3rd Antarctic research station «人民网-南极昆仑站雄姿初现 主体钢结构完成搭建（简体）». Arhivēts no oriģināla, laiks: 2011. gada 10. aprīlī. Skatīts: 2010. gada 14. jūlijā. Starptautiskā Polārā fonda ziņojums Robotizētā observatorija PLATO Stacijas inaugurācijas fotogrāfijas