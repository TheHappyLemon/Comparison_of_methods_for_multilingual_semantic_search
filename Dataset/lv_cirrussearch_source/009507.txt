Šis raksts ir par apdzīvotu vietu Stopiņu pagastā. Par Rīgas pilsētas daļu skatīt rakstu Dreiliņi (Rīga). Dreiliņi ir ciems Ropažu novada Stopiņu pagastā pie Rīgas austrumu robežas. Atbilstoši Ropažu novada 2023. gada septembra lēmumam par Ulbrokas lielciema teritorijas palielināšanu Dreiliņi atrodas uz dienvidiem no autoceļa P4. Teritorijā ietilpst arī jauno privātmāju ciems Saulīši. Apdzīvotā vieta izaugusi pēckara gados pie bijušās Dreiliņu pagasta valdes. Dreiliņmuiža (Dreilingshof) atradās tagadējā Rīgas teritorijā Krustpils un Slāvu ielu rajonā. Muiža piederējusi Rīgas rātes loceklim virsbirģermeistaram Melhioram Dreilingam, no kura arī cēlies muižas, pagasta un ciema nosaukums. Dreiliņi strauji izauguši 2000. gados, attīstoties privātmāju būvniecībai Pierīgā. Dreiliņos atrodas vairāki uzņēmumi un veikali. Līdz 2023. gada septembrim Dreiliņi bija izvietojušies abpus autoceļam P4 Dreiliņupītes krastos 3 km no novada domes Ulbrokā un 9 km no Rīgas centra. Pie Dreiliņiem pieskaitīja arī jaunos privātmāju ciemus: Jaunbrunavas un Saulīšus. Taču 2023. gada septembrī Jaunbrunavas un Dreiliņu ziemeļu daļa (Biķeri) tika pievienoti Ulbrokas lielciemam. Līdz ar to Dreiliņu platība ir ievērojami samazinājusies. Esošajās robežās, pēc CSP un OSP datiem. «Vietvārdu datubāze: Informācija par Dreiliņiem». Latvijas Ģeotelpiskās informācijas aģentūra. «Informācija par objektu: Dreiliņi». LĢIA vietvārdu datubāze. Latvijas Ģeotelpiskās informācijas aģentūra. Skatīts: 2017. gada 27. janvārī. «Paziņojums par ielu nosaukumu pieraksta izmaiņām Ulbrokā, Stopiņu pagastā, Ropažu novadā, mainoties Ulbrokas ciema robežām | Ropažu novada pašvaldība». www.ropazi.lv (latviešu). Skatīts: 2023-09-16. Dreiliņi – brīdi, pirms sākas nākotne[novecojusi saite] OSP