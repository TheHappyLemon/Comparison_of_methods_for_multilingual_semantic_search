Džonsa šaurums (angļu: Jones Sound) ir jūras šaurums Kanādas Arktiskajā arhipelāgā starp Elsmīra salu ziemeļos un Devonas salu dienvidos. Savieno Norvēģu līci (caur Frama, Kārdigana un Hellgeita šaurumiem) rietumos un Bafina jūru (caur Gleišera un Lēdijas Annas šaurumiem) austrumos. Pie Džonsa šauruma ieejas Bafina jūrā atrodas Koburgas sala. Pirmais eiropietis, kurš ieraudzīja šaurumu, bija angļu jūrasbraucējs Viljams Bafets 1616. gadā, kurš to nosauca sava sponsora vārdā. Džonsa šauruma Elsmīra salas krastā atrodas salas vienīgā pastāvīgi apdzīvotā vieta Grīsfjorda. Dienvidu krastā no 1961. līdz 2005. gadam darbojās Devonailendas pētniecības stacija. Определение "Джонс (пролив в Канадском Арктич. архипелаге)" в Большой Советской Энциклопедии