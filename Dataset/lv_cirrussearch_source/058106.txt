"Latvija pirmajā vietā" (saīsinājumā LPV) ir 2021. gada 14. augustā dibināta populistiska, sociāli konservatīva, labēja Latvijas politiskā partija. Tās valdes priekšsēdētājs ir Ainārs Šlesers. Pirmoreiz reģistrēta 2021. gada 1. jūlijā kā biedrība "Latvija — pirmā" (sākotnēji "Latvija — pirmajā vietā"), politiskā partija tika nodibināta 2021. gada 14. augustā kongresā Rīgā un reģistrēta Uzņēmumu reģistrā 10. septembrī. Partija ir pārstāvēta 14. Saeimā. 2021. gada jūnijā uzņēmējs un bijušais politiķis Ainārs Šlesers paziņoja, ka viņš veidos jaunu partiju, lai kandidētu 2022. gada Saeimas vēlēšanās. 1. jūlijā A. Šlesers nodibināja biedrību "Latvija — pirmajā vietā". Partijas dibināšanas kongress notika Rīgā 2021. gada 14. augustā. Par valdes priekšsēdētāju ievēlēja Jūliju Stepaņenko. Viņa tika izvirzīta arī par partijas kandidātu Valsts prezidenta amatam, savukārt A. Šlesers tika izvirzīts par partijas kandidātu Ministru prezidenta amatam, bet bijusī Saeimas deputāte Linda Liepiņa ir partijas Saeimas priekšsēdētāja amata kandidāte. Par vienu no svarīgākajām tēmām partijas komunikācijā ar vēlētājiem kļuva valdības rīcības cīņā pret COVID-19 pandēmiju apstrīdēšana, tostarp iestājoties pret obligāto vakcināciju. 10. septembrī partija tika reģistrēta Uzņēmumu reģistrā, par tās ģenerālsekretāru tika iecelts bijušais Centrālās vēlēšanu komisijas vadītājs Arnis Cimdars (20. oktobrī miris no COVID-19 izraisītajām komplikācijām). Partijai īslaicīgi bija divi deputāti Saeimā — Jūlija Stepaņenko un Ļubova Švecova, abas ievēlētas no partijas "Saskaņa" saraksta 2018. gada Saeimas vēlēšanās. Krievijas iebrukuma Ukrainā laikā 2022. gada 4. martā abas izslēdza no partijas, jo partijas valdes priekšsēdētāja J. Stepaņenko protestējot atstāja paplašināto partijas valdes sēdi, kurā tika apspriesta partijas attieksme pret karu Ukrainā un tā sekām Latvijā. Savukārt Ļ. Švecova 3. martā Saeimā nebalsoja par Eiropas Savienības kandidātvalsts statusa piešķiršanu Ukrainai. 14. Saeimas vēlēšanās partijas sarakstā kandidēja arī vairāki partijas "Gods kalpot Rīgai!" biedri, ieskaitot bijušo Rīgas domes priekšsēdētāju Oļegu Burovu. Vēlēšanās partija "Latvija pirmajā vietā" saņēma 6,24% vēlētāju atbalsta, iegūstot 9 vietas 14. Saeimā. 2023. gada jūnijā O. Burovs paziņoja, ka pamet "Latvija pirmajā vietā" Saeimas frakciju, viļoties par tās tuvināšanos partijai "Stabilitātei!". «Informācija par politisko partiju biedru skaitu». Uzņēmumu reģistra tīmekļvietne (latviešu). Skatīts: 2024-03-16. «Politologi pirms velēšanāš vērtē partijas, nosauc visskandalozāko». nra.lv (latviešu). Skatīts: 2022-09-06. «Partijas 'Latvija pirmajā vietā' premjera kandidāts būs Šlesers, Valsts prezidenta amata kandidāte – Stepaņenko». LETA (latviešu). DELFI. 2021. gada 14. augusts. Skatīts: 2021. gada 14. augusts. «Biedrība "Latvija - pirmajā vietā"» (latviešu). Latvijas Republikas Uzņēmumu reģistrs. Skatīts: 2021. gada 14. augusts. «Notiks Šlesera partijas "Latvija pirmajā vietā" dibināšanas kongress». LETA (latviešu). TV NET. 2021. gada 14. augusts. Skatīts: 2021. gada 14. augusts. «LATVIJA PIRMAJĀ VIETĀ». www.firmas.lv (latviešu). 2021-09-10. Skatīts: 2021-12-07. Klūga Māris. «Šlesera partijas «Latvija pirmajā vietā» Valsts prezidenta amata kandidāte būs Jūlija Stepaņenko». LETA (latviešu). LSM.lv, 2021. gada 14. augusts. Skatīts: 2021. gada 14. augusts. www.DELFI.lv. «Pēc inficēšanās ar Covid-19 miris Arnis Cimdars». delfi.lv (latviešu), 2021-10-20. Skatīts: 2022-05-23. Raivis Spalvēns. «Reģistrēta partija 'Latvija pirmajā vietā'; ģenerālsekretāra amatā iecelts Cimdars». delfi.lv (latviešu), 2021-09-10. Skatīts: 2021-09-10. «Jūlija Stepaņeko un Ļubova Švecova izslēgtas no partijas "Latvija pirmajā vietā"». Jauns.lv (latviešu). Skatīts: 2022-03-04. No Šlesera partijas izslēdz Stepaņenko un Švecovu lsm.lv 2022. gada 4. martā «Latvia». Europe Elects (en-US). Skatīts: 2022-09-29. «Burovs pametīs Šlesera partijas Saeimas frakciju; vīlies par tuvināšanos «Stabilitātei!»». www.lsm.lv (latviešu). Skatīts: 2023-08-21. Partijas mājaslapa Twitter profils Facebook profils