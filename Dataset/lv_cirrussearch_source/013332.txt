Kristians Hansens (vācu: Christian Hansen; 1885. gada 10. aprīlis — 1972. gada 7. augusts) bija vācu virsnieks, Dzelzs krusta Bruņinieka krusta kavalieris, Pirmā un Otrā pasaules kara dalībnieks. Militāro dienestu sācis 1903. gadā artilērijas karaspēkā, kur 1904. gadā paaugstināts par leitnantu un nosūtīts uz 9. kājnieku artilērijas pulku. Sava pulka sastāvā piedalījies Pirmajā pasaules karā. Laikā, kad pie varas nāca Hitlers — pulkvedis. 1933. gada 1. oktobrī nozīmēts par 1. artilērijas pulka komandieri. 1936. gadā iecelts par 25. kājnieku divīzijas komandieri. 1939. gadā komandējis 25. kājnieku divīziju Polijas kampaņā. 1939. gada 15. novembrī nozīmēts par 10. armijas korpusa komandieri. Piedalījies Francijas un Austrumu kampaņās. 1943. gada novembrī komandējis 16. armiju, taču pēc vairākām sakāvēm, 1944. gada jūnijā no komandēšanas atcelts. 1944. gada septembrī un oktobrī komandējis 29. ieroču SS grenadieru divīziju (Itālija), taču jau 1944. gada decembrī atcelts no militārā dienesta. Залесский К. А. Кто был кто в Третьем Рейхе. — М.: АСТ, 2002. Vikikrātuvē par šo tēmu ir pieejami multivides faili. Skatīt: Kristians Hansens.