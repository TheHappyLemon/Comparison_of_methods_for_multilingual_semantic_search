VX ir ļoti indīga ķīmiska viela. Tīrā formā tā ir gaisīgs, bezkrāsains un bezgaršīgs šķidrums bez garšas un smaržas. To izmanto kā ķīmisko ieroci, jo pat ļoti niecīgi tā daudzumi izraisa zīdītāju nervu sistēmas nāvējošu disfunkciju (muskuļu paralīzi). Mūsdienās VX ir iekļauts ASV, Krievijas, Ziemeļkorejas un Sīrijas ieroču krājumos. Organismā VX nonāk ieelpojot vai absorbējot caur ādu (arī caur drēbēm). Letālā deva (LD50) ir ļoti niecīga: žurkām — 7 ug uz 1 kg. Pirmie simptomi: acu zīlīšu sašaurināšanās, palēnināta sirdsdarbība, iesnas, svīšana, nelabums un grūtības paeelpot; vēlāk iestājas nosmakšana muskuļu paralīzes dēļ. Kā pretindi izmanto atropīnu, pralidoksīma hlorīdu un diazepāmu. VX atklāja 1952. gadā Lielbritānijā. 1959. gada sākumā ASV Armija uzsāka VX eksperimentus uz cilvēkiem, bet 1961. gadā ASV sāka VX masveida ražošanu. Irākas bruņotie spēki to izmantoja 1988. gadā gāzu uzbrukumā Halabdžai. 1993. gadā VX iekļāva Ķīmisko ieroču konvencijā. 1997. gadā pasaulē bija 19 586 tonnas šīs vielas, bet nākamo 8 gadu laikā iznīcināja vismaz 98% no tām. 2017. gadā VX izmantoja Ziemeļkorejas vadītāja pusbrāļa Kima Čen Nama slepkavībā, iepūšot viņam to sejā Kualalumpuras starptautiskajā lidostā. Michael Chambers. «Substance Name: VX». ChemIDplus (angļu). U.S. National Library of Medicine, National Institutes of Health. Skatīts: 2017. gada 24. februāris. (angliski) Bradley, David (February 24, 2017). "VX Nerve Agent in North Korean's Murder: How Does It Work?". Scientific American. (angliski) https://www.diena.lv/raksts/pasaule/cits/malaizijas-policija-ziemelkorejas-diktatora-pusbralis-noslepkavots-ar-nervu-indi-vx-14166679 Vikikrātuvē par šo tēmu ir pieejami multivides faili. Skatīt: VX.