Pulkvedis ir viena no vecāko virsnieku dienesta pakāpēm daudzu valstu bruņoto spēku sauszemes un gaisa spēkos, kā arī militarizētajās valsts institūcijās, organizācijās, piemēram, policijā. Jūras spēkos pulkveža pakāpei atbilst jūras kapteinis. Pamatraksts: Latvijas Nacionālo bruņoto spēku pakāpes un zīmotnes Latvijas Nacionālajos bruņotajos spēkos pulkveža virsnieka dienesta pakāpe tiek piešķirta pulkvežleitnantam pēc vecākā štāba virsnieka kursa vai cita tam pielīdzināta kursa pabeigšanas un piecu gadu nodienēšanas pulkvežleitnanta pakāpē. Arī amatpersonām, kurām ir speciālās dienesta pakāpes, piemēram, Latvijas Valsts policijā un citviet, ir pulkveža speciālā dienesta pakāpi, kuru var iegūt pēc piecu gadu nodienēšanas pulkvežleitnanta speciālajā dienesta pakāpē, ja ir atbilstoša izglītība. Latviešu strēlnieku pulku komandieri latviešu valodā tika saukti par palkavniekiem (no krievu: полковник). Pulkveža kā pulka komandiera nosaukumu saglabāja arī Latvijas bruņotajos spēkos pēc tam, kad 1919. gada 28. februārī ieviesa jaunu dienesta pakāpju sistēmu. Saskaņā ar NATO Standartizācijas līgumu (STANAG 2116), šai pakāpei ir NATO OF-5 kods. Mūsdienu bruņotajos spēkos pulkvedis parasti ir otra augstākā virsnieka dienesta pakāpe aiz ģenerāļa virsnieka dienesta pakāpes. Ja valstij ir mazi bruņotie spēki, tad pulkvedis var būt arī pati augstākā dienesta pakāpe, kuru var iegūt tās dienestā. Tāpat pulkvedis parasti ir augstākā vecāko virsnieku dienesta pakāpe virsnieku sastāvā, jo augstākas pakāpes ietilpst jau augstāko virsnieku dienesta pakāpēs. Parasti zemāka pakāpe par pulkvedi ir pulkvežleitnants. Pulkvedis bruņotajos spēkos lielākoties komandē pulku. Kā visām dienesta pakāpēm ir noteikts izglītības un izdienas cenzs, lai varētu iegūt šo virsnieka dienesta pakāpi. Colonel vai Kolonel (Albānija, Apvienotā Karaliste, ASV, Beļģija, Francija, Igaunija, Nīderlande, Rumānija), Colonnello (Itālija), Coirnéal (Īrija), Coronel (Portugāle un Spānija), Oberst (Austrija, Dānija, Norvēģija, Vācija) Ofursti (Islande), Eversti (Somija), Överste (Zviedrija), Ezredes (Ungārija), Albay (Turcija), Syntagmatarchis (Συνταγματάρχης Grieķija), Plukovník (Čehija un Slovākija), Polkovnik (Полковник Bulgārija), Polkovnik (Slovēnija), Pukovnik (Horvātija), Pułkownik (Polija), Pulkininkas (Lietuva), Pulkvedis (Latvija). Beļģija Čehija Francija Grieķija Itālija Kanāda Nīderlande Polija Portugāle Rumānija Ungārija Vācija Zviedrija Krievijas armijas dienesta pakāpes «Militārā dienesta likums». Skatīts: 2010. gada 10. augustā. «Iekšlietu ministrijas sistēmas iestāžu un Ieslodzījuma vietu pārvaldes amatpersonu ar speciālajām dienesta pakāpēm dienesta gaitas likums». Skatīts: 2010. gada 10. augustā. Igors Vārpa. Latviešu karavīrs zem Krievijas Impērijas, Padomju Krievijas un PSRS karogiem. Nordik, 2006. ISBN 9984-792-11-0. Tobrīd vēl Latvijas zemessardzes (landesvēra) sastāvā.