Hanss Georgs Gadamers (vācu: Hans-Georg Gadamer, dzimis 1900. gada 11. februārī, miris 2002. gada 13. martā) bija vācu filozofs. Martina Heidegera skolnieks. Pazīstamākais darbs — 1960. gadā publicētais "Patiesība un metode" (Wahrheit und Methode). Filozofiskās hermeneitikas vadošais pārstāvis. Dzimis universitātes pilsētā Marburgā, ķīmiķa ģimenē. Uzauga Breslavā, vēlāk atgriezās Marburgā, kur studēja pie neokantisma filozofiem Paula Nātorpa un Nikolaja Hartmaņa. 1922. gadā aizstāvēja disertāciju. Tūlīt pēc tam Gadamers devās uz Freiburgu, kur studēja pie Martina Heidegera, mācoties vienlaicīgi ar Leo Štrausu, Kārli Levitu un Hannu Ārenti. Kad Heidegers pārcēlās uz Marburgu, Gadamers viņam sekoja. Nacistu varas gados, atšķirībā no Heidegera, Gadamers bija pretnacistiski noskaņots. 1949. gadā ieņēma Karla Jaspersa vietu Heidelbergas Universitātē, ko saglabāja līdz mūža beigām. Gadamers Hanss-Georgs. Patiesība un metode: filosofiskas hermeneitikas pamatiezīmes, tulk. Igors Šuvajevs, Rīga, Jumava, 1999, ISBN 9984-05-228-1, ISBN 9984-600-02-5 Gadamers Hanss-Georgs. Skaistā aktualitāte: māksla kā spēle, simbols un svētki, tulk. Igors Šuvajevs, Rīga, Zvaigzne ABC, 2002, ISBN 9984-22-541-0 Vikikrātuvē par šo tēmu ir pieejami multivides faili. Skatīt: Hanss Georgs Gadamers. Encyclopædia Britannica raksts (angliski) Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Stanfordas Filozofijas enciklopēdijas raksts (angliski) Filozofijas interneta enciklopēdijas raksts (angliski) Herdera enciklopēdijas raksts (spāņu) Enciklopēdijas Krugosvet raksts (krieviski) Gādamera Wahrheit und Methode (vāciski) Gādamers Stenfordas filozofijas enciklopēdijā (angliski)