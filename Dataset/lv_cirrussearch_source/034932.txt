Sieviešu šosejas riteņbraukšanas individuālā brauciena sacensības 2016. gada olimpiskajās spēlēs norisināsies 10. augustā, sākoties un noslēdzoties nelielajā Pontalas pussalā, Riodežaneiro. Sacensības notiks Barras sacenzību zonā un ir viena no septiņām pagaidu Olimpiskajām būvēm. Par uzvarētāju kļuva ASV sportiste Kristīna Ārmstronga, apsteidzot Olgu Zabeļinsku (Krievija) un Annu van der Bergenu (Nīderlande). Pēdējo, 25. vietu ieņēma Norvēģiju pārstāvošā latviešu sportiste Vita Heine. Pirms sacīkstēm galvenās favorītes bija esošā olimpiskā čempione ASV sportiste Kristīna Ārmstronga, pēdējās Pasaules čempiones pēc iepriekšējām Olimpiskajām spēlēm - nīderlandiete Elena van Deika (2013), vāciete Lisa Brennauere (2014) un jaunzēlandiete Linda Villumsena (2015). Sieviešu brauciena distance bija viens aplis 29,8 km garumā Grumari aplī. Sacensību starts un finišs bija Tim Maia laukumā (Estrada do Pontal), pēc tam iebraucot Grumari aplī pulksteņa rādītāja virzienā. Aplī divi kāpumi: Grumari kāpums pēc 9,7 km un otrais kāpums (Grota Funda) pie 19,2 km atzīmes. «Rio Olympic Games Facilities: Barra Region». brasil2016.gov.br. Skatīts: 2016. gada 1. aprīlis. «Ārmstronga iegūst trešo olimpisko titulu individuālajās riteņbraukšanas sacensībās». 2016. gada 10. augustā. Skatīts: 2016. gada 10. augustā. «Rio 2016 Road Cycling - Men's Time Trial». UCI.ch. Skatīts: 2016. gada 21. aprīlis. «2016 Rio Olympics road cycling courses confirmed». VeloNews.com. Arhivēts no oriģināla, laiks: 2016. gada 23. martā. Skatīts: 2016. gada 10. augustā.