11. gadsimts p.m.ē. bija gadsimts, kas sākās 1100. gadā p.m.ē. un beidzās 1001. gadā p.m.ē. Feniķieši kolonizēja Pireneju pussalas dienvidu piekrasti. Gadsimta beigās Apenīnu pussalā ieradās latīņi. 1046. gadā p.m.ē. Ķīnā beidza valdīt Šanu dinastija un varu pārņēma Džou dinastija. Ap gadsimta vidu filistieši bija iekarojuši teju vai visu Auglīgo pusmēnesi. 1047. gadā p.m.ē. Sauls kļuva par pirmo apvienotās Izraēlas karalistes valdnieku. 1005. gadā p.m.ē. Dāvids kļuva par Izraēlas karalistes valdnieku. Senajā Ēģiptē līdz 1069. gadam p.m.ē. valdīja 20. dinastijas faraoni. Pēdējais šīs dinastijas faraons bija Ramzess XI. Tam sekoja Trešais pārejas periods, kad Ēģiptē valdīja 21. dinastijas faraoni.