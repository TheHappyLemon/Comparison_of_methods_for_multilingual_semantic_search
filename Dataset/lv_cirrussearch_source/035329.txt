Kema (krievu: Кемь, karēļu: Kemi, somu: Kemi) ir pilsēta pie Kemas upes ieteces Baltajā jūrā Karēlijas Republikā Krievijas Federācijā. Kemas rajona centrs. Atrodas pie federālā autoceļa R21 "Kola". Rakstos zināma no 15. gadsimta. 1450. gadā Kemu uzdāvināja Solovku klosterim. 1579. un 1580. gadā somi, bet 1590. gadā zviedri pilsētu nopostīja. Pilsēta attīstījās kā zvejniecības centrs. Krievijas pilsoņu kara laikā 1918. gada 10. aprīlī pilsētai uzbruka somu karaspēks, tomēr uzbrukums tika atsists. 1918. gada 2. jūlijā to ieņēma amerikāņu un britu vienības. Pēc pilsoņu kara Kemā tika izveidots sadales punkts ieslodzīto pārvešanai uz Solovku nometni un pilsētā atradās nometnes administrācija. Uz Kemu 1911. gadā tika izsūtīts rakstnieks Jevgeņijs Zamjatins (Евгений Иванович Замятин, 1884 — 1937). http://www.gks.ru/free_doc/doc_2017/bul_dr/mun_obr2017.rar. Vikikrātuvē par šo tēmu ir pieejami multivides faili. Skatīt: Kema. Krievijas Lielās enciklopēdijas raksts (krieviski)