Pilotsērija ir televīzijas raidījuma vai seriāla izmēģinājuma izlaidums, kas speciāli uzfilmēts potenciālajam pasūtītājam, televīzijas kanālam. Ja pasūtītājam rezultāts patīk, tad pilotsērija bieži kļūst par raidījuma vai seriāla pirmo izlaidumu. Pats izplatītākais pilotsērijas vērtēšanas veids ir fokusgrupa. Kompānija, kas uzfilmējusi pilotsēriju, uzaicina nelielu skaitu skatītāju un sarīko slēgto seansu. Seansa laikā katram skatītājam ir pults ar pogu vai rullīti, dati no kura reālajā laikā nokļūst apstrādē. Ja skatītājam patīk kāds pilotsērijas moments, viņš to fiksē ar pogas vai rullīša palīdzību. Visi saņemtie dati tiek sakopoti vienā "kopējā noskaņojuma" grafikā. Ja kopsummā auditorijai pilotsērija ir patikusi, tad tai uzņem turpinājumu, jau kā pilnvērtīgu raidījumu vai sēriju. Nepārdotās pilotsērijas 1956-1966 (angliski) Nepārdotās pilotsērijas 1967-1989 (angliski)