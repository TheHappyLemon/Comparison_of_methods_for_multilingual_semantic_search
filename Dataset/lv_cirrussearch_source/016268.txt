Deniss Zeidenbergs (vācu: Dennis Seidenberg; dzimis 1981. gada 18. jūlijā) ir bijušais vācu hokejists, aizsargs, Vācijas hokeja izlases dalībnieks. Pēdējais klubs (2018) ko pārstāvēja bija Nacionālās hokeja līgas klubs Ņujorkas "Islanders". Profesionāļa karjeru Zeidenbergs sāka 1999.—2000. gada sezonā, kad debitēja Vācijas hokeja līgas kluba Manheimas "Adler" sastāvā. Jau nākamajā sezonā aizsargs kluba rindās bija nostiprinājies, sezonas beigās izcīnot Vācijas čempiona titulu. 2002. gada vasarā Zeidenbergs pārcēlās uz Ziemeļameriku, pievienojoties NHL vienībai Filadelfijas "Flyers". 2004.—05. gada NHL sezonas lokauta laikā Zeidenbergs spēlēja "Flyers" fārmklubā Amerikas hokeja līgas klubā Filadelfijas "Phantoms", tā sastāvā izcīnot Kaldera kausu. 2005.—06. gada sezonas gaitā hokejists tika aizmainīts uz Fīniksas "Coyotes" rindām, taču nepilnu gadu vēlāk — jau uz Karolīnas "Hurricanes". "Hurricanes" Zeidenbergs spēlēja līdz 2008.—09. gada sezonas izskaņai, vasarā pievienojoties Floridas "Panthers" rindām. Jau drīz "Panthers" hokejistu aizmainīja uz Bostonas "Bruins". Tās sastāvā 2010.—11. gada sezonas izskaņā aizsargs izcīnīja Stenlija kausu. "Bruins" rindās Zeidenbergs turpināja spēlēt līdz pat 2015.—16. gada sezonas noslēgumam. Īsi pirms 2016.—17. gada sezonas sākuma noslēdza viena gada līgumu ar Ņujorkas "Islanders". Vācijas hokeja izlases sastāvā spēlējis 2002., 2006. un 2010. gada olimpisko spēļu turnīros, kā arī 2001., 2002. un 2008,kā arī 2017., 2018. gada Pasaules čempionātos. Olympedia profils (angliski) Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)