Sura (krievu: Сура, čuvašu: Сăр, kalnu mariešu: Шур, erzju: Сура лей) ir upe Krievijā, Volgas labā krasta pieteka. Sura iztek Pievolgas augstienē. Tek cauri Uļjanovskas apgabalam, Penzas apgabalam, Mordvijai, Čuvašijai, Ņižņijnovgorodas apgabalam un Marijelai. Upe ietek Volgas Čeboksaru ūdenskrātuvē. Suras krastos lielākā pilsēta ir Penza; mazākas pilsētas: Alatira, Šumerļa, Jadrina. Lielākās Suras pietekas: Penza, Pjana, Alatira. Upes vidustecē 1970. gados izveidota Suras ūdenskrātuve. 2004. gadā izveidota mazā HES ar jaudu 0,2 MW. Vikikrātuvē par šo tēmu ir pieejami multivides faili. Skatīt: Sura. Encyclopædia Britannica raksts (angliski) Krievijas Lielās enciklopēdijas raksts (krieviski)