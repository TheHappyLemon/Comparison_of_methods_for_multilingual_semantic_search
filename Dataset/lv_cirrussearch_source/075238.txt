Pundurplanēta ir liels lodveida debess ķermenis, kas riņķo ap zvaigzni (Saules sistēmā ap Sauli), bet nav pietiekoši liels, lai ar savu gravitācijas lauku attīrītu savu orbītu no mazākiem ķermeņiem. Jēdziens 2006. gada augustā tika pieņemts 26. Starptautiskās Astronomijas savienības asamblejā. Pēc tā ieviešanas Plutons zaudēja planētas statusu, kas tam bija 76 gadus. Saules sistēmā pieci objekti ir atzīti par pundurplanētām — Plutons, Cerera, Haumeja, Makemake un Erīda. Ir diskusijas par pundurplanētas statusa piešķiršanu vēl dažiem Saules sistēmas objektiem. Izņemot Cereru, pundurplanētas ir Transneptūna objekti. Par pundurplanētām uzskata debess ķermeņus, kuri atbilst šādiem kritērijiem: objekts riņķo ap zvaigzni (ap Sauli); tas ir pietiekami liels, lai sava gravitācijas spēka ietekmē būtu izveidojies lodveida objekts; tās orbīta nav attīrīta no citiem objektiem; objekts nav dabiskais pavadonis. Pie šīs grupas pieder pieci objekti: Sešas vēl neapstiprinātas, bet iespējamas pundurplanētas ir: Orks Kvavars Gunguns Sedna (307261) 2002 MS4 Salacija 1930. gadā astronoms Klaids Tombo atklāja Plutonu, kas kļuva par Saules sistēmas devīto planētu. Kopš 1992. gada tiek atklāti vēl dažnedažādi objekti, kas riņķo ap Sauli, un atrodas tālāk par Plutonu. 2003. gadā tika atklāta Erīda, kas pēc izmēriem ir lielāka par Plutonu. Tās pastāvēšana tika aptiprināta 2005. gada janvārī un sākotnēji tika pasludināta par Saules sistēmas desmito planētu. Pēc šī atklājuma astronomu vidū sākās debates, vai Saules sistēmā ir vēl lieli objekti, cik daudz tie ir, vai tos visus uzskatīt par planētām. 2006. gada 24. augustā 26. Starptautiskās Astronomijas savienības Ģenerālajā asamblejā tika precizēta planētas definīcija, kā rezultātā Plutons tai vairs neatbilda. Tāpēc nācās Plutonu “pazemināt”, ieviešot pundurplanētas jēdzienu. «IAU pdf». iau.org. Starptautiskā Astronomijas savienība. How many dwarf planets are there in the outer solar system? (updates daily) Vikikrātuvē par šo tēmu ir pieejami multivides faili. Skatīt: Pundurplanēta. Encyclopædia Britannica raksts (angliski)