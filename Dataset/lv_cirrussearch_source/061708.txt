Vislas līcis (poļu: Zalew Wiślany), Kēnigsbergas līcis vai Kaļiņingradas līcis (krievu: Калининградский залив) ir sekla sājūdens Baltijas jūras lagūna Polijas ziemeļaustrumos un Krievijas Kaļiņingradas apgabalā. Līcī ietek Vislas attekas Nogata un Škarpava Polijas daļā, ka arī Pregoļa Krievijas daļā. No Gdaņskas līča to atdala Vislas strēle, bet tie savienojas caur Baltijskas šaurumu Krievijas pusē un, kopš 2022. gada — Vislas strēles kanālu Polijas pusē. Kopš 13. gadsimta līcis atradās Vācu ordeņa valsts kontrolē, vēlāk Prūsijas hercogistes, Prūsijas Karaliste un Vācijas Impērija. No 1466. līdz 1772. gadam līča rietumu daļa piederēja Karaļa Prūsijai. Pēc Pirmā pasaules kara rietumu daļa piederēja Dancigas brīvpilsētai, bet pēc Otrā pasaules līcis tika sadalīts starp Poliju un PSRS. Līča krastos atrodas Elblonga, Tolkmicko, Police, Fromborka, Kriņica Morska Polijā un Karaļauči (Kaļiņingrada), Baltijska, Primorska Krievijā. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 763. lpp. Polijā atklās kanālu, kas ļaus apiet Krieviju lsm.lv 2022. gada 17. septembrī «Poland opens a propaganda-heavy canal». The Economist. ISSN 0013-0613. Skatīts: 2022-10-09. Vikikrātuvē par šo tēmu ir pieejami multivides faili. Skatīt: Vislas līcis. Encyclopædia Britannica raksts (angliski) Krievijas Lielās enciklopēdijas raksts (krieviski)