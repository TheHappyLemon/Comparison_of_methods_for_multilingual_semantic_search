Vasilisa Marzaļuka (baltkrievu: Васілі́са Алякса́ндраўна Марзалю́к; dzimusi 1987. gada 23. jūnijā) ir baltkrievu brīvā stila cīkstone, 2015. un 2019. gada Eiropas spēļu čempione, vairākkārtējā pasaules un Eiropas čempionātu medaļniece, Baltkrievijas Republikas Nopelniem bagātā sporta meistare. 2005. gadā viņa izcīnīja Eiropas čempionāta bronzas medaļu. 2006. gadā viņa tika diskvalificēta uz diviem gadiem par aizliegtu vielu lietošanu. 2011. gadā viņa kļuva par Eiropas čempionāta sudraba un pasaules čempionāta bronzas medaļnieci. 2012. gadā viņa izcīnīja Pasaules čempionāta bronzas medaļu, bet Londonas olimpiādē viņa cīņā par bronzas medaļu zaudēja spānietei Maiderai Undai un ierindojās 5. vietā. 2013. gada martā viņa ieguva bronzas medaļu Eiropas čempionātā Tbilisi. 2015. gadā jūnijā viņa kļuva par Eiropas spēļu čempioni, septembrī viņa izcīnīja bronzas medaļu pasaules čempionātā Lasvegasā un un ieguva "ceļa zīmi" uz olimpiādi Riodežaneiro. 2016. gada martā viņa izcīnīja bronzu Eiropas čempionātā Rīgā, bet 2016. gada augustā Riodežaneiro olimpiādē viņa cīņā par bronzas medaļu zaudēja ķīnietei Džanai Fenliu un atkal ieguva 5. vietu. 2018. gada maijā viņa atkal izcīnīja bronzu Eiropas čempionātā Kaspijskā. Otrajās Eiropas spēlēs, kas notika 2019. gadā Minskā, Marzaļuka piedalījās svara kategorijā 76 kg. Kvalifikācijas cīņās viņa pieveica krievieti Natāliju Vorobjovu un Austrijas cīkstoni Martinu Kincu. Pusfināla mačā sīvā cīņā viņai izdevās pārspēt igaunieti Epu Mē. Finālā baltkrieviete izrādījās spēcīgāka par vācieti Franciju Rēdelti. Baltkrievijas Nopelniem bagātā sporta meistare (2012). «Марзалюк Василиса Александровна» (krievu). Белорусская Федерация Борьбы. Arhivēts no oriģināla, laiks: 2020-10-01. Skatīts: 2020-06-13. «Белоруска Василиса Марзалюк завоевала бронзу на чемпионате мира по вольной борьбе» (krievu). Белорусские новости. 2012. gada 29. septembris. Arhivēts no oriģināla, laiks: 2015-03-27. Skatīts: 2020-04-18. «Василиса Марзалюк проиграла в матче за бронзу олимпийского турнира по вольной борьбе» (krievu). Белорусские новости. 09 Aug 2012. Arhivēts no oriģināla, laiks: 2015-06-12. Skatīts: 2020-04-18. «Белоруска Василиса Марзалюк завоевала бронзу на чемпионате Европы по женской борьбе» (krievu). Белорусские новости. 2013. gada 22. marts. Arhivēts no oriģināla, laiks: 2015-03-15. Skatīts: 2020-04-18. «Василиса Марзалюк проиграла схватку за третье место» (krievu). Белорусские новости. 2016. gada 19. augusts. Arhivēts no oriģināla, laiks: 2016-08-20. Skatīts: 2020-04-18. «Белоруска Василиса Марзалюк завоевала золотую медаль турнира по борьбе II Европейских игр» (krievu). belta.by. 2019. gada 28. jūnijs. Skatīts: 2020-06-13. Olympedia profils (angliski) FILA profils (angliski) Василиса Марзалюк: борюсь с мужчинами, читаю Маркеса и шью платья. (krieviski) Intervija laikrakstā КП Беларусь.