Sliede ir īpaša šķērsprofila tērauda sija, pa ko rit vilcienu, tramvaju, vagonešu, celtņu riteņi. Sliede virza ritošo sastāvu un uzņem no tā slodzi, ko caur sliežu stiprinājumiem nodod zemākiem elementiem. Sliedes kalpo signālstrāvas un vilces sproststrāvas vadīšanai. Sliedēm jābūt izturīgām (ar lielu inerces momentu un pretestības momentu, lai lieces un vērpes spriegumi tajās nepārsniegtu pieļaujamos) un stabilām, jānodrošina vilcienu kustības drošība un pieļaujamie vilcienu kustības ātrumi. Sliedēm jākalpo iespējami ilgi un jāmaksā pietiekami lēti. Izturīgas sliedes nozīmē, ka tām jābūt pietiekami smagām, stingrām, stigrām, materiālam nesaplacināmam, neplūstošam, nedilstošam un pietiekami cietam. Sliedēm jābūt līdzenām, pietiekami raupjām un gludām. Izvirzītās prasības nozīmē piemērotu sliedes šķērsprofila izvēli, ķīmisko sastāvu un izgatavošanas tehnoloģijas ievērošanu. Sliežu profilu tipus, to izgatavošanas tehnoloģiju un pieņemšanu standartizē pēc to metriskās masas. Jaunbūvējamos un rekonstruējamos sliežu ceļos pārsvarā izmanto 60E1, R65 un retākos gadījumos R50 tipa sliedes uz mazāk svarīgiem ceļiem. Skaitlis sliedes tipa apzīmējumā nozīmē noapaļotu līdz veseliem kilogramiem sliedes metrisko masu. Sliežu unifikācija un standartizācija nozīmē arī to stiprinājumu standartizāciju atbilstoši sliedes profilam. Sliežu galviņas virsējo slāni nodilumizturības palielināšanai termiski rūda – strauji atdzesē. Tilpumnerūdītas sliedes no jauna praktiski neizmanto. Sliede 60E1 Sliežu R65 salaidums ar četrcaurumu uzliktni Sliede R65 Dažāda smaguma sliežu profilu izstāde Uzmala pieķeras sliedes galvai Pārgriezta sliede Kaudze ar jaunām sliedēm Rievsliede ietver monolītu sliedes galvas un pretsliedes profilu, kas ievērojami samazina riteņa nobraukšanas no sliedēm varbūtību, ja ir sapuvuši gulšņi, nolietoti sliežu stiprinājumi, kā arī līknēs ar sevišķi mazu rādiusu. Rievsliede vienlaicīgi izpilda pretsliedes funkciju. Tāpat uz autoceļa brauktuves un tehnoloģiskās pārbrauktuves rievsliedes veido kārtību savas mazelentības un funkcionalitātes dēļ. Tāpēc tās var izmantot sliežu ielu transportam (pārsvarā tas ir tramvajs) un ostu teritorijās, kur notiek intensīva kraušana, kurā piedalās dzelzceļa infrastruktūra. Var būt arī rievsliežu pārmijas iepriekšminēto iemeslu dēļ. Tramvaja rievsliedes rieva ir šaurāka par tā paša sliežu platuma dzelzceļa ritošā sastāva rievsliedi. Rievsliedes pofils Rievsliežu kaudze Tramvaja rievsliežu klātne Pretsliede kopā ar braucamo sliedi ("parastā" sliede), nodrošinot stingri noteiktu riteņa braukšanas trajektoriju. Bez pretsliedēm nebūtu iespējama pārmiju ekspluatācija ar krusteni, kuram ir nekustīgs serdenis. Pretsliedes stiprina pie ceļa sliedēm izmantojot sliežu stiprinājumus. Tās lielākoties izmanto pārmiju pārvedās, pārbrauktuvēs, gājēju pārejās, līknēs ar mazu rādiusu u.c. Pēdējā laikā pārbrauktuvēs pretsliežu vietā izmanto gumijas, kas nodrošina labu sliežu elektrisko izolāciju no virsbūves materiālem. . Krusteņa pretsliede Tā kā sliežu R65 pēdas platums ir 150 milimetri, 60E1(UIC60) un R65 profili ir savstarpēji aizvietojami. R50 profils, kas ir salīdzināms ar vācu S49, tika izmantots tramvaju ceļos, bet dažkārt arī maznoslogotajās dzelzceļa līnijās. S33 profils pēdējo reizi Vācijā tika velmēts ar 33 kg/m šaursliežu dzelzceļa līnijām 20. gadsimta 60. gados. S41 profils, kas atbilst S49 sliedei ar samazinātu augstumu, joprojām ir izplatīts Vācijas metropolitēnos. ASV 140-RE profilu (70 kg/m) lieto intensīvās līnijās. Lai savienotu atšķirīgus sliežu profilus, uzstāda pārejas sliedes, kas ražotas rūpnieciski ar kontaktmetināšanas metodi. Loka elektro metināšanai nav tik liela izturība, tā ir izplatīta daudzos tramvaju ceļos. Sliežu ieliktņus izmanto tikai remontdarbu posmos īslaicīgai sliežu savienošanai. Ja savienojamie profili ģeometriski ir pārāk atšķirīgi, jāparedz vairākas pakāpeniskas pārejas sliedes pēc kārtas. Pamatraksts: Garsliede Sliedēm ir temperatūras izplešanās koeficienti. Tāpat sliedes var staipīt tilta laidumu izplešanās temperatūras iedarbībā. Lai sliežu gulšņu režģi neizsviestu, jākompensē temperatūras radītie garenspēki. Šim nolūkam izmanto: 1) neierobežota garuma sliedes, ja tās ir ievadītas optimālajā temperatūras režīmā, ņemot vērā klimatiskās temperatūras svārstības. Latvijā tie ir aptuveni +30°C. Sliedes sametina ar elektrokontakta vai alumīnijtermīta sametināšanas metodi; 2) Sliežu salaidņu ceļš. Salaidņu spraugas kompensē sliežu temperatūras izplešanās svārstības. Izmanto dažāda garuma sliedes no 12,5 - 25,0 m; 3) temperatūras kompensātori pie tiltu "elpojošajiem" laidumiem. Parasta sliežu salaidne Garsliežu temperatūras kompensātors Garo rievsliežu temperatūras kompensators Garsliežu izmetumi Sliežu platums