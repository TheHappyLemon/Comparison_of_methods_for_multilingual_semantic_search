Sviestmaizes-kaķa paradokss ir humoristisks paradokss, kas ir ironiska kombinācija no diviem izteikumiem: Kaķi vienmēr piezemējas uz kājām. Sviestmaize vienmēr piezemējas ar sviestu uz leju. Paradokss rodas, kad tiek apsvērts, kas notiktu, ja pie kaķa muguras piesietu sviestmaizi ar sviestu uz augšu un nomestu kaķi no liela augstuma. Daži cilvēki jokojot izvirza pieņēmumu, ka šis eksperiments izraisīs antigravitācijas efektu. Viņi apgalvo, ka, tuvojoties zemei, kritiena ātrums samazināsies un kaķis sāks rotēt, līdz sasniegs stabilu stāvokli, karājoties gaisā nelielā attālumā no zemes un vienlaicīgi rotējot lielā ātrumā. Šo efektu izraisa sviestmaizes apziestās puses tuvošanās zemei un kaķa kāju mēģinājums piezemēties. Taču tam vajadzētu enerģiju, lai saglabātu rotācijas kustību, kurai būtu jānāk no gravitācijas enerģijas, lai nepārkāptu enerģijas nezūdamības likumu. Nepārvaramā spēka paradokss Šrēdingera kaķis UoWaikato apkārtraksts New Scientist Science Frontiers Online The Usenet Oracle, kur 1992. gadā parādījās joks. Paradoksa nepilnības Video