Aijima Abdildina (kazahu: Әбділдина Айым Ермеккызы; dzimusi 1989. gada 23. decembrī) ir bijusī Kazahstānas brīvā stila cīkstone, bronzas medaļas ieguvēja 2016. gada pasaules čempionātā, Āzijas spēļu un vairākkārtēja Āzijas čempionātu medaļniece. Nodarboties ar brīvo cīņu Aijima Abdildina sāka 2007. gadā. 2008. gadā viņa kļuva par Āzijas junioru čempionāta sudraba medaļnieci. Periodā no 2009. līdz 2016. gadam Aijima piecas reizes piedalījusies pasaules čempionātos. Labāko rezultātu viņa sasniedza 2016. gada pasaules čempionātā Budapeštā. Tur viņa astotdaļfinālā pieveica polieti Roksanu Zasinu, ceturtdaļfinālā — ukrainieti Tetjanu Kitu, bet pusfinālā zaudēja šī čempionātā uzvarētājai japānietei Maju Mukaidai. Taču gandarījuma cīņā guva plecu uzvaru pār Ungārijas sportisti Ramonu Galambosu un tika apbalvota ar bronzas medaļu. Aijima Abdildina septiņas reizes piedalījās Āzijas čempionātos, no tiem sešos izcīnot medaļas — piecas bronzas un vienu sudraba. «Abdildina, Aiym (KAZ)» (angļu). iat.uni-leipzig.de. Skatīts: 2021-05-16. «Айым Әбділдина - әлем чемпионатының қола жүлдегері!» (kz). wrestling.kz. 2016. gada 11. decembris. Arhivēts no oriģināla, laiks: 2021-05-16. Skatīts: 2021-05-16. FILA profils (angliski)