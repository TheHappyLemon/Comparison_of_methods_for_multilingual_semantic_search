Marks Stouns (angļu: Mark Stone; dzimis 1992. gada 13. maijā) ir kanādiešu hokejists, labais malējais uzbrucējs. Pašlaik (2023) spēlē Nacionālās hokeja līgas kluba Vegasas "Golden Knights" sastāvā. Pēc četrām Rietumu hokeja līgas kluba Brendonas "Wheat Kings" sastāvā aizvadītām sezonām, profesionāļa karjeru Stouns 2011.—12. gada sezonas nogalē, kad aizvadīja savu debijas spēli NHL kluba Otavas "Senators" sastāvā. 2012.—13. gada sezonu hokejists uzsāka Bingemtonas "Senators" sastāvā, sezonas gaitā četras spēles aizvadot arī Otavas "Senators" rindās. Otavas "Senators" sastāvā Stouns nostiprinājās 2014.—15. gada sezonā. To viņš noslēdza ar 64 rezultativitātes punktiem un bija otrs komandas rezultatīvākais spēlētājs aiz Ērika Kārlsona. Šo sasniegumu viņš atkārtoja arī 2015.—16. gada sezonā. 2017.—18. gada sezonā bija komandas rezultatīvākais spēlētājs, savukārt 2019. gada februārī tika aizmainīts uz Vegasas "Golden Knights", īsi pēc tam hokejistam ar komandu noslēdzot ilgtermiņa līgumu. Kanādas izlases rindās kļuvis par 2016. gada pasaules čempionu. 2019. gadā izcīnījis sudraba medaļas. Stouns tika atzīts par visa turnīra vērtīgāko spēlētāju un tika iekļauts turnīra simboliskajā izlasē. Junioru vecumā spēlējis 2012. gada Pasaules čempionātā junioriem, tajā izcīnot bronzas medaļas un turnīru noslēdzot kā viens no tā rezultatīvākajiem spēlētājiem. Eliteprospects profils (angliski) Internet Hockey Database profils (angliski) Hockey-Reference profils (angliski)