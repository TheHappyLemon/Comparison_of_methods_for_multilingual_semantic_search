Tatjana Konoņenko (ukraiņu: Тетяна Сергіївна Кононенко; dzimusi 1978. gada 5. decembrī Kramatorskā) ir Ukrainas starptautiskā lielmeistare šahā (1998). No 1995. līdz 1997. gadam piedalījusies Eiropas jauniešu šaha čempionātos meitenēm un izcīnījusi divas sudraba medaļas: 1995. gadā Žagaņā U18 vecuma kategorijā un 1996. gadā Tapolcā U20 vecuma kategorijā. 1998. gadā Kijivā izcīnījusi sudraba medaļu Ukrainas jauniešu šaha čempionātā U20 vecuma kategorijā meitenēm. 2001. gadā Kramatorskā bijusi otrā Ukrainas sieviešu šaha čempionātā. 2002. gadā Antaljā izcīnījusi sudraba medaļu Eiropas šaha ātrspēles čempionātā sievietēm. Uzvarējusi vairākos starptautiskos šaha turnīros, tajā skaitā Jeļizavetas Bikovas memoriālā Vladimirā (2004, kopā ar Jeļenu Dembo), Benaskvā (2005), Almerijā (2007). Piedalījusies Pasaules šaha čempionātos sievietēm pēc izslēgšanas sistēmas: 2001. gadā Maskavā 1. kārtā zaudējusi Svetlanai Petrenko; 2006. gadā Jekaterinburgā 1. kārtā zaudējusi Ivetai Radzevičai. Pārstāvējusi Ukrainu Eiropas komandu šaha čempionātā 1999. gadā. Par panākumiem turnīros FIDE 1997. gadā viņai piešķīrusi starptautiskās meistares (WIM), bet 1998. gadā - starptautiskās lielmeistares (WGM) nosaukumu. 2006. gadā saņēmusi arī vīriešu starptautiskā meistara (IM) nosaukumu. 2001-02 FIDE Knockout Matches «2006 FIDE Knockout Matches (Women)». Arhivēts no oriģināla, laiks: 2018. gada 4. decembrī. Skatīts: 2018. gada 13. novembrī. OlimpBase :: European Women's Team Chess Championship :: Tatiana Kononenko Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)