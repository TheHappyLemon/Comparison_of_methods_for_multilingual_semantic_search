Minhenes runa ir Krievijas prezidenta Vladimira Putina runa Minhenes drošības konferencē 2007. gada 10. februārī. Runa bija veltīta mūsdienu pasaules politikas vienpolaritātei un redzējumam par Krievijas vietu un lomu mūsdienu pasaulē, ņemot vērā pašreizējās realitātes un draudus. Amerikāņu senators Džons Makeins, kurš arī apmeklēja konferenci, sacījis, ka "tā bija agresīvākā krievu līdera runa kopš auksta kara beigām", par auksto karu atminējies arī vakar Minhenē runājušais ASV aizsardzības ministrs Roberts Geitss, kurš sacījis, ka amerikāņiem nav ne mazākās vēlēšanās to atkārtot, jo ar vienu auksto karu pilnībā esot pieticis. Čehijas ārlietu ministrs Karels Švarcenbergs faktiski izteica visu bijušās Austrumeiropas valstu bažas par Krievijas impērisko tieksmju atjaunošanos, sakot: "Mums jāpateicas prezidentam Putinam, kurš ne vien labi parūpējās par šīs konferences publicitāti, kas bija lielāka, nekā mēs gaidījām, bet arī skaidri un pārliecinoši pierādīja, kāpēc NATO ir jāpaplašina." «Putina runa atsauc atmiņā auksto karu». Ārvalstīs (latviešu). 2007-02-12. Skatīts: 2023-06-04.