Kristālvioletais (medicīnā zināms ar nosaukumu pioktanīns) ir trifenilmetāna krāsviela, kas izmantojama kā histoloģiskā krāsviela, kā arī Grama metodē, lai klasificētu baktērijas. Kristālvioletajam piemīt pretbaktēriju, pretsēnīšu, prethelmintu, prettripanosomālu, pretaudzēju un pretsāpju funkcijas, agrāk tas bija nozīmīgs virsmas antiseptiķis. Šo krāsu medicīniskā nozīmē ir aizvietojuši modernāki līdzekļi, taču kristālvioletais joprojām ir iekļauts Pasaules veselības organizācijas sarakstā. Medicīnā pioktanīnu parasti izmanto: lai apzīmētu ādas laukumu ķirurģiskai preparācijai un testēšanā uz alerģiskām reakcijām; lai novērstu Candidia albicans un līdzīgas infekcijas, piemēram, kandidiāzes, atlēta pēdu, tinea cruris un citas dermatofitozes; pie piodermijas (agrāk, kad vēl nebija atklāti antibiotiskie līdzekļi, taču joprojām to izmanto alerģijas gadījumos pret penicilīna grupas medikamentiem); dažreiz to lieto balto punktiņu slimības (Ichthyophthirius multifiliis) ārstēšanai akvārija zivīm. Pie medikamentu trūkuma pioktanīnu var izmantot apdegumu ārstēšanā, pie nabassaites iekaisuma (omfalīts) neonatālā periodā, mutes kandidiāzes ārstēšanā HIV slimniekiem un mutes čūlu ārstēšanā ar masalām slimiem bērniem. Gorgas, Ferdinand J. S. (1901). Pyoctanin – Methyl-Violet – Pyoctanine. Dental Medicine. A Manual Of Dental Materia Medica And Therapeutics, 7th edition, chestofbooks.com, archived from the original on 2011-03-15, retrieved 2011-03-15. Docampo, R. & Moreno, S. N. (1990). The metabolism and mode of action of gentian violet. Drug Metab. Rev., 22 (2–3): 161–178, doi:10.3109/03602539009041083, PMID 2272286 Maley, Alexander M. & Arbiser, Jack L. (Dec 2013). Gentian Violet: a 19th century drug re-emerges in the 21st century. Experimental Dermatology. 22 (12): 775–780. doi:10.1111/exd.12257. PMID 24118276. Choudhary, K. N.; Soni, P. P.; Sao, D. K.; Murthy, R.; Deshkar, A. M. & Nanda, B. R. (April 2013). Role of gentian violet paint in burn wound management: a prospective randomised control trial. J. Indian Med. Assoc. 111 (4): 248–50. PMID 24475556. Qamar, F. N.; Tikmani, S. S.; Mir, F. & Zaidi, A. K. (Nov 2013). Community-based management and outcome of omphalitis in newborns in Karachi, Pakistan. JPMA. The Journal of the Pakistan Medical Association. 63 (11): 1364–9. PMID 24392520. Jurevic, R. J.; Traboulsi, R. S.; Mukherjee, P. K.; Salata, R. A.; Ghannoum, M. A. & Oral HIV/AIDS Research Alliance Mycology Focus, group (May 2011). Identification of gentian violet concentration that does not stain oral mucosa, possesses anti-candidal activity and is well tolerated. European Journal of Clinical Microbiology & Infectious Diseases. 30 (5): 629–33. doi:10.1007/s10096-010-1131-8. PMC 3076549Freely accessible. PMID 21210170. Berman, Stephen; Nyquist, Christine; Lynch, Julia A. & Gentile, Ángela. Module 5. Management of Prevalent Infections in Children Following a Disaster. American Association of Pediatrics. p. 22. Retrieved 24 July 2014.