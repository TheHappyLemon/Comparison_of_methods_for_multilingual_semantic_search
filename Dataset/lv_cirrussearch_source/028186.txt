Jurga Ivanauskaite (lietuviešu: Jurga Ivanauskaitė; 1961. gada 14. novembris — 2007. gada 17. februāris) bija lietuviešu proziste, esejiste, dramaturģe un māksliniece. 1980. gadā absolvējusi M.K. Čurļoņa māksla vidusskolu, 1985. gadā — grafikas studijas Viļņas Mākslas akadēmijā. Tajā pašā gadā klajā nāca pirmais noveļu krājums Pakalnučių metai (latviešu: Kreimeņu gads). Izdoti seši romāni, pasaku krājums bērniem, mistisku ceļojumu triloģija par Himalajiem, eseju un publicistikas krājums. Jurgas Ivanauskaites grāmatu ir tulkotas angļu, latviešu, poļu, krievu un vācu valodā. Latviski ir izdotas tādas Ivanauskaites grāmatas kā: "Ragana un lietus" (1994, "Ragana ir lietus", 1993) "Ceļojums uz Šambalu" (1998, "Kelionė į Šambalą", 1997) "Agnijas maģija: romāns, kas intelektuāļiem nu gan nav domāts" (1999, "Agnijos magija", 1995) "Zaudētā Apsolītā zeme" (2000, "Prarasta pažadėtoji žemė", 1999) "Trimdā aizdzītā Tibeta" (2001, "Ištremtas Tibetas", 1996) "Sapņiem līdzi", (2006, "Sapnų nublokšti", 2000) (visas tulkojis Talrids Rullis) 1994. gadā Jurga Ivanauskaite pirmoreiz aizbrauca uz Indiju, kur Dharamsalā iepazinās ar Tibetas budismu. Tas aizsāka jaunu viņas daiļrades posmu. Esejas, publicistikas, arī mistisku ceļojumu iespaidus Jurga Ivanauskaite cenšas papildināt zīmējumu un fotografiju izstādēm. 1998. gadā tika sarīkota zīmējumu izstāde "108 Mandalos", 1999. gadā fotogrāfijas izstāde "Tibetas — kita realybė" (Tibeta - cita realitāte). Jurga Ivanauskaite mirusi 2007. gada 17. februārī (nāves cēlonis - sarkoma). Apbedīta Antakaļņa kapsētā Viļņā. Lietuvas nacionālā mākslas un kultūras prēmija, 2005. g. Romāns „Miegančių drugelių tvirtovė“ — labākā 2005. gada grāmata (konkursa organizatori — Lietuvas radio un televīzija un Lietuvas izdevēju asociācija). Žurnāla „Moteris" Gada sieviete, 2007. g. Teksti (lietuviešu valodā) Intervija avīzē „Bičiulystė“ (lietuviešu valodā)