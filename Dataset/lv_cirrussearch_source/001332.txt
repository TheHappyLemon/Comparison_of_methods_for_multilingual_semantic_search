Viltons Normens Čemberlens (angļu: Wilton Norman "Wilt" Chamberlain; dzimis 1936. gada 21. augustā Filadelfijā, ASV, miris 1999. gada 12. oktobrī) bija amerikāņu basketbolists, spēlēja centra pozīcijā. Spēlējis vairāku komandu sastāvos. Viņš tiek uzskatīts par vienu no lieliskākajiem un dominantākajiem spēlētājiem NBA vēsturē. Pirms karjeras NBA viņš pārstāvēja Harlemas "Globetrotters" klubu. Viņu 1959. gada NBA draftā izraudzījās Filadelfijas "Warriors". V. Čemberlenam pieder daudzi NBA rekordi, tai skaitā visvairāk gūto punktu vienā spēlē: 1962. gada 2. marta spēlē starp viņa pārstāvēto Filadelfijas "Warriors" un Ņujorkas "Knicks" iemeta 100 punktus no komandas 169 ("Warriors" uzvarēja ar 169-147). V. Čemberlens ir divkārtējs NBA čempions, četrkārtējs visas līgas vērtīgākais spēlētājs (MVP). 1996. gadā tika nosaukts par vienu no 50 izcilākajiem NBA spēlētājiem visā līgas vēsturē. NBA vēstures profils (angliski) IMDb profils (angliski)