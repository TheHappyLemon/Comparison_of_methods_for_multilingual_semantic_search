Vieninieki vīriešiem bija viena no 4 disciplīnām kamaniņu braukšanā 2022. gada ziemas olimpiskajās spēlēs. Sacensības notika Jandziņas bobsleja un kamaniņu trasē, Pekinā. 2022. gada 5. februārī tika aizvadīti pirmie divi braucieni, bet 6. februārī notika 3. un 4. brauciens. Olimpiskās medaļas tika pasniegtas saskaitot visu braucienu rezultātus. Sacensībās kopā bija pārstāvēti 35 sportisti no 21 valstīm. Olimpisko zelta medaļu šajā disciplīnā izcīnīja Vācijas sportists Johanness Ludvigs (finiša laiks — 3:48.735), sudraba medaļu ieguva Austrijas sportists Volfgangs Kingls (finiša laiks — 3:48.895), bet bronzas medaļu ieguva Itālijas sportists Dominiks Fišnallers (finiša laiks — 3:49.686). Ludvigam šī bija pirmā olimpiskā zelta medaļa, bet Kindlam un Fišnalleram pirmā olimpiskā medaļa. Latviju sacensībās pārstāvēja trīs sportisti — Kristers Aparjods, Gints Bērziņš un Artūrs Dārznieks. Labāko rezultātu no viņiem ieguva Kristers Aparjods — 5. vietu (finiša laiks — 3:50.053). Gints Bērziņš, ar finiša laiku 3:50.173, izcīnīja 7. vietu, savukārt Artūrs Dārznieks ierindojās 18. vietā (finiša laiks — 3:53.709). Pamatraksts: Kamaniņu braukšana 2022. gada ziemas olimpiskajās spēlēs — kvalifikācija Kvalifikācijas pamatā ir olimpiskās sezonas uzkrātie punkti no 2021. gada 1. jūlija līdz 2022. gada 10. janvārim. Šīm sacensībām varēja maksimāli kvalificēties 35 sportisti. No vienas valsts ne vairāk kā trīs sportisti. Primāri sacensībās varēja startēt katras valsts pārstāvis, ja viņš bija TOP 50 labāko sarakstā kamaniņu braukšanas sacensībās. Pārējās vietas tika sadalītas atbilstoši noteikto kvotu daudzumam. 2021. gada 17. decembrī Starptautiskā kamaniņu sporta federācija paziņoja, ka tiek mainīta kvalifikācijas sistēma. Kvalifikācijas sistēma tika mainīta, jo pirmajā Pasaules kausa izcīņā tika atcelti treniņbraucieni un uz nākamajiem pasaules čempionātiem netika piegādāts aprīkojums. Jaunā sistēma ļāva sportistiem kvalificēties, pamatojoties uz viņu četriem labākajiem rezultātiem Pasaules kausa sezonas laikā. 2022. gada 19. janvārī Starptautiskā kamaniņu sporta federācija paziņoja kvalificēto sportistu sarakstu. Sportistiem bija jāveic četri braucieni. Ceturtajā braucienā startēja tikai 20 labākie kamaniņu braucēji. Finiša laiks sportistiem tika aprēķināts, saskaitot visu četru braucienu laikus kopā. Datums — 2022. gada 5. februāris (1. un 2. brauciens) un 6. februāris (3. un 4. brauciens) Sacensību sākuma laiks — 18:00 (1 brauciens), 20:50 (2. brauciens), 19:30 (3. brauciens) un 21:15 (4. brauciens) (pēc Ķīnas laika UTC+8) Atsauce (1. brauciens) — «Kamaniņu braukšana 2022. gada ziemas olimpiskajās spēlēs — vieninieki vīriešiem (1. brauciens)». Arhivēts no oriģināla, laiks: 2022. gada 6. februārī. Skatīts: 2022. gada 6. februārī. Atsauce (2. brauciens) — «Kamaniņu braukšana 2022. gada ziemas olimpiskajās spēlēs — vieninieki vīriešiem (2. brauciens)». Arhivēts no oriģināla, laiks: 2022. gada 6. februārī. Skatīts: 2022. gada 6. februārī. Atsauce (3. brauciens) — «Kamaniņu braukšana 2022. gada ziemas olimpiskajās spēlēs — vieninieki vīriešiem (3. brauciens)». Arhivēts no oriģināla, laiks: 2022. gada 6. februārī. Skatīts: 2022. gada 6. februārī. Atsauce (4. brauciens) — «Kamaniņu braukšana 2022. gada ziemas olimpiskajās spēlēs — vieninieki vīriešiem (4. brauciens)». Arhivēts no oriģināla, laiks: 2022. gada 6. februārī. Skatīts: 2022. gada 6. februārī. Pamatraksts: Kamaniņu braucēji 2022. gada ziemas olimpiskajās spēlēs Sacensībās startēja 35 sportisti no 21 valsts. Iekavās norādīts sportistu skaits no attiecīgās valsts.  ASV (3)  Austrālija (1)  Austrija (3)  Bosnija un Hercegovina (1)  Bulgārija (1)  Čehija (1)  Dienvidkoreja (1)  Gruzija (1)  Itālija (3)  Japāna (1)  Kanāda (1)  Krievijas Olimpiskā komiteja (3)  Ķīna (1)  Latvija (3)  Lielbritānija (1)  Polija (1)  Rumānija (1)  Slovākija (2)  Ukraina (2)  Vācija (3)  Zviedrija (1) Kamaniņu braukšana 2022. gada ziemas olimpiskajās spēlēs «Pekinas olimpisko spēļu rezultāti kamaniņu sportā vīriešiem (06.02.2022.)». Delfi.lv. Skatīts: 2022. gada 6. febrāris. «Aparjods līdz pēdējai virāžai cīnās par bronzu un olimpiskās spēles noslēdz piektajā vietā». Delfi.lv. Skatīts: 2022. gada 6. febrāris. «Qualification Systems for XXIV Olympic Winter Games, Beijing 2022». International Luge Federation. 2021. gada 16. decembris. Arhivēts no oriģināla, laiks: 2021. gada 18. decembrī. Skatīts: 2021. gada 18. decembris. «XXIV Olympic Winter Games 2022 in Beijing - Quota places luge». www.fil-luge.org/. International Luge Federation. 2022. gada 19. janvāris. Arhivēts no oriģināla, laiks: 2022. gada 22. janvārī. Skatīts: 2022. gada 21. janvāris.