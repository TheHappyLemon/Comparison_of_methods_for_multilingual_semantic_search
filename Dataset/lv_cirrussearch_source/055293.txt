Marijas Prončiščevas līcis (krievu: бухта Марии Прончищевой) ir Laptevu jūras līcis Taimiras pussalas ziemeļaustrumu piekrastē Prončiščeva krastā, 75 km uz ziemeļiem no ieejas Hatangas līcī. Līcis ir ap 60 km garš un 3 līdz 10 km plats. Tajā ietek vairākas upes, lielākās no kurām ir Severnaja līča ziemeļrietumu galā un Zeļonaja rietumu krastā. No rietumiem līcim piekļaujas Birrangas kalnu grēdas austrumu gals. Pie līča ieejas izvietojusies slēgtā Buhta Prončiščevojas polārstacija. Līcis un apkārtējā teritorija ietilpst Taimiras rezervāta Arktiskajā iecirknī. Līci 1736. gadā atklāja Lielās Ziemeļu ekspedīcijas partija Vasīlija Prončiščeva vadībā. Ilgu laiku līcim nebija nosaukuma, līdz 1913. gadā Borisa Viļkicka ekspedīcija zemesragam pie līča ieejas piešķīra Prončiščeva dzīvesbiedres vārdu (м. Прончищевой). Prončiščeva dzīvesbiedre Tatjana sava vīra ekspedīcijā piedalījās slepus un ekspedīcijas dokumentos parādījās tikai piezīme par tās nāvi, neminot vārdu. 1920. gados, apstrādājot ekspedīcijas materiālus, kartogrāfi nosaukumu attiecināja uz līci un interpretēja to kā M[arijas] Prončiščevas [līcis]. Prončiščevas īsto identitāti pēc arhīvu materiāliem tikai 1983. gadā atklāja Maskavas universitātes students Valērijs Bogdanovs. КАРТА ЗАПОВЕДНИКОВ ТАЙМЫРА Василий и Татьяна Прончищевы Первая полярная путешественница Татьяна Федоровна Прончищева (1713-1736) ЗАГАДКИ И ТРАГЕДИИ АРКТИКИ[novecojusi saite] Бухту Марии Прончищевой переименуют