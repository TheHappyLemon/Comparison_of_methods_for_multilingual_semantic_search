"Asiņainais sports" (angļu: Bloodsport) ir 1988. gada asa sižeta filma. Šī filma ir balstīta uz patiesiem notikumiem no Frenka Djūksa dzīves. Amerikāņu virsnieks Frenks Djūks (Žans Klods van Damme), kuru Japānas sensejs Šidoši Sendzo Tanaka jau no bērnības apmāca nindzutsu kaujas mākslā, dezertējis no armijas dodas uz Honkongu, lai piedalītos nelikumīgā pagrīdes kumitē čempionātā, kurā piedalās pasaules labākie cīnītāji. Ierodoties Honkongā, Djūks sadraudzējas ar citu amerikāņu cīnītāju – iedomīgo un pašpārliecināto, taču labsirdīgo Reju Džeksonu, kurš māk citu cīņas stilu. Frenks arī iepazīstas ar amerikāņu žurnālisti Dženisu, ar kuru laika gaitā tam sākas romāns. Dženisa vēlas uzrakstīt rakstu par kumitē, ko arī godīgi pasaka Frenkam. Divi armijas virsnieki ir nosūtīti, lai saņemtu viņu ciet Honkongā, bet Frenku viņiem neapstādināt. Cīņu laikā Frenks pieveic visus savus pretiniekus, tai skaitā Sīrijas cīnītāju, kuru nokautē jau 12. sekundē, Muai Thai meistaru un fiziski spēcīgo sumo cīkstoni. Frenks tiek līdz trešajai un izšķirošajai sacensību dienai, lai finālā tiktos ar daudzkārtējo kumitē čempionu Čongu Lī, kuram sakropļot vai pat nogalināt savus pretiniekus neliekas nekas neparasts. Vienā no cīņām Čongs Lī smagi piekauj arī Reju Džeksonu, kuru nogādā slimnīcā. Finālcīņu Djūks uzsāk labāk un vada kautiņu, bet Lī, jūtot, ka pamazām zaudē, nemanot iemet Frenkam acīs nedaudz pulvera, uz kādu laiku padarot pretinieku pilnīgi aklu. Čongs Lī sāk smagi sist Frenku, taču tad Frenks atceras, kā sensejs Tanaka mācīja viņu kauties ar aizsietām acīm. Pieredze veiksmīgi tiek likta lietā un pat neredzot Frenkam izdodas uzvarēt Čongu Lī, beigās piespiežot to pateikt "Matte!" (Padodos!). Tieši tad arī redze atgriežas. Frenks kļūst par pirmo kumitē čempionu no Rietumiem. Djūks atgriežas ASV. Pēc tam titros tiek parādīta statistika ar reāli eksistējošā Frenka Djūksa cīņas rekordiem. Žans Klods van Damme: Frenks Djūks Donalds Gibbs: Rejs Džeksons Ken Siu: Viktors (Kennets Siu) Bolo Jengs: Čongs Lī 1. "Steal the Night" (04:28) - performed by Michael Bishop 2. Kumite (02:25) 3. Captain (00:23) 4. Flashback/Martial Science/Father & Son/Training/Tree & Sword (10:20) 5. In Hong Kong (00:58) 6. The Walled City (01:53) 7. Dim Mak (00:42) 8. Police (00:14) 9. First Day: Ceremony/ First Fight/Good, Bad, Ugly/Dux vs Arab (04:31) 10. "Fight to Survive" (02:02) - performed by Stan Bush 11. Morning After (01:55) 12. Second Day (04:25) 13. Samoan Balls (02:16) 14. Jackson Falls (01:28) 15. "On My Own - Alone" (02:12) - performed by Stan Bush 16. Here for the Final?/Inspector, No! (00:57) 17. Paco vs Dux (02:20) 18. Chong Li Kills (01:29) 19. Preparation (00:49) 20. Finals/Powder/Triumph (07:28) 21. "Fight to Survive" (End Title) (02:40) - performed by Stan Bush 22. "Steal the Night" (instrumental version) (04:32) Reāli eksistējošais Frenks Djūks filmā bija cīņas ainu koordinators. Filmas uzņemšanas brīdī aktierim Bolo Jengam, kurš filmā tēlo kuimitē čempionu un Djūka pretinieku finālā Čongu Lī, bija 48 gadi. Viņš ar van Dammi vēl tiekas pēc četriem gadiem filmā „Dubultsitiens”, kur atkal cīnās savā starpā. Sitiens ar dūri špagatā, ko izpilda videospēļu sērijas Mortal Kombat varonis Džonijs Keidžs, ir noskatīts tieši no šīs filmas. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)