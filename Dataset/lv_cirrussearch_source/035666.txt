Slavharada jeb Slavgoroda (baltkrievu: Слаўгарад, krievu: Славгород) ir pilsēta Baltkrievijā, Mogiļevas apgabala dienvidaustrumos, Slavharadas rajona centrs pie Proņas upes ietekas Sožā. Rakstos Slavharada zināma no 1136. gada kā Mstislavļas kņazistes apdzīvotā vieta. Līdz pat 1945. gadam tās nosaukums bija Prapojska (Прапо́йск) jeb Propojska (Пропойск). 1359. gadā kņazisti un Propojsku ieņēma Aļģirds un pievienoja Lietuvas lielkņazistei. Tā vairākkārt cietusi karadarbībā (piemēram, Naļivaiko sacelšanās un Ziemeļu kara laikā). Propojskā 1607. gadā pirmoreiz parādījās Viltusdmitrijs II. Apdzīvotā vieta pievienota Krievijas Impērijai pēc Polijas pirmās dalīšanas 1772. gadā. 1851. gadā caur pilsētu tika izbūvēta Maskavas - Varšavas šoseja. No 1928. gada - pilsētciemats, no 1945. gada - pilsēta, kad tai tika piešķirts mūsdienu nosaukums. Q125194897. Vikikrātuvē par šo tēmu ir pieejami multivides faili. Skatīt: Slavharada. Slavharada vietnē "Baltkrievijas globuss" (krieviski)