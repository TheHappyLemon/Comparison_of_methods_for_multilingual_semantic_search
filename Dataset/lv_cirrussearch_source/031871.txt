2016. gada Giro d'Italia bija 99. reize, kad notika šīs sacensības. Tās sākās 6. maijā Apeldornā ar 9,8 kilometrus garu individuālo braucienu un turpinājās ar vēl diviem posmiem Nīderlandē, abiem starp Neimegenu un Arnemu. Sacensības noslēdzās 29. maijā Turīnā ar 150 kilometru garu līdzenumu posmu. Pārējie posmi notika Itālijā, bet divi no tiem daļēji arī Francijā. Sacensību kopvērtējumā uzvarēja Vinčenco Nibali, kam tā bija otrā uzvara Giro d'Italia. Visas 18 UCI ProTeam komandas tika automātiski ielūgtas un tām bija obligāti jāpiedalās sacensībās; papildus tika ielūgtas vēl četras komandas. Pirmā no tām — Wilier Triestina–Southeast — tika nosaukta 2015. gada sezonas beigās. Iepriekšējā sezonā tā ar nosaukumu Southeast Pro Cycling uzvarēja sezonu ilgajā Coppa Italia sacensību sērijā; šo sacensību uzvarētāji automātiski tiek iekļauti nākamā gada Giro d'Italia. UCI WorldTeam komandas AG2R La Mondiale Astana BMC Racing Team Etixx-Quick Step FDJ IAM Cycling Lampre–Merida Lotto-Soudal Movistar Team Orica–BikeExchange Cannondale–Drapac Giant-Alpecin Team Katusha LottoNL-Jumbo Team Dimension Data Team Sky Tinkoff Trek–Segafredo UCI Professional Continental komandas Bardiani–CSF Gazprom–RusVelo Nippo–Vini Fantini Wilier Triestina–Southeast Par pirmssacensību favorītiem tika uzskatīti Vinčenco Nibali, Mikels Landa, Alehandro Valverde, Iļnurs Zakarins, Rigoverto Urans, Rafals Majka, Toms Dimulēns, Domeniko Pocovivo un Jakobs Fūglsangs.