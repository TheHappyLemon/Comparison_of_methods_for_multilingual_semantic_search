"Mednieka nakts" (angļu: The Night of the Hunter) ir 1955. gada ASV film noir trillera filma, kuras režisors ir Čārlzs Lotons. Filmā galvenās lomas atveido Roberts Mičums, Šellija Vintersa un Liliana Giša. Filma ir balstīta uz 1953. gada Deivida Graba romāna ar tādu pašu nosaukumu. Filma stāsta par sērijveida slepkavu Hariju Pauelu (Mičums), kurš, izliekoties par mācītāju, apprec atraitni Villu (Vintersa) un mēģina noskaidrot no bērniem, kur atrodas viņa īstā tēva noslēptie 10 tūkstoši dolāru. "Mednieka nakts" pirmizrāde notika 1955. gada 26. jūlijā. Gan romāns, gan filma ir daļēji balstīta uz patiesu stāstu par Hariju Pauersu, kuru 1932. gadā pakāra par divu atraitņu un trīs bērnu slepkavībām Rietumvirdžīnijā. Filmas liriskais un ekspresionistiskais stils, kas ir aizgūts no mēmā kino, atšķir to no citām Holivudas 40. un 50. gadu filmām. Tā ir ietekmējusi tādus režisorus kā Raineru Verneru Fasbinderu, Robertu Oltmenu un Mārtinu Skorsēzi. 1992. gadā filma iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". Mūsdienās tā tiek uzskatīta par vienu no visu laiku labākajām filmām. Ietekmīgais franču kinožurnāls Cahiers du Cinéma 2008. gadā izvēlējās "Mednieka nakts" kā otro visu laiku labāko filmu aiz "Pilsonis Keins". Neskatoties uz vēlāk gūtajiem panākumiem, negatīvā reakcija filmas pirmizrādē padarīja to par Čārlza Lotona vienīgo režisēto filmu. Joan Goodman. «Directing dangerously». The Daily Telegraph, 26.02.2016. Skatīts: 19.08.2022. Elbert Ventura. «Charles Laughton's The Night of the Hunter, revisited.». Slate Magazine (angļu), 2010-11-09. Skatīts: 2022-08-19. «Complete National Film Registry Listing | Film Registry | National Film Preservation Board | Programs | Library of Congress». Library of Congress, Washington, D.C. 20540 USA. Skatīts: 2022-08-19. Andy Marx,Dennis Wharton, Andy Marx, Dennis Wharton. «Diverse pix mix picked». Variety (en-US), 1992-12-04. Skatīts: 2022-08-19. «Cahiers du cinéma’s 100 Greatest Films». FILMdetail (en-GB). 2008-11-23. Skatīts: 2022-08-19. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)