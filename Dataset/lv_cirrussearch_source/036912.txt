Johans Hermans Bauers (vācu: Johann Hermann Bauer; 1861. gada 30. jūnijs Prāga — 1891. gada 5. aprīlis Gorīcijas province) bija Austrijas šahists. Piedzimis Bohēmijā, kas bijusi toreizējās Austrijas impērijas sastāvdaļa. Jaunībā pārcēlies uz dzīvi Vīnē. 1887. gadā Frankfurtē pie Mainas 5. Vācu šaha savienības kongresā ieguvis šaha meistara titulu. Savu labāko rezultātu sasniedzis 1890. gada Grācas šaha turnīrā, kurā izcīnījis 2. vietu aiz Ģulas Makoveca, apsteidzot Emanuelu Laskeru un Georgu Marko. 1891. gadā Vīnes šaha turnīrā bijis līderis kopā ar Ādolfu Albinu, taču veselības stāvokļa dēļ nav pabeidzis šīs sacensības. Uzvarējis šaha mačos: 1890. gadā pret Bernhardu Fleisigu ar 2:0, un 1891. gadā pret Ādolfu Albinu ar 4:0 un Georgu Marko ar 3:1. Pāragri miris no tuberkulozes. Mūsdienās visvairāk pazīstamākā ir 1889. gada Amsterdamas šaha turnīrā Bauera zaudētā partija pret Emanuelu Laskeru, kurā nākamais Pasaules šaha čempions uzvarēja ar divu laidņu upuriem. Emanuel Lasker vs Johann Hermann Bauer Amsterdam (1889) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)