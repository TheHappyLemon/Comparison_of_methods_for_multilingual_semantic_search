Elizabete Olsena (angļu: Elizabeth Chase Olsen; dzimusi 1989. gada 16. februārī) ir amerikāņu aktrise. Pazīstama ar Sārtās raganas lomu Marvel Cinematic Universe filmu sērijā. Mērijas Keitas un Ešlijas jaunākā māsa. Plašāku atpazīstamību guvusi pēc lomas 2011. gada trillerī "Marta, Mārsija, Meja, Marlēna", par lomu kurā nominēta vairākiem apbalvojumiem. Pēc tam filmējusies tādās filmās kā Silent House (2011), "Humanitārās zinātnes" (2012), "Nogalini savus mīļotos" (2013), "Vecais zēns" (2013), "Godzilla" (2014), "Es redzēju gaismu" (2015), Kodachrome (2017), "Ingrīda — pašiņu karaliene" (2017) un "Vindrivera" (2017). 2014. gadā pirmoreiz parādījusies Marvel Cinematic Universe filmā — "Kapteinis Amerika: Ziemas kareivis" beigu ainā. Pēc tam tēlojusi filmās "Atriebēji: Ultrona laikmets" (2015), "Kapteinis Amerika: Pilsoņu karš" (2016), "Atriebēji: Bezgalības karš" (2018) un "Atriebēji: Noslēgums" (2019). Vikikrātuvē par šo tēmu ir pieejami multivides faili. Skatīt: Elizabete Olsena. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)