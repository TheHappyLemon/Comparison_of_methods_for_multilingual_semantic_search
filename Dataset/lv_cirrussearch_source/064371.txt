Porvenira (spāņu: Porvenir — ‘nākotnē’; selknamu: Karukinka) ir pilsētas Čīles dienvidos, Magaljanesas reģionā. Tjerras del Fuego provinces un Porveniras komūnas centrs. Pilsēta izvietojusies Ugunszemes Lielās salas rietumos pie Magelāna šauruma nelielā Porveniras līča krastā. Pilsēta dibināta 1883. gadā Ugunszemes zelta drudža laikā. Lielākā daļa no sākotnējiem ieceļotājiem bija horvātu kalnrači no Dalmācijas, bet vēlāk arī ieceļotāji no Čilojes. Pēc zelta drudža beigām 20. gadsimta sākumā pilsēta attīstījās kā aitkopības reģiona centrs. Mūsdienās Porvenira ir lielākā apdzīvotā vieta Ugunszemes čīliešu daļā, reģionāls transporta, saimnieciskais un izglītības centrs. Ar pārējo valsts daļu pilsētu savieno prāmis uz Puntaarenasu, kā arī lidosta. Autoceļš savieno ar Riograndi salas Argentīnas daļā. Vikikrātuvē par šo tēmu ir pieejami multivides faili. Skatīt: Porvenira.