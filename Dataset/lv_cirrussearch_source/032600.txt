Maurīcijas savvaļas fonds (angl. Mauritian Wildlife Foundation, MWF) ir nevalstiska, bezpeļņas organizācija, kas vērsta uz endēmās floras un faunas saglabāšanu Maurīcijā. Viens no Maurīcijas dabiskās vides aizsardzības iesācējiem bija dabaspētnieks Džeralds Darels, kurš 1976. gadā pirmo reizi apmeklēja salu. 1984. gadā viņa vadībā izveidoja fondu, kas iesāka sārtā baloža, Telfēra scinka, Raundas boa un citu apdraudētu vai kritiski apdraudētu sugu aizsardzību. Grāmatā "Zeltainie sikspārņi un sārtie baloži" Darels iepazīstina ar šīs aizsardzības programmas pirmsākumiem. 1996. gadā organizācija paplašināja darbību, atjaunojot dabisko vidi Rodrigesas un Maurīcijas mežos un nelielajās piekrastes salās, ieskaitot Melnās upes aizas nacionālo parku, Raundu, Egretu, Flatu, Sērpentu, Ganerskveinu, kontrolējot invazīvās sugas, iesaistoties dzīvnieku pavairošanas un vietējo augu audzēšanas programmās. Putnu sugas, kuru aizsardzībā iesaistīts MWF: Sārtais balodis Maurīcijas piekūns Maurīcijas gredzenkakla papagailis Maurīcijas fodijs Rodrigesas fodijs Rodrigesas ķauķis Maurīcijas olīvzaļā baltactiņa Maurīcijas bulbuls Maskarēnu paradīzes mušķērājs Maurīcijas dzegužčakste Maurīcijas jūras putni Rodrigesas jūras putni Rāpuļu sugas, kuru aizsardzībā iesaistīts MWF: Raundas boa Telfēra scinks Bodžera scinks Makabeja scinks Oranžastes scinks Boutona scinks Raundas gekons Sērpentas nakts gekons Darela nakts gekons jeb Raundas nakts gekons Mazais nakts gekons Maurīcijas dienas gekons Zilastes dienas gekons Maurīcijas augstieņu dienas gekons Maurīcijas zemieņu dienas gekons Zīdītāju sugas, kuru aizsardzībā iesaistīts MWF: Rodrigesas augļēdājsikspārnis Maurīcijas augļēdājsikspārnis Mauritian Wildlife Foundation (MWF) The Native Plants and Animals of Mauritius. The Mauritius Wildlife Foundation. ISBN 978-999493802-5 A Management Plan for the Restoration of Round Island (2008-2012). Main Contributors Ashok Khadun, Visnuduth Bachraz, Ehsan Dulloo, Rachel Atkinson, Vikash Tatayah, Christine Griffiths Zeltainie sikspārņi un sārtie baloži. Džeralds Darels. Rīga. Zinātne. 1981 Šķirsta jubileja. Džeralds Darels. Nordik. 2003. ISBN 9984-751-12-0 Your guide. Durrell Wildlife Conservation Trust; an international charity saving species from extinction