Šis raksts ir par vanagu dzimtas putniem. Par mitoloģisku būtni skatīt rakstu Grifs (mitoloģija). Grifi jeb maitu lijas, grifu apakšdzimta (Aegypiinae) ir vanagu dzimtas (Accipitridae) apakšdzimta. Grifu apakšdzimtā ir 13 maitas putnu sugas, kas iedalītas 6 ģintīs. Vēl nesenā pagātnē tās bija 9 ģintis, bet trīs no tām tika izdalītas atsevišķā bārdaino grifu apakšdzimtā (Gypaetinae). Grifus mēdz saukt arī par Vecās pasaules maitas putniem, jo tie visi mājo Vecās pasaules kontinentos: Āfrikā, Āzijā vai Eiropā. Lai arī Latvijā neligzdo neviena grifu suga, tomēr reizēm ir novērots melnais grifs (Aegypius monachus) un baltgalvas grifs (Gyps fulvus). Grifi pamatā pārtiek no mirušiem dzīvniekiem, retu reizi tie uzbrūk slimiem, bet vēl dzīviem upuriem. Tiem ir ļoti laba redze, un barība tiek atrasta izmantojot tikai redzi. Grifiem ir raksturīga kaila vai viegli apmatota galva, tādējādi šie putni spēj uzturēt tīru galvu, neskatoties uz barošanās veidu. Tiem ir ļoti spēcīga kuņģu sula, kas spēj sagremot ļoti spēcīgas indes un baktērijas. Lai sterilizētu savas pa maitu sabristās kājas, tie urinē tām tieši virsū. Visi grifi ir liela auguma putni ar lieliem, platiem spārniem. Lidojot tie izmanto gaisa siltās straumes un ilgstoši planē izplestiem spārniem. Lielākais no visiem grifiem ir Himalaju grifs (Gyps himalayensis), kura spārnu izplētums sasniedz 3 metrus un tā svars ir apmēram 12 kg. Atšķirībā no Amerikas grifiem visām grifu apakšdzimtas sugām ir spēcīgas kājas un asi nagi, līdzīgi kā tas ir pārējām vanagu dzimtas sugām. Senajā Ēģiptē uzskatīja, ka grifu mātītes ir ļoti labas mātes, jo karstajā saulē tās stundām ilgi stāv ligzdā ar izplestiem spārniem, veidojot mazuļiem ēnu, kur paslēpties. Mātes dievieti Nehbetu Senajā Ēģiptē reprezentē grifs. Grifa hieroglifs tiek izmantots skaņai (3), kas ietverta vārdos māte, vecāmāte un valdniece. Diklofenaka piesārņojums vidē pēdējos 10 gados ir izraisījis 95% grifu populācijas izmiršanu Indijā un Pakistānā. Līdz ar to divas vai trīs Dienvidāzijas grifu sugas ir tuvu izmiršanas robežai. To izraisījis pretsāpju līdzeklis diklofenaks, kuru zemnieki izmanto slimiem, nodzītiem vēršiem, ar kuriem apstrādā lauksaimniecības zemi. Lai slimais dzīvnieks joprojām ietu lauku darbos, tiek izmantots medikaments, kas noņem sāpes līdz tā nāvei. Mirušos vēršus zemnieki, kā to darījuši tūkstošiem gadu, atstāj uz lauka, lai tos saplēš grifi. Tomēr lielie putni izrādījās jūtīgi pret diklofenaku un tā ietekmē iet bojā. Šobrīd mirušie liellopi uz lauka izraisa neskaitāmas slimības un pat epidēmijas, jo šajās valstīs vairs nav grifu, kas nokopj maitu, kā arī tie piesaista žurkas un klejojošos suņus. Grifu apakšdzimta Āfrikas ausainie grifi (Torgos) Āfrikas ausainais grifs (Torgos tracheliotus) Āfrikas baltgalvas grifi (Trigonoceps) Āfrikas baltgalvas grifs (Trigonoceps occipitalis) Brūnie grifi (Necrosyrtes) Brūnais grifs (Necrosyrtes monachus) Indijas ausainie grifi (Sarcogyps) Indijas ausainais grifs (Sarcogyps calvus) Melnie grifi (Aegypius) Melnais grifs (Aegypius monachus) Tipiskie grifi (Gyps) Āfrikas grifs (Gyps africanus) Baltgalvas grifs (Gyps fulvus) Bengālijas grifs (Gyps bengalensis) Himalaju grifs (Gyps himalayensis) Indijas grifs (Gyps indicus) Kāpzemes grifs (Gyps coprotheres) Raibais grifs (Gyps rueppelli) Tievknābja grifs (Gyps tenuirostris) Phylogeny of eagles, Old World vultures, and other Accipitridae based on nuclear and mitochondrial DNA «Vanagu dzimta». Arhivēts no oriģināla, laiks: 2011. gada 1. septembrī. Skatīts: 2013. gada 24. janvārī. Old World Vultures Birds: Vulture Painkillers turned bird killers Di Quinzio, M.; McCarthy, A. (2008-02-26). "Rabies risk among travellers". CMAJ 178 (5): 567. doi:10.1503/cmaj.071443 10 Most Magnificent Vultures on Earth Hawks and Eagles (Accipitridae) Arhivēts 2010. gada 27. maijā, Wayback Machine vietnē. Vultures - Old World Vultures The Old World Vultures. These unloved birds! Arhivēts 2014. gada 9. jūlijā, Wayback Machine vietnē.