Melnā atraitne, īstajā vārdā Natālija "Nataša" Romanova, ir izdomāts tēls Marvel Comics izdotajos komiksos. Izveidojis redaktors Stens Lī, scenārists Dons Riko un mākslinieks Dons Heks. Tēla debija bija komiksu sērijas Tales of Suspense 52. izdevumā (1964. gada aprīlis). Romanova tika iepazīstināta kā krievu spiedze, Dzelzs vīra antagoniste. Vēlāk viņa pārbēga uz ASV, kļūstot par spiegu aģentūras V.A.I.R.O.G.S. un supervaroņu komandas "Atriebēji" dalībnieci. Melnā atraitne ir sastopama ārpus komiksiem, piemēram, animācijas televīzijas seriālā, videospēlēs un filmās. Skārleta Johansone atveido tēlu vairākās Marvel Cinematic Universe filmās, tostarp "Dzelzs vīrs 2" (2011), "Atriebēji" (2012), "Kapteinis Amerika: Ziemas kareivis" (2014), "Atriebēji: Ultrona laikmets" (2015), "Kapteinis Amerika: Pilsoņu karš" (2016), "Atriebēji: Bezgalības karš" (2018), "Kapteine Mārvela"(2019), "Atriebēji: Noslēgums" (2019) un "Melnā atraitne" (2021). Wolverine: Origins #16 (Sept. 2007) Melnā atraitne vietnē Marvel.com