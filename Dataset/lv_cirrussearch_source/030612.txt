Znojmo (čehu: Znojmo) ir pilsēta Čehijā, Dienvidmorāvijas apgabala Znojmo apriņķa centrs pie Dijes upes. Pilsēta veidojusies ap 11. gadsimtā celto Znojmo pili. 1226. gadā Znojmo tika piešķirtas pilsētas tiesības. Ilgu laiku apdzīvotā vieta atradās Hābsburgu impērijas sastāvā. 1809. gada 10./11. jūnijā pilsētā tika noslēgts Cnaimas pamiers starp Napoleonu un Austrijas erchercogu Kārli, kas pēc Agramas kaujas izbeidza Piektās koalīcijas karu starp Franciju un Austriju. No 1919. gada — Čehoslovākijā. Otrā pasaules kara gados Znojmo kā Sudetu apgabala daļa ietilpa Trešā reiha sastāvā. Pamatojoties uz Beneša dekrētiem, pēc kara pilsētas vācu iedzīvotāji tika padzīti. Kopš 1993. gada — Čehijā. Pilsētas apkaimē — vīnkopība. 1437. gadā pilsētā mira Svētās Romas imperators Sigismunds (1368—1437). Znojmo ir amerikāņu žurnālista Čārlza Sīlsfīlda (Charles Sealsfield, 1793—1864) dzimtā pilsēta. Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023.