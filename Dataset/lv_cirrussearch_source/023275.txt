Pīa Kramlinga (zviedru: Pia Cramling; dzimusi 1963. gada 23. aprīlī Stokholmā) ir Zviedrijas starptautiskā lielmeistare šahā (GM, 1992). 1978. gadā pirmo reizi startējusi starptautiskajā arēnā, kad Buenosairesā pārstāvējusi Zviedriju Pasaules šaha olimpiādē. 1980. gadu sākumā kļuvusi par vienu no spēcīgākajām šahistēm. 1982. gadā FIDE viņai piešķīra starptautiskās sieviešu lielmeistares nosaukumu (WGM), bet jau 1983. gadā Kramlinga izpildīja starptautisko vīriešu meistara normu (IM). Par panākumiem turnīros 1983. gadā kļuvusi par šaha Oskara aptaujas uzvarētāju. 1985. gadā pirmo reizi piedalījusies Pasaules šaha čempiones izcīņas cikla starpzonu turnīrā Havanā, kur ieņēmusi 3. vietu un iekļuvusi pretendentu turnīrā. 1986. gadā pretendentu turnīrā Malmē palikusi 4. vietā. Pretendentu turnīros vēl piedalījusies divas reizes: 1994. gadā Tilburgā ieņēmusi 3. vietu, 1997. gadā Groningenā palikusi 8. vietā. Piecas reizes piedalījusies Pasaules sieviešu šaha čempionātos pēc izslēgšanas sistēmas. Labākais panākums šajos turnīros bijis iekļūšana pusfinālā 2008. gadā Naļčikā, kur Kramlinga piekāpusies nākamajai Pasaules čempionei Aleksandrai Kosteņukai ar ½:1½. Kopā ar Ungārijas šahisti Žužu Polgāru bijusi viena no pirmajām šahistēm, kas regulāri piedalījusies spēcīgos vīriešu turnīros. 1992. gadā Kramlinga kļuvusi par ceturto šahisti vēsturē, kurai FIDE piešķīrusi vīriešu starptautiskā lielmeistara nosaukumu (GM). 2000. un 2009. gadā izcīnījusi Zviedrijas vicečempiones nosaukumu vīriešu konkurencē, bet 2007. un 2011. gadā kļuvusi par Zviedrijas šaha čempionāta bronzas laureāti. 2003. un 2010. gadā uzvarējusi Eiropas šaha čempionātā sievietēm. No 1978. līdz 2022. gadam četrpadsmit reizes pārstāvējusi Zviedrijas izlasi Pasaules šaha olimpiādēs, turklāt 4 reizes spēlējusi vīriešu izlases sastāvā (1990-1992, 1996, 2000). Individuālajā vērtējumā ieguvusi 8 medaļas: 3 zelta (1984, 1988, 2022), 3 sudraba (1978, 1982, 1984) un 2 bronzas (1988, 2016). No 1989. līdz 1997. gadam pārstāvējusi Zviedrijas vīriešu izlasi Eiropas komandu šaha čempionātā, un 1988. gadā izcīnījusi individuālo sudraba medaļu. 2005. gadā piedalījusies arī Eiropas sieviešu komandu čempionātā. 5 reizes (2007, 2008, 2010, 2012, 2013) uzvarējusi Eiropas klubu sieviešu komandu šaha čempionātos Monako komandas "CE de Monte Carlo" sastāvā. 2015. gadā Sočos Pasaules sieviešu šaha čempionātā pēc izslēgšanas sistēmas ceturtdaļfinālā uzvarēja Ukrainas lielmeistari Annu Muzičuku ar 3½:2½, bet pusfinālā zaudēja Krievijas lielmeistarei Natālijai Pogoņinai ar 1½:2½. 2017. gadā Teherānā Pasaules šaha čempionātā sievietēm pēc izslēgšanas sistēmas 1. kārtā uzvarējusi Kateržinu Ņemcovu, 2. kārtā uzvarējusi Elizabetu Pēcu, bet 3. kārtā zaudējusi Aleksandrai Kosteņukai. 2017. gada novembrī Rīgā šaha kluba "RTU/WASA" sastāvā uzvarējusi Latvijas komandu šaha čempionātā, uzrādot labāko individuālo rezultātu pie dāmu galdiņa. 2019. gada septembrī Skolkovā (Maskavas apgabals) palikusi 12. vietā FIDE sieviešu Grand Prix izcīņas posmā. 2020. gada martā Lozannā dalījusi 9.-10. vietu FIDE sieviešu Grand Prix izcīņas posmā. 2021. gada novembrī Rīgā ierindojusies 16. vietā 2021. gada "FIDE Chess.com Grand Swiss" turnīrā sievietēm. 2023. gada novembrī Daglasā izcīnījusi 7. vietu "FIDE Women's Grand Swiss" turnīrā sievietēm. «1985 Havana Interzonal Tournament». Arhivēts no oriģināla, laiks: 2016. gada 3. martā. Skatīts: 2014. gada 31. martā. 1986 Malmo Candidates Tournament 1994 Tilburg Candidates Tournament «1997 Groningen Candidates Tournament». Arhivēts no oriģināla, laiks: 2020. gada 3. jūlijā. Skatīts: 2014. gada 31. martā. World Women`s Chess Championship Nalchik 2008 Swedish Championship 2009 Hans Tikkanen is Swedish Champion 2011 44th Olympiad Chennai 2022 Women «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 20. februārī. Latvian Teams Chess Championship 2017 «ChessPro. Women's Grand Prix. Сколково, Россия 2019. Все о турнире». Arhivēts no oriģināla, laiks: 2019. gada 23. augustā. Skatīts: 2019. gada 23. septembrī. ChessPro. Women’s Grand Prix. Лозанна, Швейцария 2020. Все о турнире 2021 FIDE Chess.com Women's Grand Swiss 023 FIDE Women's Grand Swiss Pīa Kramlinga šahista profils vietnē fide.com Pīa Kramlinga šahista profils vietnē chessgames.com Pīa Kramlinga šahista profils vietnē 365chess.com Pīa Kramlinga šahista profils vietnē chesstempo.com Pīa Kramlinga šahista profils vietnē olimpbase.org (Pasaules vīriešu šaha olimpiādes) Pīa Kramlinga šahista profils vietnē olimpbase.org (Pasaules sieviešu šaha olimpiādes) Pīa Kramlinga šahista profils vietnē olimpbase.org (Eiropas komandu vīriešu šaha čempionāti) Pīa Kramlinga šahista profils vietnē olimpbase.org (Eiropas komandu sieviešu šaha čempionāti) Pīa Kramlinga šahista profils vietnē olimpbase.org (Eiropas klubu komandu šaha čempionāti)