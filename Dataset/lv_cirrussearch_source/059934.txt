Lubaņa (poļu: Lubań, vēsturiski arī Laubana (vācu: Lauban)) ir pilsēta Polijas dienvidrietumos, Lejassilēzijas vojevodistē uz austrumiem no Zgoželecas. Pilsētā daļēji saglabājušies viduslaiku aizsardzības mūri. Viduslaikos pilsēta ietilpa Lužicas līgas pilsētu savienībā. Līdz 1945. gadam pilsēta ietilpa Vācijas sastāvā, bet, pamatojoties uz Potsdamas konferences lēmumiem, pilsēta tika piešķirta Polijai, bet pilsētas vācu iedzīvotāji padzīti. Otrā pasaules kara laikā 1945. gada martā pilsētu pretuzbrukumā ieņēma vērmahts (operācija Gemse), tobrīd tas bija viens no nedaudzajiem veiksmīgajiem vācu armijas pretuzbrukumiem. NSDAP funkcionāra Kārļa Hankes (Karl Hanke, 1903—1945) dzimtā pilsēta. Lubaņā bērnības gadus pavadīja vācu rakstnieks Arno Šmits (Arno Schmidt, 1914—1979). Vikikrātuvē par šo tēmu ir pieejami multivides faili. Skatīt: Lubaņa. https://bdl.stat.gov.pl/api/v1/data/localities/by-unit/030210110011-0936150?var-id=1639616&format=jsonapi; P2701: JSON; pārbaudes datums: 3 oktobris 2022.