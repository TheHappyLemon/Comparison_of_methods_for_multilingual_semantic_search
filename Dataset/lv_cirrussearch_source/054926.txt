Martins Ponsiluoma (zviedru: Martin Ponsiluoma; dzimis 1995. gada 8. septembrī) ir Zviedrijas biatlonists, 2021. gada pasaules čempions sprintā, 2022. gada ziemas olimpisko spēļu sudraba medaļnieks distacē ar kopēju startu. Ar biatlonu sācis nodarboties 2006. gadā. Viņa tēvs ir Jirki Ponsiluoma, Somijā dzimis distanču slēpotājs, kurš pārstāvēja Zviedriju 1992. gada ziemas olimpiskajās spēlēs. Pasaules kausa sacensībās debitēja 2017. gada 5. janvārī Oberhofā. 2018. gada 7. janvārī kopā ar Jesperu Nelinu, Sebastianu Sāmuelsonu un Frēdriku Lindstremu uzvarēja PK posmā stafetē. Piedalījies 2018. gada ziemas olimpiskajās spēlēs Phjončhanā, kur startēja tikai 20 km individuālajā distancē, ieņemot 38. vietu. Pirmo reizi individuāli vietu uz goda pjedestāla PK posmos izcīnīja 2018. gada 20. decembrī Nove Mesto, iegūstot 3. vietu sprintā. 2019. gada Eiropas čempionātā Raubičos izcīnīja zelta medaļu jauktajā stafetē. Pasaules čempionātā pirmo reizi piedalījās 2019. gadā Estešundā, startējot 20 km individuālajā distancē un stafetē. 2020.—2021. gada Pasaules kausa pirmajā posmā Kontiolahti izcīnīja 3. vietu sprintā, otro reizi karjerā kāpjot uz goda pjedestāla PK posmos. 2021. gada Pasaules čempionātā ieguva zeltu sprintā, sudrabu vīriešu stafetē un bronzas medaļu jauktajā stafetē. 2022. gada ziemas olimpiskajās spēlēs izcīnīja sudraba medaļu distancē ar kopēju startu. Arī 2023. gada Pasaules čempionātā Oberhofā masu startā ieguva sudrabu. Vēl vienu medaļu ieguva stafetē — bronzu. 2024. gada Pasaules čempionātā Nove Mesto pirmajā sacensību dienā nopelnīja bronzu jauktajā stafetē. Stafetē kopā ar Viktoru Brantu, Jesperu Nelinu un Sebastianu Sāmuelsonu kļuva par pasaules čempioniem. Tā Zviedrijai bija pirmā zelta medaļa vēsturē Pasaules čempionāta vīriešu stafetē. «OS-åttans son världscupdebuterar». svt.se (zviedru). 2017. gada 4. janvāris. Skatīts: 2020. gada 1. decembrī. «Foggy, Foggy Oberhof Relay Win for Sweden». biathlonworld.com (angļu). 2018. gada 17. janvāris. Skatīts: 2020. gada 1. decembrī. «Johannes again the first, Loginov and Ponsiluoma on the poduim». focusbiathlon.com (angļu). 2018. gada 20. decembris. Skatīts: 2020. gada 1. decembrī. «Aggressive Johannes Thingnes Boe Takes Kontiolahti Sprint». biathlonworld.com (angļu). 2020. gada 29. novembris. Skatīts: 2020. gada 1. decembrī. «Sweden Roars to Men’s Relay Gold medal». biathlonworld.com (angļu). 2024. gada 17. februāris. Skatīts: 2024. gada 18. februārī. Vikikrātuvē par šo tēmu ir pieejami multivides faili. Skatīt: Martins Ponsiluoma. Olympedia profils (angliski) The Sport.org profils (angliski) IBU profils (angliski) FIS profils (distanču slēpošana) (angliski)