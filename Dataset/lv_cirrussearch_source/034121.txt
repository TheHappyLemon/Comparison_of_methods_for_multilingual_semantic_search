Ābrams Blass (poļu: Abram Blass; 1895. gads Lomža — 1971. gads) bija Polijas un Izraēlas šahists. 1911. gadā kopā ar ģimeni devies uz ASV, no kurienes atgriezies Polijā 1924. gadā un dzīvojis Varšavā. Piedalījies pilsētas šaha turnīros, kuros uzvarējis 1926. un 1928. gadā. Polijas šaha čempionātu finālā 1926. gadā Varšavā dalījis 8.-9. vietu, bet 1927. gadā Lodzā ieņēmis 8. vietu. Pārstāvējis Polijas komandu Pasaules šaha olimpiādē 1928. gadā un komandu vērtējumā izcīnījis bronzas medaļu. 1929. gadā Polijas komandu šaha čempionātā izcīnījis pirmo vietu Varšavas pilsētas komandas sastāvā, uzvarot visās savās partijas. 1935. gadā pārcēlies uz dzīvi Palestīnā un uzvarējis pirmajā Palestīnas šaha čempionātā. 1936. gadā bijis otrais Telavivas pilsētas šaha čempionātā un dalījis 2.-3. vietu otrajā Palestīnas šaha čempionātā. Vēlākajos gados šaha turnīros piedalījies reti. «I Szachowe Mistrzostwa Polski Warszawa 1926». Arhivēts no oriģināla, laiks: 2016. gada 8. martā. Skatīts: 2016. gada 9. jūnijā. II Szachowe Mistrzostwa Polski Łódź 1927[novecojusi saite] OlimpBase :: Men's Chess Olympiads :: Abram Blass OlimpBase :: Polish Team Chess Championship :: Abram Blass Šahista profils chessgames.com mājaslapā (angliski) Šahista profils 365chess.com mājaslapā (angliski)