Putiaņa (ķīniešu: 莆田, piņjiņs: Pútián) ir prefektūras līmeņa municipalitāte Ķīnas dienvidaustrumos, Fudzjaņas provincē. Izvietojusies provinces austrumos Taivānas šauruma krastā. Robežojas dienvidos un rietumos ar Cjuaņdžou, bet ziemeļos un austrumos — ar provinces galvaspilsētu Fudžou. Municipalitātei pieder vairākas piekrastes salas, no kurām lielākās ir Naņžidao un Meidžoudao — leģendārās dievietes Madzu dzimtene, kā arī tiek pieskaitītas Ķīnas Republikas kontrolē esošās Ucju salas. Putiaņas apriņķis pirmoreiz nodibināts 568. gadā Lianu dinastijas laikā. No jauna nodibināts Sunu dinastijas laikā; pilsēta uzplaukusi Minu dinastijas laikā. Prefektūras līmeņa municipalitāte izveidota 1983. gadā. Galvenās rūpniecības nozares ir apavu ražošana, elektronika, mēbeles, mašīnbūve, elektrotehnika. Attīstīta lauksaimniecība, galvenokārt augļu un dārzeņu audzēšana. https://tjj.fujian.gov.cn/xxgk/tjgb/202105/t20210520_5598804.htm; Ķīnas Tautas Republikas Septītā nacionālā tautskaite. «行政区划网». Arhivēts no oriģināla, laiks: 2020. gada 19. janvārī. Skatīts: 2020. gada 18. aprīlī. Vikikrātuvē par šo tēmu ir pieejami multivides faili. Skatīt: Putiaņa.