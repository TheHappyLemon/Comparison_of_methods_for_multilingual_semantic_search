Pāmira (persiešu: پامیر‎) vai Pomira (tadžiku: Помир) ir upe Centrālāzijā, viena no Pandžas satekupēm Afganistānā un Tadžikistānā. Sākas no Zorkela ezera Lielā Pamira ielejā, tek dienvidrietumu virzienā pa šauru ieleju starp Vāhānas grēdu dienvidos un Dienvidaličuras grēdu ziemeļos. Visā garumā Pāmira ir Afganistānas un Tadžikistānas robežupe. Pie Langaras ciema saplūst ar Vāhāndarju, veidojot Amudarjas garāko augšteci Pandžu. Upes ieleju apdzīvo viena no pamiriešu tautām — vahani. Gar upes labo krastu no Langaras līdz Hargešai iet autoceļš, kas tālāk caur Hargešas pāreju aizvirzās uz ziemeļiem. «Pjandža». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 571. lpp. Encyclopædia Britannica raksts (angliski)