Luohe (ķīniešu: 洛河, piņjiņs: Luò Hé) ir upe Ķīnā, Huanhes labā krasta pieteka Šaaņsji un Henaņas provincēs. Sākas Huašaņa kalnos, plūst austrumu virzienā un ietek Huanhē Lielā Ķīnas līdzenuma rietumu malā pie Gunji. Lielākās pilsētas krastos ir Luši, Luonina, Ijana, Luojana un Jaņši. Upes lejteces ieleja ap Luojanas pilsētu ir vieta, ar kuru saistās daudzas nozīmīgas Ķīnas vēstures lapaspuses. Kā vēsta leģenda, no Luohes ūdeņiem pirmās Ķīnas Sja dinastijas dibinātāja Ju acu priekšā iznira svētais bruņurupucis ar maģisko Luošu kvadrātu uz bruņām. The Confluence of the Yellow River& the Yiluo River Vikikrātuvē par šo tēmu ir pieejami multivides faili. Skatīt: Luohe.