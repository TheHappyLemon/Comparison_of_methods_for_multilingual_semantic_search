Store Norske Spitsbergen Kulkompani (SNSK) vai Store Norske ir Norvēģijas kalnrūpniecības uzņēmums, kas bāzējas un savas aktivitātes veic Norvēģijai piederošajā Svalbāras arhipelāgā. Dibināts 1916. gadā, kad Norvēģija nopirka American Arctic Coal Company (ACC). Kompānijai ir ap 340 darbiniekiem (2010). SNSK ir četri apakšuzņēmumi: Store Norske Spitsbergen Grubekompani AS — nodarbojas ar bituminozo akmeņogļu ieguvi. Akmeņogļu ieguve koncentrēta 7. raktuvēs (Gruve 7) pie Longjērbīenes, kur iegūst ap 150 000 tonnu ogļu gadā. Ap 30 000 tonnu ogļu patērē Longjērbīenes elektrostacijā, pārējo eksportē uz Eiropu. Sveagruvas raktuves kopš 2016. gada ir slēgtas un uzņēmums uztur ieguves infrastruktūru; Store Norske Momentum — uzņēmējdarbības attīstīšana Longjērbīenē un Sveagruvā, meklējot jaunas iespējas uzņēmuma resursu un kompetences izmantošanai; Store Norske Eiendom — nekustamo īpašumu pārvaldīšana Longjērbīenes, Sveagruvas un Īsfjordradio apkārtnē; Pole Position Logistics AS — loģistikas pakalpojumi Arktikā; piedāvā kravas, lidostu un jūras loģistikas pakalpojumus. «Store Norske Spitsbergen Grubekompani AS (SNSG)». Arhivēts no oriģināla, laiks: 2019. gada 8. augustā. Skatīts: 2019. gada 8. augustā.