Mikroshēmas implants ir īpašā kapsulā ievietota radiofrekvences identifikācijas birka, ko var implantēt cilvēka ķermenī. Šādus implantus var izmantot datu glabāšanai, lai identificētu (atpazītu) personu pēc tā identifikatora. Tas ir neliela ierīce, kas lieluma ziņā ir līdzīga rīsa graudiņam. Tajā nav nekādu barošanas elementu un tas darbojas no nolasītāja izstarotās enerģijas, kas ļauj implantam darboties tikpat kā neierobežotu laiku. Katrā mikroshēmā ir ieprogrammēts unikāls, neatkārtojams koda numurs, kuru nav iespējams viltot vai dzēst. Šādus implantus var izmantot, lai identificētu personu, kā arī papildu datu glabāšanai, piemēram: vārds un uzvārds; dzimums; personas kods; dzimšanas datums un vieta; digitālais foto; pirkstu nospiedumi; acs tīklenes attēls; slimību vēsture. Mikroshēmu implanti potenciāli varētu kalpot kā: elektroniska pase; kredītkarte; slimības vēsture; vadītāja apliecība; elektroniskā atslēga. Tega izmērs Uzreiz pēc implantēšanas Ar injekcijas palīdzību kapsulā ievietoto mikroshēmu ievada zem ādas. Bažām par veselību nav pamata, jo tas ir ievietots speciālā injektorā un sterili iepakots, kas nepieļauj inficēšanos ar kādām slimībām. Turklāt mikroshēmas ārējais apvalks ir izgatavots no inerta materiāla, kas nereaģē ar apkārtējiem audiem un nevar atstāt nekādas sekas. Mikroshēmu implants ir nākotnes tehnoloģija, kura varētu gūt plašu popularitāti un pielietojumu, lai arī tai vēl vajadzīgi tehnoloģijas uzlabojumi un pētījumi. Daudzās jomās RFID tehnoloģiju izmanto jau mūsdienās. Šīs tehnoloģijas ieviešana personas identifikācijai būtu drosmīgs solis, taču nākotnē varētu dot arī pozitīvu rezultātu. Tomēr vairākas pilsoņu tiesību aizsardzības organizācijas un aktīvisti (starp tiem Ričards Stalmans) uzstājušies ar RFID tehnoloģiju kritiku personas un privātās dzīves brīvības aizsardzības kontekstā. RFID tirdzniecība (angliski) RFID izmantošana medicīnas nolūkos (angliski) Saki “NE” cilvēku čipēšanai (angliski)