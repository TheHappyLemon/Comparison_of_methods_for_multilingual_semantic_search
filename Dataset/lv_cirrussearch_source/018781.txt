Dopplr Oy bija Somijā reģistrēts uzņēmums, kas uzturēja ceļojumu sociālo tīklu dopplr.com. Dibināts 2007. gadā. Biroji atradās Helsinkos un Londonā. Kopš 2009. gada Nokia sastāvā. Dopplr sistēma ļāva lietotājam plānot ceļojumu maršrutus ar iespēju jebkurā punktā pārplānot tikšanās ceļojuma laikā. Papildu iespēja bija aprēķināt oglekļa pēdas nospiedumu, kādu šis ceļojums radījis. Dopplr bija pieejams gan personālajos datoros, gan mobilajās ierīcēs. Nosaukums veidots par godu Kristiānam Dopleram, kurš atklājis doplera efektu. Uzņēmums Dopplr Oy dibināts 2007. gadā. Starp dibinātājiem bija Marko Ahtisāri (somu politiķa Marti Ahtisāri dēls). 2009. gada 28. septembrī Somijas mobilo telefonu ražotājs Nokia paziņoja, ka iegādājies Dopplr. Darījums tiek lēsts aptuveni 10—15 miljonu EUR vērtībā. Dopplr pakalpojums tika iekļauts Nokia Services biznesa nodaļā. Lai gan vietni dopplr.com vēl uzturēja, tā netika atjaunota kopš 2009. gada. 2013. gada 1. novembrī vietne tika slēgta. «Nokia acquires Dopplr». Arhivēts no oriģināla, laiks: 2014. gada 25. februārī. Skatīts: 2014. gada 20. februārī. Arhivēts 2014. gada 25. februārī, Wayback Machine vietnē. Nokia acquires Dopplr to expand social location platform Nokia To Acquire UK Startup Dopplr The slow death of Dopplr Dopplr vietne