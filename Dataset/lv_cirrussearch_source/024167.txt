Vikipēdija zviedru valodā (zviedru: svenskspråkiga Wikipedi) ir bezmaksas tīmekļa enciklopēdijas Vikipēdijas zviedru valodas versija. Tā darbojas kopš 2001. gada maija. 2013. gada jūnijā zviedru valodas versija sasniedza vienu miljonu rakstu, 2015. gada septembrī — divus miljonus. Tā ir otrā lielākā Vikipēdijas versija pēc ievietoto rakstu skaita, atpaliekot vien no Vikipēdijas angļu valodā. Zviedru valodas Vikipēdijā ir vairāk kā 350 000 reģistrētu lietotāju. Administratorus ievēl ik pēc viena gada. Pilnīgākajiem un kvalitatīvākajiem rakstiem tiek piešķirts vērtīga vai laba raksta statuss. Lielu daļu šīs vikipēdijas rakstu ir izveidojusi datorprogramma (bots) Lsjbot, kuras autors ir zviedru fiziķis, vikipēdists Sverkers Jūhansons. Bots veido rakstus arī varaju un sebuāņu valodas versijās. Oficiālā tīmekļa vietne