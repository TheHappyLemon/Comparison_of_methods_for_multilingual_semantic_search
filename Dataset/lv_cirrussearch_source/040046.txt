Rapieris ir tievs zobens ar asu galu, kas, ņemot vērā tā uzbūvi, bija paredzēts duršanai, taču vēsturiski ir bijuši arī citi pielietojuma veidi - uzbrukumi griežot vai cērtot. Šis ierocis pamatā tika izmantots Eiropā 16. un 17. gadsimtā. Ar vārdu "rapieris" parasti apzīmē salīdzinoši gara asmens zobenu, kuram ir aizsargājošs spals, lai nodrošinātu rokas, ar kuru tiek turēts zobens, aizsardzību. Dažiem vēsturiskiem paraugiem ir bijuši arī plati asmeņi, kas piestiprināti tipiskam rapiera spalam. Termins rapieris var būt neskaidrs, jo tas var apzīmēt arī platasmens zobenu. Kaut arī rapiera asmens var būt pietiekami plats, lai izdarītu griezienus (ne tuvu kādus var izdarīt ar platākiem zobeniem, kas tika lietoti viduslaikos), tas ir paredzēts straujiem un elastīgiem dūriena uzbrukumiem. Asmens var tikt uzasināts visā tā garumā vai arī tikai no centrālās daļas līdz galam. Tipisks rapieris sver ap 1 kg un tam ir salīdzinoši garš un plāns asmens 2,5 cm platumā vai šaurāks, garumā 104 cm vai garāks un tam ir uzasināts gals. Asmens garums atsevišķiem itāļu rapieriem 17 gadsimtā pārsniedza 115 cm un varēja sasniegt pat 130 cm.