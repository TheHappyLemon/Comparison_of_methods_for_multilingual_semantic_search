Fēru ponijs ir poniju šķirne. Tas ir neliels ponijs, augums skaustā tam ir 115 - 125 cm. Tomēr, neskatoties uz mazo augumu, Fēru salu iedzīvotāji to sauc par zirgu. Ponija apspalvojuma krāsas visbiežāk ir bēra, ruda un melna. Reizēm tie ir palsi vai pāti. Fēru ponijs ir izslavēts ar savu fizisko spēku un izturību. Tam ir draudzīgs raksturs un tas viegli piemērojas jauniem apstākļiem. Ziemā tam uzaug biezs un silts kažoks ar dubultu apspalvojumu. Agrākajos laikos ponijus lietoja kravu pārvadājumiem un lauksaimniecības darbiem. Brīžos, kad tas nestrādāja, tas tika palaists ganīties savā vaļā kalnos. Mūsdienās to pamatā lieto kā jājamzirgu bērniem. Fēru poniji Fēru salās dzīvo jau vairākus simtus gadus, un tiek uzskatīti par ļoti "tīru" un vecu šķirni, tos mēdz salīdzināt ar Īslandes zirgiem, jo abas šķirnes ir veidojušās uz salām izolācijā no citu zirgu ietekmēm. Ģenētiskā analīze rāda, ka abas šķirnes ir tuvas radinieces un cēlušās no Norvēģijas primitīvajiem zirgiem. Arī Fēru ponijam papildus soļiem, rikšiem un lēkšiem mēdz būt tolts un aida. Poniju šķirne ir veidojusies, krustojoties senajiem zirgiem, kurus salās ieveda ķelti un vikingi. Tā kā poniji tika intensīvi eksportēti uz Apvienotās Karalistes ogļu raktuvēm, tad 1960. gados tie gandrīz bija izmiruši. Salā bija palikuši vairs tikai 5 vai 6 poniji. Pēdējā brīdī Fēru salu iedzīvotāji attapās un uzsāka Fēru poniju atjaunošanas programmu. Mūsdienās poniju skaits ir apmēram 50 īpatņu. Ponijus ir aizliegts eksportēt. «christmas gift ideas fruit baskets at horse-lover-gift-ideas-central.com». Arhivēts no oriģināla, laiks: 2008. gada 6. septembrī. Skatīts: 2009. gada 5. februārī. «Breeds of Livestock - Faeroes Pony Horse». Arhivēts no oriģināla, laiks: 2009. gada 11. jūnijā. Skatīts: 2014. gada 22. maijā. «Websíða Føroyska hestsins - Hetta er hobbysíða Thormann Kruse». Arhivēts no oriģināla, laiks: 2007. gada 28. septembrī. Skatīts: 2009. gada 5. februārī. «Føroyski Hesturin <gonguløg>». Arhivēts no oriģināla, laiks: 2006. gada 12. decembrī. Skatīts: 2009. gada 5. februārī. «Arhivēta kopija». Arhivēts no oriģināla, laiks: 2007. gada 9. maijā. Skatīts: 2009. gada 5. februārī. https://web.archive.org/web/20090404025627/http://www.travel-images.com/photo-faeroe3.html https://web.archive.org/web/20050501071125/http://hestar.teletech.fo/eidi1101.html https://web.archive.org/web/20050819073802/http://hestar.teletech.fo/eidi1107.html http://hestar.teletech.fo/fylsara.JPG[novecojusi saite] http://hestar.teletech.fo/grafaksi.JPG[novecojusi saite]