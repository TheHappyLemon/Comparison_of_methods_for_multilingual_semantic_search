Kupana (indonēziešu: Kota Kupang) ir pilsēta un nozīmīga osta Indonēzijā, Austrumu Nusa Tengaras provinces galvaspilsēta un lielākā pilsēta. Izvietojusies Timoras salas dienvidu galā Savu jūras krastā. Lielākā daļa iedzīvotāju ir kristieši (protestanti 64,0%, katoļi 21,1%), bet 14,3% — musulmaņi. Kupana ir nozīmīga osta un tirdzniecības centrs kopš Portugāles un Nīderlandes koloniālā laika. Dibināta 1653. gadā kā holandiešu Fortkonkordijas (Fort Concordia) cietoksnis, pie kura līdz 17. gadsimta beigām sāka apmesties holandiešu sabiedrotie no kaimiņu salām. 1752. gadā Kupanā dzīvoja 827 kristieši un nenoteikts skaits iezemiešu, un pilsēta bija Timoras holandiešu daļas administratīvais un ekonomiskais centrs. 1866. gadā Kupana tika pasludināta par brīvostu. https://ntt.bps.go.id/indicator/12/556/1/jumlah-penduduk-menurut-jenis-kelamin.html. Vikikrātuvē par šo tēmu ir pieejami multivides faili. Skatīt: Kupana. Encyclopædia Britannica raksts (angliski)