Vera Jirgensa (vācu: Vera Jürgens; dzimusi kā Vera Peičeva (bulgāru: Вера Пейчева 1969. gada 5. septembrī Stara Zagorā, arī Vera Peičeva-Jirgensa) ir Bulgārijas un Vācijas starptautiskā lielmeistare šahā (1993). 1980. gadu beigās bijusi viena no Bulgārijas vadošajām šahistēm. 1987. gadā Sofijā izcīnījusi otro vietu Bulgārijas sieviešu šaha čempionātā. 1989. gadā bijusi trešā Eiropas individuālajā junioru šaha čempionātā U20 vecuma grupā meitenēm un izcīnījusi otro vietu aiz Svetlanas Prudņikovas starptautiskajā sieviešu šaha turnīrā Atēnās. 1990. gadā uzvarējusi Bulgārijas sieviešu šaha čempionātā. Pārstāvējusi Bulgāriju Pasaules šaha olimpiādē: 1990. gadā pie otrā galdiņa 29. sieviešu šaha olimpiādē Novisadā (+4, =3, -4). 1991. gadā apprecējusies un pārcēlusies uz pastāvīgu dzīvi Vācijā. Kopš 1992. gada pārstāv šo valsti šaha turnīros. 1993. gadā Drēzdenes starptautiskajā sieviešu šaha turnīrā ieņēmusi otro vietu aiz Margaritas Voiskas. 1993. gadā Grācā uzvarējusi Pasaules čempionāta šahā sievietēm zonas turnīrā. 1993. gadā Džakartā piedalījusies Pasaules čempionāta šahā sievietēm starpzonu turnīrā, kurā ieņēmusi 32. vietu. 2002. gadā izcīnījusi otro vietu Vācijas sieviešu šaha čempionātā aiz Gīzelas Fišdikas. 2007. gadā uzvarējusi Vācijas sieviešu ātrā šaha čempionātā. Pārstāvējusi Vāciju Pasaules šaha olimpiādē: 2006. gadā pie pirmā rezerves galdiņa 37. sieviešu šaha olimpiādē Turīnā (+3, =6, -1). Par panākumiem turnīros FIDE 1988. gadā viņai piešķīrusi starptautiskās meistares (WIM), bet 1993. gadā - starptautiskās lielmeistares (WGM) nosaukumu. OlimpBase :: Women's Chess Olympiads :: Vera Peicheva 1993 Jakarta Interzonal Tournament 10. Deutsche Schnellschachmeisterschaft der Frauen «15. Deutsche Frauen-Schnellschachmeisterschaft 2007». Arhivēts no oriģināla, laiks: 2016. gada 4. martā. Skatīts: 2018. gada 31. oktobrī. OlimpBase :: Women's Chess Olympiads :: Vera Jürgens Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)