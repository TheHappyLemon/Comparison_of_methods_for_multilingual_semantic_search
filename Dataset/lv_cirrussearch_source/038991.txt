BRAC Onnesha, zināms arī kā BIRDS-B, ir Bangladešas pirmais Zemes mākslīgais pavadonis. BRAC Onnesha 2017. gada jūnijā ar kravas kuģi SpaceX CRS-11 nogādāts Starptautiskajā kosmosa stacijā (SKS), no kurienes brīvā lidojumā orbītā palaists jūlijā. Pavadoni konstruēja, montēja un testēja BRAC Universitātes trīs studenti. Projektu atbalstīja UNESCO un Japānas Kjusju tehnoloģiju institūts kā daļa no Joint Global Multi-Nation Birds Satellite projekta. Divu gadu laikā trīs studenti no katras piecu dalībvalstu universitātes Kjusju tehnoloģiju institūtā darbojās pie BIRDS pavadoņa izgatavošanas. BRAC Onnesha veidots CubeSat 1U formā ar masu aptuveni 1 kg. Tam iebūvēta attēlu uzņemšanas kamera. Pavadonis veiks audio signālu translāciju, novēros kosmisko vidi un veiks pavadoņa lokāciju. BRAC Onnesha tika palaists 2017. gada 3. jūnijā 21:07:38 UTC ar nesējraķeti Falcon 9 v1.2 no Kanaveralas zemesraga Gaisa spēku stacijas kravas kuģa SpaceX CRS-11 hermētiskajā nodalījumā kopā ar citiem nanopavadoņiem TOKI, GhanaSat-1, Mazaalai un Nigeria EduSat-1. Kravas kuģis SKS sasniedza 5. jūnijā. BRAC Onnesha palaists orbītā brīvā lidojumā 7. jūlijā 09:10 UTC no nanopavadoņu palaišanas iekārtas J-SSOD Nr. 7 reizē ar pavadoni Nigeria EduSat-1. BRAC University receives BRAC ONNESHA - the first nano-satellite made by a university in BangladeshBRAC University, 2017-02-28 BIRDS 1 BIRDS projekts Bird B, BTN, G, J, M, MYS, N, PHL (BRAC Onnesha, GhanaSat 1, Toki, Mazaalai, Nigeria EduSat 1) Gunter Dirk Krebs