Dominiks Kahūns (vācu: Dominik Kahun, dzimis 1995. gada 2. jūlijā) ir vācu hokejists, spēlē uzbrucēja pozīcijā. Pašlaik (2023) Kahūns pārstāv Šveices Nacionālās līgas komandu SC Bern. Pēc divām Ontārio hokeja līgā aizvadītām sezonām, profesionāļa karjeru Kahūns uzsāka 2014.—15. gada sezonā Vācijas hokeja līgas kluba Minhenes "Red Bull" sastāvā. Jau 2015.—16. gada sezonā kļuva par vienu no komandas rezultatīvākajiem spēlētājiem. 2016., 2017. un 2018. gadā kļuva par Vācijas čempionu. 2018. gada aprīlī Kahūns noslēdza līgumu ar NHL vienību Čikāgas "Blackhawks". Tās rindās savā NHL debijas sezonā 82 spēlēs atzīmējās ar 37 rezultativitātes punktiem. 2019. gada jūnijā tika aizmainīts uz Pitsburgas "Penguins", taču jau 2020. gada februārī viņš nonāca Bufalo "Sabres". 2020.—2021. gada sezonu aizvadīja Edmontonas "Oilers". 2021. gadā atgriezās Eiropā, pievienojoties Šveices komandai SC Bern. Vācijas hokeja izlases sastāvā spēlējis sešos pasaules čempionātos un divās ziemas olimpiskajās spēlēs. 2018. gada ziemas olimpiskajās spēlēs Phjončhanā izcīnija sudraba medaļu. Sudrabu ieguva arī 2023. gada Pasaules čempionātā. Olympedia profils (angliski) Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)