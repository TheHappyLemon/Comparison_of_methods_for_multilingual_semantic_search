Šeškines seņūnija (lietuviešu: Šeškinės seniūnija) ir Viļņas mikrorajons un seņūnija. Tā ir relatīvi jauna apkaime, kas atrodas Viļņas ziemeļos, tās būvniecība tika uzsākta 1977. gadā. Šeškinē pamatā atrodas dzīvojamās ēkas, bet tajā atrodas arī viens no lielākajiem Austrumeiropas iepirkšanās centriem Akropolis. Šeit atrodas arī otra lielākā sporta būve Lietuvā, Siemens Arena, un arī Lietuvos Rytas Arena. Kopš 2007. gada 1. jūnija blakus Siemens Arena atrodas arī vienīgais akvaparks Viļņā. Agrāk šajā vietā atradās ciems ar nosaukumu Šeškine, no tā arī cēlies apkaimes nosaukums. Šeškine vēsturiskos avotos pirmoreiz minēta 1390. un pēc tam 1545. gadā. No 12. līdz 19. gadsimta vidum šībrīža Šeškines teritorija piederēja Radzivilu ģimenei. Tobrīd tā bija neliela apmetne ar koka mājām. 1955. gadā Šeškine tika iekļauta Viļņas pilsētas pašvaldībā un kļuva par tās apkaimi. 1977. gadā Šeškinē tika uzsākta daudzstāvu dzīvojamo ēku būvniecība. «::PENKI.LT::Miestas». Arhivēts no oriģināla, laiks: 2007. gada 20. novembrī. Skatīts: 2014. gada 31. oktobrī.