Kristīne Opolais (dzimusi 1979. gada 12. novembrī Rēzeknē) ir latviešu operdziedātāja, soprāns. Vairākus gadus bija Latvijas Nacionālās operas soliste, vēlāk Minhenes, Berlīnes, Milānas, Vīnes un citu pilsētu operu soliste. Kristīne Opolais ir dzimusi Rēzeknē 1979. gada 12. novembrī. Mācījās skolā ar mūzikas novirzienu, arī Rēzeknes modeļu skolā. 2003. gadā uzsāka maksas studijas Jāzepa Vītola Latvijas Mūzikas akadēmijas Vokālajā nodaļā, ņēma privātstundas pie koncertmeistares Margaritas Gruzdevas un tika uzņemta Latvijas Nacionālās operas (LNO) korī. Savu solistes karjeru sāka ar Mizetes lomu Pučīnī operā "Bohēma" (2003), ar panākumiem dziedāja Lizas lomu Čaikovska operā "Pīķa dāma" (2005) un Katerīnas lomu Šostakoviča operā "Mcenskas apriņķa lēdija Makbeta" (2006). 2006. gadā Kristīne Opolais debitēja Berlīnes Valsts operā ar titullomu Pučīni operā "Toska". 2007. gadā uzstājās kopā ar BBC filharmonisko orķestri. 2008. gadā viņa dziedāja Polīnas lomu Milānas opernamā La Scala Prokofjeva operā "Spēlmanis" un Pučīni operas "Bohēma" koncertuzvedumā kopā ar Birmingemas simfonisko orķestri un diriģentu Andri Nelsonu. 2008./2009. gada sezonā Kristīne Opolais debitēja ar Mimī lomu operā "Bohēma" Vīnes Valsts operā, ar Polīnas lomu Prokofjeva operā "Spēlmanis" Lionas operā un ar Lizas lomu operā "Pīķa dāma" Turīnas Teatro Regio. 2009. gada vasarā viņa ar soprāna partiju uzstājās Šostakoviča 14. simfonijas atskaņojumā Zalcburgas festivālā. 2011. gadā precējusies ar diriģentu Andri Nelsonu, viņi izšķīrās 2018. gadā. 2012. g. janvārī ģimenē piedzima meita Anna Adriana. 2016. g. 18. oktobrī valsts prezidents R.Vējonis pasniedza Latvijas augstāko apbalvojumu operas zvaigznei Kristīnei Opolais un viņas dzīvesbiedram, diriģentam Andrim Nelsonam. Ar Triju Zvaigžņu ordeni viņus apbalvoja par sevišķiem nopelniem Tēvijas labā. "Man patriotisms nozīmē — darīt izcili to, ko katrs spēj, un vienmēr atcerēties un lepoties ar savu valsti, no kuras tu nāc. Triju Zvaigžņu ordenis manās acīs vienlaikus ir gan pagodinājums, gan atzinība, gan lepnums un atbildība. To saņemt bija ļoti saviļņojoši", teica K.Opolais pēc apbalvošanas ceremonijas. Talavijas Paula Saksa Atzinības balva (2004) Teātra balva kā labākajai operas māksliniecei (2005) Latvijas Kultūras fonda balva (2005) Latvijas Lielā mūzikas balva (2006) Triju Zvaigžņu ordenis, III pakāpe (2016) „Rēzeknes Goda pilsonis” (2016) «Lielā cīņa ar nopietnību». Diena.lv. Skatīts: 2012. gada 5. martā. «Kristīne Opolais atceļ debiju Ņujorkā, lai debitētu Minhenē». diena.lv. Skatīts: 2012. gada 8. jūlijā. Laimīga? Apmierināta! A.Burve, I.Lūsiņa. www.diena.lv, 2006. gada 21. janvārī «Biogrāfija». LNSO.lv. Arhivēts no oriģināla, laiks: 2013. gada 9. decembrī. Skatīts: 2012. gada 5. martā. «Kristīne Opolais un Andris Nelsons kļūs par vecākiem». Tvnet.lv. Skatīts: 2012. gada 5. martā. «Personal statement - Kristīne Opolais - Soprano». kristineopolais.com. Arhivēts no oriģināla, laiks: 2018-03-27. Skatīts: 2018-03-27. Opolais un Nelsona mazā meitiņa runā jau trīs valodās. http://sejas.tvnet.lv/slavenibas/477715-opolais_un_nelsona_maza_meitina_runa_jau_tris_valodas_operas_zvaigzne_par_gimeni Arhivēts 2013. gada 14. septembrī, Wayback Machine vietnē. http://www.diena.lv/raksts/sestdiena/tuvplana/triju-zvaigznu-ordena-sanemeja-opolais-teikt-labo-un-iedrosinat-14160069 Valsts prezidents pasniedz Triju Zvaigžņu ordeni Andrim Nelsonam un Kristīnei Opolais. http://www.president.lv/pk/content/?cat_id=605&art_id=24477 Arhivēts 2017. gada 27. februārī, Wayback Machine vietnē. Par Rēzeknes Goda pilsoni izvēlēta operdziedātāja Kristīne Opolais. http://www.rezekne.lv/rezeknes-zinas/zina/_/rezeknes-zinas/-/par-rezeknes-goda-pilsoni-izveleta-operdziedataja-kristine-opolais/[novecojusi saite] Oficiālā tīmekļa vietne (latviski)/(angliski)/(vāciski) Dokumentālās filmas OPOLAIS pirmā skice Loretas ārija no Pučīni "Džanni Skiki"