2018. gada Tour of California bija šosejas riteņbraukšanas daudzdienu sacensības, kas notika no 13. līdz 19. maijam. Tā bija 13. reize, kad notika Tour of California sacensības un tās bija 22. sacensības 2018. gada UCI Pasaules tūres kalendārā. Sacensību kopvērtējumā un jauno braucēju klasifikācijā uzvarēja Kolumbijas sportists Egans Bernals (Team Sky), kam tā bija pirmā uzvara UCI Pasaules tūres sacensībās. Bernals uzvarēja sacensību otrajā un sestajā posmā. Sprinta klasifikācijā uzvarēja Kolumbijas sprinteris Fernando Gavirija (Quick-Step Floors), kurš uzvarēja visos trijos līdzenumu posmos. Komandu klasifikācijā pārākā bija Team Sky komanda, kurai pirmajā desmitniekā finišēja Bernals un Teo Geigens-Hārts. Sacensībās Trek–Segafredo komandas sastāvā startēja arī Latvijas sportists Toms Skujiņš, kurš uzvarēja sacensību trešajā posmā un kalnu klasifikācijas kopvērtējumā, kļūstot par pirmo latvieti, kurš uzvarējis kādu UCI Pasaules tūres sacensību kalnu klasifikācijā. Tā kā šīs sacensības UCI Pasaules tūres kalendāram tika pievienotas tikai 2017. gadā, visas UCI WorldTeam komandas tika ielūgtas, bet tām nebija obligāti jāpiedalās. Sacensībās piedalījās trīspadsmit no astoņpadsmit WorldTeam komandām. Tika uzaicinātas četras UCI profesionālās kontinentālās komandas, veidojot 17 komandu pelotonu. «UCI announces 2018 road calendar». Cycling News. Skatīts: 2017. gada 20. oktobris. «2018 UCI WorldTour calendar unveiled». Velon. Arhivēts no oriģināla, laiks: 2017. gada 25. septembrī. Skatīts: 2016. gada 20. oktobris. «Tour of California 2018: Stage 7 Results | Cyclingnews.com». Cyclingnews.com (en-gb). Skatīts: 2018-08-31. «Skujiņš skaistā cīņā trešo reizi karjerā triumfē Kalifornijas tūres posmā». Sportacentrs.com (lv-LV). 2018-05-16. Skatīts: 2018-08-31. «Skujiņš kļūst par pirmo latvieti – pasaules tūres velobrauciena kalnu karali». Sportacentrs.com (lv-LV). 2018-05-20. Skatīts: 2018-08-31. Vikikrātuvē par šo tēmu ir pieejami multivides faili. Skatīt: 2018. gada Tour of California. Oficiālā tīmekļa vietne ProCyclingStats profils