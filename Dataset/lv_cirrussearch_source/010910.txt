Arnsberga (vācu: Arnsberg) ir pilsēta Ziemeļreinā-Vestfālenē, Vācijā. Pilsēta atrodas Rūras upes ielejā, pilsētas dienvidos jeb vecpilsētas rajonā upe ir līkumaina. Pilsēta atrodas no 146 līdz 448 metrus virs jūras līmeņa un tās teritorijā 2011. gada 31. decembrī dzīvoja 73 732 iedzīvotāju. Gandrīz visu pilsētu apņem meži, bet ziemeļos dabas parks. No 193.45 km2 lielās platības 63% no pilsētas platības aizņem meži, bet 18% aizņem lauksaimniecībā izmantojamās zemes. Arnsberga pirmo reizi ir minēta 789. gadā kā Abatijas daļa. 11. gadsimta sākumā pilsētas teritorijā uzcēla pili, kuras drupas joprojām ir saglabājušās. Pili iznīcināja 1769. gadā Septiņgadu kara laikā. 1816. gadā pilsēta nonāca Prūsijas varā un kļuva par rajona administratīvo centru. Pašreizējā pilsēta Arnsberga tika izveidota 1975. gadā, apvienojoties 14 pilsētām un pašvaldībām vienā pilsētā. Otrā pasaules kara laikā pilsēta ļoti cieta un daudzi iedzīvotāji gāja bojā. 1943. gada 16. maijā pēc britu uzlidojuma, kuras laikā iznīcināja Mohnosas rezervāta dambi, lielāko daļu pilsētas iznīcināja. 1945. gada 19. martā briti saspridzināja pilsētas dzelzceļu, kura laikā bojā gāja vairāki desmiti iedzīvotāju. Vikikrātuvē par šo tēmu ir pieejami multivides faili. Skatīt: Arnsberga. Arnsbergas mājaslapa 2022. gada Vācijas pašvaldību reģistrs; pārbaudes datums: 7 oktobris 2023.