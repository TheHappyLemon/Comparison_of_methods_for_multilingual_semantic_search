Serbi (serbu: Срби / Srbi) ir nācija, kas pieder pie dienvidslāvu grupas un lielākoties apdzīvo Balkānu pussalas ziemeļu daļu. Tā ir Serbijas pamatnācija. Serbi ir cēlušies no slāvu ciltīm, kuras no 6. līdz 7. gadsimtam ienāca Balkānu pussalā, kur viņu senči sajaucās ar šeit dzīvojošajiem illīriešiem un trāķiešiem. Kā tautība izveidojusies 12. gadsimtā, bet 19. gadsimtā konsolidējusies nācijā. Serbi runā serbhorvātu (serbu) valodā. Pēc ticības kristieši (lielākoties pareizticīgie). Serbu kopējais skaits tiek lēsts ap 12—13 miljoniem. Lielākā daļa dzīvo Serbijā, kur tie veido valsts pamatnāciju. Ievērojamā skaitā serbi dzīvo arī Bosnijā un Hercegovinā, Melnkalnē, Horvātijā, kā arī citās bijušās Dienvidslāvijas teritorijās. Ārpus Balkāniem lielākās diasporas ir atrodamas Vācijā, Austrijā, Šveicē un citviet. «rs.one.un.org». Arhivēts no oriģināla, laiks: 2012. gada 18. oktobrī. Skatīts: 2012. gada 18. oktobrī. «Serbianunity.com». Arhivēts no oriģināla, laiks: 2013. gada 5. decembrī. Skatīts: 2013. gada 5. decembrī. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 632. lpp. Latvijas padomju enciklopēdija. 8. sējums. Rīga : Galvenā enciklopēdiju redakcija. 669. lpp.