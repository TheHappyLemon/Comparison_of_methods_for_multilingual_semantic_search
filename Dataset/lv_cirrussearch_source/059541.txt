Reifords Trē Jangs (angļu: Rayford Trae Young; dzimis 1998. gada 19. septembrī Labokā, Teksasas štatā) ir amerikāņu basketbolists, spēlē saspēles vadītāja pozīcijā. 2023. gadā pārstāv Nacionālās basketbola asociācijas (NBA) klubu Atlantas "Hawks", kura sastāvā aizvadījis visu līdzšinējo profesionālā basketbola karjeru. 2020. gadā T. Jangs pirmo reizi izpelnījās godu piedalīties NBA Visu Zvaigžņu spēlē. Pēc vienas sezonas augstskolu basketbolā Oklahomas Universitātē viņš pieteicās NBA draftam. 2018. gada NBA draftā izraudzīts ar 5. numuru, spēlētāju izvēlējās Dalasas "Mavericks", bet uzreiz drafta dienā viņš (kopā ar nākamās sezonas pirmās kārtas drafta izvēli) tika aizmainīts uz Atlantas "Hawks" pret 3. drafta izvēli — slovēni Luku Dončiču, kurš vēlāk kļuva par sezonas labāko debitantu. 2018.—2019. gada sezonā debitēja NBA un sezonas noslēgumā tika iekļauts NBA debitantu simboliskajā izlasē. Karjeras rezultatīvāko spēli aizvadījis 2020. gada 20. februārī, gūstot 50 punktus uzvarā pār Maiami "Heat" (129—124). 2022. gada 3. janvārī T. Jangs šo rezultativitātes sasniegumu pārspēja, gūstot 56 punktus un 14 rezultatīvas piespēles zaudētā spēlē pret Portlendas "Trail Blazers" (131—136). 2020. gadā T. Jangs pirmo reizi izpelnījās godu piedalīties NBA Visu Zvaigžņu spēlē. T. Jangs ir spēlējis ASV U18 izlasē, tās sastāvā kļūstot par Amerikas čempionu 2016. gadā, kad čempionāts notika Čīlē. «Trae Young scores career-high 50, gets last laugh on Jimmy Butler». ESPN. 2020. gada 20. februāris. Skatīts: 2020. gada 21. februāris. Joseph Zucker. «Trae Young Drops Career-High 56 Points, Adds 14 Assists in Hawks' Loss to Blazers». BleacherReport.com (angļu), 2022. gada 4. janvāris. Skatīts: 2022. gada 3. janvāris. Vikikrātuvē par šo tēmu ir pieejami multivides faili. Skatīt: Trē Jangs. Munzüger Sport profils (vāciski) Basketball Reference NBA spēlētāja profils (angliski) NBA spēlētāja profils (angliski) DraftExpress profils (angliski) FIBA ARCHIVE profils (angliski) ESPN NBA profils (angliski) RealGM Basketball profils (angliski)