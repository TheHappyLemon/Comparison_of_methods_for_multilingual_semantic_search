Ufas "Salavat Julajev" (krievu: Салават Юлаев Уфа) ir hokeja komanda, kura bāzēta Ufā, Krievijā. Kopš 2008. gada klubs spēlē Kontinentālājā hokeja līgā. 2011. gadā tas triumfēja Gagarina kausa izcīņā. Klubs tika dibināts 1957. gadā kā Ufas "Trud". 1962. gadā klubs tika pārdēvēts par godu baškīru nacionālajam varonim Salavatam Julajevam. Klubs spēlēja PSRS hokeja līgā līdz pat 1978. gadam, kad no tās izkrita. Spēlējot PSRS Augstākajā līgā, laikposmā līdz 1982. gadam tā trīs reizes izcīnīja čempiones titulu, taču vien ar trešo piegājienu spēja kvalificēties, lai atgrieztos PSRS hokeja līgā. Tiesa, nonākot atpakaļ PSRS hokeja līgā, jau pirmajā sezonā Ufas klubs no tās atkal izkrita. 1987. gadā "Salavat Julajev" atgriezās PSRS hokeja augstākajā līgā. Sākot ar 1992. gadu klubs spēlēja Starptautiskajā hokeja līgā. Pēc Krievijas Superlīgas izveides, klubs uzsāka spēlēt tajā, un 2008. gadā kļuva par līgas pēdējo čempionvienību. Izveidojoties Kontinentālajai hokeja līgai "Salavat Julajev" jau bija viens no spēcīgākajiem līgas klubiem, pirmajās divās sezonās izcīnot Kontinenta kausu, bet 2010.—11. sezonā tas izcīnīja līgas čempiones titulu — Gagarina kausu. Pēdējoreiz atjaunots 2022. gada 23. februārī. 39 Aleksandrs Šaričenkovs 77 Juha Metsola 02 Pāvels Koļedovs 11 Grigorijs Paņins (Kapteinis) 28 Andrejs Zubarevs 33 Mihails Naumenkovs 36 Filips Larsens 48 Jevgeņijs Birjukovs 63 Dinars Hafizuļins 85 Šakirs Muhamaduļins 97 Viktors Antipins 10 Viktors Tihonovs 16 Džefs Plets 17 Stepans Saņņikovs 19 Daniils Baškirovs 27 Rodions Amirovs 41 Nikolajs Kuļomins 60 Markuss Granlunns 61 Daniils Alaļikins 62 Pjotrs Hokrjakovs 65 Sakari Manninens 68 Artjoms Pimenovs 70 Tēmu Hartikainens (Kapteiņa palīgs) 78 Aleksandrs Kadeikins 87 Gļebs Kuzmins 92 Aleksejs Pustozjorovs 93 Sergejs Šmeļovs 98 Vladislavs Kartajevs Visvairāk gūto vārtu sezonā: Patriks Toresens, 29 (2010.—11.) Visvairāk rezultatīvo piespēļu sezonā: Aleksandrs Radulovs, 60 (2010.—11., KHL rekords) Visvairāk gūto punktu sezonā: Aleksandrs Radulovs, 80 (2010.—11., KHL rekords) Visvairāk soda minūšu sezonā: Aleksandrs Radulovs, 92 (2008.—09.) Visvairāk gūto punktu sezonā, starp aizsargiem: Kirils Koļcovs, 35 (2013.—14.) Kluba logo no 1961. līdz 1981. gadam Kluba logo no 1981. līdz 1989. gadam Kluba logo no 1992. līdz 1996. gadam Kluba oficiālā mājaslapa