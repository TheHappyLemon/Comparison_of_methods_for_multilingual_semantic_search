Tiroles cepure (vācu: Tirolerhut, itāļu: cappello alpino), saukta arī par Bavārijas vai Alpu cepuri, ir galvassega, kuras izcelsme ir Alpu Tirolē un kuru nēsā daļā Austrijas, Vācijas, Itālijas un Šveices teritorijā. Tipiska Tiroles cepure tika izgatavota no zaļa filca ar malām apmēram plaukstas platumā, šāda stila cepures bija īpaši izplatītas Cilertālē. Tiroles cepures tiek izgatavotas dažādās formās. Bieži vien cepures rotā krāsaina savīta aukla, ziedu ķekars, spalvas vai pušķis, kas tradicionāli izgatavots no ģemzes bārdas. Tiroles cepure kļuva slavena, pateicoties Edvardam VIII, kurš pēc atteikšanās no troņa bieži uzturējās Austrijas Štīrijā un mēdza valkāt Tiroles stila cepuri. Vēlāk Tiroles cepure kļuva par Tiroles kultūras daļu un tūrisma simbolu, ko ietekmēja arī tautas mūzikas grupas, kas valkāja vietējos tērpus. Mūziķis Billijs Mo 1962. gadā uzrakstīja dziesmu “Es gribētu nopirkt Tiroles cepuri”, kas pastiprināja saikni starp cepuri un tradicionālo Alpu tautas mūziku. 1965. gadā parādījās muzikāla komēdija ar tādu pašu nosaukumu. Pieļauj, ka Tiroles cepure iedvesmojusi Homburgas cepures rašanos. Heinrich Heine: Reisebilder II: 1828-1831: Kommentar, Volume 6. Akademie Verlag, 2003, p. 232 "[T]he pointed, green, felt hat with a hand-wide brim, which came from South Tyrol, especially from the Ziller valley, earned such a reputation that it was referred to as a Tyrolean hat." Heinrich Heine: Reisebilder II: 1828-1831: Kommentar, Volume 6. Akademie Verlag, 2003, p. 232 (N.B.: the Ziller valley lies in North Tyrol) Kilgour, Ruth Edwards (1958). A Pageant of Hats Ancient and Modern. R. M. McBride Company. Lexikon der Herrenmode, Musterschmidt, 1960 Ich kauf mir lieber einen Tirolerhut. Moviepilot.de Torsten Grunwald. Den Velkædte Mand. Forlaget Vandkunsten, 2014. 147. lpp. ISBN 978-87-76-95362-1. Vikikrātuvē par šo tēmu ir pieejami multivides faili. Skatīt: Tiroles cepure.