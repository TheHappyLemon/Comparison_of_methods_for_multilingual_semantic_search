Jaunais Centrs (saīsināti: JC) bija centriski kreisa Latvijas politiskā partija. Sākot ar 2005. gadu tā ietilpa apvienībā "Saskaņas Centrs", bet 2010. gadā pārtrauca darbību, jo apvienojās ar TSP un SDP, izveidojot partiju "Saskaņa". JC vadītājs bija Sergejs Dolgopolovs. 2005. gadā 26. maijā Latgales apgabaltiesa par vainīgiem vēlētāju ietekmēšanā un viņu balsu uzpirkšanā par labu „Jaunā Centra” biedriem Igoram Ignatjevam un Irēnai Seikstei 2005. gada Rēzeknes domes vēlēšanās atzina Jāni Krēsliņu un Anfinogenu Goršanovu, piespriežot viņiem attiecīgi 1600 latus un 1040 latus lielu naudas sodu. Domes vēlēšanu rezultāti tika atcelti un tika sarīkotas atkārtotas vēlēšanas. 2005. gada 18. martā Korupcijas novēršanas un apkarošanas birojs aizdomās par aptuveni 14 000 latu liela kukuļa piedāvāšanu Ilmāram Ančānam, lai panāktu Jūrmalas bijušā mēra Jura Hlevicka pārvēlēšanu, t.s. Jūrmalgeitā aizturēja „Jaunā Centra” deputāta kandidātus — Leonīdu Lasmani un Gvido Hariju Volbrugu. Lasmanis tiesas procesa laikā pameta valsti un šobrīd ir izsludināts starptautiskā meklēšanā, bet Volbrugam Zemgales apgabaltiesa 2007. gada 19. martā piesprieda nosacītu brīvības atņemšanu uz trim gadiem ar pārbaudes laiku uz trim gadiem. Pēc skandāliem Jaunais Centrs izplatīja paziņojumu, ka „kategoriski un pilnībā norobežojas” no balsu pirkšanas vēlēšanās Jūrmalā un Rēzeknē un kukuļdošanas Jūrmalas mēra vēlēšanās, apgalvojot, ka par Rēzeknē balsu pirkšanā apsūdzētie nekad neesot bijuši ne JC biedri, ne arī partijas atbalstītāji, Rēzeknē notikušo nosaucot par „politisku provokāciju”. 2008. gada 4. martā Korupcijas novēršanas un apkarošanas birojs aizdomās par 4100 latu liela kukuļa pieprasīšanu un pieņemšanu aizturēja „Saskaņas Centrā” ietilpstošās partijas „Jaunais centrs” biedru un Rīgas domes Labklājības departamenta Juridiskās nodaļas vadītāju Orlando Rozenu, kam 2014. gada 17. martā Rīgas pilsētas Latgales priekšpilsētas tiesa piesprieda 5 gadu cietumsodu. «Par vēlētāju balsu uzpirkšanu Rēzeknē piespriež naudassodus». Delfi. 2005. gada 26. maijs. Skatīts: 2005. gada 29. martā. «Par vēlētāju balsu uzpirkšanu Rēzeknē piespriež naudassodus». Apollo. 2005. gada 26. maijs. Skatīts: 2005. gada 29. martā.[novecojusi saite] «‘Jaunais centrs’ pārsūdzējis tiesas lēmumu par vēlēšanu rezultātu atcelšanu Rēzeknē». Delfi. 2005. gada 29. marts. Skatīts: 2005. gada 29. martā. Kristīne Bērziņa. «Atkārtotas vēlēšanas Rēzeknē notiks 20.augustā». Centrālā vēlēšanu komisija, 2005. gada 20. aprīlis. Skatīts: 2005. gada 29. martā.[novecojusi saite] «Abi par kukuļdošanu Jūrmalas mēra vēlēšanās aizturētie ir JC kandidāti (papildināta)». Apollo. 2005. gada 21. marts. Skatīts: 2005. gada 29. martā.[novecojusi saite] «Jūrmalgeitas desmit gadi – vecie netikumi un joprojām meklēšanā esošie tirgoņi». Delfi. 2016. gada 12. aprīlis. Skatīts: 2017. gada 12. novembris. «'Jaunais centrs' norobežojas no vēlētāju uzpirkšanas un kukuļdošanas». Delfi. 2005. gada 22. marts. Skatīts: 2005. gada 29. martā. «KNAB par kukuļņemšanu aiztur kārtējo RD amatpersonu». tvnet.lv. 2008. gada 5. marts. Skatīts: 2005. gada 29. martā. Ivo Leitāns. «Bijušajam RD Labklājības departamenta juristam Rozenam piespriež 5 gadu cietumsodu». De Facto. Lsm.lv, 2014. gada 17. marts. Skatīts: 2017. gada 12. novembrī. «Bijušajam RD juristam Rozenam piespriež piecus gadus cietumā». tvnet.lv. 2008. gada 17. marts. Skatīts: 2017. gada 12. novembrī.