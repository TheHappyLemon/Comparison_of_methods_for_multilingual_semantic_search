"Sakāve" (vācu: Der Untergang) ir 2004. gada Vācijas, Itālijas un Austrijas kopražojuma biogrāfiska kara filma, kuras režisors ir Olivers Hiršbīgels. Filmā galvenās lomas atveido Bruno Gancs, Aleksandra Marija Lara un Juliana Kēlere. Filmas darbība norisinās Berlīnes kaujas laikā Otrā pasaules kara noslēgumā un ataino pēdējās Ādolfa Hitlera (atveido Bruno Gancs) dienas. Filma tika uzņemta 2003. gadā no septembra līdz novembrim Berlīnē, Minhenē un Sanktpēterburgā. Tā kā filma norisinās Fīrera bunkurā, Hiršbīgels izmantoja aculiecinieku stāstus, izdzīvojušo memuārus un citus vēstures avotus, lai rekonstruētu 1940. gadu Berlīnes izskatu un atmosfēru. Filmas scenārijs tika balstīts uz vēsturnieka Joahima Festa grāmatas Der Untergang: Hitler und das Ende des Dritten Reiches un Hitlera sekretāres Traudlas Junges memuāra Bis zur letzten Stunde. 2004. gada 14. septembrī filma tika izrādīta Toronto kinofestivālā. Cilvēku vidū pretrunas izraisīja Hitlera cilvēciskās puses parādīšana un Trešā reiha locekļu attēlojums. Filma kopumā nopelnīja 92,2 miljonus ASV dolārus. Kritiķi sniedza labvēlīgas atsauksmes, īpaši izceļot Ganca sniegumu un Brenda Aihingera scenāriju. 77. Kinoakadēmijas balvu ceremonijā "Sakāve" tika nominēta kategorijā "Labākā filma svešvalodā". «Downfall». Box Office Mojo. Skatīts: 2022. gada 10. jūlijā. «A film depicting Adolf Hitler's human side is attracting crowds and stirring debate in Germany». www.columbia.edu. Skatīts: 2022-07-10. Ian Kershaw. «The human Hitler». the Guardian (angļu), 2004-09-17. Skatīts: 2022-07-10. Deutsche Welle (www.dw.com). «Controversial Hitler Film Opens Across Germany | DW | 17.09.2004». DW.COM (en-GB). Skatīts: 2022-07-10. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)