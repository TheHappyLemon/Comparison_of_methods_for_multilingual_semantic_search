Deivids Endrū Leo Finčers (angļu: David Andrew Leo Fincher; dzimis 1962. gada 28. augustā) ir amerikāņu kinorežisors un producents. Viņš ir režisors tādām filmām kā "Svešais 3", "Septiņi", "Spēle", "Cīņas klubs", "Zodiaks", "Meitene ar pūķa tetovējumu", "Neatrodamā" un "Manks". Finčers ir režisors divām televīzijas seriāla "Kāršu nams" sērijām. Deivids Finčers ir divkārt nominēts Amerikas Kinoakadēmijas balvai kā labākais režisors: par 2008. gada filmu "Neticamais stāsts par Bendžaminu Batonu" un 2010. gada filmu "Sociālais tīkls". Par otro viņš ieguva Zelta globusa un BAFTA kino balvu labākajam režisoram. Saņēmis Emmy balvu kā labākais režisors dramatiskam seriālam (par seriāla "Kāršu nams" 1. sēriju). Finčers darbojies arī mūzikas video jomā, par video Justin Timberlake Ft. Jay-Z: Suit & Tie saņēmis Grammy balvu kā režisors nominācijā "Labākais mūzikas video" (kopā ar producentu Timoriju Kingu). IMDb profils (angliski) AllMovie profils (angliski) Box Office Mojo profils (angliski)