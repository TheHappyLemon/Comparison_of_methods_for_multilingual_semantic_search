Podkamennaja Tunguska (krievu: Подка́менная Тунгу́ска, evenku: Дулгу Катэнӈа — ‘Akmeņainā Katanga’) ir upe Vidussibīrijā, Krievijā, Krasnojarskas novadā un Irkutskas apgabalā. Jeņisejas labā krasta pieteka. Upe sākas Angaras skraustā Irkutskas apgabalā un tek pa Vidussibīrijas plakankalni starp Centrālo Tungusu plato ziemeļos un Aizangaras plato dienvidos. Augštece līdz Teteres ietekai dēvēta par Katangu. Gultnē daudz šķēršņu (Panolikas, Mirjungas, Veļmas krāces, ūdenskritumi). Lejtecē vairāk nekā 20 km plata ieleja. Kuģojama līdz Baikitai (571 km; Čuņas ieteka), neregulāri — līdz Vanavarai (1140 km, lejpus Teteres ietekas). Aizsalst no oktobra beigām līdz maija vidum. Upes krasti mazapdzīvoti, lielākā apdzīvotā vieta ir Baikita vidustecē. 1908. gadā upes ziemeļu krastā pie Vanavarkas ietekas notika komētas vai asteroīda sprādziens, kas pazīstams kā Tunguskas fenomens. Latvijas padomju enciklopēdija. 8. sējums. Rīga : Galvenā enciklopēdiju redakcija. 28. lpp. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 574. lpp. Vikikrātuvē par šo tēmu ir pieejami multivides faili. Skatīt: Podkamennaja Tunguska. Encyclopædia Britannica raksts (angliski) Krievijas Lielās enciklopēdijas raksts (krieviski)