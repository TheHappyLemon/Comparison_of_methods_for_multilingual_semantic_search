Mukagali Makatajevs (kazahu: Мұқағали Мақатаев, dzimis 1931. gada 9. februārī, miris 1976. gada 27. martā) bija kazahu tautības PSRS dzejnieks, rakstnieks un tulkotājs. Dzimis Almati apgabala Karasazas ciemā. No 1948. līdz 1949. gadam studēja Kazahstānas Valsts Universitātes Filoloģiskajā fakultātē. No 1952. līdz 1969. gadam strādāja vidusskolā par krievu valodas skolotāju. Bija Kazahu Radio diktors, kā arī strādāja laikrakstos "Padomju robeža" (kazahu: Советтік шекара), "Sociālistiskā Kazahstāna" (Социалистік Қазақстан), "Kultūra un dzīve" (Мәдениет және Тұрмыс) un žurnālā "Zvaigzne" (Жұлдыз). 1970. gadā pievienojās Kazahstānas Rakstnieku savienībai. No 1973. līdz 1974. gadam studēja Maskavas Mākslas un Literatūras institūtā. Pirmoreiz viņa darbi tika publicēti 1948. gadā. Kļuva pazīstams pateicoties 1962. gada poēmai Аппассионата. Savas poēmas "Ļeņins" (Ленин, 1964) un "Mūris" (Мавр, 1970) veltīja Vladimiram Ļeņinam un Kārlim Marksam. Dzejoļu krājumi "Sveiki draugi" (Армысыңдар достар), "Vai tu nāksi, bezdelīga?" (Қарлығашым келдің бе?), "Mana sirds" (Дариға жүрек), "Kad gulbji aizmieg" (Аққулар ұйықтағанда), "Dzīves siltums" (Шуағым менің), "Dzīvesstāsts" (Өмір-дастан), "Dzīve ir upe" (Өмір-өзен), "Sirds dzied" (Жырлайды жүрек), "Šolpans" (Шолпан) un daudzi citi tika iekļauti Kazahstānas nacionālās dzejas zelta fondā. Prozas darbi tika iekļauti krājumā ar nosaukumu "Divas bezdelīgas" (1988). Ar daudziem Maktajeva dzejoļiem tika komponēta mūzika. Tulkojis kazahu valodā Viljama Šekspīra sonetus, Volta Vitmena dzeju, Dantes "Dievišķo komēdiju" un citus darbus. Miris 1976. gada 27. martā 45 gadu vecumā. 1999. gadā, 23 gadus pēc Maktajeva nāves, viņam piešķīra Kazahstānas Republikas Valsts balvu. Makatayev Mukaghali // Kazakhstan. National encyclopedia (1998—2007). Almaty : Қазақ энциклопедиясы. 2005. ISBN 9965-9389-9-7. Manash Kozybayev. Kazakh SSR. 4-volume short encyclopedia. Главная редакция Казахской Советской энциклопедии, 1991. 370. lpp. ISBN 9785898000233. Vikikrātuvē par šo tēmu ir pieejami multivides faili. Skatīt: Mukagali Makatajevs.