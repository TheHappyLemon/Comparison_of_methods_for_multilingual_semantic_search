Alauksts (arī Alauksta ezers) ir ezers Vidzemes augstienē, Cēsu novadā, 202,3 metrus virs jūras līmeņa. Atrodas Vecpiebalgas aizsargājamo ainavu apvidū. Ezera kontūra ovāla, orientēta ziemeļrietumu—dienvidaustrumu virzienā, ar dažiem izliektiem līčiem. Ezerā ir divas salas ar kopējo platību 1,6 ha — Lielā sala (0,8 ha) un Mazā sala (arī Vidsniedre) (0,76 ha). Ezera gultni vietām klāj dūņas un līdz 5 m biezs sapropeļa slānis. Krasti pārsvarā lēzeni, dienvidu pusē arī stāvi. No ezera izteka Gaujiņa, kas tālāk pārtop Latvijas garākajā upē Gaujā. No ezera iztek arī Silakroga grāvis, kas ir 19. gadsimtā izveidots mākslīgs kanāls uz Tauna ezeru. Konstatētas 9 sugu zivis (raudas, plauži, līdakas, asari, sapali, u.c.). Eitrofs, ezerā ievērojamā daudzumā potenciāli toksiskas zilaļģes. Gar ezera dienvidrietumu krastu stiepjas asfaltēts Cēsu—Madonas autoceļš, dienvidaustrumu daļā — Vecpiebalgas—Greiveru zemesceļš. Cepļa gals — rietumos Elka kalns — sēklis rietumos Kakta gals — austrumos Karašas līcis — ziemeļos Vidsniedre — niedrājs rietumos «Informācija par objektu: Alauksts». LĢIA vietvārdu datubāze. Latvijas Ģeotelpiskās informācijas aģentūra. Skatīts: 2016. gada 29. maijā. www.ezeri.lv datubāze Latvijas lielākie ezeri