Alars Kotli (igauņu: Alar Kotli; 1904. gada 27. augusts Veike-Mārja — 1963. gada 4. oktobris Tallina) bija igauņu arhitekts un mēbeļu dizaineris. Viens no slavenākajiem un ietekmīgākajiem igauņu arhitektiem, Kotli ir radījis vairākus nozīmīgus orientierus Tallinā. To skaitā ir Igauņu dziesmu svētku estrāde (1957—1960, kopā ar Henno Sepmanu un E. Pālmanu), Tallinas Universitātes galvenā ēka (1938—1940, ar Eriku Nevu), Mākslas fonda ēka (1949—1953) un administratīvā ēka Kadriorgas parkā (šobrīd Igaunijas Republikas prezidenta rezidence) kopā ar arhitektu Olevu Sīnmā (1937—1938). Dzimis Veikes-Mārjas mācītāja Johana Kotli ģimenē. Laika posmā no 1915. līdz 1922. gadam viņš mācījās Rakverē, Viru apriņķa reālģimnāzijā. 1922.–1923. gadā viņš studējis tēlniecību mākslas skolā Pallas Tartu un matemātiku Tartu Universitātē. 1923.—1927. gadā viņš studēja Gdaņskas Tehniskajā universitātē Arhitektūras fakultātē, pēc tam līdz 1928. gadam strādāja tur kā asistents. Kotli kopš 1930. gada bija Igaunijas Arhitektu asociācijas un Lietišķo mākslinieku asociācijas un kopš 1934. gada Inženieru kameras loceklis. Viņš piedalījās Igaunijas Padomju Arhitektu savienības dibināšanā 1945. gadā un bija tās priekšsēdētājs 1945.–1950. gadā, priekšsēdētāja vietnieks 1955.–1963. gadā. Ieņēmis arī vairākus citus amatus savas nozares organizācijās. Kotli ir radījis arī daudzus eksperimentālus daudzdzīvokļu māju projektus, kas tika plaši izmantoti pēc Otrā pasaules kara, kad bija nopietna vajadzība pēc jauniem mājokļiem. Mazākas ēkas (divām ģimenēm) 20. gadsimta 50. gados tika izmantotas kā lielās balvas valsts organizētajā loterijā. Kotli stils gadu gaitā ir mainījies. 1930. gados viņš ir projektējis daudzas funkcionālisma stila ēkas, piemēram, skolu ēkas Rakverē (1935—1938) un Tapā (1936—1939). Prezidenta pili, arī no pagājušā gadsimta 30. gadiem, var tikt klasificēta kā historisms, savukārt viņa 1950. un 1960. gadu stils ir līdzīgs brutālismam. Apbedīts Tallins Meža kapos. Kopš 1988. gada tiek piešķirta Alara Kotli prēmija arhitektūrā. Alara Kolti meitas ir arhitekte Anu Kotli un programmētāja Malle Kotli. Kadriorgas parka administratīvā ēka, kas celta 1938. gadā, tagad tiek izmantota kā Igaunijas Republikas prezidenta rezidence. Mākslas fonda ēka (1949-1953) Tallinas Brīvības laukumā. Sovetizācijas spiediena rezultātā šai ēkai tika pievienotas daudzas padomju stila detaļas. Tallinas dziesmu svētku estrāde «Andmed - Nimed». www.ra.ee. Skatīts: 2021-05-18. Vikikrātuvē par šo tēmu ir pieejami multivides faili. Skatīt: Alars Kotli. Dziesmu svētku estrādes fotogrāfijas.