Kūlgrinda ir 1990. gadā izveidota lietuviešu folkloras kopa. Tās izveidotāji un vadītāji ir seno baltu ticības kopas „Romuvas” krīvs Jons Trinkūns un viņa sieva Inija Trinkūniene, bet pārējie dalībnieki ir galvenokārt 17—25 gadus veci jaunieši. Tērpušies ar misiņa rotām izšūtos 10.—12. gadsimta lietuviešu arheoloģiskajos tērpos, kopa ar tradicionālajiem baltu tautas mūzikas instrumentiem — kanklēm, dūdām, bungām un skudučiem — galvenokārt rekonstruē seno baltu izpildīto mūziku. Kūlgrinda ir piedalījusies dažādos tautas mūzikas festivālos (piemēram, Mėnuo Juodaragis), arheoloģijas dienās un vēsturiskos svētkos Lietuvā un ārpus tās (Spānijā, Polijā, Vācijā u.c.), kā arī rīko tradicionālās lietuviešu vedības, bedības un kristības. Kūlgrinda (1996) Žalvarinis (ar Ugnėlakis, 2002) Ugnies apeigos (2002) Sotvaras (ar Doni, 2003) Perkūno giesmės (2003) Prūsų giesmės (2005) Giesmės Saulei (2007) Giesmės Valdovui Gediminui (2009) Giesmės Žemynai (ar Doni, 2013) Giesmės Austėjai (2018) Kūlgrinda lapa Romuvas vietnē Folkloras kopas Facebook lapa (lietuviski) Folkloras kopas draugiem.lv lapa (lietuviski) Last.fm profils (angliski)