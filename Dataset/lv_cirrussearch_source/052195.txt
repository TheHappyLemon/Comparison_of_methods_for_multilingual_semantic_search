Šajā rakstā apkopots 1896. gada vasaras olimpisko spēļu medaļu skaits pa pārstāvētajām valstīm un sporta veidiem. 1896. gada vasaras olimpiskās spēles bija pirmās modernās olimpiskās spēles. Tās norisinājās Grieķijas Karalistes galvaspilsētā Atēnās no 1896. gada 6. aprīļa līdz 15. aprīlim. Olimpiskajās spēlēs startēja 241 sportists no 14 pārstāvošajām valstīm. Viņi startēja kopumā 9 sporta veidos, 43 disciplīnās. No visām 14 pārstāvētajām valstīm šajās olimpiskajās spēlēs medaļas izcīnīja 10 valstis. Papildus vēl trīs medaļas izcīnīja Jauktā komanda, kuru veidoja dažādu valstu pārstāvji. Šī komanda startēja tikai tenisa dubultspēļu sacensībās. ASV šajās olimnpiskajās spēlēs izcīnīja visvairāk zelta medaļu, 11 medaļas, startējot tikai ar 14 sportistiem. Savukārt olimpisko spēļu rīkotāvjats, Grieķija, kura startēja ar 169 sportistiem, šajās olimpiskajās spēlēs kopumā izcīnīja visvairāk medaļu — 46 medaļs. Grieķijai bija arī visvairāk izcīnītās sudraba un bronzas medaļas, attiecīgi 17 un 19 medaļas. Grieķija izcīnīja 10 zelta medaļas, kas ir par vienu zelta medaļu mazāk nekā ASV. Agrīnajās olimpiskajās spēlēs komandu disciplīnās bija iespējams startēt sportistiem no dažādām valstīm. Vēlāk Starptautiskā Olimpiskā komiteja ar atpakaļejošu datumu izveidoja apzīmējumu "Jauktā komanda" (ar valsts kodu ZZX), lai izdalītu šo sportistu grupu. Daži sportisti izcīnīja medaļas gan individuāli, pārstāvot savu valsti, gan kā jauktās komandas pārstāvji, tāpēc oficiālajā skaitā šīs medaļas tiek dalītas atsevišķi. Šajās olimpiskajās spēlēs uzvarētājiem tika pasniegta sudraba medaļa un olīvu zars, savukārt otrās vietas ieguvējiem tika piešķirta vara medaļa un laura zars. Starptautiskā Olimpiskā komiteja ar atpakaļejošu datumu ir piešķīrusi zelta, sudraba un bronzas medaļas trīs labākajiem sportistiem katrā no disciplīnām. Trijās disciplīnās starp vairākiem sportistiem tika sadalītas vienādas medaļas. Šīs disciplīnas bija 100 metru skriešana un kārtslēkšana vieglatlētikā un vienspēles tenisā. Turklāt vairākās disciplīnās bronzas medaļas netika piešķirtas, jo nebija trešās vietas ieguvēja. Šī ir pilnā 1896. gada vasaras olimpisko spēļu medaļu tabula pa valstīm, pamatojoties uz Starptautiskās Olimpiskās komitejas (SOK) medaļu skaitu. Šis rangs tiek veidots pēc katras valsts nopelnīto zelta medaļu skaita. Nākamais tiek ņemts vēkā subraba medaļu skaits, pēc tam — bronzas medaļu skaits. Ja valstīm ir vienāds izcīnīto medaļu skaits ņemot vērā iepriekš norādītās lietas, tām tiek piešķirts vienāds rangs un tās tiek sakārtotas alfabēta secībā. Šo informāciju sniedz Starptautiskā Olimpiskā komiteja, kaut gan tā neatbalsta un neatzīst nevienu klasifikācijas sistēmu. Nevienu no olimpiskajām medaļām neizcīnīja 4 valstis no visām pārstāvošajām: Bulgārija, Čīle, Itālija un Zviedrija. «Athens 1896–Games of the I Olympiad». International Olympic Committee. Arhivēts no oriģināla, laiks: 2008. gada 6. maijs. Skatīts: 2008. gada 5. maijs. «Athens 1896–Medal Table». International Olympic Committee. Arhivēts no oriģināla, laiks: 2008. gada 8. maijs. Skatīts: 2008. gada 5. maijs. «1896 – Summer Olympics I (Athens, Greece)». TSN. Arhivēts no oriģināla, laiks: 2008. gada 18. jūnijs. Skatīts: 2008. gada 6. maijs. Pierre De Coubertin, Timoleon J. Philemon, N.G. Politis and Charalambos Anninos. The Olympic Games: BC 776–AD 1896. The Olympic Games in 1896 – Second Part (Athens : Charles Beck), 1897. 232–4. lpp. Arhivēts no oriģināla, laiks: 2008. gada 27. maijs. Skatīts: 2008. gada 6. maijs. «Olympic Medal Winners». International Olympic Committee. Arhivēts no oriģināla, laiks: 2008. gada 9. maijs. Skatīts: 2008. gada 5. maijs. Papildus Starptautiskajai Olimpiskajai komitejai (SOK) ir arī citi avoti, kas atspoguļo atšķirības medaļu kopskaitā, bet Starptautiskā Olimpiskā komiteja kā olimpisko spēļu pārvaldes institūcija tiek uzskatīta par autoritatīvāko avotu šī raksta vajadzībām.