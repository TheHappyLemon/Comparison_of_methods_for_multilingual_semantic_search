Nemunas delta ir Nemunas upes ieteka (delta) Baltijas jūras Kuršu jomā Lietuvā pie tās robežas ar Krievijas Kaļiņingradas apgabalu. Tā aizņem 28,952 hektārus. Sasniedzot jūru Nemuna sadalās atteku un kanālu labirintā, veidojot mitrājus, kuros atrodas arī polderi, kas padara šo vietu par ļoti pievilcīgu ekotūrisma galamērķi. Deltas centrā atrodas Lietuvas lielākā sala Rusnes sala (5 km²) un ciems ar tādu pašu nosaukumu. Lai arī tā ir lielākā cilvēku apdzīvotā vieta deltā, tās iedzīvotāju skaits ir tikai aptuveni 2500. Nemunas deltas mitrāji tiek uzskatīti par globāli nozīmīgiem un tiek aizsargāti saskaņā ar Rāmsāras konvenciju. Lai aizsargātu deltas savvaļas dzīvniekus un atvieglotu izpēti, 1992. gadā tika izveidots Nemunas deltas reģionālais parks. Apmēram 20% teritorijas aizņem ūdens. Kopš 1999. gada Lietuvas Ornitoloģijas biedrība un Nemunas deltas reģionālā parka administrācija katru oktobri organizē putnu vērošanas sacensības. Delta ir pakļauta ikgadējai applūšanai, bet vislielākos draudus tās ekosistēmai rada piesārņojums, lauksaimniecība, zvejniecības nozare un tūrisms. Deltā ligzdošanas sezonā mitinās daudz retu putnu sugu (kopējais konstatēto ligzdojošo sugu skaits ir aptuveni 200; apmēram 40 sugas ir uzskaitītas Lietuvas apdraudēto sugu sarkanajā grāmatā). Nemunas delta ir arī vissvarīgākais migrējošo putnu atpūtas vieta Lietuvā. Katru gadu pāri šai teritorijai pārvietojas miljoniem putnu no simtiem sugu, tostarp dažas starptautiski apdraudētas sugas: jūras ērglis, baltvaigu zoss, dzērve, parastais šņibītis un grīšļu kauķis. Galvenās pētniecības stacija atrodas Ventes ragā (lietuviešu: Ventės ragas, ko dažreiz dēvē par Ventes pussalu). Vienu no pirmajām putnu gredzenošanas stacijām Eiropā tur 1929. gadā atvēra lietuviešu zoologs Tads Ivanausks. Ragā gredzenotie putni ir tikuši atrasti Irānā, Ēģiptē un pat Dienvidāfrikā. Deltā atrodamo zīdītājdzīvnieku skaitā ir lapsas, bebri, aļņi, mežacūkas un ūdrs. «Nemunas Delta Regional Park». Arhivēts no oriģināla, laiks: 2006-11-01. Skatīts: 2006-09-29. The Lithuanian Society of Ornithologists