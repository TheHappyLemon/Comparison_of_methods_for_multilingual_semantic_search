Simpsons Roasting on an Open Fire, arī The Simpsons Christmas Special, ir amerikāņu animācijas seriāla "Simpsoni" (The Simpsons) pirmās sezonas pirmā sērija. Pirmoreiz tā tika pārraidīta Fox televīzijas kanālā 1989. gada 17. decembrī. Šī ir pirmā pilna garuma sērija (iepriekš tika pārraidītas vairākas minisērijas). Šī ir vienīgā pilnā garuma sērija, kas pārraidīta 20. gadsimta 80. gados. Šajā sērijā Homērs Simpsons atklāj, ka viņš nesaņems Ziemassvētku bonusu, tātad viņa ģimene nevarēs iegādāties Ziemassvētku dāvanas, jo visa nauda tika iztērēta, lai dēlam Bārtam tiktu noņemts tetovējums. Homērs nolemj saglabāt finanšu grūtības noslēpumā un piesakas Ziemassvētku vecīša darbam tirdzniecības veikalā, tomēr vēlāk atklāj, ka par šo darbu netiek maksāts. Cerēdami uz brīnumu, Homērs un Bārts dodas uz suņu skriešanās sacīkstēm, lai vinnētu naudu, tomēr beigās adoptē pamesto suni, ko nosauc par Ziemassvētku vecīša mazo palīgu. Sērijas režisors bija Deivids Silvermans, Mimi Ponda sarakstīja sērijas scenāriju. Pirmo sērijas pārraidi kopumā noskatījās 13,4 miljoni skatītāju. Sērija tika nominēta Emmy balvai divās kategorijās. Kritiķu vērtējumi galvenokārt bijuši pozitīvi. Simpsons Roasting on an Open Fire BBC.co.uk. Retrieved on March 2, 2007 "Simpsons Roasting on an Open Fire" The Simpsons.com. Retrieved on February 5, 2007 Bates, James W.; Gimple, Scott M.; McCann, Jesse L., Richmond, Ray; Seghers, Christine (redaktors). Simpsons World The Ultimate Episode Guide: Seasons 1–20 (1. izd.). Harper Collins Publishers, 2010. 25. lpp. ISBN 978-0-00-738815-8. The Simpsons profils (angliski) TV profils Arhivēts 2014. gada 7. decembrī, Wayback Machine vietnē. (angliski) IMDb profils (angliski)