Gojanija vai Gojānija (Brazīlijas portugāļu: Goiânia, izrunā: [ɡoˈjɐ̃niɐ]) ir pilsēta Brazīlijā, Gojasas štata administratīvais centrs. 2013. gadā pilsētā dzīvoja 1,39 miljoni iedzīvotāju. Pēc šī rādītāja tā ir 13. lielākā pilsēta Brazīlijā. Gojanija ir plānota pilsēta. To dibināja 1933. gada 24. oktobrī. Jau dibināšanas laikā bija ieplānots, ka tā kļūs par jauno Gojasas štata administratīvo centru. Iepriekšējais štata administratīvais centrs bija Gojasas pilsēta, kas atrodas aptuveni 110 km uz ziemeļrietumiem no Gojanijas. 1937. gadā štata pārvalde pārcēlās no Gojasas uz Gojaniju, un 1942. gadā Gojanija oficiāli kļuva par štata centru. https://www.ibge.gov.br/estatisticas/sociais/populacao/22827-censo-demografico-2022.html?edicao=37225; pārbaudes datums: 24 oktobris 2023. Alla Placinska. Portugāļu īpašvārdu atveide latviešu valodā. Rīga : Latviešu valodas aģentūra, 2015. 102. lpp. ISBN 978-9984-829-20-3. Vikikrātuvē par šo tēmu ir pieejami multivides faili. Skatīt: Gojanija. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)