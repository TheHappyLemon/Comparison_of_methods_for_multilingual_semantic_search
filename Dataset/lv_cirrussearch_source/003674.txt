Politiskā apvienība "Par Labu Latviju!" bija 2010. gadā dibināta politisko partiju apvienība. Apvienība tika izveidota 12. jūnijā, kad tajā apvienojās Saeimā pārstāvētās partijas LPP/LC un Tautas partija, reģionālās partijas "Ogres novadam", "Vienota Rēzekne" un "Latgales tauta", kā arī pārsvarā uzņēmēju veidotā tautas kustība "Par Labu Latviju". Par apvienības valdes priekšsēdētāju tika ievēlēts bijušais Latvijas Valsts prezidents Guntis Ulmanis. "Par Labu Latviju" 2010. gada 2. oktobrī startēja 10. Saeimas vēlēšanās, apvienība ieguva 7,65% vēlētāju atbalstu un 8 deputātu vietas. Tas bija zems rezultāts, ņemot vērā ievērojamos finanšu ieguldījumus priekšvēlēšanu kampaņā. 2011. gadā ārkārtas 11. Saeimas vēlēšanās apvienībā ietilpušās partijas neveidoja kopēju sarakstu. LPP/LC (kā "Šlesera Reformu partija LPP/LC") vēlēšanās startēja nesekmīgi un Saeimā neiekļuva, kamēr Tautas partija pārtrauca savu darbību 2011. gada jūlijā. Tomēr līdz 10. Saeimas darbības beigām tajā turpināja darboties "Par Labu Latviju" frakcija, ko vadīja Edgars Zalāns (TP). «Par labu Latviju - Par mums». Arhivēts no oriģināla, laiks: 16.07.2010. Skatīts: 26.07.2010. Ināra Egle, Elizabete Rutule. «TP un LPP/LC apvienības līdera lomu uzņemas Ulmanis». diena.lv, 12.06.2010. Skatīts: 26.07.2010. «2010. gada 2. oktobra 10. Saeimas vēlēšanas - Deputātu kandidātu saraksti un statistika». cvk.lv. Arhivēts no oriģināla, laiks: 25.08.2010. Skatīts: 26.07.2010. «Visdārgāk deputāta vieta Saeimā izmaksājusi 'Par Labu Latviju!', vislētāk - VL-TB/LNNK». delfi.lv. 07.11.2010. Skatīts: 27.09.2011. Oficiālā mājaslapa