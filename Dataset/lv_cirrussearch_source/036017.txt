Do mažors ir mažora tonalitāte, kas balstās uz do un ietver notis do, re, mi, fa, sol, la un si. Do mažorā pie nots atslēgas nav neviena bemola vai diēza. Do mažors ir viena no visbiežāk izmantotākajām tonalitātēm rietumu mūzikā. Do mažoram atbilst visi baltie klavieru taustiņi. Do mažora paralēlais minors ir la minors, bet vienvārda minors – do minors. Do mažors tiek uzskatīts par visvienkāršāko tonalitāti, jo pie nots atslēgas nav neviena bemola vai diēza, tādēļ arī klavierspēles apguvi nereti sāk ar do mažora tonalitātes akordiem un akordu arpeggio. Tomēr, pretēji ierastajam uzskatam, poļu-franču komponists Frideriks Šopēns saviem skolēniem mācīja, ka do mažors ir vissarežģītāk izpildāmā tonalitāte, jo spēlējot pirkstu novietojums nav dabisks. Balstoties uz Šopēna uzskatiem, si mažors ir visvienkāršākā tonalitāte. Divdesmit no Jozefa Haidna 104 simfonijām ir sarakstītas do mažorā, padarot to par mākslinieka daiļradē otro visbiežāk izmantoto tonalitāti pēc re mažora. Pirms vārstu trompetes izgudrošanas Haidns trompetes un timpānus izmantoja tikai do mažora kompozīcijās. Lielākā daļa no Haidna simfonijām do mažorā ir ar svētku noskaņojumu. Daudzi mūziķi norāda, ka katra tonalitāte rada īpašas sajūtas. Dziesmu autors Bobs Dilans apgalvoja, ka do mažors raksturo spēku un nožēlu. Franču komponists Žans Filips Ramo uzskata do mažoru par laimīgas mūzikas tonalitāti, bet Ektors Berliozs 1856. gadā to raksturoja kā nopietnu, bet blāvu. Ralfs Vons Viljamss, iespaidojoties no Sibēliusa 7. simfonijas, atzīmēja, ka tikai Sibēliuss spēj "likt do mažoram izklausīties svaigi". Johans Sebastiāns Bahs Toccata, Adagio and Fugue in C major, BWV 564 Cello Suite No. 3, BWV 1009 Ludvigs van Bēthovens Symphony No. 1, Op. 21 Piano Sonata No. 21, Op. 53 ("Valšteina") Mass in C major, Op. 86 Frideriks Šopēns Etude Op.10 No.1 ("Ūdenskritrums") Mazurka Op.67 No.3 Žoržs Bizē Symphony in C Fēlikss Mendelsons "Kāzu maršs" no A Midsummer Night's Dream Volfgangs Amadejs Mocarts Concerto for flute and harp, K. 299/297c Piano Concerto No. 21, K. 467 Piano Concerto No. 25, K. 503 Piano Sonata No. 16, K. 545 String Quartet No. 19, K. 465 ("Disonanse") Symphony No. 36, K. 425 ("Linzs") Symphony No. 41, K. 551 Moriss Ravēls Boléro Francis Šūberts Wanderer Fantasy, Op. 15 D. 760 Symphony No. 9, D. 944 String Quintet in C major, D. 956 Roberts Šūmanis Toccata in, Op. 7 Fantasie in C, Op. 17 Arabeske in C, Op. 18 Symphony No. 2, Op. 61 H. C. Robbins Landon, The Symphonies of Joseph Haydn. Philip Coad, "Sibelius" in A Guide to the Symphony edited by Robert Layton. Vikikrātuvē par šo tēmu ir pieejami multivides faili. Skatīt: Do mažors.