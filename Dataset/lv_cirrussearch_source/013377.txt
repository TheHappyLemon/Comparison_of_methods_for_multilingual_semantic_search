Dmitrijs Sjomins (krievu: Дмитрий Сёмин; dzimis 1983. gada 14. augustā) ir bijušais krievu hokejists, centra uzbrucējs. Visu profesionāļa karjeru aizvadījis Krievijā, Krievijas Superlīgā un vēlāk Kontinentālajā hokeja līgā kopumā aizvadot 17 sezonas. Profesionālā spēlētāja karjeru Sjomins uzsāka 1999.—00. sezonā, kad aizvadīja debijas spēli Krievijas Augstākās līgas kluba Maskavas "Spartak" rindās. 2001.—02. sezonā kluba rindās sezonu aizvadīja jau Krievijas Superlīgā. "Spartak" rindās Sjomins spēlēja līdz pat 2005.—06. sezonas noslēgumam. 2006. gada vasarā uzbrucējs pievienojās Jaroslavļas "Lokomotiv" rindām, tā sastāvā aizvadot nākamās trīs sezonas. 2009.—10. sezonu Sjomins aizvadīja Mitišču "Atlant" sastāvā, taču tad pievienojās Omskas "Avangard" rindām. Pēc četrām "Avangard" rindās aizvadītām sezonām, kuru ietvaros 2011.—12. gada sezonā Sjomins sasniedza Gagarina kausa finālu, komandas rindas uzbrucējs pameta. 2014. gada maijā Sjomins noslēdza trīs gadu līgumu ar Ufas "Salavat Julajev", taču jau pēc gada tika aizmainīts uz Ņižņijnovgorodas "Torpedo". 2019. gadā Sjomins noslēdza spēlētāja karjeru. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)