Antons Kurakins (dzimis 1990. gada 1. janvārī Rīgā) ir Latvijas futbolists, spēlē kreisās malas aizsarga pozīcijā, Latvijas futbola izlases dalībnieks. Pašlaik (2020) pārstāv Latvijas Virslīgas klubu Riga FC. Karjeru sācis FK Multibanka komandā Latvijas 1. līgā. Vēlāk spēlējis Rēzeknes klubā SK Blāzma, debitējot Latvijas Virslīgā 2008. gada sezonā. Pēc sezonas pievienojies Glāzgovas "Celtic" kluba sistēmai Skotijā. Kluba galvenajā komandā oficiālas spēles nav aizvadījis, bet ticis izīrēts zemāko līgu komandām Brechin City un Stranraer. 2011. gadā atgriezies Latvijā un pievienojies Virslīgas klubam FK Ventspils. Ventspils kluba sastāvā izcīnījis trīs Latvijas čempiontitulus. 2015. gada jūlijā pārgāja uz Skotijas Premjerlīgas klubu Hamilton Academical. 2015.–2016. gada sezonā komandā spēlējis regulāri, taču 2016. gada augustā līgums ticis lauzts. Pirms 2017. gada sezonas pievienojās Virslīgas klubam Riga FC. 2014. gada martā debitējis Latvijas futbola izlases sastāvā draudzības spēlē pret Maķedonijas izlasi. «Antons Kurakins». LFF.lv. Skatīts: 2016. gada 19. septembrī. «"Blāzma" tomēr spēlēs Virslīgā». sportacentrs.com. Skatīts: 2016. gada 19. septembrī. «Kurakins pēc pieciem gadiem Ventspilī spēlēs Skotijas Premjerlīgā». sportacentrs.com. 2015. gada 13. jūlijs. Skatīts: 2016. gada 19. septembrī. «E.Višņakovs uz Polijas Ruch, Kurakins paliek bez kluba». sportacentrs.com. 2016. gada 26. augusts. Skatīts: 2016. gada 19. septembrī. «Riga FC līgums ar Latvijas izlases aizsargu Kurakinu». rigafc.lv. Arhivēts no oriģināla, laiks: 2017. gada 2. aprīlī. Skatīts: 2017. gada 10. aprīlī. «Latvijai kuriozi vārti, kas neglābj no zaudējuma Maķedonijā». Sportacentrs.com. Skatīts: 2014. gada 6. martā. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)