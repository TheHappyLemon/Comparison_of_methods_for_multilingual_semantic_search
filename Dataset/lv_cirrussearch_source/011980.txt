Pāvests Inocents XI (latīņu: Innocentius XI), īstajā vārdā Benedeto Odeskalki (itāļu: Benedetto Odescalchi; dzimis 1611. gada 16. maijā, miris 1689. gada 12. augustā), bija Romas pāvests no 1676. gada līdz savai nāvei 1689. gadā. Dzimis Lombardijas pilsētā Komo. Studēja tiesības. Bija Ferrāras legāts. 1676. gadā konklāvs pretēji Francijas sūtņa spiedienam Inocentu XI ievēlēja par pāvestu. Cīnījās pret nepotismu. Konfliktēja ar Francijas karali Luiju XIV. Organizēja cīņu pret franču sabiedrotajiem — Osmaņu impēriju —, kas apdraudēja Vīni. Pāvesta iejaukšanās Anglijas iekšlietās pasteidzināja karaļa Džeimsa II varas zaudēšanu 1688. gada t.s. Slavenajā revolūcijā. Sakārtoja Pāvesta valsts finanses. Romas pāvestu hronoloģisks uzskaitījums Vikikrātuvē par šo tēmu ir pieejami multivides faili. Skatīt: Inocents XI. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski)