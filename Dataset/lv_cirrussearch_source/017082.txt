Straupes pagasts ir viena no Cēsu novada administratīvajām teritorijām tā rietumos, Gaujas labajā krastā. Robežojas ar sava novada Stalbes un Raiskuma pagastiem, pa Gauju ar Drabešu pagastu un Līgatnes pilsētu un Līgatnes pagastu, Siguldas novada Lēdurgas un Krimuldas pagastiem, kā arī Limbažu novada Limbažu pagastu. Pagasts atrodas Idumejas augstienes Limbažu viļņotajā līdzenumā. Austrumu daļā iesniedzas Augstrozes paugurvalnis. Augstākais paugurs ir pie Cīruļiem — 101,7 m vjl. Brasla, Gauja, Ķūķupīte, Nabe, Panūta, Pūrica, Silēnu upīte, Spelte, Strautene. Pūricu ezers, Riebiņu ezers, Sāruma ezers. Tagadējais Straupes pagasts izveidots līdz 1949. gadam pastāvējušo Lielstraupes un Mazstraupes pagastu teritorijā. Straupes ciemu pirmo reizi izveidoja 1945. gadā Lielstraupes pagastā, bet jau 1951. gadā to likvidēja un pievienoja Lielstraupes ciemam. 1973. gadā Cēsu rajonā Straupes ciemu izveidoja no jauna, tajā apvienojot likvidēto Lielstraupes ciemu un daļu Mazstraupes ciema. 1990. gadā ciemu reorganizēja par pagastu. 2009. gadā Straupes pagastu kā administratīvo teritoriju iekļāva Pārgaujas novadā. 2021. gadā Pārgaujas novadu iekļāva Cēsu novadā. Lielstraupes pils. Celta romāņu stilā, bet pēc 1905. gada tās tornis atjaunots baroka, bet pils iekštelpas — klasicisma stilā. Kopš 1963. gada pilī darbojas Straupes narkoloģiskā slimnīca. Esošajās robežās, pēc CSP un OSP datiem. Lielākās apdzīvotās vietas ir Straupe, Plācis (pagasta centrs), Lielstraupe, Brasla, Mazstraupe, Pušpūri, Strautiņi. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 19 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. http://www.pmlp.gov.lv/lv/assets/documents/statistika/IRD2016/ISPV_Pasvaldibas_iedzivotaju_skaits_pagasti.pdf Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 OSP