Naga (filipīniešu: Lungsod ng Naga, angļu: City of Naga, bikolu: Siyudad nin Naga) ir neatkarīga pilsēta Filipīnu dienvidrietumos, Lusonas salas dienvidaustrumos Bikolas pussalā Bikolas upes krastā. Administratīvi pieskaitīta Bikolas reģionam un ir anklāvs Dienvidkamarinesas provinces teritorijā. Vairums pilsētas iedzīvotāju pieder bikolu tautai. Nozīmīgs reģiona reliģisks, ekonomikas, transporta, kultūras, izglītības un tūrisma centrs. Viena no senākajām Filipīnu pilsētām — viena no četrām Spāņu Austrumindijas «karaliskajām pilsētām». Sena apdzīvota vieta, kas pastāvējusi vēl pirmskoloniālajā laikā un dēvēta pēc Filipīnu mahagonijas koka (Pterocarpus indicus), kas bikolu valodā dēvēts naga un bijis nozīmīgs eksporta produkts. Spāņi Nagā ieradās 1573. gadā un jau 1575. gadā dibināja Nuevakaseresas (Nueva Caceres) apmetni — nosauktu par godu ģenerālgubernatora Fransisko de Sandes dzimtajai pilsētai Kaseresai. 1595. gadā ar pāvesta billu Nuevakaseresa tika pasludināta par vienu no Spāņu Austrumindijas bīskapijām; tā sāka strauji attīstīties — pilsētā apmetās ap 100 ieceļotāju no Spānijas, kā arī migranti no Meksikas. 1636. gadā Nuevakaseresa kļuva par Amboskamarinesas provinces centru, bet pēc tās sadalīšanas 1919. gadā — par Dienvidkamarinesas provinces centru (līdz 1955. gadam) un pārdēvēta vēsturiskajā vārdā par Nagu. 1948. gadā Nagai piešķirts neatkarīgas pilsētas statuss. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Naga.