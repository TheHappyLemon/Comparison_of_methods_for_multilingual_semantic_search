Tunheima (norvēģu: Tunheim) bija ogļraču pilsētiņa Lāču salā, Norvēģijā. Izvietojusies salas ziemeļaustrumu piekrastē. Pilsētiņu dibināja akmeņogļu ieguves kompānija Bjørnøen A.S.. Nosaukta par godu darbu vadītājam Karlam Tunheimam. Laika posmā no 1916. līdz 1925. gadam, kad ogļu ieguve tika pārtraukta, tika izvestas 116 094 tonnas akmeņogļu. Pilsētiņā bija ap 25 ēkām, dzelzceļa atzars to savienoja ar piestātni pie Eustervoga līča. Otrā pasaules kara sākumā pilsētiņas infrastruktūru iznīcināja Sabiedroto spēki, lai tā nenonāktu Vācijas rīcībā. 1918. gada oktobrī Tunheimā Trumses ģeofizikas institūts izveidoja pirmo meteoroloģisko staciju salā. Gadu vēlāk salas ziemeļos pie Hērvighamnas līča ierīkoja radiostaciju. 1932. gadā meteostacija un radiostacija nonāca Norvēģijas Meteoroloģijas institūta pārraudzībā. Otrā pasaules kara sākumā stacija tika evakuēta. Darbu stacija atsāka 1947. gadā, kad meteostacija tika pārcelta līdzās radiostacijai uz Hērvighamnu. NPDC. Tunheim NPDC. Bjørnøya «Polarhistorie.no Bjørnøya». Arhivēts no oriģināla, laiks: 2019. gada 25. martā. Skatīts: 2019. gada 24. martā.