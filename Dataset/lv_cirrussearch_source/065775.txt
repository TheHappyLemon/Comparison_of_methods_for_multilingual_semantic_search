"Nodzītus zirgus arī nošauj, vai ne?" (angļu: They Shoot Horses, Don't They?) ir 1969. gada ASV psiholoģiska drāmas filma, kuras režisors ir Sidnijs Polaks. Filmā galvenās lomas atveido Džeina Fonda, Maikls Sarazins, Sjūzena Jorka, Gigs Jangs, Bonija Bedelija un Reds Batonss. Filma ir balstīta uz 1935. gada Horasa Makkoja romānu ar tādu pašu nosaukumu. Filma stāsta par vairākiem cilvēkiem, kuri Lielās depresijas laikā piedalās deju maratonā. Filmas "Nodzītus zirgus arī nošauj, vai ne?" pirmizrāde notika 1969. gada 10. decembrī. Filmu izrādīja arī 1970. gada Kannu kinofestivālā. Filma saņēma kritiķu atzinību un finansiālus panākumus, nopelnot vairāk nekā 12 miljonus ASV dolāru pie 4,86 miljonu budžeta. Kritiķi slavēja režiju, scenāriju, depresijas ēras attēlojumu un aktierspēli. Filmu nominēja deviņām Amerikas Kinoakadēmijas balvām, tai skaitā kategorijās "Labākais režisors", "Labākā aktrise galvenajā lomā" (Fonda), "Labākā aktrise otrā plāna lomā" (Jorka) un "Labākais adaptētais scenārijs". Gigs Jangs saņēma balvu kategorijā "Labākais aktieris otrā plāna lomā". Tā ir visvairāk Kinoakadēmijas balvām nominētā filma, kas bijusi bez nominācijas kategorijā "Labākā filma". «They Shoot Horses, Don't They? (1969)». The Numbers. Skatīts: 2023. gada 1. martā. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)