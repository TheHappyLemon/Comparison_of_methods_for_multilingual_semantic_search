TiungSAT-1 (radioamatieru nosaukumi OSCAR 46, MO 46) bija Malaizijas valsts uzņēmuma Astronautic Technology (M) Sdn. Bhd. (ATSB) eksperimentāls mikropavadonis. Palaists 2000. gada septembrī. Darbību ir beidzis Pavadoni izgatavoja Apvienotās Karalistes uzņēmums Surrey Satellite Technology (SSTL) uz platformas SSTL-70 bāzes. Kosmiskā aparāta izmēri bija 690 x 366 x 366 mm un masa 50,8 kg. TiungSAT-1 bija paredzēts Zemes tālizpētes uzdevumiem un sakaru eksperimentiem. Sekundārie uzdevumi bija pozicionēšana ar GPS uztvērēju un kosmiskā starojuma novērošana. Divas kameras bija ar izķširtspēju 72 m un 1,2 km. Pavadonis izmantoja radioamatieru frekvences, tādējādi radioamatieriem bija iespējams iegūt Zemes attēlus un izmantot sakaru iespējas. TiungSAT-1 tika palaists 2000. gada 26. septembrī 10:05 UTC ar nesējraķeti Dnepr no Baikonuras kosmodroma. Kopā ar to tika palaists arī mikropavadoņi MegSat 1, Unisat 1, Saudisat 1a, Saudisat 1b. TIUNGSAT 1 n2yo.com TiungSAT ANGKASA TiungSat-1 SSTL TiungSat 1 (MySat 1, OSCAR 46, MO 46) Gunter's Space Page (angliski)