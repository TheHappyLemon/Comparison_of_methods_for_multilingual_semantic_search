Eriks Andersens (dāņu: Erik Andersen; 1904. gada 10. aprīlis Gentofte — 1938. gada 27. februāris Kopenhāgena) bija Dānijas šahists. No 1920. gadu sākuma līdz savai pāragrajai nāvei bijis viens no Dānijas spēcīgākājiem šahistiem. Divpadsmit reizes uzvarējis Dānijas šaha čempionātos (1923, 1925, 1926, 1927, 1929, 1930, 1931, 1932, 1933, 1934, 1935, 1936), kas joprojām ir nepārspēts šo turnīru sasniegums. 1930. gadā Stokholmā uzvarējis Ziemeļu valstu individuālajā šaha čempionātā. Tajā pašā gadā starptautiskajā šaha turnīrā Svinemindē dalījis 4.-5. vietu (uzvarēja Frīdrihs Zēmišs). 1934. gadā aizstāvējis savu Ziemeļu valstu šaha meistara titulu mačā pret Gideonu Štālbergu, nospēlējot neizšķirti 3:3. 1937. gadā zaudējis maču par Ziemeļu valstu šaha meistaru titulu pret citu Zviedrijas šahistu Ēriku Lundīnu ar 2½:3½. Pārstāvējis Dānijas komandu lielākajos komandu šaha turnīros: Pasaules šaha olimpiādēs piedalījies 6 reizes (1927-1935). Komandu vērtējumā izcīnījis sudraba (1927) medaļu; neoficiālajā Pasaules šaha olimpiādē piedalījies 1936. gadā. «Campeonato de Dinamarca». Arhivēts no oriģināla, laiks: 2016. gada 3. martā. Skatīts: 2016. gada 6. jūnijā. Pohjoismaiden mestaruus OlimpBase :: Men's Chess Olympiads :: Erik Andersen OlimpBase :: unofficial Chess Olympiads :: Erik Andersen Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)