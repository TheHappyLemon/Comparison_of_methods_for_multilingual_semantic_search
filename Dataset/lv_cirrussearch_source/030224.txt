Vilērbāna (franču: Villeurbanne) ir Francijas pilsēta, kas atrodas valsts austrumos, Ronas-Alpu reģionā un Ronas departamentā. Pilsēta ietilpst Lionas aglomerācijā un tā ir aglomerācijas otrā lielākā pilsēta. Vilērbāna atrodas 471 km attālumā no Francijas galvaspilsētas Parīzes un 8 km attālumā no Francijas trešās lielākās pilsētas Lionas. Pēc 2012. gada datiem pilsētas teritorijā dzīvo 146 282 iedzīvotāji. Pēc iedzīvotāju skaita tā ir divdesmit septītā lielākā Francijas pilsēta un Ronas-Alpu reģiona ceturtā lielākā pilsēta. Vilērbāna atrodas vidēji 181 metru virs jūras līmeņa. Pilsētā dzimusi franču peldētāja Lora Manodū, Olimpisko spēļu medaļu ieguvēja. Vikikrātuvē par šo tēmu ir pieejami multivides faili. Skatīt: Vilērbāna. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Q124036546.