Elektrokardiogrāfija (saīsinājumā EKG, no grieķu: καρδία, cardia — 'sirds' un γραφειν, graphein — 'rakstīt') ir viena no galvenajām sirds izmeklēšanas metodēm. Ar elektrokardiogrāfu, kura elektrodi pievienoti cilvēka ādai, tiek uzņemtas elektrokardiogrammas (EKG). Šie elektrodi nosaka nelielas elektriskās izmaiņas, kas ir sirds muskuļu depolarizācijas sekas, kam seko repolarizācija katra sirds cikla (sitiena) laikā. Izmaiņas normālā elektrokardiogrammā rodas daudzu sirds patoloģiju, kā: sirds ritma traucējumos (piemēram, mirdzaritmija jeb priekškambaru (ātriju) fibrillācija un kambaru/ventrikulārā tahikardija), nepietiekamā koronāro artēriju asinsritē (piemēram, miokarda išēmija un miokarda infarkts), elektrolītu traucējumos (piemēram, hipokaliēmija, hiperkaliēmija vai hiperkalciēmija). Tradicionāli "EKG" parasti nozīmē 12 novadījumu EKG, kas tiek veikta guļus stāvoklī, kā aprakstīts tālāk. Tomēr arī citas ierīces var reģistrēt sirds elektrisko aktivitāti, piemēram, Holtera monitors, un arī daži viedpulksteņu modeļi spēj ierakstīt EKG. EKG signālus var ierakstīt citos kontekstos ar citām ierīcēm. Pēc elektrokardiogrammas var noteikt sirds veselības stāvokli un izsekot tādu slimību gaitai kā sirdstrieka, iekaisums (miokardīts), vadīšanas traucējumi, aritmijas, arī sirds vainagartēriju, to zaru stāvoklis (skleroze, sašaurinājums), izmaiņas, ko rada paaugstināts asinsspiediens, sirds vārstuļu defekti, perikardīts, kā arī izmaiņas pēc infarkta (rētaudu veidošanās, atveseļošanās). EKG ir trīs galvenās sastāvdaļas: P vilnis, kas atspoguļo priekškambaru depolarizāciju. QRS komplekss, kas atspoguļo kambaru depolarizāciju. T vilnis, kas atspoguļo kambaru repolarizāciju. Rodoties šūnu uzbudinājumam, uzbudinātais sirds apgabals kļūst negatīvs, salīdzinot ar neuzbudinātiem apgabaliem, tādēļ rodas potenciālu atšķirība starp attiecīgajām sirds daļām. Šī potenciālu starpība, kas rodas sirdī, elektriskā lauka veidā izplatās pa visu ķermeni. Ar EKG palīdzību var izsekot uzbudinājuma ātro rašanos un izplatīšanos sirds muskulī, un samērā lēno izzušanu (atgriešanos miera stāvoklī). Visiem viļņiem EKG pierakstā un intervāliem starp tiem ir paredzams laika ilgums, virkne pieņemamu amplitūdu (spriegumu) un tipisku morfoloģiju. Jebkura novirze no parasta pieraksta ir potenciāli patoloģiska un līdz ar to klīniski nozīmiga. Lai atvieglotu amplitūdu un intervālu mērīšanu, EKG ir drukāts uz diagrammas papīra standarta skalā: katrs 1 mm (viens mazs kvadrāts uz standarta 25mm/s EKG papīra) veido 40 ms (milisekundes) uz X-ass un 0,1 mV (milivolti) uz Y-ass. Anatolijs Bļugers. Populārā medicīnas enciklopēdija. Rīga : Galvenā enciklopēdiju redakcija, 1984. Skatīts: 2015. gada 1. martā. Lyakhov, Pavel; Kiladze, Mariya; Lyakhova, Ulyana (January 2021). "System for Neural Network Determination of Atrial Fibrillation on ECG Signals with Wavelet-Based Preprocessing" (en). Applied Sciences 11 (16): 7213. doi:10.3390/app11167213. Hoyland, Philip; Hammache, Néfissa; Battaglia, Alberto; Oster, Julien; Felblinger, Jacques; de Chillou, Christian; Odille, Freddy (2020). "A Paced-ECG Detector and Delineator for Automatic Multi-Parametric Catheter Mapping of Ventricular Tachycardia". IEEE Access 8: 223952–223960. Bibcode 2020IEEEA...8v3952H. doi:10.1109/ACCESS.2020.3043542. ISSN 2169-3536. Bigler, Marius Reto; Zimmermann, Patrick; Papadis, Athanasios; Seiler, Christian (2021-01-01). "Accuracy of intracoronary ECG parameters for myocardial ischemia detection" (en). Journal of Electrocardiology 64: 50–57. doi:10.1016/j.jelectrocard.2020.11.018. ISSN 0022-0736. PMID 33316551. Prabhakararao, Eedara; Dandapat, Samarendra (August 2020). "Myocardial Infarction Severity Stages Classification From ECG Signals Using Attentional Recurrent Neural Network". IEEE Sensors Journal 20 (15): 8711–8720. Bibcode 2020ISenJ..20.8711P. doi:10.1109/JSEN.2020.2984493. ISSN 1558-1748. Carrizales-Sepúlveda, Edgar Francisco; Vera-Pineda, Raymundo; Jiménez-Castillo, Raúl Alberto; Treviño-García, Karla Belén; Ordaz-Farías, Alejandro (2019-11-01). "Toluene toxicity presenting with hypokalemia, profound weakness and U waves in the electrocardiogram" (en). The American Journal of Emergency Medicine 37 (11): 2120.e1–2120.e3. doi:10.1016/j.ajem.2019.158417. ISSN 0735-6757. PMID 31477355. Horbal, Piotr J.; Patel, Hiren; Baig, Mariam; Dickey, Sierra; Chen, Guanhua; Tsai, Christina; Fernelius, Joshua; Nwankwo, Eugene et al. (2021-08-01). "B-Po04-164 Quantification of Electrocardiogram Parameters During Hyperkalemia: A Single-Center Retrospective Study" (en). Heart Rhythm 18 (8): S345. doi:10.1016/j.hrthm.2021.06.856. ISSN 1547-5271. Līga Aberberga-Augškalne, Olga Koroļova. Fizioloģija ārstiem. Rīga : Izdevniecība Nacionālais apgāds, 2007. ISBN 978-9984-26-294-9. M. D. K. Publishing. EKGS and ECGS (Speedy Study Guides) (angļu). Speedy Publishing LLC, 2015-04-28. ISBN 978-1-68185-011-5. «Banner Health - ECG Study Guide». Ed Burns, Robert Buttner, Ed Burns and Robert Buttner. «Benign Early Repolarisation». Life in the Fast Lane • LITFL (en-US), 2018-08-01. Skatīts: 2022-11-19. Houghton, Andrew R, Gray, David. Making Sense of the ECG, Third Edition. Hodder Education, 2012. 214. lpp. ISBN 978-1-4441-6654-5.