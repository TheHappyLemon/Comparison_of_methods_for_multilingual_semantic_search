Staņislavs Rogoļevs (krievu: Станислав Иванович Роголев; dzimis 1941. gada 14. februārī, miris 1984. gada 19. jūnijā) bija sērijveida slepkava un izvarotājs, kas veica noziegumus Latvijas teritorijā (galvenokārt Pierīgā un Jūrmalā) astoņdesmito gadu sākumā. Veica uzbrukumus vismaz 21 sievietei, no kurām 10 tika noslepkavotas. Noziegumi izraisīja rezonansi un baumas sabiedrībā. Varas iestādes un milicija veica plašus pasākumus noziedznieka notveršanai, izmeklēšanu vadīja nākamais ģenerālprokuros Jānis Skrastiņš. Slepkava tika notverts Ulbokā, atzīts par pieskaitāmu un ar tiesas lēmumu sodīts ar nāvi. Andris Grūtups 2010. gadā publicēja grāmatu "Maniaks" par Staņislava Rogoļeva noziegumiem un izmeklēšanu.