Aleksandrs Grafs (vācu: Alexander Graf; dzimis kā Aleksandrs Ņenaševs (krievu: Александр Юрьевич Ненашев) 1962. gada 25. augustā Taškentā) ir Uzbekistānā dzimis Vācijas starptautiskais lielmeistars šahā (1992). 1983. gadā Maskavā beidzis Valsts Centrālo fiziskās kultūras institūta šaha nodaļu. 1989. gadā uzvarējis Uzbekistānas šaha čempionātā. 1991. gadā Maskavā piedalījies PSRS šaha čempionātā, kurā dalījis 5. vietu. 1991. gadā pēdējā PSRS komandu šaha čempionātā Uzbekistānas izlases sastāvā izcīnījis bronzas medaļu. 1997. gadā Groningenā piedalījies Pasaules šaha čempionātā pēc izslēgšanas sistēmas, kurā 2. kārtā piekāpies Aleksejam Drejevam. 2000. gadā pārcēlies uz sava tēva etnisko dzimteni Vāciju, kā arī nomainījis savu uzvārdu Ņenaševs uz tēva uzvārdu Grafs. Trīs reizes pēc kārtas izcīnījis sudraba medaļas (2000, 2001, 2002) Vācijas šaha čempionātos, bet 2004. gadā kļuvis par Vācijas šaha čempionāta uzvarētāju. Piedalījies arī Pasaules šaha čempionātos pēc izslēgšanas sistēmas, kuros 2001. gadā zaudējis 1. kārtā Šarūnam Šulskim, bet 2004. gadā 2. kārtā zaudējis Vladislavam Tkačovam. 2003. gadā Stambulā izcīnījis bronzas medaļu Eiropas individuālajā šaha čempionātā. Daudzu starptautisko šaha turnīru uzvarētājs, tajā skaitā Skopjē (2002), Drēzdenē (2002, 2003, 2006), Nirnbergā (2006), Pontevedrā (2007) un Ourensē (2007). Pārstāvējis Uzbekistānas un Vācijas komandas lielākajos komandu šaha turnīros: Pasaules šaha olimpiādēs piedalījies 5 reizes (1992-1994, 2002-2006). Komandu vērtējumā izcīnījis sudraba (1992) medaļu, bet individuālajā vērtējumā izcīnījis zelta (1992) medaļu; Eiropas komandu šaha čempionātos piedalījies 2 reizes (2003-2005). Individuālajā vērtējumā izcīnījis 2 zelta (abas - 2005) medaļas; Pasaules komandu šaha čempionātā piedalījies 2 reizes (1993, 2001). Individuālajā vērtējumā izcīnījis zelta (2001) medaļu. «Igor GLEK / Глек И. - Выпускники». Arhivēts no oriģināla, laiks: 2011. gada 24. decembrī. Skatīts: 2011. gada 7. decembrī. 19th Soviet Team Chess Championship: Azov 1991 «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2016. gada 17. oktobrī. «75. Deutsche Meisterschaft 2004». Arhivēts no oriģināla, laiks: 2015. gada 24. septembrī. Skatīts: 2016. gada 17. oktobrī. 2001-02 FIDE Knockout Matches «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2016. gada 17. oktobrī. European Championships 2003 OlimpBase :: Men's Chess Olympiads :: Alexander Graf OlimpBase :: European Men's Team Chess Championship :: Alexander Graf OlimpBase :: World Men's Team Chess Championship :: Alexander Graf Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)