Kornēlija Hitere (vācu: Cornelia Hütter; dzimusi 1992. gada 29. oktobrī Grācā) ir Austrijas kalnu slēpotāja, 2023. gada Pasaules čempionāta bronzas medaļniece supergigantā. 2011. gada Pasaules čempionātā junioriem izcīnīja divas bronzas medaļas — nobraucienā un supergigantā. Pasaules kausa sacensībās debitēja 2011. gada 2. decembrī Leikluisā, Kanādā, ar 43. vietu nobraucienā. 2013. gada decembrī izcīnīja savu pirmo pjedestālu Pasaules kausa posmos, ieņemot 3. vietu nobraucienā Valdizērā. Piedalījās 2014. gada ziemas olimpiskajās spēlēs Sočos. Startēja tikai nobraucienā un ieņēma 24. vietu. Pasaules čempionātā pirmo reizi piedalījās 2015. gadā. Supergigantā ieņēma 4. vietu, bet nobraucienā ierindojās 15. vietā. 2016. gada 12. martā izcīnīja pirmo uzvaru Pasaules kausa posmos supergigantā Lencerheidē. 2018. gada ziemas olimpiskajās spēlēs Phjončhanā ieņēma 8. vietu supergigantā un 13. vietu nobraucienā. 2019. gada martā Pasaules kausa noslēguma posmā guva traumu un bija spiesta gandrīz pilnībā izlaist divas sezonas. Sacensību apritē pilnībā atgriezās 2021.—2022. gada sezonā, izcīnot vienu uzvaru un divas trešās vietas Pasaules kausa posmos. 2022. gada ziemas olimpiskajās spēlēs ieņēma 7. vietu nobraucienā un 8. vietu supergigantā. 2023. gada Pasaules čempionātā izcīnīja bronzas medaļu supergigantā, dalot trešo vietu ar norvēģu kalnu slepotāju Kajsu Vikhofu Lī. «Cornelia Hütter Celebrates Maiden World Cup Skiing Win». wispsports.com (angļu). 2016. gada 12. marts. Arhivēts no oriģināla, laiks: 2023. gada 10. februārī. Skatīts: 2023. gada 10. februārī. «Bad luck for Huetter, a positive sign from Shiffrin». fis-ski.com (angļu). 2020. gada 5. marts. Skatīts: 2023. gada 10. februārī. «Joy for Italy again as Bassino shocks by grabbing super-G gold ahead of Shiffrin». fis-ski.com (angļu). 2023. gada 8. februāris. Skatīts: 2023. gada 10. februārī. Vikikrātuvē par šo tēmu ir pieejami multivides faili. Skatīt: Kornēlija Hitere. Olympedia profils (angliski) FIS profils (kalnu slēpošana) (angliski)