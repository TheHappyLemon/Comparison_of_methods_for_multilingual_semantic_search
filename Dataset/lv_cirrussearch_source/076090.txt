Šis raksts ir par Romas imperatoru. Par citām jēdziena Klaudijs nozīmēm skatīt nozīmju atdalīšanas lapu. Tiberijs Klaudijs Cēzars Augusts Germāniks (latīņu: Tiberius Claudius Caesar Augustus Germanicus) vai Klaudijs I (Claudius I, dzimis Tiberijs Klaudijs Druzs (Tiberius Claudius Drusus) 10. gada p. m.ē. 1. augustā, miris 54. gada 13. oktobrī), no 4. gada līdz kāpšanai tronī — Tiberijs Klaudijs Nerons Germāniks (Tiberius Claudius Nero Germanicus), bija ceturtais Romas imperators, Jūliju-Klaudiju dinastijas pārstāvis, kurš valdīja no 41. gada 24. janvāra līdz savai nāvei 54. gadā. Cēlies no senās Romas patriciešu Klaudija dzimtas jeb Klaudijiem (latīņu: gens Claudia, Claudii). Dzimis Cēzara valdīšanas laikā 10. gada p.m.ē. 1. augustā Lugdunā, tādējādi bija pirmais Romas ķeizars, kas dzimis ārpus Itālijas. Viņa tēvs bija romiešu karavadonis Nerons Klaudijs Druzs, saukts par Germāniku (Nero Claudius Drusus Germanicus 38. - 9. p.m.ē.). Izdzīvojis savu radinieku Tiberija un Kaligulas valdīšanas laikā, jo, iespējams, netika uzskatīts par nopietnu pretendentu uz ķeizara troni. Pēc Kaligulas nogalināšanas Pretoru gvarde viņu iecēla par ķeizaru. Klaudija valdīšanas laikā Romas impērija iekaroja Trāķiju, Noriku, Pantīliju, Līkiju un Jūdeju. Tika sākta Britānijas iekarošana. Pierādīja sevi kā diezgan spējīgu valsts vadītāju. Izvērsa plašu un ambiciozu celtniecību visā impērijā, tika uzbūvēti neskaitāmi ceļi, akvedukti un kanāli. Pēc Klaudija nāves par imperatoru kļuva viņa adoptētais dēls Nerons. Vikikrātuvē par šo tēmu ir pieejami multivides faili. Skatīt: Klaudijs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski) Pareizticīgo enciklopēdijas raksts (krieviski) Enciklopēdijas Krugosvet raksts (krieviski)