Irbes, irbju apakšdzimta (Perdicinae) ir viena no vistveidīgo kārtas (Galliformes) putnu apakšdzimtām fazānu dzimtā (Phasianidae). Irbju apakšdzimtā ir 112 sugas, kas sistematizētas 26 ģintīs. Pazīstamākās sugas ir laukirbe, sniegirbe un paipala. Irbes ir tipiskas nometnieces, lai gan dažas paipalu sugas ir migrējošas. Tās ir sastopamas Eirāzijā un Āfrikā. Latvijā dzīvo 2 irbju apakšdzimtas sugas: laukirbe (Perdix perdix) un paipala (Coturnix coturnix). Divas apakšdzimtas sugas (laukirbe un čukora (Alectoris chukar)) ir veiksmīgi introducētas ASV un Kanādā. ASV laukirbe tika introducēta pirms vairāk kā 100 gadiem. Irbēm ir noapaļoti, plūmveidīgi ķermeņi, salīdzinoši īsas kājas, dziļš krūšu kurvis, neliela aste, noapaļotas formas spārni un spēcīgi knābji. Mazākās irbju apakšdzimtā ir paipalas (Coturnix) un vismazākā suga ir Āzijas zilā paipala (Coturnix chinensis). Irbes dzīvo un ligzdo uz zemes, un tās barojas gan ar sēklām un graudiem, gan kukaiņiem. Irbes mājo krūmājos, mežmalās, lapukoku mežos, aizaugušās laukmalās un kultivētās lauksaimniecības teritorijās, aukstajā sezonā – arī apdzīvotu vietu tuvumā. Irbju apakšdzimta (Perdicinae) ģints: Āfrikas frankolini (Scleroptila) ģints: Āfrikas tropu frankolini (Peliperdix) ģints: Bambusu irbes (Bambusicola) ģints: Brūnrīkles sniegirbes (Tetraophasis) ģints: Butānas sniegirbes (Lerwa) ģints: Cekulainās irbes (Rollulus) ģints: Cekulainie frankolini (Dendroperdix) ģints: Frankolini (Francolinus) ģints: Garknābja irbes (Rhizothera) †ģints: Himalaju paipalas (Ophrysia) ģints: Irbītes (Arborophila) ģints: Irbjfrankolini (Pternistis) ģints: Klinšu irbes (Alectoris) ģints: Krūmu paipalas (Perdicula) ģints: Laukirbes (Perdix) ģints: Madagaskaras irbes (Margaroperdix) ģints: Melnās irbes (Melanoperdix) ģints: Paipalas (Coturnix) ģints: Piešu vistas (Galloperdix) ģints: Rudās irbes (Caloperdix) ģints: Sarkangalvas irbes (Haematortyx) ģints: Smilširbes (Ammoperdix) ģints: Sniega paipalas (Anurophasis) ģints: Sniegirbes (Tetraogallus) ģints: Tanzānijas mežirbes (Xenoperdix) ģints: Zilās paipalas (Excalfactoria) Pheasants, partridges, francolins, 2020 «Laukirbe». Arhivēts no oriģināla, laiks: 2015. gada 11. oktobrī. Skatīts: 2010. gada 4. decembrī. «Paipala». Arhivēts no oriģināla, laiks: 2015. gada 13. oktobrī. Skatīts: 2010. gada 4. decembrī. «Partridge birds». Arhivēts no oriģināla, laiks: 2010. gada 2. februārī. Skatīts: 2010. gada 4. decembrī. Complete Nucleotide Sequence of the Coturnix chinensis[novecojusi saite] «Fazānu radiniece – laukirbe». Arhivēts no oriģināla, laiks: 2016. gada 5. martā. Skatīts: 2010. gada 4. decembrī. Latviešu tautas ticējumi: Irbes[novecojusi saite] Irbe Latvijas putni Irbju foto galerija (avianweb) Laukirbe Perdix perdix