Fotoaparāts jeb fotokamera ir ierīce, kas paredzēta fotoattēla iegūšanai. Fotoaparātā uzņemtie attēli tiek saglabāti fotofilmā vai elektroniskā veidā. Mūsdienās vairums fotoaparātu ir digitālās jeb ciparu fotokameras, kas fotoattēlu saglabā digitālā veidā. Fotoaparāts sastāv no gaismas necaurlaidīga korpusa, kurā atrodas fotojūtīgais materiāls (fotofilma) vai gaismjūtīgais sensors un optiskā sistēma attēla veidošanai. Vairums fotoaparātu satur arī nepieciešamos mehānismus filmas transportēšanai, optiskās sistēmas (objektīva) parametru maiņai, slēdzi, kas atveras uz iepriekš noteiktu laika intervālu, instrumentus attēla raksturlielumu mērīšanai u.c. Fotoaparātus var iedalīt pēc skatumeklētāja uzbūves (spoguļkamerās ar optisku vai elektronisko skatumeklētāju), tālmēra, bez skatumeklētāja (pārsvarā digitālās kompaktkameras), ar duālajām optiskajām shēmas (ar sinhronizētiem objektīviem fotoattēla iegūšanai un skatumeklētājam)), pēc objektīva (ar maināmiem objektīviem, ar fiksētu objektīvu), pēc attēlu veidošanas principa (fotofilmas, digitālie). Divi galvenie fotoaparātu veidi ir spoguļkameras un kompaktkameras. Pamatraksts: spoguļkamera Vairums moderno fotoaparātu ir spoguļkameras ar maināmiem objektīviem. Modernās spoguļkameras arī tiek automatizētas, bet fotogrāfs parasti var brīvāk vadīt uzņemšanas procesu, jo pēc fotogrāfa ieskatiem var mainīt diafragmas atvērumu, slēdža ātrumu, fokusu un citus uzstādījumus. Spoguļkamerai ir virās iekārts spogulis, kas atstaro ieplūstošo gaismu uz skatu meklētāju un kas pasitas uz augšu, ļaujot gaismai sasniegt filmu ekspozīcijas laikā. Šādi tiek nodrošināts, ka attēls skatu meklētājā ir tieši tāds pats, kāds tiek uzņemts filmā. Spoguļkameras korpusam var pielāgot kādu no atšķirīgiem ļoti daudziem objektīviem, piemēram, platleņķa objektīvu, teleobjektīvu, makroobjektīvu Vēl plaši izplatītas ir kompaktkameras, tautā sauktas arī par “ziepju traukiem”. Kompaktkameras ir vieglas, mazas, maksimāli automatizētas un vienkārši izmantojamas. Tos ir iecienījuši cilvēki, kas neuzskata sevi par fotogrāfiem, bet vēlas, lai būtu viegli lietojami fotoaparāti brīvdienu, viesību, pārrunu un citu notikumu momentuzņēmumiem. Attīstoties viedtālruņu kamerām, pieprasījums pēc kompaktkamerām sarūk. Gan spoguļkameras, gan kompaktkameras var būt digitālas. Moderno digitālo fotoaparātu pamatā ir gaismjutīgs sensors (lādiņpārneses ierīce jeb CCD) attēla veidošanai un mikroprocesori ieplūstošās gaismas un attēla parametru mērīšana, apstrādei un sekojoši fotoaparāta izpildmehānismu parametru uzstādīšanai — atbilstoša diafragmas atvēruma, slēdža ātruma, gaismas jūtības (ISO), krāsu temperatūras un citu parametru ieregulēšanai. Pie attiecīgas programmas tie arī nodrošina zibspuldzes ieslēgšanu vajadzības gadījumā. Fotoradars Vikikrātuvē par šo tēmu ir pieejami multivides faili. Skatīt: Fotoaparāts. [ Encyclopædia Britannica ieraksts] (angliski)