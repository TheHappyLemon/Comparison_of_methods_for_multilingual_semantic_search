Danske Bank A/S ir Dānijas banka. Tā ir lielāka banka Dānijā. Galvenais birojs atrodas Kopenhāgenā. Banka ir dibināta 1871. gadā. Bankas akcijas tiek kotētas Kopenhāgenas fondu biržā (kods DANSKE). Lielākie akcionāri (2016. gada novembrī): A. P. Møller Holding Group (> 20 %); BlackRock, Inc. (< 5 %). 1871. gada 5. oktobrī dibināta banka ar nosaukumu Den Danske Landmandsbank, Hypothek and Vexelbank i Kjøbenhavn ("Dānijas zemnieku banka, hipotēkas un vekseļu banka Kopenhāgenā"). bankas galvenais dibinātājs un vadītājs bija Gottlieb Hartvig Abrahamsson Gedalia. 1873. gada 18. aprīlī dibināta konkurenta banka Handelsbanken. 1910. gadā Den Danske Landmandsbank kļuva par lielāko banku Skandināvijā. 1976. gadā bankas nosaukums mainīts uz Den Danske Bank. 1990. gada 6. aprīlī Den Danske Bank apvienojās ar Handelsbanken un Provinsbanken. 1997. gadā Den Danske Bank atvēra filiāles Oslo, Stokholmā un Hrelsinkos; Zviedrijā nopirkta Östgöta Enskilda Bank. 1999. gadā Norvēģijā iegadāts Fokus Bank 2000. gadā bankas nosaukums saīsināts līdz Danske Bank un pieņemts jauns logotips. 2000. gadā iegūta Polijas bankas St. Stanislaus Polish-Canadian Bank S.A. kontrolpakete (tā vēlāk pārdēvēta par Danske Bank Polska S.A.) 2001. gada 1. janvārī Danske Bank apvienojās ar RealDanmark (BG Bank un Realkredit Danmark). 2004. gadā Ziemeļīrijā nopirkts Northern Ireland un Īrijā National Irish Bank. 2006. gadā nopirkta Somijas uzņēmums Sampo Pankki (darījums pabeigts 2007. gadā) ar bankām Somijā, Igaunijā, Latvijā Lietuvā un Krievijā (Sanktpēterburgā). 2007. gadā apvienotas bankas Danske Bank Denmark un BG Bank. 2015. gada 23. septembrī paziņots, ka Danske Bank vienojusies ar Swedbank Lietuvā un Latvijā par privātpersonu (izņemot individuālas apkalpošanas klientu) biznesa pārcelšanu uz Swedbank. Darījums jāapstiprina abu valstu banku uzraudzības iestādēm. 2015. un 2016. gadā A.P. Møller - Mærsk pārdeva visas tam piederošās Danske Bank akcijas (> 20 %) saviem akcionāriem (A. P Møller Holding A/S u.c.). 2017. gadā Dānijas finanšu uzraudzības iestāde sāka izmeklēšanu, lai noskaidrotu, vai Danske Bank pietiekami veic transakciju uzraudzību, lai atklātu naudas atmazgāšanu. Tika konstatēts, ka Danske Bank filiāle Igaunijā nav laikus veikusi pasākumus naudas atmazgāšanas riska samazināšanai, un izteica Danske Bank par to aizrādījumu. Septembrī Danske Bank paplašināja izmeklēšanu Igaunijas filiālē par laiku no 2007. līdz 2015. gadam. Savukārt Parīzes Augstā tiesa oktobrī sāka izmeklēšanu saistībā ar aizdomām, ka caur Danske Bank Igaunijas filiāli no 2008. līdz 2011. gadam notikusi naudas atmazgāšana. 2018. gada aprīlī paziņots, ka Danske Bank izies no Lietuvas banku tirgus. Jūlijā ziņu aģentūra Bloomberg vēstīja, ka caur Danske Bank Igaunijas filiāli varētu būt atmazgāti līdz septiņiem miljardiem eiro, kas ir viens no lielākajiem naudas atmazgāšanas gadījumiem Eiropā. 2018. gadā izmeklēšanu par naudas atmazgāšanu Igaunijas filiālē veica Dānijas un Igaunijas prokuratūra. 2018. gada augustā Danske Bank paziņoja, ka tā Baltijas valstīs koncentrēsies uz Ziemeļvalstu korporatīvo klientu un starptautisko korporāciju struktūrvienību apkalpošanu un pārtrauks piedāvāt ikdienas bankas produktus. Septembrī paziņots, ka izmeklēšanā Igaunijas filiālē atklāts, ka lielākā daļa no 10 000 klientiem nerezidentiem bijuši aizdomīgi. 19. septembrī no Danske Bank izpilddirektora amata atkāpās Tomass Borgens. 2019. gada 19. februārī Igaunijas finanšu uzraudzība institūcija deva rīkojumu slēgt Danske Bank filiāli Igaunijā. Dažas stundas vēlāk Danske Bank paziņoja, pārtrauks darbību Baltijas valstīs un Krievijā, tomēr saglabājot Danske Bank pakalpojumu centru Lietuvā, kas bankas vajadzībām veic administratīvās funkcijas. 3. jūnijā tika paziņots, ka Igaunijas banka LHV Pank iegādāsies Danske Bank Igaunijas privātpersonu aizdevumu izsniegšanas struktūrvienību, kas nodarbojas ar privāto aizdevumu izsniegšanu; darījums tika pabeigts 25. novembrī. 2019. gada 17. jūnijā tika paziņots, ka kredītu pārvaldības pakalpojumu sniedzējs Intrum iegādājies Danske Bank Igaunijas filiāles aizdevumu portfeli, kurā ietilpst nodrošinātie un nenodrošinātie ("sliktie") kredīti. Danske Bank darbojas 16 valstīs. Pamata tirgus ir Skandināvija: Dānija Somija (Danske Bank (Somija), agrāk Sampo Pankki) Norvēģija (agrāk Fokus Bank) Zviedrija (agrāk Östgöta Enskilda Bank) Pārējās valstis: Apvienotā Karaliste, birojs Londonā Ziemeļīrija (agrāk Northern Bank) ASV, birojs Ņujorkā Indija, IT izstrādes centrs Bangalorē Īrija (agrāk National Irish Bank); Ķīna, pārstāvniecība Pekinā Luksemburga Polija (agrāk St. Stanislaus Polish-Canadian Bank); Vācija, birojs Hamburgā 2004. gadā Somijas Sampo Pankki Latvijā iegādājās 1996. gadā dibināto banku AS Māras Banka. 2005. gadā tā pārdēvēta par AS Sampo Banka un palielināts tās pamatkapitāls. 2008. gadā reorganizēta par Danske Bank AS filiāli Latvijā ar zīmola nosaukumu Danske Banka. 2020. gada 18. februārī tika noslēgts darījums, kredītu pārvaldības pakalpojumu sniedzējam Intrum pārdodot daļu no Danske Bank kredītportfeļa Latvijā, kas sastāv no nodrošinātām kredītsaistībām. 2020. gada 23. martā Danske Bank AS filiāle Latvijā tika likvidēta. Largest shareholders History Danske Bank paraksta līgumu par privātpersonu apkalpošanas biznesa Latvijā un Lietuvā pārcelšanu uz Swedbank Danske Bank, 2015. gada 23. septembrī Dānija izmeklē naudas atmazgāšanu "Danske Bank" Igaunijas filiālē TVNET/LETA, 2018. gada 6. augusts Danske Bank: ir daudz sliktāk, nekā sākumā domāts LETA, BNS, 2018. gada 19. septembris Danske Bank pārtrauks darbību Baltijas valstīs un Krievijā LETA, 2019. gada 19. februāris LHV Pank and Danske Bank finalised the purchase-sale transaction for Danske Bank's private customer loan portfolio globenewswire.com, November 25, 2019 Sampo Banka, Akciju sabiedrība Arhivēts 2012. gada 29. oktobrī, Wayback Machine vietnē. Lursoft Danske Bank A/S filiāle Latvijā Arhivēts 2012. gada 29. oktobrī, Wayback Machine vietnē. Lursoft Danske Bankas vēsture Intrum iegādājas daļu Danske Bank Latvijas filiāles kredītportfeļa Lelde Petrāne, 18.2.2020 Oficiālā tīmekļa vietne