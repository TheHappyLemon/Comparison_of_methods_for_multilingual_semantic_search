Arvīds Ķibilds (dzimis 1895. gada 2. novembrī Rīgā, miris 1981. gada 9. novembrī)[nepieciešama atsauce] bija latviešu vieglatlēts, startēja šķēpa mešanā, lodes grūšanā, diska mešanā. Viņa tēvs Juris bijis tirgotājs, māte Emma. Bijis precējies, sievu sauca Emilija, dzimusi Pērkone. Izglītību ieguvis Rīgas pilsētas skolā, mācījies arī tehniskajos kursos. Bijis Rīgas pilsētas satiksmes valdes (vēlākās pārvaldes) mehāniķis. Piedalījies 1924. gada vasaras olimpiskajās spēlēs Parīzē, kur bija arī Latvijas karognesējs atklāšanas ceremonijā. Pašās sacensībās viņš ieguva 16. vietu šķēpa mešanā ar rezultātu 50,15 m, 19. vietu lodes grūšanā — 12,53 m, kā arī 22. vietu diska mešanā — 35,73 m. Sportists astoņas reizes laikposmā no 1921. līdz 1925. gadam uzvarēja Latvijas čempionātā dažādās disciplīnās, savukārt 15 reizes dažādās disciplīnās bija Latvijas rekordists. 1922. gadā Igaunijā bija Latvijas delegācijas sastāvā startam pirmajās sacensībās ārzemēs, kur arī guva uzvaru lodes grūšanā. Padomju vara arestēja 1945. gada janvārī un izsūtīja uz Sibīriju, piespriežot 25 gadus. Pēc Staļina nāves tika apžēlots. 1957. gada 30. janvārī apprecējās otrreiz ar Lidiju Žīguri. Mūža nogali pavadīja Siguldā. Miris 1981. gada 9. novembrī. Apglabāts Rīgā, Jaunciema kapos. Latvijas enciklopēdija. 3. sējums. Rīga : Valērija Belokoņa izdevniecība. 2005. 609. lpp. ISBN 9984-9482-3-4. Es viņu pazīstu: latviešu biogrāfiskā vārdnīca. Rīga : Multineo. 2007. 283. lpp. ISBN 9984985598. Andris Staģis. Latvijas vieglatlēti olimpiskajos 100 gados. RaKa, 1998. 196. lpp. ISBN 9984558657. No NKVD līdz KGB. Politiskās prāvas Latvijā: 1940-1986. Noziegumos pret padomju valsti apsūdzēto Latvijas iedzīvotāju rādītājs. - 1999. - 350.lpp. Lidija Zigure - www.geni.com Olympedia profils (angliski) LOK profils IAAF profils (angliski)