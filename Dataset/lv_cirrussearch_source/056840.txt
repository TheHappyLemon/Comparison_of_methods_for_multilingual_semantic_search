Džons Kornins III (John Cornyn III, dzimis 1952. gada 2. februārī) ir Amerikas Savienoto Valstu politiķis, pārstāv ASV Republikānisko partiju. Kopš 2002. gada ir ASV senators, pārstāvot Teksasas štatu. Pirms kļūšanas par ASV senatoru Kornins bija Teksasas štata ģenerālprokurors. No 2015. gada līdz 2019. gadam viņš bija ASV Senāta republikāņu frakcijas vairākuma līdera vietnieks. Dzimis Hjūstonā, Teksasā, Kornins ir absolvējis Virdžīnijas Universitāti, no kuras saņēma maģistra grādu jurisprudencē. No 1985. gada līdz 1991. gadam Kornins bija tiesnesis Teksasas 37. apgabala tiesā. No 1991. gada līdz 1997. gadam Kornins bija Teksasas Augstākās tiesas asociētais tiesnesis. 1998. gadā Kornins tika ievēlēts par Teksasas ģenerālprokuroru. 2002. gadā Kornins tika ievēlēts par ASV senatoru, pārspējot Demokrātiskās partijas oponentu Ronu Kirku, saņemot 55% balsu. Viņš ASV senatora amatā ir ticis pārvēlēts 3 reizes - 2008. gadā, 2014. gadā un 2020. gadā. Politologi Korninu bieži raksturo, kā ļoti konservatīvu. 2013. gadā laikraksts National Journal Korninu ierindoja par 14. viskonservatīvāko ASV senatoru. John Wagner, Mike DeBonis. «Congressional leadership elections: House Republicans elect Kevin McCarthy as next leader; Pelosi seeks to shore up votes for speaker». The Washington Post, 2018. gada 14. novembris. Skatīts: 2020. gada 1. oktobris. «New Judges». In Chambers 11 (3). December 1984. 16. lpp. Arhivēts no oriģināla, laiks: 2021. gada 28. janvārī. Skatīts: 2021. gada 8. aprīlī. «In Chambers». In Chambers 19 (1). January 1992. Arhivēts no oriģināla, laiks: 2021. gada 28. janvārī. Skatīts: 2021. gada 8. aprīlī. Daniel J Hopkins, John Sides. Political polarization in American politics. Bloomsbury, 2015. 14. lpp. ISBN 978-1-5013-0627-3. OCLC 909308749. «The 15 Most Conservative Senators». National Journal. Vikikrātuvē par šo tēmu ir pieejami multivides faili. Skatīt: Džons Kornins. Encyclopædia Britannica raksts (angliski) Senator John Cornyn oficiālā ASV Senāta mājaslapa