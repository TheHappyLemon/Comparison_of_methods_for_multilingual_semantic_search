Ēriks Artūrs Heidens (angļu: Eric Arthur Heiden, M.D.; dzimis 1958. gada 14. jūnijā Medisonā, Viskonsinas štatā, ASV) ir bijušais amerikāņu ātrslidotājs. Piedalījies divās Olimpiskajās spēlēs (1976, 1980). 1980. gadā Leikpleisidā, ASV, viņš uzvarēja visās piecās ātrslidošanas distancēs (500, 1000, 1500, 5000, 10 000). Četrās no tām uzstādīja olimpisko rekordu un vienā — pasaules rekordu. Viņš bija Leipleisidas Olimpisko spēļu veiksmīgākais sportists, tāpat viņš ir visvairāk vienās ziemas olimpiskajās spēlēs zelta medaļas izcīnījušais sportists to vēsturē. Tāpat viņš šajās spēlēs nodeva sportistu zvērestu. Ar panākumiem startējis arī Pasaules čempionātos — tajos izcīnījis septiņas zelta medaļas un vienu sudraba medaļu. Viņa sasniegumi ir ievērojami ar to, ka ļoti maz ātrslidotāju un sportistu vispār ir guvuši panākumus gan sprinta, gan garajās distancēs. 1999. gadā ESPN veidotajā SportsCentury 50 Greatest Athletes of the 20th Century sarakstā viņš ierindojās 46. vietā, Ē. Heidens ir vienīgais ātrslidotājs šajā sarakstā. Vikikrātuvē par šo tēmu ir pieejami multivides faili. Skatīt: Ēriks Heidens. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Olympedia profils (angliski) The Sport.org profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) CycleDatabase profils (angliski) Speedskatingbase profils (angliski) SpeedSkatingNews profils (angliski) SpeedSkatingResults profils (angliski) SpeedSkatingStats profils (angliski) Skate Result profils (angliski)