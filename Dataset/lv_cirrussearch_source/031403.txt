SELL spēles (igauņu: SELLi mängud, lietuviešu: SELL studentų žaidynės, somu: SELL-kisat) ir starptautiskas studentu sporta spēles, ko secīgi rīko Igaunijas, Latvijas, Lietuvas un Somijas valstu studentu organizācijas. Spēļu nosaukums ir atvasināts no četru dalībvalstu nosaukumu pirmajiem burtiem (Suomi, Eesti, Latvija, Lietuva). Otro SELL spēļu nosaukums Rīgā 1924. gadā bija Baltijas valstu studentu olimpiāde, jo tolaik ar jēdzienu Baltijas valstis apzīmēja Somiju, Igauniju, Latviju un Lietuvu. 1923. gada 11. aprīlī četru Baltijas valstu studentu organizācijas parakstīja plašu sadarbības līgumu, kas ietvēra arī kopīgu sporta spēļu rīkošanu. Par SELL studentu spēļu pirmssākumu uzskata 1923. gadā Tartu notikušās studentu sporta sacensības. 1924. gadā Rīgā norisinājās II Baltijas valstu studentu olimpiāde. 1929. gadā Rīgā notika pirmās SELL sacensības ziemas sporta veidos, bet 1937. gadā Rīgā notika pirmais SELL šaha turnīrs. 1938. gada SELL spēlēs Kauņā pirmo reizi tika iekļauts basketbols. Par spīti Ziemas karam 1940. gada 2. — 3. martā Otepē pēdējo reizi notika SELL ziemas spēles, pēc Baltijas valstu okupācijas šīs spēles pārtrauca rīkot. 1997. gadā Tartu tikās studentu organizāciju pārstāvji no Somijas, Igaunijas, Latvijas un Lietuvas un parakstīja deklarāciju par SELL spēļu atjaunošanu. 1998. gada maijā notika Tartu studentu spēles, ko uzskata par pirmajām atjaunotajām SELL studentu spēlēm. Tiek plānotas «sellgames2013.eu». Arhivēts no oriģināla, laiks: 2016. gada 22. janvārī. Skatīts: 2015. gada 3. decembrī. «studentusports.lv». Arhivēts no oriģināla, laiks: 2015. gada 7. decembrī. Skatīts: 2015. gada 3. decembrī. 2006. gada spēles 2007. gada spēles 2008. gada spēles 2009. gada spēles 2013. gada spēles 2014. gada spēles 2015. gada spēles 2016. gada spēles