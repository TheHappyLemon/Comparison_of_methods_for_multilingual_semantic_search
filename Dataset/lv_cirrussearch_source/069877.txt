Kīrans Kails Kalkins (angļu: Kieran Kyle Culkin; dzimis 1982. gada 30. septembrī) ir amerikāņu aktieris. Kalkins kino debitēja ar nelielu lomu filmā "Viens pats mājās" (1990), kurā viņa brālis Makolijs atveidoja galveno lomu. Vēlāk atveidojis lomas filmās "Līgavas tēvs" (1991), "Viens pats mājās 2" (1992), "Bezizeja" (Nowhere to Run, 1993), "Līgavas tēvs: otrā daļa" (1995), "Milzis" (The Mighty, 1998), She's All That (1999), "Sirds mūzika" (Music of the Heart, 1999) un "Sidra nama likumi" (1999). Ievērību guvis ar galveno lomu filmā "Igbijs iet uz leju" (2002), par ko nominēts Zelta globusa balvai kategorijā "Labākais aktieris mūziklā vai kinokomēdijā", kā arī saņēmis Kritiķu izvēles filmu balvu. Piedalījies arī tādās filmās kā Paper Man (2009), "Skots Pilgrims pret pasauli" (2010), "Mārgarita" (Margaret, 2011), Wiener-Dog (2016) un No Sudden Move (2021). No 2018. līdz 2023. gadam atveidojis Romāna Roja lomu HBO seriālā "Pēctecība", par ko saņēmis Kritiķu izvēles televīzijas balvu un Ekrāna aktieru ģildes balvu, kā arī nominēts trīs Emmy balvām un trīs Zelta globusa balvām. Vikikrātuvē par šo tēmu ir pieejami multivides faili. Skatīt: Kīrans Kalkins. IMDb profils (angliski) Internet Broadway Database profils (angliski) AllMovie profils (angliski)