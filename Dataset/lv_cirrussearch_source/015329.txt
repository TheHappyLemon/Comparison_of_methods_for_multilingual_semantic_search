Larošela (franču: La Rochelle, izrunā: [la ʁɔ.ʃɛl]) ir ostas pilsēta Francijas rietumos, Atlantijas okeāna piekrastē. Tā ir nozīmīga tirdzniecības, kara flotes, zvejniecības un jahtu osta. Larošela ir Piejūras Šarantas departamenta administratīvais centrs. Attīstīti naftas pārstrādes uzņēmumi, ķīmiskā rūpniecība un pārtikas rūpniecība. Viens no populārākajiem sporta veidiem ir regbijs. Larošelā ir dzimuši tādi ievērojami cilvēki kā gleznotājs Ežēns Fromantēns, modes dizainers Gī Larošs un astronauts Žans Lū Kretjēns. Pilsētā atrodas La Rochelle Business School biznesa skola. Q124036546. Vikikrātuvē par šo tēmu ir pieejami multivides faili. Skatīt: Larošela. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)