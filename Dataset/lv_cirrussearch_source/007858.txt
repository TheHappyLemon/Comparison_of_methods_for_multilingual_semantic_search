Sheffield United Football Club (no angļu valodas — 'Šefīldas apvienotais futbola klubs'), saukts arī par Šefīldas “United”, ir profesionāls Anglijas futbola klubs no Šefīldas Dienvidjorkšīrā. Klubs bija pirmā sporta komanda, kura savā nosaukumā izmantoja United nosaukumu.[nepieciešama atsauce] Komandas iesauka ir "asmeņi" (The Blades), pateicoties Šefīldas tērauda ražošanas tradīcijām. Par kluba emblēmas autoru tiek uzskatīts kluba bijušais spēlētājs Džimijs Hagans. Emblēma pirmoreiz tika izmantota 1977./78. gada sezonā, aizvietojot pilsētas ģerboni, kurš tika izmantots kopš 1966. gada. Kā vairumam klubu, Šefīldas "United" ir vairākas dziesmas un saukļi, ko izmanto tā fani, ieskaitot zināmāko, neoficiālo kluba himnu, The Greasy Chip Butty Song, kura tiek dziedāta pirms katra puslaika sākuma un bieži vien arī pēc spēles beigām, ja komanda ir labi nospēlējusi. Šefīldas "United" 1898. gadā uzvarēja Anglijas čempionātā, kā arī četrreiz FA kausā — 1899., 1902., 1915. un 1925. gadā. Divreiz klubs iekļuvis FA kausa finālā — 1901. un 1936. gadā, kā arī trīsreiz pusfinālā 1993., 1998. un 2003. gadā. Kluba labākais sniegums Līgas kausā ir pusfināla sasniegšana 2003. gadā. Sastāvs uz 2023. gada 18. jūliju. Anglijas futbola augstākais līmenis (līdz 1992. gadam Pirmā divīzija; tagad — Premjerlīga) Čempioni (1): 1897–98 Vicečempioni (2): 1896–97, 1899–1900 Anglijas futbola 2. līmenis (1893.—1992. Otrā divīzija; 1992.—2004. Pirmā divīzija; tagad — Championship) Čempioni (1): 1952–53 Vicečempioni (7): 1892–93, 1938–39, 1960–61, 1970–71, 1989–90, 2005–06, 2018–19 FA kauss Kausa ieguvēji (4): 1898–99, 1901–02, 1914–15, 1924–25 Finālisti (2): 1900–01, 1935–36 Šefīldas “United” atgriežas Premjerlīgā pēc 12 gadu pārtraukuma (VIDEO). Sportazinas.com "Sheffield United — The Biography" by Gary Armstrong with John Garrett, ISBN 1-874718-65-2 «The Greasy Chip Butty Song». YouTube video. Skatīts: 2007-10-16. https://www.sufc.co.uk/teams/first-team/ «England FA Challenge Cup Finals» (angļu). RSSSF. Skatīts: 2020. gada 6. maijā. Oficiālā vietne (angliski)