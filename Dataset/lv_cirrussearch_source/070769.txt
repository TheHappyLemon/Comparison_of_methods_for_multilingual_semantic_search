Puritāņi (no latīņu puritas — tīrība) bija angļu protestanti, kalvinisma sekotāji, kas neatzina oficiālās Anglikāņu baznīcas autoritāti. Puritānisms jeb puritāņu morāle ir dzīvesveids, ko raksturo ārkārtīgi stingra morāle, šķīstība un askētiska vajadzību ierobežošana, piesardzība un taupība, čaklums un mērķtiecība. Puritānismam bija nozīmīga loma Anglijas un agrīnās ASV vēsturē. Puritānisms nekad nav bijis oficiāli definēts reliģisks iedalījums protestantisma ietvaros, un pats termins "puritānisms" pēc 18. gadsimta sākuma lietots reti. Daži puritānisma ideāli iekļauti Anglikāņu baznīcas doktrīnās, citi absorbēti protestantu konfesijās, kas radās 17. gadsimta beigās un 18. gadsimta sākumā Ziemeļamerikā un Lielbritānijā. Vikikrātuvē par šo tēmu ir pieejami multivides faili. Skatīt: Puritāņi. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski) Katoļu enciklopēdijas raksts (angliski) Enciklopēdijas Krugosvet raksts (krieviski)