Vižnicja (ukraiņu: Вижниця) ir pilsēta Ukrainas rietumu daļā, Čerņivcu apgabala rietumos, Vižnicjas rajona centrs Čeremošas upes labajā krastā. Rakstos pirmoreiz droši minēta 1501. gadā. Atradās Moldāvijas kņazistes sastāvā. No 1774. gada — Hābsburgu impērijas (Austroungārijas sastāvā. No 1918. līdz 1940. gadam — Rumānijā. 1940. gadā, pamatojoties uz Molotova-Ribentropa paktu, tā iekļāvās PSRS. 1941. gadā, Vācijai iebrūkot PSRS, tā atkal iekļāvās Rumānijā, bet pēc Vācijas sakāves — PSRS. No 1991. gada — Ukrainas pilsēta. Vižnicjas pilsētā dzimis austriešu/amerikāņu kinorežisors Oto Premingers (Otto Preminger, 1905—1986). Vikikrātuvē par šo tēmu ir pieejami multivides faili. Skatīt: Vižnicja. Ukrainas iedzīvotāju skaits 2018. gada 1. janvārī.