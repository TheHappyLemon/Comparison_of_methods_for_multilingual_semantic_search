Kristofers Nilsens (angļu: Christopher Nilsen; dzimis 1998. gada 13. janvārī Kanzassitijā, Misūri) ir amerikāņu vieglatlēts, kas specializējas kārtslēkšanā, piedalījies arī augstlēkšanas sacensībās. Viņš ir 2020. gada vasaras olimpisko spēļu sudraba medaļas ieguvējs kārtslēkšanā. Pasaules čempionātā pirmo reizi piedalījās 2017. gadā Londonā. Kvalifikācijā ieņēma 13. vietu un finālsacensībām nekvalificējās. Pirmo nozīmīgāko starptautisko panākumu guva 2019. gada Panamerikas spēlēs Limā, ar rezultātu 5,76 m izcīnot zelta medaļu. 2020. gada vasaras olimpiskajās spēlēs Tokijā piekāpās tikai Zviedrijas kārtlēcējam Armandam Duplantisam un izcīnīja sudraba medaļu, sasniedzot personisko rekordu 5,97 m. 2022. gada 5. februārī Turkuēnā, Francijā, pārvarot 6,02 metrus, laboja Ziemeļamerikas rekordu kārtslēkšanā telpās. Tā paša gada 5. martā Ruānā uzlaboja Ziemeļamerikas rekordu telpās, sasniedzot 6,05 metrus. 2022. gada Pasaules čempionātā telpās Belgradā ieguva bronzas medaļu. 2022. gada Pasaules čempionātā Jūdžīnā izcīnīja sudraba medaļu, pārvarot 5,94 metru augstumu. 2023. gada Pasaules čempionātā Budapeštā ieguva bronzu, uzrādot vienādu rezultātu ar austrāliešu kārtslēcēju Kērtisu Māršalu (5,95 m). «Pole vault star Duplantis soars to Olympic gold in Tokyo». worldathletics.org (angļu). 2021. gada 3. augusts. Skatīts: 2023. gada 17. jūlijā. «University of South Dakota alumnus Chris Nilsen breaks American indoor pole vault record». yahoo.com (angļu). 2022. gada 6. februāris. Skatīts: 2023. gada 17. jūlijā. «Nilsen and Sutej soar as records fall in Rouen». worldathletics.org (angļu). 2022. gada 6. marts. Skatīts: 2023. gada 17. jūlijā. Vikikrātuvē par šo tēmu ir pieejami multivides faili. Skatīt: Kristofers Nilsens. Olympedia profils (angliski) IAAF profils (angliski) Trach and Field vieglatlēta profils (angliski)