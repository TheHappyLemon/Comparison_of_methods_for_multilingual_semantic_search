Francis Viktors Verfels (vācu: Franz Viktor Werfel; dzimis 1890. gada 10. septembrī, miris 1945. gada 26. augustā) bija Čehijas ebreju izcelsmes austriešu rakstnieks, dramaturgs un dzejnieks. Iespējams, pazīstamākais Verfela darbs ir 1933. gadā izdotais romāns Die vierzig Tage des Musa Dagh, kas attēlo armēņu genocīda notikumus. Dzimis turīgā ebreju ģimenē, tomēr mācījās katoļu skolā. Liceja gados iepazinās ar Franci Kafku un Maksi Brodu. No 1912. gada strādāja Leipcigā, kur piedalījās Georga Trākla pirmās grāmata izdošanā. Vācijas perioda laikā darbojās kopā ar Martīnu Būberu un Maksi Šēleru. No 1915. līdz 1917. gadam dienēja Austroungārijas armijā Krievijas frontē. Atgriezies Austrijā, Verfels iepazinās ar Almu Māleri un 1929. gadā pāris apprecējās. 1938. gadā, pēc Austrijas anšlusa, pārcēlās uz Franciju. Pēc tam 1940. gadā caur Pirenejiem, Spāniju un Portugāli devās uz ASV, kur 1945. gadā mira. Vikikrātuvē par šo tēmu ir pieejami multivides faili. Skatīt: Francis Verfels. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Ebreju enciklopēdijas Austrumeiropā raksts (angliski) Zinātniskās fantastikas enciklopēdijas raksts (angliski) Enciklopēdijas Krugosvet raksts (krieviski) IMDb profils (angliski)