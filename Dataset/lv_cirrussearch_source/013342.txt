Bezspuru astoņkāji jeb īstie astoņkāji (Incirrina) ir galvkāju klases (Cephalopoda) apakškārta, kas pieder astoņkāju (Octopoda) kārtai. Bezspuru astoņkāji var būt gan bentiskie, gan pelaģiskie organismi. No otras astoņkāju apakškārtas — spurotajiem astoņkājiem (Cirrina) — tie atšķiras ar to, ka tiem uz galvas nav divu spuru, ka tiem nav iekšējā apvalka jeb skeleta un ka to piesūcekņiem nav ūsiņu (cirri). Bezspuru astoņkāji parasti mājo netālu no krasta līnijas un ne pārāk lielā dziļumā, bet dažas sugas ir izņēmumi un dzīvo līdz pat 8000 metru dziļumā. Astoņkāji parasti izvēlas akmeņainu grunti, bet tie dzīvo arī smilšainās vietās. Bezspuru astoņkājiem kā visiem galvkājiem piemīt bilaterālā simetrija. Tiem ir galva, 4 pāri taustekļu ar piesūcekņiem un 2 acis. Astoņkāju ķermeņi ir mīksti. Bezspuru astoņkājiem nav nedz iekšējā, nedz ārējā skeleta. Mutei ir knābja forma, līdzīga papagaiļa knābim. Tā ir vienīgā cietā astoņkāja ķermeņa daļa. Pateicoties mīkstajam ķermenim, astoņkājis var saspiesties un iespraukties ļoti šaurās spraugās starp akmeņiem un klintīm. Piesūcekņi uz taustekļiem parasti izvietoti divās rindās. apakškārta Bezspuru astoņkāji (Incirrina) dzimta Astoņkāji (Octopodidae) dzimta Idioktopotīdi (Idioctopodidae) dzimta Stikla astoņkāji (Vitreledonellidae) dzimta Teleskopastoņkāji (Amphitretidae) dzimta Želejveida astoņkāji (Bolitaenidae) virsdzimta Argonautveidīgie astoņkāji (Argonautoida) dzimta Apaļie pelaģiskie astoņkāji (Ocythoidae) dzimta Argonautastoņkāji (Argonautidae) dzimta Plakanie pelaģiskie astoņkāji (Tremoctopodidae) dzimta Septiņroku astoņkāji (Alloposidae) Incirrina Grimpe, 1916 «Подотряд: Incirrina Grimpe, 1916». Arhivēts no oriģināla, laiks: 2012. gada 15. aprīlī. Skatīts: 2012. gada 21. aprīlī.