Ouens Endrjū O'Laulins Farells (angļu: Owen Andrew O'Loughlin Farrell; dzimis 1991. gada 24. septembrī) ir profesionāls Anglijas regbija spēlētājs, kurš spēlē Anglijas regbija premjerlīgas kluba Londonas "Saracens" sastāvā un ir Anglijas izlases kapteinis. Farels tika izvēlēts par Anglijas izlases kapteini 2019. gada Pasaules kausa izcīņai regbijā Japānā, kur Anglija C grupā tikās ar Franciju, Argentīnu, Tongu un ASV. Viņš arī bija kapteinis divās no četrām Anglijas izlases iesildīšanās spēlēm, sākot ar spēli pret Īriju rekordlielā uzvarā ar 57:15, un pret Itāliju Anglijas pirmajā spēlē St James Park' stadionā Ņūkāslā. Anglijas izlase 2019. gada Pasaules kausa izcīņā sasniedza labus rezultātus, uzvarot savu grupu ar lielām uzvarām pār Argentīnu, Tongu un ASV (viņu spēle pret Franciju tika atcelta taifūna dēļ), un tam sekoja līdzvērtīga rekordam uzvara pār Austrāliju ceturtdaļfinālā. Farells pusfinālā vadīja Anglijas izlasi līdz uzvarai pār Jaunzēlandi, ar rezultātu 19:7. Farels bija Anglijas izlases kapteinis pret Dienvidāfriku finālā, kur Dienvidāfrikas regbisti sarūgtināja spēles favorītus un uzvarēja ar 32:12 un izcīnīja pasaules kausu. Pusfināla uzvara pret Jaunzēlandi padarīja Farellu tikai ceturto Anglijas izlases kapteini (pēc Džona Pulina, Vila Kārlinga un Mārtina Džonsona), kurš kapteiņa pozīcijā ir pārspējis visas dienvidu puslodes "Lielā trijnieka" izlases: Austrāliju, Jaunzēlandi un Dienvidāfriku. Kā komandas kapteinim viņam ir 3 uzvaras pret Austrāliju, 1 pret Jaunzēlandi un 2 pret Dienvidāfriku. https://www.ruck.co.uk/five-things-you-didnt-know-about-owen-farrell-including-manchester-united-stint/ Owen Farrell at Rugby Database RFU profile Saracens profile Arhivēts 2019. gada 29. martā, Wayback Machine vietnē. Statbunker profile