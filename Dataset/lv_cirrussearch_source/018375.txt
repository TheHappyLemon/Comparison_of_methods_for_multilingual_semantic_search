Geralds Mihaels Cjoleks (vācu: Gerald Michael Ciolek; dzimis 1986. gada 19. septembrī, Ķelnē) ir bijušais Vācijas šosejas riteņbraucējs. Cjoleks profesionāļos sāka startēt 2005. gada maijā, ar Team AKUD Arnolds Sicherheit komandu, kur viņam bija ļoti veiksmīga sezona. Vācijas čempionātā Cjoleks spēja apsteigt pieredzējušos sprinterus Ēriku Cābelu un Robertu Fersteru bez komandas biedru palīdzības, izbeidzot T-Mobile divpadsmit gadu dominanci. Viņš to paveica 18 gadu vecumā, kļūstot par jaunāko šī titula ieguvēju. Bez uzvaras nacionālajā čempionātā viņš guva trīs uzvaras un uzvarēja punktu klasifikācijā Tour de Hongrie, un guva uzvaru Mainfranken Tour posmā. 2006. gadā Cjoleks pabeidza savu izglītību Ford Motor Company un pilnībā pievērsās profesionāļa karjerai. Sezonas gaitā viņš uzrādīja vairākus augstvērtīgus rezultātus svarīgās sacensībās, pārspējot UCI ProTour komandu sprinterus. Cjoleks ieguva otro vietu Rund um den Henninger Turm, kur atkal pārspēja Ēriku Cābelu. Tā kā Cjoleka komanda AKUD Arnolds Sicherheit sezonas sākumā apvienojās ar Team Wiesenhof, kļūstot par spēcīgāko Vācijas komandu ārpus UCI ProTour, viņiem izdevās iegūt ielūgumus uz vairākām ProTour sacenībām, kur Cjolek atkal spēja atzīmēties. Vattenfall Cyclassics Cjoleks ierindojās piektajā vietā. Pēc dažām nedēļām Cjoleks uzvarēja savās pirmajās UCI ProTour sacensībās — Deutschland Tour, kur viņš uzvarēja trešajā posmā. 23. septembrī viņš uzvarēja Pasaules čempionāta U23 grupas braucienā Zalcburgā. 2007. gada sezonā Cjoleks pameta Wiesenhof, lai UCI ProTour pārstāvētu T-Mobile Team. Pēc salīdzinoši klusa sezonas sākuma viņš maijā uzvarēja Rheinland-Pfalz Rundfahrt sacensībās. Augustā viņš uzrādīja vairākus labus rezultātus, uzvarot Deutschland Tour trijos posmos un iegūstot trešo vietu Vattenfall Cyclassics. 2008. gada sezonā viņš pārstāvēja Team Columbia, kuras sastāvā uzvarēja posmu Sparkassencup Schwenningen un divus posmus Bayern-Rundfahrt. 2008. gada Tour de France Cjoleks bija svarīga sastāvdaļa visās četrās Marka Kevendiša posmu uzvarās. Pēdējā posmā Elizejas laukos Cjoleks spēja iegūt otro vietu, zaudējot tikai Gertam Stēgmansam. Viņš piedalījās arī Olimpisko spēļu grupas braucienā, bet izstājās ekstrēmo laika apstākļu radīto veselības problēmu dēļ. Septembrī viņš guva uzvaru Deutschland Tour piektajā posmā sprinta finišā pret kalnu. 2012. gada sezonas beigās Cjoleks pameta Omega Pharma-Quick Step komandu un pievienojās MTN Qhubeka uz 2013. gada sezonu season. Cjoleks uzvarēja 2013. gada Milāna—Sanremo sacensībās ar laiku 5h 37' 20", apsteidzot favorītu Peteru Saganu (Cannondale) sprinta finišā. 2017. gada janvārī paziņojis par karjeras beigām, nespējot atrast vietu profesionālā komandā. www.cyclingnews.com – the world centre of cycling www.cyclingnews.com – the world centre of cycling Anthony Tan, Jeff Jones. «Ciolek to Univest Grand Prix». Cycling News (Future Publishing Limited), 2005. gada 9. septembris. Skatīts: 2013. gada 19. marts. www.cyclingnews.com – the world centre of cycling www.cyclingnews.com – the world centre of cycling www.cyclingnews.com – the world centre of cycling www.cyclingnews.com – the world centre of cycling «Arhivēta kopija». Arhivēts no oriģināla, laiks: 2006. gada 10. oktobrī. Skatīts: 2006. gada 2. septembrī. www.cyclingnews.com presents the Vattenfall Cyclassics Eurosport Splash www.cyclingnews.com presents the 2006 UCI Road World Championships, Salzburg, Austria Shane Stokes. «Ciolek adds firepower to MTN Qhubeka lineup for next season». VeloNation (VeloNation LLC), 2012. gada 14. septembris. Skatīts: 2012. gada 15. septembris. Nick Bull. «Gerald Ciolek sprints to surprise Milan-San Remo win». Cycling Weekly. IPC Media Limited, 2013. gada 17. marts. Skatīts: 2013. gada 18. marts. «Gerald Ciolek und Linus Gerdemann beenden Karriere im Radsport». 2017. gada 31. janvārī. Skatīts: 2017. gada 31. janvārī. Vikikrātuvē par šo tēmu ir pieejami multivides faili. Skatīt: Geralds Cjoleks. Oficiālā tīmekļa vietne (vāciski) Olympedia profils (angliski) The Sport.org profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)