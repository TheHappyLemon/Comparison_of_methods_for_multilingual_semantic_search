2013. gada Āfrikas Nāciju kauss notika Dienvidāfrikā no 2013. gada 19. janvāra līdz 10. februārim. Tam vajadzēja notikt Lībijā, tomēr CAF to pārcēla uz Dienvidāfriku 2011. gada Lībijas pilsoņu kara dēļ. Tas bija 29. Āfrikas Nāciju kauss jeb Āfrikas futbola izlašu čempionāts. To rīkoja Āfrikas Futbola federācija jeb CAF. Turnīra uzvarētājs piedalījās 2013. gada FIFA konfederāciju kausā Brazīlijā kā CAF pārstāvis. Kvalifikācijā piedalījās 47 komandas, ieskaitot Dienvidāfriku, kas vēlāk automātiski kvalificējās kā rīkotāji. Lībijai neļāva paturēt automātiskās kvalificēšanās tiesības. Daudzas komandas atgriezās turnīrā pēc pārtraukuma. Etiopija kvalificējās pirmo reizi kopš 1982. gada (pēc 31 gada prombūtnes). Kaboverde debitē šajā turnīrā. Turnīra grupu izloze notika 2012. gada 24. oktobrī. Sešpadsmit komandas tika sadalītas 4 grozos, vadoties pēc to rezultātiem iepriekšējos trijos Nāciju kausa turnīros (2008, 2010, 2012). Par uzvaru piešķīra 7 punktus, par 2. vietu - 5, par zaudējumu pusfinālā - 3, par zaudējumu ceturtdaļfinālā - 2, bet par izkrišanu grupu turnīrā - 1. 2012. gada turnīrā iegūtie punkti tika reizināti ar 3, bet 2010. gada turnīrā - ar 2. Dienvidāfrika kā rīkotājvalsts automātiski tika ieikta A grupā kā 1. komanda. Zambija, iepriekšējā turnīra čempione, tika automātiski ielikta C grupā kā 1. komanda. Katra grupa sastāv no 4 komandām, pa vienai no katra groza. 1. grozs: Dienvidāfrika (A grupa), Zambija (C grupa), Gana, Kotdivuāra 2. grozs: Mali, Tunisija, Angola, Nigērija 3. grozs: Alžīrija, Burkinafaso, Maroka, Nigēra 4. grozs: Togo, Kaboverde, Kongo Demokrātiskā Republika, Etiopija Ja divām vai vairāk komandām grupu turnīra galā ir vienāds punktu skaits, iegūtā vieta tiek noteikta ņemot vērā šādus kritērijus : a) iegūtie punkti šo komandu savstarpējā spēlē; b) vārtu starpība šo komandu savstarpējā spēlē; c) gūto vārtu skaits šo komandu savstarpējā spēlē; d) vārtu starpība visās grupas spēlēs; e) gūto vārtu skaits visās grupas spēlēs; f) Godīgas spēles punktu sistēma, kas balstīta uz dzelteno un sarkano kartīšu skaitu; g) organizācijas komitejas veikta izloze.[1] Visi laiki pēc vietējā laika (UTC+2) http://www.cafonline.com/competition/orange-can-2013_2013/news/15296-can-2013-final-draw-date-change.html http://www.cafonline.com/userfiles/file/Comp/CAN2013/procedure_draw_2013_E.pdf «2013 African Nations Cup Fixtures and Results». ESPN Soccernet. Arhivēts no oriģināla, laiks: 2013. gada 3. februārī. Skatīts: 2013. gada 22. janvāris.