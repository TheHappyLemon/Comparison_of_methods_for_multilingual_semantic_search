Kafijkoki (Coffea) ir rubiju dzimtas augu ģints, kurā ir klasificēti krūmi vai mazi koki, kuru dabiskais izplatības areāls ir tropiskajos Āfrikas dienvidos un tropiskajā Āzijā. Kafijkoku augļiem ir saldena garša un tie, tāpat kā sēklas, satur lielu daudzuma kofeīna. Dažas sugas tiek kultivētas, lai iegūtu to sēklas — kafijas pupiņas. Šie augi ir vieni no pasaulē visvērtīgākajiem un visvairāk tirgotajiem komerciālajiem kultūraugiem, un ir nozīmīga eksporta prece vairākām valstīm, tostarp valstīm Centrālamerikā un Dienvidamerikā, Karību jūrā un Āfrikā. Lai gan ģintī ir klasificētas vairāk nekā 120 sugas, kafijas tirdzniecība balstās uz divām — Coffea arabica un Coffea canephora. Coffea arabica, kura ir pazīstama kā "Arabica", sastāda 60–80% no visas pasaules kafijas ražas, un Coffea canephora (pazīstama kā "Robusta") sastāda pārējos 20–40%. Abas kafijas sugas ir ļoti jutīgas pret klimata pārmaiņu izraisītām izmaiņām vietējās ekosistēmās. Tiek lēsts, ka klimata pārmaiņas varētu ievērojami samazināt kafijkoku ražotspēju (it sevišķi dažos no nozīmīgākajiem audzēšanas reģioniem), un līdz ar to kafijas kā preces pieejamību. Ģintī ir klasificētas vairāk nekā 120 sugas, tostarp: Coffea abbayesii J.-F.Leroy Coffea affinis De Wild. Coffea arabica L. Coffea benghalensis B.Heyne ex Schult. Coffea canephora ("Coffea robusta") Pierre ex A.Froehner Coffea charrieriana Stoff. & F.Anthony Coffea kapakata (A.Chev.) Bridson Coffea liberica Hiern Coffea magnistipula Stoff. & Robbr. Coffea racemosa Lour. Coffea stenophylla G.Don Nogatavojusies Coffee arabica oga Nogatavojusies Coffea canephora oga Kafijas ogas šķērsgriezums Coffea arabica ziedi uz zara Pupiņa Coffea arabica ogā «Coffea L. | Plants of the World Online | Kew Science». Plants of the World Online (angļu). Skatīts: 2023-06-17. «Coffee Plant: Arabica and Robusta - CoffeeResearch.org». www.coffeeresearch.org. Skatīts: 2023-06-17. «Coffee: World Markets and Trade». web.archive.org. 2017-10-10. Arhivēts no oriģināla, laiks: 2017-10-10. Skatīts: 2023-06-17. Läderach, Peter; Ramirez–Villegas, Julian; Navarro-Racines, Carlos; Zelaya, Carlos; Martinez–Valle, Armando; Jarvis, Andy (2017-03). "Climate change adaptation of coffee production in space and time" (en). Climatic Change 141 (1): 47–62. doi:10.1007/s10584-016-1788-9. ISSN 0165-0009. Moat, Justin; Williams, Jenny; Baena, Susana; Wilkinson, Timothy; Gole, Tadesse W.; Challa, Zeleke K.; Demissew, Sebsebe; Davis, Aaron P. (2017-06-19). "Resilience potential of the Ethiopian coffee sector under climate change" (en). Nature Plants 3 (7). doi:10.1038/nplants.2017.81. ISSN 2055-0278. «Your Morning Cup of Coffee Is in Danger. Can the Industry Adapt in Time?». Time (angļu). 2018-06-21. Skatīts: 2023-06-17. Vikikrātuvē par šo tēmu ir pieejami multivides faili. Skatīt: Kafijkoki. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia of Life raksts (angliski) Enciklopēdijas Krugosvet raksts (krieviski)