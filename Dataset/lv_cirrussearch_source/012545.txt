Koordinātas: 32°46′45″N 96°48′31″W﻿ / ﻿32.77903°N 96.80867°W﻿ / 32.77903; -96.80867 35. ASV prezidents Džons Kenedijs tika nogalināts atentātā 1963. gada 22. novembrī plkst. 12.30 pēc vietējā laika (18.30 pēc Griničas laika) Dealey Plaza, Dalasā, Teksasas štatā, ASV. Dž. Kenedijs tika nāvējoši sašauts, kamēr atradās prezidenta automašīnā kopā ar sievu Žaklīnu, Teksasas gubernatoru Džonu Koneliju un viņa sievu Nelliju. Dž. Kenedijs ir pēdējais no četriem ASV prezidentiem, kas tikuši nogalināti atentātos (pēc Abrahama Linkolna, Džeimsa Gārfīlda un Viljama Makinlija). Desmit mēnešus ilgusī Warren Commission izmeklēšana laikā no 1963. līdz 1964. gadam tika noslēgta ar slēdzienu, ka atentātu viens pats veicis Lī Hārvijs Osvalds. Savukārt Džeks Rūbijs pēc tam viens pats nogalinājis L. H. Osvaldu. Atentāts joprojām ir plaši apspriesta tēma sabiedrībā, tāpat pastāv neskaitāmas sazvērestības teorijas, kas min citus atentāta izpildītājus, organizatorus un pasūtītājus. Džona Kenedija atentāta sazvērestības teorijas