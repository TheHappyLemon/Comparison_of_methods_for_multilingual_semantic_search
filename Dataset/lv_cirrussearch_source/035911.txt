Landonas gaisa balonu festivāls (angļu: London Hot-Air Balloon Festival) bija gaisa balonu festivāls Landonā, Kanādā. Tas bija viens no valsts lielākajiem un senākajiem gaisa balonu festivāliem. Festivāls pirmo reizi notika 1983. gadā, lai popularizētu Downtown Business Association. Tolaik to sauca par Landonas balonu fiesta. Festivāla galvenā norises vieta bija Herisa parks netālu no Temzas upes, kā arī tas parasti notika Simko dienas (augusta pirmā pirmdiena) nedēļas nogalē. Festivāla galvenie sponsori bija Sundance Ballons. Skatītāji varēja nokļūt ļoti tuvu balonu palaišanas punktam, jo tur nebija nekādu žogu, kas atdalītu skatītāju zonu no balonu palaišanas punkta. Festivālā regulāri piedalījās vairāki īpašas formas baloni — Kanādas karoga, kļavas lapas un tiranozaura Tairona formas baloni. Festivālā notika ne tikai balonu palaišana, bet tajā arī bija atrakciju parks, koncerti un balonu degļu iedegšanas pasākumi naktī. Pasākumā piedalījās vairāki mūziķi, piemēram, Kanādas mākslinieki Sloan, Mobile un grupa Bobnoxious. 2008. gada martā Sundance Balloons paziņoja, ka 2008. gada Landonas gaisa balonu festivāls netiks rīkots iepriekšējo gadu pasākumu finansiālo zaudējumu dēļ. Pasaules populārāko gaisa balonu festivālu saraksts Balloon Fest grounded -- sky's not the limit, londontopic.ca «2005. gada festivāla attēli un informācija». Arhivēts no oriģināla, laiks: 2016. gada 30. septembrī. Skatīts: 2016. gada 18. oktobrī.