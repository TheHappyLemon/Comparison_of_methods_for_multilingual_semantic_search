Bila Mastertona balva (angļu: Bill Masterton Memorial Trophy) tiek piešķirta NHL hokejistam, kurš sevi visvairāk velta hokeja spēlei, vienlaikus ir sportiskākais un izturīgākais spēlētājs. Balvas ieguvējs tiek noskaidrots īpašā balsojumā, kuram katra komanda var izvirzīt vienu spēlētāju. Bieži balva tiek pasniegta hokejistiem, kas atgriezušies pēc nopietnām traumām vai vienkārši atgriezušies hokejā pēc ilgāka pārtraukuma. Katrs hokejists šo balvu var iegūt tikai vienu reizi karjeras laikā. Šī balva nosaukta Minesotas "North Stars" bijušā spēlētāja Bila Mastertona vārdā, kurš nomira 1968. gada 15. janvārī hokeja spēles laikā. Savas karjeras laikā Mastertonam piemita visas īpašības, kurām būtu jāpiemīt, lai iegūtu šo balvu. Balva tiek pasniegta kopš 1967-68 sezonas. 2006.—07. gada sezonā viens no pretendentiem uz balvu bija arī latviešu aizsargs Kārlis Skrastiņš. https://web.archive.org/web/20100109071725/http://www.nhl.com/trophies/masterton.html (angliski)