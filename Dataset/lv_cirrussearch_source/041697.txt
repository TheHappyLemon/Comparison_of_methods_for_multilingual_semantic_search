"Turpinājums" ir 2018. gada Latvijas filma, projekta "Latvijas filmas Latvijas simtgadei" ietvaros. Filmas režisors ir Ivars Seleckis. Filmas pirmizrāde notika 2018. gada 22. martā. 2018. gada septembrī tika paziņots, ka filma tiks izvirzīta kā Latvijas kandidāte Amerikas Kinoakadēmijas balvai "Labākā filma svešvalodā". Filma saņēma Lielā Kristapa balvas nominācijās "Labākais dokumentālās filmas režisors" (Ivars Seleckis), "Labākais dokumentālās filmas operators" (Valdis Celmiņš) un "Labākais montāžas režisors" (Andra Doršs). Pieci bērni piecās Latvijas vietās sāk skolas gaitas. Kārļa ģimenei ir stipras saknes Latvijas laukos. Gļeba vecvecāki Latvijā ieceļojuši padomju gados. Zanes ģimene ir pilsētnieki pirmajā paaudzē. Anastasijas ģimene uz laukiem pārcēlusies no pilsētas. Anetes mamma dzīvo Anglijā, bet pati Anete dzīvo ar vecmāmiņu. Filmai plānots izdot turpinājumu ik pēc 7 gadiem, katru reizi atgriežoties pie filmas varoņiem un sekojot viņu dzīves gaitām. Katru reizi jauns režisors fiksēs visu piecu bērnu dzīves pavērsienus. Filmas mērķis ir novērot, kā situācija valstī veido bērnus un to likteņus, kā arī parādīt valsts likteni no bērnu skatu punkta. «Latvija Oskara balvai virzīs Selecka filmu «Turpinājums»». lsm.lv. 2018. gada 3. septembrī. Skatīts: 2018. gada 3. septembrī. «Paziņoti Nacionālās kino balvas “Lielais Kristaps” laureāti». lielaiskristaps.lv. Arhivēts no oriģināla, laiks: 2018. gada 16. novembrī. Skatīts: 2018. gada 13. novembrī. «Turpinājums». Nacionālais Kino centrs. Arhivēts no oriģināla, laiks: 2018. gada 13. martā. Skatīts: 2018. gada 1. martā. IMDb profils (angliski)