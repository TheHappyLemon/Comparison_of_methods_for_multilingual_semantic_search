Lora Leina Velša Buša (angļu: Laura Lane Welch Bush; dzimusi 1946. gada 4. novembrī) ir amerikāņu autore, skolotāja, bibliotekāre. Laikā no 2001. līdz 2009. gadam bijusi ASV pirmā lēdija. 1968. gadā absolvējusi Dienvidu metodistu universitāti, pēc tam kļuvusi par sākumskolas skolotāju. Pēc Teksasas universitātes Ostinā absolvēšanas strādājusi par bibliotekāri. 1977. gadā iepazinusies ar Džordžu V. Bušu, vēlāk tajā pašā gadā viņi arī apprecējās. Politikā iesaistījusies pēc apprecēšanās, 1995. gadā līdz ar vīra ievēlēšanu Teksasas gubernatora amatā kļuvusi par Teksasas pirmo lēdiju. 2000. gadā palīdzējusi vīram ASV prezidenta vēlēšanās uzvarēt demokrātu Elu Goru. Gallup veiktajā aptaujā viņa tika iebalsota kā viena no populārākajām pirmajām lēdijām. 2010. gadā izdevusi savus memuārus Spoken from the Heart. Vikikrātuvē par šo tēmu ir pieejami multivides faili. Skatīt: Lora Buša. Biogrāfija (angliski) Cilvēku portāls