Gļebs Kļimenko (krievu: Глеб Викторович Клименко; dzimis 1983. gada 28. jūlijā) ir krievu hokejists, uzbrucējs. Pašlaik (2015) Kļimenko spēlē Kontinentālās hokeja līgas kluba Jekaterinburgas "Avtomobilist" rindās. Savu profesionālā spēlētāja karjeru Kļimenko uzsāka 2001. gadā, kad spēlēja Krievijas Augstākās līgas kluba HK Ļipecka rindās. Krievijas Superlīgā Gļebs debitēja vien 2007. gadā Maskavas "Spartak" rindās. 2008.—09. gada sezonu Kļimenko iesāka Čehovas "Vitjaz" rindās, taču sezonas otrajā pusē tika izīrēts Kazaņas "Ak Bars" vienībai, palīdzot komandai izcīnīt Gagarina kausu. 2009.—10. gada sezonas vidū Kļimenko no "Vitjaz" nonāca Sanktpēterburgas SKA sastāvā. 2010.—11. sezonā, spēlējot Magņitogorskas "Metallurg" rindās, Kļimenko tika atzīts par marta mēneša labāko uzbrucēju, taču tad hokejists atgriezās SKA rindās. 2012.—13. gada sezonas otrajā pusē uzbrucējs tika aizmainīts uz Mitišču "Atlant" vienību. Pēc sezonas noslēguma Kļimenko tika aizmainīts uz Čerepovecas "Severstal" vienību, taču nākamās sezonas pirmajā pusē nonāca jau Podoļskas "Vitjaz" sastāvā. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)