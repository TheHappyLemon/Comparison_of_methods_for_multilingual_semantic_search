Alans Volfs Ārkins (angļu: Alan Wolf Arkin; dzimis 1934. gada 26. martā, miris 2023. gada 29. jūnijā) bija amerikāņu aktieris, kinorežisors, mūziķis un dziedātājs. Ārkinu par viņa pirmo lomu filmā The Russians Are Coming, the Russians Are Coming (1966) nominēja Amerikas Kinoakadēmijas balvai, tādējādi viņš kļuva par vienu no sešiem aktieriem, kas ieguvis nomināciju jau par savu pirmo lomu. Par šo lomu viņš saņēma Zelta globusa balvu kā labākais aktieris komēdijā vai muzikālā filmā. Otro reizi Amerikas Kinoakadēmijas balvai Ārkinu nominēja par galveno lomu filmā The Heart Is a Lonely Hunter (1968). Ieguvis Amerikas Kinoakadēmijas balvu kā labākais aktieris otrā plāna lomā, kā arī BAFTA kino balvu par filmu "Mis Saulstariņš" (2006). Nominēts šīm balvām, kā arī Zelta globusa balvai par otrā plāna lomu filmā "Argo" (2012). «Academy Awards, Best Actor». filmsite.org. Vikikrātuvē par šo tēmu ir pieejami multivides faili. Skatīt: Alans Ārkins. IMDb profils (angliski) Internet Broadway Database profils (angliski) AllMovie profils (angliski) Encyclopædia Britannica raksts (angliski)