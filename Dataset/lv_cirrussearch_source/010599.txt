Verners Melderss (vācu: Werner Mölders; dzimis 1913. gada 18. martā, miris 1941. gada 22. novembrī) bija Luftwaffe pilots. Bija pirmais kara lidotājs aviācijas vēsturē, kurš notriecis 100 ienaidnieka lidmašīnas. Piedalījās Spānijas pilsoņu karā Kondora leģiona sastāvā. Plaši ieviesa t.s. četru pirkstu kaujas ierindu aviācijā. Pēc 100 kaujas uzvaru sasniegšanas Meldersam tika aizliegts turpmāk piedalīties karadarbībā, tomēr neoficiāli viņš veica lidojumus. Gāja bojā aviokatastrofā kā pasažieris, kad devās uz Ernsta Udeta bērēm. Apglabāts Berlīnē blakus Udetam un Manfrēdam fon Rihthofenam. Starp 1969. un 2003. gadu Meldersa vārdā tika saukts vācu eskadras mīnukuģis. 1973. gadā Meldersa vārdā tika nosaukta Neiburgā pie Donavas bāzētā 74. aviācijas eskadra, tomēr 2005. gadā nosaukums tika atcelts, pamatojoties uz Vācijas parlamenta lēmumu, ka Kondora leģiona dalībnieki godināti netiek. Vikikrātuvē par šo tēmu ir pieejami multivides faili. Skatīt: Verners Melderss. Lexikon der Wehrmacht (vāciski)