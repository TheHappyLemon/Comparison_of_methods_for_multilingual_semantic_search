Sāra Errāni (itāļu: Sara Errani; dzimusi 1987. gada 29. aprīlī) ir itāļu tenisiste. Profesionālo karjeru sāka 2002. gadā. S. Errāni labākais sasniegums WTA Tūres vienspēļu rangā ir 2013. gada 20. maijā sasniegtā 5. vieta, dubultspēlēs viņa ir bijusi ranga līdere (2012. gada 10. septembris). Karjerā S. Errāni ir uzvarējusi 9 vienspēļu un 27 dubultspēļu WTA turnīros. Lielākais panākums vienspēlēs ir 2012. gadā sasniegtais fināls Francijas atklātajā čempionātā. Dubultspēlēs guvusi uzvaru visos četros "Grand Slam" turnīros. Piedalījusies četrās olimpiskajās spēlēs (2008, 2012, 2016, 2020). Vikikrātuvē par šo tēmu ir pieejami multivides faili. Skatīt: Sāra Errāni. Olympedia profils (angliski) Munzüger Sport profils (vāciski) WTA tenisistes profils (angliski) ITF profils (angliski) Billijas Džīnas Kingas kausa profils (angliski) Tennis Temple profils (angliski) tennisabstract.com profils (angliski)