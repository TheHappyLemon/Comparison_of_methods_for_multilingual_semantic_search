Joriss Mateisens (nīderlandiešu: Joris Mathijsen, izrunā: [ˈjɔː.rɪs ma.ˈtɛi̯.sə(n)], dzimis 1980. gada 5. aprīlī) ir bijušias Nīderlandes futbolists un Nīderlandes izlases dalībnieks. Futbolu Joriss Mateisens sāka spēlēt savas dzimtās pilsētas Gorlas futbola klubā VOAB. 1989. gadā pievienojās Willem II jauniešu komandai, bet augstākajā līmenī sāka spēlēt 1998. gadā. 2004. gadā sāka spēlēt AZ komandā, bet 2006. gadā par 6 miljoniem eiro viņu iegādājās Vācijas futbola klubs Hamburger SV. 2011. gadā parakstīja divu gadu līgumu ar Spānijas klubu Málaga. Nīderlandes futbola izlasē Mateisens debitēja 2004. gada 17. novembrī spēlē pret Andoras izlasi. Ir guvis trīs vārtus izlases labā. Pirmos iesita 2006. gada 2. septembrī pret Luksemburgas izlasi. Ir piedalījies 2006. un 2010. gada FIFA Pasaules kausā, kā arī 2008. un 2012. gada Eiropas čempionātā. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)