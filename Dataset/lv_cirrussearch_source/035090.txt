Vaiņodes muiža ir apdzīvotā vieta Dienvidkurzemes novada Vaiņodes pagastā. Atrodas pagasta centrālajā daļā uz austrumiem no Vaiņodes un ziemeļiem no Vaiņodes lidlauka, 3,5 km no pagasta centra Vaiņodes, 51,9 km no novada centra Grobiņas un 186,9 km no Rīgas. Apdzīvotā vieta atrodas nomaļus no valsts autoceļiem. Apdzīvotā vieta izveidojusies ap vēsturisko Vaiņodes muižu (Gut Wainoden). Vecā muižas kungu māja bija celta 19. gs. otrajā pusē un nodedzināta 1905. gada revolūcijas laikā. Tā bija neorenesanses stila celtne ar diviem torņiem un bagātīgu interjera apdari no A. Folca darbnīcas Rīgā. 1912. gadā pēc M. T. Berči projekta uzcēla jaunu ēka, kas bija modernisma stilā ieturēta masīva, kubiska ēka ar iespaidīgu stilizētu mansarda jumtu, ko izcēla vertikāli plānotā centrālā ieeja. Šī savrupmāja gāja bojā Kurzees cietokšņa lielkaujā 1944. gada oktobrī. Vaiņodes muižas kungu māja (1932) Latvijas Ģeotelpiskās informācijas aģentūra; LĢIA vietvārdu datubāzes identifikators: 3207. «Informācija par objektu: Vaiņodes muiža». LĢIA vietvārdu datubāze. Latvijas Ģeotelpiskās informācijas aģentūra. Skatīts: 2016. gada 23. augustā. zudusilatvija.lv