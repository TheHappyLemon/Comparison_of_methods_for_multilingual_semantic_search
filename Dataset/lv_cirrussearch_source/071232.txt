Cassidulinoidea ir foraminīferu virsdzimta rotaliīdu kārtā. Virsdzimtas izveidošana tiek piedēvēta franču naturālistam Alsidam Orbiņī. Ģeohronoloģiski Cassidulinoidea ir zināma no paleocēna līdz mūsdienām. Čaula ir biseriāla, kas sākotnēji bija satīta, bet pēc tam var būt attīta atpakaļ. Sieniņas veidotas no kalcīta, perforētas, optiski radiālas vai graudainas. Atvere veidota starpmarginālas spraugas veidā vai arī var būt termināla. Tā var būt aptverta ar lūpu vai atloku, un tai var būt zobu plātne. Nosaukums Cassidulinoidea pirmo reizi parādās 1963. gadā meksikāņu biologa Augustīna Ajalas Kastanaresa darbā, kurā viņš to piedēvē Alsidam Orbiņī ar piezīmi "nomo correcto", atsaucoties uz viņa 1839. gada publikāciju. Vēl pirms tam 1961. gadā amerikāņu mikropaleontologi Alfrēds Lēblihs un Helēna Trappana savā darbā pieminēja virsdzimtu Cassidulinacea d'Orbigny, 1839, atsaucoties uz to pašu Orbiņī darbu. Orbinī savos 1839. gada darbos bija izdalījis tikai Cassidulinidae dzimtu, iekļaujot tajā vienīgo Cassidulina ģinti, un kopā ar Asteriginidae dzimtu to iekļāva Entomostegues kārtā. Ne virsdzimtu, ne apakšdzimtu Cassidulinidae dzimtai Orbiņī nebija veidojis. 1981. gadā padomju mikropaleontoloģe Hadižata Saidova izveidoja Cassidulinitidea Saidova, 1981 virsdzimtu, iekļaujot tajā vienu izmirušu ģinti Cassidulinita Suzin, 1952 ar divām sugām, kas vēlāk tika iekļauta Cassidulinoidea virsdzimtā. 1994. gadā kanādiešu pētnieks Freds Klarks aprakstīja jaunu neogēna sugu Hooperella strigata Clark, 1994, uz kuras pamata izveidoja jaunu ģinti un dzimtu, kas tika iekļauta Cassidulinoidea virsdzimtā. 2017. gadā šveiciešu protozooloģe Marija Holcmane un poļu biologs Jans Paulovskis publicēja rotaliīdu kārtas ģenētiskos pērījumus, kuru gaitā izdalīja jaunu virsdzimtu Serioidea Holzmann & Pawlowski, 2017, kurā apvienoja ģenētiski līdzīgās Bolivinitidae, Cassidulinidae, Uvigerinidae, Sphaeroidinidae un Globobuliminidae dzimtas. Taču šī virsdzimta tika noraidīta kā neatbilstoša ICZN (Zooloģiskās nomenklatūras starptautiskā komisija) prasībām, jo tai nav izdalīta tipiskā ģints. Attiecīgi, visas šīs dzimtas, izņemot bolivinitīdas, tiek iekļautas Cassidulinoidea virsdzimtā, kā senākajā taksona sinonīmā. Cassidulinoidea virsdzimtā ir iekļautas šādas dzimtas: virsdzimta: Cassidulinoidea d'Orbigny, 1839 dzimta: Cassidulinidae d'Orbigny, 1839 dzimta: Cassidulinitidae Saidova, 1981 † dzimta: Globobuliminidae Hofker, 1956 dzimta: Hooperellidae Clark, 1994 dzimta: Sphaeroidinidae Cushman, 1927 dzimta: Uvigerinidae Haeckel, 1894 (†) - izmirušu organismu grupa. Loeblich, A. R.; Tappan, H. (1988). Foraminiferal Genera and their Classification. Van Nostrand Reinhold Company, New York. 503 lpp. ISBN 0-442-25937-9 (1839a). Foraminiferes. in De la Sagra, R. Histoire physique, politique et naturelle de I'He de Cuba. A. Bertrand Ed. Paris, t. 8, p. i-xlviii, 1-224, 12láms. 39. lpp. (1939b). Voyage dans l' Amérique Méridionale. Paris y Strasbourg., v. 5, Foraminiferes, pt. 5, p. 1-86, láms. 1-9. 54. lpp. Саидова Х.М., О современном состоянии системы надвидовых таксонов кайнозойских бентосных фораминифер. М.: Изд-во АН СССР, 1981. 73 с. Clark, F. E. (1994). New species and a new genus of Neogene benthic foraminifera from the Southwest Pacific Ocean. The Journal of Foraminiferal Research. 24(2): 110-122. Holzmann, M.; Pawlowski, J. (2017). An updated classification of rotaliid foraminifera based on ribosomal DNA phylogeny. Marine Micropaleontology. World Foraminifera Database