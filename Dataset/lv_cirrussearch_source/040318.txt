Lajāla Abūda (arābu: ليال عبود‎‎, izrunā: [laj'ja:l ʕab'bu:d], dzimusi 1982. gada 15. maijā) ir Libānas popdziedātāja, mūsdienu tautas mūzikas izpildītāja, dziesmu vārdu autore, modele un uzņēmēja. Viņa kopā ar Nensiju Adžramu tiek uzskaitītas par panākumiem bagātākajām Libānas popdziedātājām. Viena no viņas slavenākajām dziesmām ir Ahla Zaffah. Viņa izpilda dziesmas dažādos arābu valodas dialektos. Lajāla Abūda ir dzimusi šiītu islāma musulmaņu ģimenē mazā ciematā Sūras kadā, Dienvidlibānas muhāfazā. Ģimene bija ļoti muzikāla. Libānas Universitātē studējusi angļu literatūru. Pēc tam viņa studēja Beirūtas Arābu universitātē, kur ieguva maģistra grādu tulkošanā. Divus gadus studēja arī Libānas nacionālajā konservatorijā. Vēl divus gadus Lajāla Abūda strādāja par policisti Beirūtas–Rafīka Harīrī starptautiskajā lidostā. Lajāla Abūda 2002. gadā piedalījās Dienvidlibānas talantu programmā, kurā pirmo reizi guva ievērību. Pēc tam viņa dziedāja dažādās Beirūtas kafejnīcās un restorānos, līdz satika mūziķi Ričardu Nadžmu, kas viņu ieveda ierakstu mūzikas pasaulē. Līdz 2006. gadam Abūda bija apguvusi arī ērģeļu un ģitāras spēli. Viņas pirmais mūzikas albums Fi Shouq tika izdots 2007. gada beigās. 2011. gadā tika izdots otrais Abūdas albums Ma Ba'eesh. Abūda ne tikai dzied, bet arī pati sacer dziesmu vārdus un komponē mūziku. Viena no viņas slavenākajām dziesmām ir Ahla Zaffah. Abūda 1998. gadā apprecējās. Viņai ir viens dēls Džads, kas piedzima 2005. gadā. 2009. gadā viņa izšķīrās. Pēc tam viņa pilnībā pārcēlās uz dzīvi Beirūtā. Kā vienu no šķiršanās iemesliem Abūda minēja savu vēlmi pilnībā pievērsties mūziķes karjerai. Kopš bērnības viņai ļoti patīk jāšana ar zirgiem. No 2008. gada Lajāla Abūda dodas koncertturnejās. Galvenokārt tās notiek Libānā, taču ir devusies arī uz Zviedriju, Vāciju, Šveici, Ķīnu, Amerikas Savienotajām Valstīm, Austrāliju, Kataru, Sīriju, Jordāniju un Kipru. Kopš 2010. gada Lajāla Abūda ir uzsākusi uzņēmējdarbību. Viņai pieder kāzu plānošanas uzņēmums Loulou Secret, kas atrodas Jordānijas galvaspilsētā Ammānā, un sava mūzikas izdevējkompānija Layal Productions, kur galvenokārt tiek ierakstītas viņas pašas mūzika. 2007: Fi Shouq 2011: Ma Ba'eesh 2007: Winni Ya Winn 2007: Albi Yamma 2007: Tshoobi 2007: Abouya 2alli 2007: Aam Bihlamak 2007: Hawasi Kella 2007: Fi Shoo' 2008: Wad Al Hetta 2009: Shid El Jaroufe 2009: Bjnoun 2010: Lazem Taaraf 2010: BIBI 2010: Ahla Zaffe 2010: Dinyi Wlad 2010: Ma B3eesh 2010: Ya Tayr El Tayer 2012: Ya Ana Ya Ana 2013: Khashkhash hadid El Mohra 2014: Khaliha Bi Albi Tijrah «Layal Abboud - Bio, Facts, Family» (angļu). Famous Birthdays. Skatīts: 2017. gada 13. novembrī. «Layal Abboud's Biography» (angļu). Last.fm. Skatīts: 2017. gada 13. novembrī. Vikikrātuvē par šo tēmu ir pieejami multivides faili. Skatīt: Lajāla Abūda. Facebook profils