Dreidzs (arī Drīdzis, Drīdzs, Drīdža ezers, Dridzis; latgaliešu: Dreidzs) ir ezers Krāslavas novadā, Skaistas un Kombuļu pagastos. Dziļākais ezers Latvijā un Baltijā. Saskaņā ar vēsturiskiem avotiem ezera dziļums pārsvarā publicēts kā 65,1 m, taču 1998. gadā ezera dziļums tika atkārtoti precīzi uzmērīts, konstatējot 63,1 m dziļumu dziļākajā vietā. Dreidzu 2020. gadā mērīja Daugavpils Universitātes Ekoloģijas institūta zinātnieki un pēc viņu datiem pati dziļākā vieta bija 66,2 m. Dreidzs atrodas subglaciālajā iegultnē. Ezers izstiepts rietumu-austrumu virzienā, austrumgalā ļoti šaurs, rietumpusē sadalās divos atzaros. Gultne smilšaina, oļaina, līčos — dūņas. Dziļuma dēļ ūdens šķiet tumšs. Krasti stipri izroboti, vietām stāvi. Apkārtnē izveidots Dridža ezera dabas parks, ezers atrodas dabas aizsargājamā teritorijā kopš 1977. gada. Notece pa Kovšiku caur Kauseņa ezeru uz Siveru. Ar kanālu sistēmu savienots ar Ota un Ārdava ezeriem. 1929. gadā regulēta izteka, un ezera līmenis pazeminājās (līdz tam ezera platība bijusi 800 ha, samazinājusies līdz 753,2 ha). 20. lielākais no Latvijas ezeriem. Konstatētas 21 sugas zivis, tai skaitā ezersalakas. Agrāk ezerā ielaistas sēkļu sīgas. Ezera ziemeļrietumu krastā atrodas Sauleskalns. Krastos vairākas atpūtas bāzes. 9 salas ar kopējo platību 18,7 ha: Apšu sala Bernātu sala (13,9 ha) Liepu sala Ozolu sala Pizānu salas Upes sala Zemā sala Latvijas PSR mazā enciklopēdija. 1. sējums. Rīga : Izdevniecība "Zinātne".  411. lpp. Vietvārdu datubāze Eniņš, Guntis (2011. gada 4. marts). "Kurš ir visskaistākais ezers?". Mājas Viesis (Latvijas Avīze). Биологи идут на дно gorod.lv(krieviski) Magda Riekstiņa, Aija Balcere. Latvijas 100 skaistākās vietas. Rīga : Zvaigzne ABC. 54–55. lpp. ISBN 978-9934-0-7700-5. Ezeri.lv datubāze Vikikrātuvē par šo tēmu ir pieejami multivides faili. Skatīt: Dreidzs.