Progress M-29M (Прогресс М-29M; SKS apzīmējums ISS-61P) ir Krievijas automātisks kravas kosmosa kuģis, kurš paredzēts kravu nogādāšanai uz Starptautisko kosmisko staciju (SKS). Tas orbītā palaists 2015. gada oktobrī. Kopējā kravas masa starta brīdī bija 2 369 kg. Īpašajās tvertnēs ietilpa degviela (350 kg), skābeklis (28 kg), gaiss (22 kg), ūdens (420 kg). Hermētiskajā kravas telpā (pavisam 1 549 kg) atradās iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces. Progress M-29M tika palaists 2015. gada 1. oktobrī 16:49:40 UTC ar nesējraķeti Sojuz-U no Baikonuras kosmodroma. Saslēgšanās ar staciju automātiskā režīmā notika 22:52:22 UTC pie Zvezda moduļa. 2016. gada 30. martā 14:15:30 UTC Progress M-29M atvienojās no stacijas. Autonomā lidojumā paredzēts veikt eksperimentu Izgib, pētot kosmiskā aparāta kustību dažādos griezes režīmos. Прогресс М-29М Центр Управления космическими полетам (krieviski) Progress M-29M lapa SKS Lidojumu vadības centrā Arhivēts 2015. gada 2. oktobrī, Wayback Machine vietnē. (krieviski)