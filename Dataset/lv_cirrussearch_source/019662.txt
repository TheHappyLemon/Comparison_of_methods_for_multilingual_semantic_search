Lietenes jeb aklie dunduri (Haematopota) ir dunduru dzimtas (Tabanidae) ģints. Ir aprakstītas ap 400 lieteņu sugas, un salīdzinoši ar citām dunduru ģintīm tā ir viena no mazākajām. Sastopamas visur, izņemot Austrāliju un Antarktīdu. Latvijā sastopamas trīs sugas, no kurām visbiežāk sastopama parastā lietene (Haematopota pluvialis). Lietenes ir slaidi, pelēki dunduri ar raibiem, pelēcīgiem spārniem. Daudzām sugām ir krāsaini rakstainas acis, bet mirstot šī īpašība zūd. Sugas vienas no otras ir samērā grūti atšķiramas. Lieteņu sugas asinis sūc zīdītājiem (zirgiem, briežiem, aļņiem, stirnām, retāk liellopiem un pavisam reti aitām un cūkām) un samērā bieži kož arī cilvēkam, uzbrūkot siltā un mitrā laikā, bet visaktīvākās ir smacīgā laikā pirms lietus. Turklāt tās spēj pēc nosēšanās uzsākt asiņu sūkšanu ļoti ātri. Kodiens ir sāpīgs un nepatīkams. Lielāku sugu mātītes vienā paņēmienā iesūc līdz 0,2 g asiņu. Tā kā aklie dunduri asinis sūc vairākas reizes, tie spēj pārnēsāt dažādas infekcijas slimības, piemēram, tularēmiju. Parasti asinssūkšanai nododas ar lielu aizrautību, tādēļ ir viegli nositami. Asinis sūc tikai mātītes, bet tēviņi barojas tikai ar augu sulām. Arī mātītes barojas ar ziedu nektāru, bet, lai spētu reproducēt olas, tām ir nepieciešamas asnis. Lietenēm ir raksturīgi upurim pielavīties bez trokšņa, atšķirībā, piemēram, no diždunduriem, kā arī tās ir neizvēlīgas koduma vietas piemeklēšanai. Šīs ģints dunduriem ir raksturīgi arī izvairīties no baltas krāsas, līdz ar to tās nemēdz sēsties uz drēbēm baltā krāsā, toties labprāt sēžas uz melnām drēbēm. Kāpuri attīstās saldūdens tilpēs, mitrā augsnē un retumis dārza komposta kaudzēs. Latvijā sastopamas 3 sugas: Haematopota crassicornis Wahlberg, 184 Haematopota pluvialis (Linnaeus 1758) Haematopota italica Meigen, 1804 Corneliu Pârvu (1993). Genus Haematopota Meigen, 1803 (Diptera, Tabanidae) in Romania. A study about female genitalia, variability and distribution of the species. Tnv. Mus. Hist. nat. «Grigore Antipar» Vol. XXXIII pp. 165-199 Дождевки Divspārņi: Dunduri Chainey, J. E. (1993). Horse-flies, deer-flies and clegs (Tabanidae). In: Medical Insects and Arachnids. Springer Netherlands. Chapter 8: pp. 310-32. Dunduri Aina Karpa (2008). Catalogue of Latvian Flies (Diptera: Brachycera). – Latvijas entomologs, 46: 4-43. «Catalogue of Latvian Flies (Diptera: Brachycera)». Arhivēts no oriģināla, laiks: 2016. gada 5. martā. Skatīts: 2015. gada 18. oktobrī. Vikikrātuvē par šo tēmu ir pieejami multivides faili. Skatīt: Lietenes. Krievijas Lielās enciklopēdijas raksts (krieviski) Encyclopædia of Life raksts (angliski) Dziedava: Lietenes Medicine: Dunduri Haematopota (genus)