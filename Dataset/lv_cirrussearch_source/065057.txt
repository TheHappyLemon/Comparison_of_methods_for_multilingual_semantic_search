Elikoltiks (kazahu: Өлі қолтық шығанағы, Ölı qoltyq şyğanağy — ‘mirušās rokas līcis’) ir bijušais Kaspijas jūras līcis tās ziemeļaustrumos. Administratīvi atrodas Kazahstānas Manghistau apgabalā. Agrāk saukts arī kā Cesareviča līcis (krievu: залив Цесаревича) un Komsomoļeca līcis (залив Комсомолец), bet 18.—19. gadsimta eiropiešu kartēs — Zilā jūra. Iestiepjas cietzemē līdz 170 km garumā, dienvidaustrumos no tā atzarojas šaurais un garais Kaidaks. Dienvidrietumos līcim piekļaujas Bozaši pussala. Dēļ ūdens līmeņa pazemināšanās Kaspijas jūrā 20. gadsimta vidū lielākā daļa līča pārvērtusies par plašu soru; platība samazinājās no 15 000 km² līdz 500 km². Pašlaik ūdens līmenis jūrā paaugstinās un līcis pakāpeniski piepildās ar ūdeni. Līča ziemeļu krastā atrodas naftas iegulas. «Komsomoļeca līcis». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 371. lpp. PROFILES OF THE PETROLEUM SECTORS IN CASPIAN REGION COUNTRIES AND THE POTENTIAL FOR A NEW CASPIAN TO MIDDLE EAST GULF EXPORT LINE THROUGH IRAN Vikikrātuvē par šo tēmu ir pieejami multivides faili. Skatīt: Elikoltiks.