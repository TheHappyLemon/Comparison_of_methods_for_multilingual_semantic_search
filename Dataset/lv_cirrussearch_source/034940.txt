Šis raksts ir par Gemini programmu. Par citām jēdziena ATV nozīmēm skatīt nozīmju atdalīšanas lapu. Agena Target Vehicle (ATV) bija NASA programmas Gemini kosmosa kuģu tuvošanās un saslēgšanās mērķis. Tas bija nepieciešams, lai sagatavotos Apollo lidojumiem uz Mēnesi. Septiņi starti notika 1965. un 1966. gadā. Agena Target Vehicle tika veidota uz raķešpakāpes Agena-D bāzes, kuru būvēja Lockheed. Tai tika piemontēts McDonnell Aircraft izgatavotais saslēgšanās adapters. Dzinēja Bell Model 8096 vietā izmantots Bell Model 8247, kuru varēja iedarbināt līdz 15 reizēm. Saslēgšanās laikā un pēc tās kosmosa kuģa apkalpe varēja redzēt ATV stāvokli panelī Gemini-ATV Status Panel, kas bija izvietots pie saslēgšanās mezgla. Pēc saslēgšanās ar Gemini kosmosa kuģi raķešpakāpei pietika degvielas, lai abus kosmiskos aparātus paceltu augstā Zemes orbītā un atgrieztos atpakaļ zemā orbītā. On The Shoulders of Titans: A History of Project Gemini Arhivēts 2003. gada 7. decembrī, Wayback Machine vietnē. Gemini Rendezvous and Docking Systems GATV 6, 8, 9, 10, 11, 12 Gunter Dirk Krebs Gemini Agena Target Vehicle Encyclopedia Astronautica