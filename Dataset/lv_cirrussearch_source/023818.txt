Thaicom 6 ir Taizemes sakaru pavadonis. To palaida 2014. gada janvārī. Thaicom 6 īpašnieks ir Taizemes Informācijas un sakaru tehnoloģiju ministrija; to apkalpo uzņēmums Thaicom. Pavadonis sniedz sakaru pakalpojumus Dienvidaustrumāzijai un Āfrikai. Afrikas pārklājums tiek tirgots ar nosaukumu AFRICOM-1. Pavadoni izgatavoja ASV uzņēmums Orbital Sciences Corporation (OSC) uz platformas Star-2.3 bāzes. Līgums ar OSC par pavadoņa būvi un ar SpaceX par tā palaišanu noslēgts 2011. gada 31. maijā par summu 160 miljoni USD.Thaicom 6 ir 18 C joslas un 9 Ku joslas raidītāji. Elektroenerģiju nodrošina divi saules bateriju paneļi ar jaudu 3,7 kW. Thaicom 6 tika palaists 2014. gada 6. janvārī 22:06 UTC ar nesējraķeti Falcon 9 v1.1 no Kanaveralas zemesraga Gaisa spēku stacijas starta laukuma SLC-40. Tas tika ievadīts supersinhronā pārejas orbītā. Ģeostacionāro orbītu pavadonis sasniedza ar saviem dzinējiem. Thaicom 6 izvietots ģeostacionārajā orbītā punktā 78,5° austrumu garuma, kur atrodas kopā ar pavadoni Thaicom 5, kurš tika palaists 2006. gadā. 1. februārī pabeigta orbitālās testēšanas fāze un pavadonis nodots Taizemes Informācijas un sakaru tehnoloģiju ministrijai. Thaicom To Order Satellite from Orbital, Launch from SpaceX SpaceNews, Peter B. de Selding, 2011-05-31, (angliski) THAICOM 6 Services Start 1 February. Satellite Ownership transferred to MICT Arhivēts 2016. gada 4. martā, Wayback Machine vietnē. Thaicom, 2014-02-03, (angliski) Thaicom 6 Thaicom (angliski) Thaicom 6 Arhivēts 2016. gada 13. martā, Wayback Machine vietnē. Orbital Sciences Corporation (angliski) Thaicom 6 (AfriCom 1) Gunter Dirk Krebs (angliski)