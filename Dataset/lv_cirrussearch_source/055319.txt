Sprints vīriešiem bija viena no trim olimpiskajām riteņbraukšanas disciplīnām 1900. gada vasaras olimpiskajās spēlēs Parīzē. Sacensības tika aizvadītas Vensēnas velodromā 1900. gada 11. septembrī, kad notika pirmās kārtas braucieni un ceturtdaļfināli, un 13. septembrī, kad tika aizvadīti pusfināli un fināls. Sprinta brauciens garums bija 2000 metri, savukārt pirmajā kārtā brauciens bija 1000 metri. Sacensībās startēja 69 no visiem 72 sportistiem, kopumā no 6 valstīm. Sprinta sacensībās pirmo reizi startēja ASV, Beļģijas, Bohēmijas un Itālijas sportisti. Zelta medaļu šajā disciplīnā ieguva Francijas sportists Albērs Telandjē, arī sudraba medaļu ieguva francūzis — Fernāns Sāns. Savukārt bronzas medaļu ieguva ASV sportists Džons Henrijs Leiks. Šī bija ASV pirmā olimpiskā medaļa riteņbraukšanas sacensībās. Olimpiskais rekords sprinta disciplīnā tiek fiksēts 200 metros. Šajās olimpiskajās spēlēs kopsummā 6 reizes tika uzlabots olimpiskais rekords. Sacensību noslēgumā jaunais olimpiskais rekords šajā disciplīnā bija 12.6 sekundes un to ceturtdaļfināla 5. braucienā uzstādīja Francijas sportists Albērs Telandjē.   Q   — kvalifikācija finālam pēc vietas;   OR   — Olimpiskais rekords. Pamatraksts: Riteņbraucēji 1900. gada vasaras olimpiskajās spēlēs Sprinta sacensībās startēja 69 sportisti no 6 valstīm. Pirmo reizi sacensībās bija pārstāvēja ASV, Beļģija, Bohēmija un Itālija. Iekavās norādīts pārstāvošo sportistu skaits.  ASV (1)  Beļģija (1)  Bohēmija (1)  Francija (56)  Itālija (7)  Vācija (3) «Cycling at the 1900 Paris Summer Games: Men's Sprint». Sports Reference. Arhivēts no oriģināla, laiks: 2021. gada 2. janvāris. Skatīts: 2021. gada 2. janvāris. «Paris 1900 Cycling: Sprint individual men». Starptautiskā Olimpiska komiteja. Skatīts: 2021. gada 2. janvāris. Riteņbraukšana 1900. gada vasaras olimpiskajās spēlēs — sprints vīriešiem (Sports Reference) (angliski) Riteņbraukšana 1900. gada vasaras olimpiskajās spēlēs — sprints vīriešiem (Olympedia) (angliski) Riteņbraukšana 1900. gada vasaras olimpiskajās spēlēs — sprints vīriešiem (Olympics) (angliski) Herman De Wael. «Swimming 1900». Herman's Full Olympians, 2001-06-07. Arhivēts no oriģināla, laiks: 2008-05-03. Skatīts: 2008-03-19. Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.