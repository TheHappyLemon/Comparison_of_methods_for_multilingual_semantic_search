Augstais mežvītenis (latīņu: clematis recta; angļu: erect clematis, krievu: ломонос прямой) ir daudzgadīgs Gundegu dzimtas puskrūms. Augums liels, līdz 1,5 m. Stumbrs stāvs, stipri zarojas, augšdaļā ar īsiem matiņiem . Lapas nepāra plūksnaini saliktas. Ziedi balti, sakārtoti plašā skarveida ziedkopā stumbra vai zara galā. Zied jūnija beigās, jūlijā. Auglis — sēklenis. Suga sastopama Eiropas dienvidu, dienvidaustrumu daļā. Latvijā savvaļā ir izplatīts reti. Aug skrajos mežos, mežmalās, siltās un saulainās vietās. Audzē kā dekoratīvu augu.