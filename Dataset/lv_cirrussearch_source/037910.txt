Ļudovīts Lehens (slovāku: Ľudovít Lehen; dzimis 1925. gada 3. jūnijā, miris 2014. gada 12. maijā) bija slovāku gleznotājs un šaha problēmists. No 1949. līdz 1955. gadam viņš studējis Mākslas un dizaina akadēmijā Bratislavā. Viņš bija profesoru D. Milliho un V. Hložnīka students. 1956. un 1957. gadā viņš ieguva 1. vietu Slovākijas reālistiskās glezniecības konkursos. 20. gadsimta sešdesmito gadu sākumā notika viņa grafiskās mākslas izstādes Briselē, Padomju Savienībā un Ķīnā. 1962.gadā viņš tika nelikumīgi arestēts un notiesāts uz 11 gadiem politisku iemeslu dēļ. 1968. gadā Prāgas pavasara reformu rezultātā, viņš tika atzīts par nevainīgu un atbrīvots. Pēc atbrīvošanas Lehens nodarbojas glezniecību. Daži no viņa darbiem ir tagad pastāvīgi izstādīti Slovākijas Nacionālajā galerijā Bratislavā. L. Lehens pievērsās šaha kompozīcijai 1977. gadā 52 gadu vecumā. Galvenokārt viņš sastādīja divvilčus, palīgmatus un pasaku šaha kompozīcijas. Vairāki viņa uzdevumi tapuši sadarbībā ar Juraju Brabecu, Peteri Gvozdjāku un Jozefu Tarabu un citiem šaha problēmistiem. No 2005. gada FIDE meistars šaha kompozīcijā. Ļudovīts Lehens Zoltāns Labai Mačs Slovākija—Latvija, 1991 1. vieta Uzdevuma risinājums: 1) 1.Lg1 Lxh7 (A) 2.Zf2 Txg3# (B) 2) 1.Th4 Txg3 (B) 2.Zg4 Txd6# (C) 3) 1.Dc8 Txd6 (C) 2.Zd7 Lxh7# (A) Uzdevuma risinājumos notiek balto figūru gājienu cikliska maiņa (AB-BC-CA). da Redazione. «Artisti slovacchi: Addio Ľudovít Lehen, fiore tra il cemento (1925 – 2014)» (slovāku). Buongiorno Slovacchia, 2011-11-25. Arhivēts no oriģināla, laiks: 2016-03-31. Skatīts: 2017-03-23. L. Lehena profils vietnē Chess Composers (angliski) «L. Lehena lapa vietnē GALERIA DEGAS». Arhivēts no oriģināla, laiks: 2017. gada 5. maijā. Skatīts: 2017. gada 23. martā. FIDE meistari šaha kompozīcijā L. Lehena lapa vietnē Predajobrazov.sk (slovāku valodā) L. Lehena šaha kompozīcijas vietnē PDB