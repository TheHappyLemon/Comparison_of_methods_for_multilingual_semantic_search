Eiženija de Montiho (franču: Eugénie de Montijo, spāņu: Eugenia de Montijo; dzimusi 1826. gada 5. maijā, mirusi 1920. gada 11. jūlijā) bija Francijas imperatore, Napoleona III sieva. Dzimusi muižnieku ģimenē Granadā. Skolojusies Parīzē un Bristolē. Tuvs ģimenes draugs bija Prospērs Merimē, tāpēc Parīzē baumoja, ka Eiženija ir Merimē meita. Eiženija 1852. gadā Elizejas pils ballē iepazinās ar Napoleonu III, un 1853. gadā viņi apprecējās. Būdama stingra katoliete, ietekmējusi Napoleona III politiku. 1870. gadā, izceļoties Francijas—Prūsijas karam un Nepoleonam III dodoties uz fronti, tika iecelta par reģenti. Pēc sakāves Sedānas kaujā un Napoleona III sagūstīšanas devās trimdā uz Lielbritāniju, kur pēc vācu gūsta ieradās arī Napoleons III. Dzīves pēdējos gadus pēc vīra un dēla Napoleona IV nāves pavadīja Francijas Vidusjūras piekrastē. Mirusi dziļā vecumā Spānijā, apmeklējot radiniekus. Vikikrātuvē par šo tēmu ir pieejami multivides faili. Skatīt: Eiženija de Montiho.