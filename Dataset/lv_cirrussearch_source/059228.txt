Torstens Finks (dzimis 1967. gada 29. oktobrī) ir Vācijas futbola treneris un bijušais futbolists. Kopš 2023. gada Finks ir Beļģijas Pro līgas komandas Sint-Truidense galvenais treneris. Finks savu karjeru uzsāka Dortmundes Borussia rezerves komandā, bet pēc tam pārcēlās uz SG Wattenscheid 09, kur 1990. gadā viņš palīdzēja klubam pakāpties uz Vācijas Bundeslīgu. Pēc kluba izkrišanas no Bundeslīgas 1994. gadā, Finks pārcēlās uz Karlsruher SC, kur pavadīja trīs sezonas kā pamatsastāva spēlētājs. Pateicoties labajam sniegumam, 1997. gadā nopelnīja pāreju uz Vācijas veiksmīgāko klubu Minhenes "Bayern". Pēc tam Finks Bayern klubā pavadīja septiņas sezonas, no kurām piecas bija pamatsastāva spēlētājs, taču 2002. gadā viņš zaudēja vietu sākumsastāvā un 2003. gada februārī jau tika pārcelts uz kluba dublieriem, kas spēlēja Vācijas trešajā līgā — Regionalliga. 2003. gada aprīļa beigās Finks spēja atgriezties Bundeslīgas sastāvā, taču 2003.—2004. gada sezonā viņš atkal kļuva par regulāru spēlētāju Bayern dublieros, un Bundeslīgā tikai vienu reizi, kas bija pēdējā, izgāja uz maiņu pret VfL Wolfsburg 2003. gada septembrī. Līgums ar Bayern komandu beidzās 2004. gada jūnijā, taču pēc tam Finks vēl divas sezonas turpināja spēlēt kluba dublieros, bet pēc 2005.—2006. gada sezonas beigām Finks noslēdza spēlētāja karjeru pēc tam, kad guva skrimšļa bojājumu ceļgalā . Spēlējot Bayern pirmajā komandā, Finks palīdzēja komandai sasniegt 1999. gada Čempionu līgas finālu pret Manchester United, kad Bayern dramatiski zaudēja ar 2:1, kompensācijas laikā ielaižot divus vārtus. Šajā spēlē Finks izgāja uz maiņu spēles beigās, taču 91. minūtē viņa veiktais izklupiens noveda pie "United" izlīdzinājuma, kā rezultātā bumba nonāca pie Raiena Gigsa, kura sitienu vārtu guvumā pārvērta Tedijs Šeringems . Tomēr Finkam pēc diviem gadiem tomēr izdevās izcīnīt Čempionu līgas kausu, jo Bayern 2001. gada Čempionu līgas finālā ar soda sitieniem uzvarēja Valencia CF, lai gan viņš šajā mačā nepiedalījās. Tāpat viņš ar klubu izcīnīja četrus Bundeslīgas čempionu titulus un trīs Vācijas kausus. 1989. gadā aizvadīja 1 spēli Rietumvācijas U-21 izlasē. Vēl spēlējot Bayern komandā, 2005. gada decembrī viņš absolvēja Ķelnes Sporta universitāti, iegūstot trenera profesiju. No 2006. gada 5. septembra viņš sāka trenēt Red Bull Salzburg rezerves komandu . Pēc galvenā trenera Džovanni Trapatoni asistenta Lotāra Meteusa aiziešanas, Finks ieņēma viņa vietu un kļuva par viņa jauno palīgu. Finks 2008. gadā stājās Ingolstadt 04 galvenā trenera amatā, aizstājot Jirgenu Presu. Viņa pirmā spēle noslēdzās ar 3:1 uzvaru pret VfB Stuttgart II . Ingolštate 2007.—2008. gada sezonu noslēdza otrajā vietā. 2008.—2009. gada sezonu Ingolštate sāka ar zaudējumu Vācijas kausa izcīņas pirmajā kārtā pret Hamburger SV. Finks tika atlaists 2009. gada 22. aprīlī. Finks finišēja ar 16 uzvarām, 11 neizšķirtiem un 17 zaudējumiem. Viņa pēdējā mačā tika piedzīvots zaudējums ar 3:2 pret SC Freiburg . Ingolštate atradās 17. vietā, kad Finks tika atlaists. 2009. gada vasarā Finks tika iecelts par FC Basel galveno treneri, aizstājot Kristianu Grosu . Pirmajā spēlē piedzīvoja zaudējumu ar 2:0 pret FC St. Gallen. 2009.-2010. gada sezonā neskatoties uz vājo sezonas sākumu, Finksa komanda spēja parādīt labu sniegumu un izcīnīja 2010. gada Superlīgas titulu sezonas pēdējā dienā ar uzvaru izbraukumā pret favorītiem BSC Young Boys. Kopā ar Finku Bāzele izcīnīja arī 2011. gada Superlīgas titulu un 2011. gada Uhrencup. Finks pameta klubu 2011. gada oktobrī. Viņa pēdējā spēlē ar Bāzeli bija Šveices kausa izcīņā, kurā ar 5:1 uzvarēja FC Schötz. Interesanti, ka spēlētājs Fveo Tembo pameta FC Basel pēc tam, kad apsūdzēja kluba treneri Torstenu Finku par rasistisku izteikumu pret viņu treniņa laikā. Tiek ziņots, ka Finks ir teicis kādam līdzstrādniekam "nocelt pērtiķi no koka". 2011. gada 13. oktobrī Finks parakstīja līgumu ar Hamburger SV, lai līdz 2014. gadam vadītu Vācijas Bundeslīgas klubu, kad komanda bija nonākusi izkrišanas zonā ar sešiem zaudējumiem pirmajās astoņās spēlēs. Viņa pirmā spēle bija neizšķirts 1:1 pret VfL Wolfsburg . HSV pirmajās deviņās spēlēs Finka vadībā palika nepārspēta, ziemas pārtraukumā dodoties trīspadsmitajā vietā. Sezonas beigās komanda ieņēma piecpadsmito vietu, izvairoties no izkrišanas zonas ar piecu punktu starpību. 2012.—2013. gadā HSV spēlēja daudz pārliecinošāk un stabilāk, kā rezultātā noslēdza sezonu augstajā septītajā vietā, nedaudz pietrūkstot, lai nokļūtu Eiropas kausu zonā. Šajā sezonā lielu lomu spēlēja Artjoms Rudņevs un viņa partneris Sons Hinmins. Tomēr sezonas gaitā Hamburga Vācijas kausa izcīņas pirmajā kārtā piedzīvoja zaudējumu Karlsruher SC. Komanda piedzīvoja arī lielāko sakāvi kluba vēsturē Bundeslīgā, ar 9:2 Allianz arēnā zaudējot FC Bayern Munich . Pēc katastrofāliem rezultātiem, kuru laikā Hamburger SV savās pirmajās piecās 2013.—2014. gada bundeslīgas sezonas spēlēs savāca tikai četrus punktus un klubam bija 15. vietā līgas tabulā, Finks tika atlaists nekavējoties 2013. gada 16. septembrī. "Mēs vairs nebijām pārliecināti, ka Torstens Finks spēj mainīt komandu, un tāpēc mēs pieņēmām šādu lēmumu (atlaist Finku). Ir arī skaidrs, ka viņam bija "ārējās problēmas", kas varēja veicināt viņa sliktos rezultātus. Viņa pēdējā spēlē HSV ar 6:2 piekāpās Dortmundes Borussia . HSV kopā ar Finku 68 mačos piedzīvoja 23 uzvaras, 18 neizšķirtus un 27 zaudējumus. Vēlāk savas karjeras laikā Finks trenēja tādus klubus, kā Kipras APOEL, Vīnes "Austria", Grasshopper Club Zürich un Japānas klubu "Vissel Kobe". Minhenes Bayern Bundeslīga: 1998.—1999., 1999.—2000., 2000.—2001., 2002.—2003. DFB-Pokal: 1997—1998, 1999—2000, 2002—2003 UEFA Čempionu līga: 2000.—2001 Starpkontinentālais kauss: 2001 Bāzele Šveices Superlīga: 2009—2010, 2010—2011 Šveices kauss: 2009.—2010 Vissel Kobe Imperatora kauss: 2019 Japānas Superkauss: 2020 «FC ingolstadt 04». kicker.de (vācu). kicker. Skatīts: 2017. gada 11. februāris. «Regionalliga Süd (2000–2008) - Spieltag / Tabelle». kicker.de (vācu). kicker. Skatīts: 2017. gada 11. februāris. «FC Ingolstadt 04». kicker.de (vācu). kicker. Skatīts: 2017. gada 11. februāris. «FCI trennt sich von Fink». kicker (vācu). 2009. gada 22. aprīlis. Skatīts: 2013. gada 8. februāris. «FC Ingolstadt 04». kicker.de (vācu). kicker. Skatīts: 2015. gada 10. novembris. «2. Bundesliga - Spieltag / Tabelle». kicker.de (vācu). kicker. Skatīts: 2017. gada 11. februāris. «Thorsten Fink ist der neue Cheftrainer des FCB» (vācu). FC Basel. 2009. gada 9. jūnijs. Arhivēts no oriģināla, laiks: 2011. gada 16. jūlijā. Skatīts: 2011. gada 23. maijs. «FCB ergänzt Trainer Team» (vācu). FC Basel 1893. 2009. gada 16. jūnijs. Arhivēts no oriģināla, laiks: 2011. gada 21. decembrī. Skatīts: 2012. gada 1. janvāris. «Switzerland » Super League 2009/2010 » 36. Round». World Football. Skatīts: 2017. gada 14. februāris. «Bestätigt: Fink übernimmt HSV». kicker (vācu). 2011. gada 13. oktobris. Skatīts: 2013. gada 8. februāris. «FC Basel » Fixtures & Results 2011/2012». World Football. Skatīts: 2017. gada 14. februāris. «Fotbalistul dorit de Becali a regresat în carieră după ce a fost victima rasismului: "Jos cu maimuţa din copac!"». gsp.ro (rumāņu). Gazeta Sporturilor. Skatīts: 2012. gada 9. oktobris. «Hamburger SV». kicker.de (vācu). kicker. Skatīts: 2017. gada 11. februāris. «Amsif rettet FCA einen Punkt». kicker. Skatīts: 2013. gada 5. jūnijs. «1. Bundesliga - Spieltag / Tabelle» (vācu). Skatīts: 2015. gada 28. maijs. «1. Bundesliga - Spieltag / Tabelle». kicker.de (vācu). kicker. Skatīts: 2017. gada 11. februāris. «Hamburger SV». kicker.de (vācu). kicker. Skatīts: 2017. gada 11. februāris. «Hamburg chief: Bayern defeat 'disgraceful'». ESPN. 2013. gada 1. aprīlis. Skatīts: 2013. gada 5. jūnijs. «HSV trennt sich sofort von Fink». kicker (vācu). 2013. gada 16. septembris. Skatīts: 2013. gada 17. septembris. «Hamburger SV». kicker.de (vācu). kicker. Skatīts: 2017. gada 11. februāris. «Hamburger SV». kicker.de (vācu). kicker. Skatīts: 2015. gada 28. maijs. «Andres Iniesta lifts Japan Super Cup after nine straight pen misses». ESPN. 2020. gada 8. februāris. Skatīts: 2020. gada 8. februāris. Vikikrātuvē par šo tēmu ir pieejami multivides faili. Skatīt: Torstens Finks. Munzüger Sport profils (vāciski) WorldFootball profils (angliski) Transfermarkt spēlētāja profils (angliski) Transfermarkt trenera profils (angliski)