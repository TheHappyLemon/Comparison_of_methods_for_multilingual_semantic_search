Progress M-13M (Прогресс М-13М) bija Krievijas automātisks kravas kosmosa kuģis kravu nogādāšanai uz Starptautisko kosmisko staciju (SKS). To palaida 2011. gada 30. oktobrī. Šis bija pirmais Progress starts pēc augustā nesējraķetes Sojuz-U avārijā zaudētā Progress M-12M. Kopējā kravas masa starta brīdī bija 2648 kg. Īpašajās tvertnēs ietilpa degviela pašam kuģim (578 kg) un stacijas dzinējsistēmai (250 kg), skābeklis (50 kg), ūdens (420 kg). Hermētiskajā kravas telpā (pavisam 1350 kg) atradās iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces, tai skaitā 423 kg amerikāņu segmentam. Progress M-13M startēja no Baikonuras kosmodroma 30.10.2011. 10:11:12 UTC ar nesējraķeti Sojuz-U. Kopā ar to palaists mikropavadonis Čibis-M. Saslēgšanās ar SKS notika 2. novembrī 11:41:35 UTC pie Pirs moduļa automātiskā režīmā. 2012. gada 23. janvārī 22:09:35 UTC Progress M-13M atvienojās no SKS. Pēc tam, ar galvenā dzinēja palīdzību tika veikta kosmiskā aparāta orbītas paaugstināšana līdz aptuveni 500 km, optimāla mikropavadoņa izvēršanai. Pirmā iedarbināšāna notika 24. janvārī 01:35:13 UTC, bet otrā — 02:22:00 UTC. 24. janvārī 23:18:30 UTC no transportkuģa tika atdalīts mikropavadonis Čibis-M. 25. janvārī Progress M-13M tika novadīts no orbītas. 02:25:00 UTC uz 235,3 sekundēm bremzēšanas manevram tika iedarbināts kosmiskā aparāta dzinējs. Kosmosa kuģis nogāja no orbītas un sadega Zemes atmosfērā. Nesadegušās daļas aptuveni 03:18 UTC iekrita Klusā okeāna dienviddaļā (koordinātas 51,4° D un 12,2° R). Прогресс М-13М Центр Управления космическими полетам (krieviski) ПЕРЕЧЕНЬ ГРУЗОВ, ДОСТАВЛЯЕМЫХ КОРАБЛЁМ "ПРОГРЕСС М-13М" Arhivēts 2012. gada 30. aprīlī, Wayback Machine vietnē. (krieviski) Progress M-13M lapa SKS Lidojumu vadības centrā Arhivēts 2012. gada 30. aprīlī, Wayback Machine vietnē. (krieviski)