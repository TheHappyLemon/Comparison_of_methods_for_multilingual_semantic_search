Tepa Kārina Stīna Nilsone (zviedru: Täpp Karin Stina Nilsson; dzimusi 1993. gada 24. jūnijā) ir zviedru biatloniste un bijusī distanču slēpotāja. Piedalījusies divās ziemas olimpiskajās spēlēs (2014, 2018). 2014. gadā Sočos ieguvusi bronzas medaļu komandu sprintā kopā ar Īdu Ingemarsdoteri. 2018. gadā Phjončhanā izcīnījusi četras medaļas — zeltu sprinta sacensībās, sudrabu stafetē un komandu sprintā un bronzas medaļu 30 km distancē klasiskajā stilā. Pasaules kausā distanču slēpošanā debitējusi 2012. gada martā. Pirmo individuālo uzvaru PK posmā izcīnījusi 2015. gada 13. decembrī Davosā sprintā. Pasaules čempionātos piedalās kopš 2013. gada. 2015. gadā Fālunā izcīnījusi trīs sudraba medaļas — sprintā, stafetē un komandu sprintā. 2017. gadā Lahti ieguvusi vēl vienu sudraba medaļu stafetē. 2019. gadā Zēfeldē izcīnīja divas zelta godalgas (komandu sprintā un stafetē), kā arī ieguva sudraba medaļu individuālajā sprintā. 2020. gada 22. martā paziņoja, ka pāriet no distanču slēpošanas uz biatlonu. 2021. gada 14. janvārī debitēja IBU kausā ar 99. vietu sprintā. Ar katrām nākamajām sacensībām rezultāti uzlabojās. Piedalījās 2021. gada Eiropas čempionātā Dušņikizdrojā, ieņemot 42. vietu sprintā un 38. vietu iedzīšanā. 18. februārī IBU kausa posmā Brezno izcīnīja otro vietu stafetē. Pirms 2020.—2021. gada sezonas pēdējā posma Estešundā tika pieteikta startam Pasaules kausā. Pasaules kausā debitēja 2021. gada 19. martā ar 26. vietu sprintā. 2022. gada 14. janvārī PK posmā Rūpoldingā izcīnīja 2. vietu stafetes komandas sastāvā. Pirmo reizi individuāli vietu uz goda pjedestāla pasaules kausa posmos izcīnīja 2022. gada 5. martā Kontiolahti, ieņemot 3. vietu sprintā. «Nilsson and Pellegrino capture Davos sprints». fis-ski.com (angļu). Arhivēts no oriģināla, laiks: 2018. gada 26. janvārī. Skatīts: 2018. gada 26. februārī. «Avslöjar: Stina Nilsson byter sport till skidskytte». svt.se (zviedru). 2020. gada 22. martā. Skatīts: 2021. gada 19. martā. «IBU Cup Relay Wins to Russia and Germany». biathlonworld.com (angļu). 2020. gada 18. februārī. Skatīts: 2021. gada 19. martā. «Stina Nilsson gör debut i världscupen». svt.se (zviedru). 2021. gada 16. martā. Skatīts: 2021. gada 19. martā. Vikikrātuvē par šo tēmu ir pieejami multivides faili. Skatīt: Stīna Nilsone. Olympedia profils (angliski) Munzüger Sport profils (vāciski) IBU profils (angliski) FIS profils (distanču slēpošana) (angliski)