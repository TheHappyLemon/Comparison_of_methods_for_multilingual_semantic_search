Haralds Kārlis (dzimis 1991. gada 29. aprīlī) ir bijušais latviešu basketbolists. Spēlēja vieglā uzbrucēja pozīcijā. Pēc spēlētāja karjeras beigām — sporta organizators, komentētājs un treneris. "Rīdzenes" sporta skolas audzēknis. Karjeru pieaugušo basketbolā uzsācis 2008. gadā kluba BK Barons sastāvā. Pēc tam vairākas sezonas aizvadījis Gran Canaria basketbola akadēmijas komandā Spānijā. No 2011. līdz 2015. gadam pārstāvējis Seton Hall universitātes basketbola komandu NCAA turnīrā. 2015. gadā uzsāka profesionālā basketbola karjeru un pievienojās Latvijas basketbola līgas (LBL) BK Valmiera (2016. gadā tās sastāvā kļuva par LBL čempionu). Aizvadījis vēl vienu sezonu Valmierā, 2017. gadā viņš pārgāja uz BK Jūrmala, kur nospēlēja vēl vienu sezonu pirms karjeras beigām. 2018. gada septembrī H. Kārlis paziņoja par profesionālā basketbola karjeras beigām, kam par iemeslu bija traumas. Pārstāvējis Latvijas jaunatnes izlases. Pieaugušo Latvijas basketbola izlases sastāvā spēlēja 2015. gada Eiropas čempionātā. Pēc spēlētāja karjeras beigām pievienojies Ghetto Games komandai un ir viens no ielu basketbola sacensību organizētājiem un vadītājiem, kā arī komentē basketbola spēles un strādājis par treneri. 2022. gada vasarā H. Kārlis kļuva par BK Latvijas Universitāte menedžeri. Arī H. Kārļa brālis Bruno Kārlis spēlējis basketbolu, šobrīd — treneris. Haralds Kārlis negaidīti paziņo par basketbolista karjeras beigām Delfi Proballers. «Haralds Karlis, Basketball Player». Proballers (angļu). Skatīts: 2023-03-20. Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) RealGM Basketball profils (angliski) Seton Hall (angliski)