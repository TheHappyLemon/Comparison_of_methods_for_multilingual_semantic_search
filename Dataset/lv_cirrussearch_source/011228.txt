Objektu datubāze (objektu-orientētās datubāzes vadību sistēma) ir datubāzes vadību sistēma, kurā informācija ir attēlota objektu formā, kas tiek lietota vai pielietota objektu - orientētajā programmēšanā. Objektu datubāzes atšķiras no relāciju datubāzēm un pieder pie plašās datubāzu pārvaldības sistēmas. Objektu datubāzes ir pazīstamas jau kopš 20. gadsimta 80. un 90. gadiem. Šīs datubāzes var būt lēnākas komerciālo datu darījumos. Objektu datubāzes pārsvarā izmanto objektu orientētās jomās. Kad datubāzu iespējas ir kombinētas kopā ar objektu - orientētās programmēšanas valodu iespējām, tad šādu kopumu mēdz saukt par objektu - orientētās datubāzes vadības sistēmu jeb par OODBMS. OODBMS sistēma ļauj objektu - orientētajiem programmētājiem pilnveidot produktus, veidot tos kā objektus un aizvietot vai uzlabot eksistējošos objektus jau esošā OODBMS sistēmā. Programmētājs var saglabāt vienas vides konsistenci pateicoties tam, ka ir integrēta datubāzes programmēšanas valoda, no tā izriet, ka abas, gan OODBMS, gan programmēšanas valoda lietos vienu un to pašu reprezentācijas modeli. DBMS relāciju projekti, kā kontrasts, saglabā tiešāku iedalījumu starp datubāzes modeli un lietotni. Palielinoties tīklu bāzu tehnoloģijām un to iekšējiem un ārējiem tīkliem, uzņēmumi ir ieinteresēti OODBMS sistēmā, lai attēlotu to kompleksos datus. Lietojot DBMS, kas ir speciāli veidots lai ievadītu datus kā objektus, dod priekšrocību tiem uzņēmumiem, kuri ir vairāk orientēti uz multimediju prezentācijām vai arī tām organizācijām, kuru pamatnodarbošanās ir grafiskā projektēšana. Dažas objektu - orientētās datubāzes ir veidotas tā, lai tās spētu labi sadarboties ar šādām programmēšanas valodām, kā: Delphi, Ruby, Python, Perl, Java, C#, Visual Basic, .NET, C++, Objektive C un Smalltalk, pārējās datubāzes pārsvarā lieto pašas savu, jau integrēto programmēšanas valodu. OODBMS lieto tieši to pašu modeli, ko lieto objektu - orientētās programmēšanas valodas.