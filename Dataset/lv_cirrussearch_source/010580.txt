1974. gada FIFA Pasaules kauss notika Vācijas Federatīvajā Republikā no 13. jūnija līdz 7. jūlijam. Tas bija pēc skaita 10. Pasaules kausa finālturnīrs. Par Pasaules čempioniem kļuva laukuma saimnieki VFR izlase. Šajā čempionātā pirmo reizi uzvarētājiem tika pasniegts Pasaules Kauss. Olympiastadion, Minhene - 76 243 Olympiastadion, Berlīne - 76 000 Westfallenstadion, Dortmunde - 68 600 Parkstadion, Gelzenkirhene - 62 000 Waldstadion, Frankfurte - 61 100 Volksparkstadion, Hamburga - 55 000 Neckarstadion, Štutgarte - 53 218 Niedersachsenstadion, Hannovere - 48 933 Rheinstadion, Diseldorfa - 44 417 Tālāk minētās 16 izlases piedalījās 1974. gada FIFA Pasaules kausa izcīņā. Turnīram automātiski kvalificējās laukuma saimnieki VFR izlase un 1970. gada Pasaules čempioni Brazīlijas izlase. Turnīra formāts bija mainījies kopš 1970. gada čempionāta. 1974. gada finālturnīrā piedalījās 16 izlases, kas tika sadalītas četrās grupās katrā pa četrām komandām. No katras grupas 2. kārtā iekļuva 2 spēcīgākās izlases. Otrajā kārtā 8 komandas tika sadalītas 2 grupās. Abu grupu spēcīgākās komandas tikās finālā, bet 2. vietu ieguvējas cīnījās par 3. vietu čempionātā. Ļoti smagnēji turnīru iesāka Dienvidamerikas izlases. Brazīlija un Argentīna iekļuva otrajā kārtā tikai pateicoties labākai vārtu starpībai, bet Urugvaja un Čīle vispār neizkļuva no apakšgrupas. Lielākais grupu turnīra notikums bija abu Vācijas komandu tikšanās - šoreiz pārāki izrādījās VDR, kas pārspēja VFR ar 1-0 un uzvarēja arī apakšgrupā. Tālāk gan veiksmīgāki bija VFR, kas otrajā kārtā uzvarēja B grupā, pārspējot dienvidslāvus, zviedrus un otrās vietas ieguvējus grupā Polijas izlasi. A grupā savukārt neapturami bija Nīderlandes futbolisti, kas neatstāja nekādas cerības brazīļiem, austrumvāciešiem un argentīniešiem. Kopumā Nīderlandes izlasi var uzskatīt par visa čempionāta lielāko pārsteigumu. Nīderlandieši spēlēja tā saucamo Totālo futbolu, kas ir neprognozējams, ātrs, skatāms un uzbrūkošs futbols. Svarīgākā persona Nīderlandes izlasē neapšaubāmi bija uzbrucējs Johans Kruifs. Spēlē par trešo vietu iepriekšējos Pasaules čempionus Brazīliju ar 1-0 pārspēja poļi, kuru labā vienīgos vārtus guva čempionāta rezultatīvākais spēlētājs Gžegožs Lato. Finālspēlē tikās neprognozējamā Nīderlande pret pragmatisko VFR. Iesākumā nīderlandieši izvirzījās vadībā ar 1-0, taču vācieši spēja izlīdzināt rezultātu. Izšķirošos vārtus VFR izlasei guva Gerds Millers, izcīnot savai komandai uzvaru ar 2-1. Tā VFR izlase otro reizi savā vēsturē kļuva par Pasaules čempioniem. 6. jūlijs - Minhene Brazīlija 0-1 Polija 7. jūlijs - Minhene Nīderlande 1-2 VFR Labākie vārtu guvēji Gžegožs Lato - 7 Andžejs Šarmahs - 5 Johans Nēskenss - 5 Džonijs Reps - 4 Ralfs Edstrēms - 4 Gerds Millers - 4 1974. gada FIFA Pasaules kauss FIFA mājaslapā Arhivēts 2007. gada 20. martā, Wayback Machine vietnē.