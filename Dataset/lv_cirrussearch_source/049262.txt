Aleksandrs Vampilovs (krievu: Александр Валентинович Вампилов, dzimis 1937. gada 19. augustā, miris 1972. gada 17. augustā) bija padomju dramaturgs. Dzimis pedagoga un matemātikas skolotājas ģimenē, 1938. gadā viņa tēvu nošāva NKVD darbinieki. Mācījies Irkutskas Valsts Universitātē, no 1959. līdz 1964. gadam strādāja laikrakstā Советская молодёжь. Pirmais stāsts tika publicēts 1957. gada 1. novembrī ar pseidonīmu A. Saņins. Sarakstīja tādas lugas kā "Atvadas jūnijā" (1964), "Vecākais dēls" (1968), "Pīļu medības" (1970) un "Pagājušā vasara Čulimskā" (1972). 1966. gadā tika uzņemts Rakstnieku savienībā. Lai gan ir publicēti apgalvojumi, ka viņa dzīves laikā neviena luga netika iestudēta,, mazajos teātros iestudējumi ir bijuši - 1966. gadā lugu "Atvadas jūnijā" pirmais uzveda Klaipēdas Drāmas teātris, bet 1970. gadā tā tika uzvesta vienlaikus 8 provinces teātros. "Pīļu medības" tika pārtulkotas latviski un uzvestas Valsts Akadēmiskajā drāmas teātrī, pēc tam krievu valodā Rīgas Krievu teātrī. 1972. gadā viņš beidzot tika atzīts augstākajā līmenī un lugas paņēma divi Maskavas teātri, taču Vampilovs nepaspēja piedzīvot šos un sekojošos uzvedumus. Miris noslīkstot Baikāla ezerā divas dienas pirms savas 35. dzimšanas dienas. Latvijā tika iestudētas vairākas Vampilova lugas. Dažas lugas tika ekranizētas. «Александр Вампилов». stuki-druki.com. Skatīts: 2019. gada 12. jūnijs. «Valmieras teātrī būs Aleksandra Vampilova lugas «Pīļu medības» pirmizrāde». TVNET. Skatīts: 2019. gada 12. jūnijs. Pravda.ru: 65th birth anniversary of famous writer, playwright Alexander Vampilov «Vampilov.net - Vampilova biogrāfija». Arhivēts no oriģināla, laiks: 2016. gada 15. martā. Skatīts: 2016. gada 15. martā. Riga,CV: Министр культуры ЛССР: в советское время "губили" латышские ценности Vikikrātuvē par šo tēmu ir pieejami multivides faili. Skatīt: Aleksandrs Vampilovs. Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski)