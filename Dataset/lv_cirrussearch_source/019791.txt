Sentlūsijas ezers (angļu: Lake St. Lucia) ir lielākais ezers (estuāru sistēma) Dienvidāfrikas teritorijā, ap 250 km ziemeļaustrumos no Durbanas, pie Indijas okeāna. Sentlūsijas ezers ir daļa no Āfrikā lielākās estuāru sistēmas. Ar Indijas okeānu savieno ap 7—11 km gara caurteka Sentlūsija. Ap 1—3 m dziļš. Iekļauts Isimangaliso mitrāju parkā kā vienā no Āfrikas izcilākajām dabas aizsargājamām teritorijām. Ap 530 putnu sugas, lielākā hipopotamu populācija Āfrikas dabas aizsargājamās teritorijās, Nīlas krokodili, ziloņi. Eiropieši, portugāļi, Sentlūsijas upi pirmoreiz rakstītos avotos minējuši 1554. gadā. 2. pasaules kara laikā ezers tika izmantots kā lidlaivu bāze Indijas okeāna akvatorijas patrulēšanai. 1971. gadā ezers iekļauts Rāmsaras sarakstā. 1999. gadā parks iekļauts UNESCO Pasaules mantojuma sarakstā. The 10 Jewels «St. Lucia History». Arhivēts no oriģināla, laiks: 2012. gada 11. janvārī. Skatīts: 2012. gada 11. janvārī.