Gofa sala (angļu: Gough Island), vēsturiski zināma arī kā Gonsalu Alvaresa sala, ir Apvienotajai Karalistei piederoša vulkāniska sala Atlantijas okeāna dienvidu daļā, 2700 km no Āfrikas. Administratīvi ietilpst Svētās Helēnas Salai piederošajās Tristana da Kuņas salās, kas atrodas 395 km uz ziemeļrietumiem. Sala ir neapdzīvota, vienīgie iedzīvotāji ir Dienvidāfrikas Gofailendas meteostacijas personāls. Salu 1505. vai 1506. gadā atklāja portugāļu jūrasbraucējs Gonsalu Alvaress un nosauca to savā vārdā, bet kartogrāfu kļūdu dēļ to kartēs attēloja kā Djego Alvaresa salu. Salas mūsdienu nosaukums saistīts ar Čārlzu Gofu, kurš salu atkārtoti atklāja 1731. gadā. Gofa sala kopā ar Tristana da Kuņas salās ietilpstošo Ineksesiblu veido UNESCO Pasaules mantojuma sarakstā 1995. gadā iekļautu aizsargājamu dabas teritoriju. Vikikrātuvē par šo tēmu ir pieejami multivides faili. Skatīt: Gofa sala. The Tristan da Cunha Website. Gough Island Dienvidāfrikas meteostacija Gofa salā www.plus40south.co.za «Gofa salas PDF karte». Arhivēts no oriģināla, laiks: 2012-07-20. Skatīts: 2008-11-21. «The South Atlantic and Subantarctic Islands: Gough Island». Arhivēts no oriģināla, laiks: 2012-07-20. Skatīts: 2008-11-21. Gofa salas rezervāts