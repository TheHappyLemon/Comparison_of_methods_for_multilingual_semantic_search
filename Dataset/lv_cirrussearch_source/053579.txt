Šis raksts ir par pilsētu. Par Angolas provinci skatīt rakstu Kabindas province. Kabinda (portugāļu: Cabinda, kikongo: Tsiowa), agrāk Vila Amēlija (portugāļu: Vila Amélia), ir pilsēta un pašvaldība, kas atrodas Kabindas provincē, Angolas eksklāvā. Angolas suverenitāti pār Kabindu apstrīd separātiskā Kabindas Republika. Kabindā 2019. gadā bija vairāk nekā 700 000 iedzīvotāju. Pilsētas iedzīvotāji sevi sauc par Kabindas vai Fiotes. Tā kā Kabinda atrodas tuvu bagātiem jūras naftas krājumiem, tā ir viena no Angolas galvenajām naftas ostām. Pateicoties tam, Kabindas province pēc Tautas attīstības indeksa ir otrā attīstītākā valstī. Pilsētu 1883. gadā dibināja portugāļi pēc Simulambuko līguma parakstīšanas starp Portugāli un tābrīža Ngojo (jeb Angojas) karalisti, ap to pašu laiku kā Berlīnes konference. Līgums nodeva Kabindas provinces teritoriju Portugāles protektorātā. Agrāk tās apkaimē jau pirms 16. gadsimta bija atradušās zvejnieku sādžas un bijusi vergturu osta, un agrāk Tantu-Zinzes rajonā atradusies no Kongo karalistes atkarīgās Kakongo karalistes galvaspilsēta Kaiu-Kaliadu. 2010. gadā pilsētā notika Āfrikas Nāciju kausa futbola turnīrs, pirms kura sākuma teroristi apšaudīja Togo izlases autobusu. Gāja bojā vairākas pavadošās personas. Kabinda atrodas Atlantijas okeāna piekrastē Kabindas provinces dienvidos un Beles upes labajā krastā. Tā ir 56 km uz ziemeļiem no Moandas (Kongo DR), 70 km uz ziemeļiem no Kongo upes grīvas un 137 km uz dienvidiem no Puentnuāras (Kongo Republikā). Kabindas pašvaldība ir sadalīta trīs rajonos jeb komūnās: Kabinda, ar pašu pilsētu un 88,6% pašvaldības iedzīvotāju Malembu ar 3,1% Tandu-Zinze ar 8,3% Sīkāk teritorija ir iedalīta 12 iecirkņos, no kuriem apdzīvotākais ir Kotra (75% pašvaldības iedzīvotāju). Universitātes: 11. Novembra universitāte Luziādas Universitāte Angolas privātā universitāte Kabindas Augstākais zinātņu un izglītības institūts Pilsētas iedzīvotājiem ir savdabīga kultūra — no ģērbšanās un ēšanas stila līdz tradicionālajiem rituāliem, īpaši Čikumbe un Bakamas du Čizu svinamajām ceremonijām, kuras ļauj mijiedarboties starp dzīvajiem un dievu un senču gariem, tādējādi nodrošinot mirušo un dzīvo samierināšanos. Ibinda jeb fiote, kas ir bantu valodu grupas kikongo valodas dialekts, ir galvenā valoda gan pilsētā, gan visā provincē. Tiek runāts arī portugāļu valodā, kas ir Angolas oficiālā valoda, lai arī lielākoties tai ir tikai administratīva loma. Tā kā Portugāle, salīdzinot ar Angolas lielāko daļu, Kabindu kolonizēja salīdzinoši vēlāk (deviņpadsmitā gadsimta beigās), portugāļu valoda šeit netiek tik plaši runāta, lai gan tās lietotāju skaits pieaug. Iedzīvotāji pārstāv galvenokārt dažādas kongo (bakongo) tautas ciltis. 2012. gadā ierosinātajam dzelzceļa savienojumam ar galveno Angolas dzelzceļu sistēmu būtu jāšķērso Kongo Demokrātiskās Republikas teritorija. Tas netika uzbūvēts, un Kabinda joprojām ir saistīta ar valsts pamatteritoriju tikai pa gaisu un jūru. Kabindas provices kartē Kabindas pašvaldība iezīmēta sarkanā krāsā Pilsētas ainava Citypopulation.de Population of provinces and municipalities in Angola "Sub-national HDI — Area Database — Global Data Lab". hdi.globaldatalab.org. Retrieved 5 December 2018. "Ngoyo". Encyclopaedia Britannica. «Uma excursão virtual a Cabinda» (portugāļu). Teia Portuguesa. Arhivēts no oriģināla, laiks: 2008-07-25. Skatīts: 2019-03-19. Vikikrātuvē par šo tēmu ir pieejami multivides faili. Skatīt: Kabinda. Krievijas Lielās enciklopēdijas raksts (krieviski) Kabindas pašvaldības apraksts (portugāliski)