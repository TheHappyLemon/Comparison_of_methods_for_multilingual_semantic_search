Olborga (dāņu: Ålborg vai Aalborg) ir pilsēta Dānijas ziemeļos pie Limfjorda. Ceturtā lielākā pilsēta Dānijā, Ziemeļjitlandes āmtes centrs. Pilsētas pievārtē — liela Dānijas kara aviācijas bāze. Pazīstama kā alkoholiskā dzēriena - akvavita ražošanas vieta. Viduslaikos bija viena no svarīgākajām Dānijas pilsētām, kuras nozīmību palielināja 1516. gadā piešķirtais siļķu sālīšanas monopols. 2.pasaules kara laikā aviācijas bāzi un pilsētu ieņēma vācu desantnieki. Ir uzskats, ka Olborga ir pirmā pilsēta vēsturē, ko ieņēma izpletņlēcēji.[nepieciešama atsauce] Pilsētā bāzēts Dānijas hokeja līgas klubs Olborgas "Pirates". Olborgā dzimuši: Nikolajs Ēlerss (Nikolaj Ehlers; 1996) — hokejists; Peters Gade (Peter Gade; 1976) — badmintonists; Hanss I (Hans af Danmark; 1455—1513) — Dānijas karalis; Kaspers Hjulmands (Kasper Hjulmand; 1972) — futbola treneris; Ebe Sands (Ebbe Sand; 1972) — futbolists; Joahims Olsens (1977) — lodes grūdējs. http://www.statbank.dk/BY1. Snorre Karkonens-Svensons. Dāņu, norvēģu, zviedru un somu īpašvārdu atveide latviešu valodā. Rīga : Norden AB, 2003. 99. lpp. ISBN 978-9-98-471309-0. Vikikrātuvē par šo tēmu ir pieejami multivides faili. Skatīt: Olborga. Encyclopædia Britannica raksts (angliski) Krievijas Lielās enciklopēdijas raksts (krieviski)