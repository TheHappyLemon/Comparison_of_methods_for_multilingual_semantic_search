Sojuz MS-10 (krievu: Союз МС-10) bija Krievijas kosmosa kuģis, kas paredzēts apkalpes nogādāšanai uz Starptautisko kosmisko staciju (SKS). Neilgi pēc starta 2018. gada 11. oktobrī avarēja nesējraķete Sojuz-FG; glābšanas sistēma veiksmīgi nogādāja uz zemes kosmosa kuģa nolaižamo aparātu ar apkalpi. Kuģa Sojuz MS-10 apkalpe augšupceļā un lejupceļā: Dublējošā apkalpe: Oļegs Konoņenko, komandieris, Roskosmos  Krievija Dāvids Senžaks, lidojuma inženieris, Kanādas kosmosa aģentūra,  Kanāda Sojuz MS-10 tika palaists 2018. gada 11. oktobrī 08:40:15 UTC ar nesējraķeti Sojuz-FG no Baikonuras kosmodroma 1. starta laukuma 5. palaišanas iekārtas. 118 sekundē pēc starta atdalījās pirmās pakāpes sānu bloki. 121. sekundē ieslēdzās avārijas glābšanas sistēma, un nolaižamais aparāts tika atdalīts no citiem nodalījumiem. Apkalpe piedzīvoja 6 — 7 G paātrinājumu. Nolaižamais aparāts nolaidās 20 km uz austrumiem no Žezkazganas, 402 km no starta laukuma. Apkalpe nebija cietusi. Pēc negadījuma tika izveidota valsts komisija. Visas nokritušās nesējraķetes daļas tika nogādātas uz Raķešu kosmisko centru Progress, kas izgatavoja Sojuz-FG. 1. novembrī komisijas vadītājs preses konferencē paziņoja, ka nebija nostrādājis sensors, kas fiksē raķetes sānu bloka D iziešanu no šarnīrveida atbalsta pie centrālā bloka korpusa. Tika noskaidrots, ka raķetes montāžas laikā kosmodromā nejauši par 6°45’ tika saliekts gala slēdža kāts. Tā kā gala slēdzis nenostrādāja, tad arī netika dots signāls atvērt sānu bloka oksidētāja un gāzes tvertnes, lai, gāzēm izplūstot, veidotos reaktīvais spēks, kas atgrūž sānu blokus no centrālā. Citi trīs sānu bloki attālinājās, bet D bloka augšgals slīdēja gar centrālo bloku, līdz pārsita degvielas tvertni. Tādējādi izplūstošo gāzu reaktīvais spēks savērsa raķeti tā, ka raķetes vadības sistēma ar pieejamiem līdzekļiem nespēja kompensēt kursa izmaiņas, un tika dots signāls "nesēja avārija". Pēc avārijas ciklogrammas tika izslēgts centrālā bloka dzinējs un iedarbināta apkalpes glābšanas sistēma. Роскосмос. Пресс-конференция по результатам работы Госкомиссии по определению причин нештатной ситуации, произошедшей 11 октября 2018 года Хроника подготовки и полёта корабля «Союз МС-10» с экипажем 57/58-й экспедиции МКС (ISS-56S) astronaut.ru (krieviski)