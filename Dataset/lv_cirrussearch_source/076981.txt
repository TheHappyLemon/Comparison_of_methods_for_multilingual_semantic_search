Andrejs Čikatilo (krievu: Чикатило, Андрей Романович; 1936. gada 16. oktobris — 1994. gada 14. februāris) bija viens no pazīstamākajiem Padomju Savienības un Krievijas sērijveida slepkavām. Kopā tika pierādītas 53 slepkavības (pēc operatīvās informācijas viņš bija veicis vairāk kā 65 slepkavības). Starp viņa upuriem bija 21 zēns vecumā no 7 līdz 16 gadiem, 14 meitenes vecumā no 9 līdz 17 gadiem un 17 meitenes un sievietes. Šīs slepkavības viņš veica laika posmā no 1978. līdz 1990. gadam. Izmeklēšanas laikā viņš vienreiz tika pat aizturēts, bet vēlāk tika atlaists vaļā, jo nebija tiešu pierādījumu, kas viņu varēja nodot. Atgriežoties no vietas, kur viņš noslepkavoja pēdējo upuri, milicijas darbinieks palūdza viņam uzrādīt pasi stacijā. Viņa uzvārds palika atmiņā milicijas darbiniekam. Viņš par to pastāstīja izmeklētājiem, kad uzzināja, ka netālu no šīs stacijas tika nogalināta sieviete. Tas arī ļāva atrast tieši Andreju Čikatilo. Viņš tika notiesāts ar augstāko soda mēru, nošaušanu, kas tika izpildīta 1994. gada 14. februārī. Par viņu ir sarakstītas daudzas grāmatas. Arī masu kultūrā viņa vārds iegāja gan ar filmām, kas tika par viņu uzņemtas, gan arī ar dziesmām un citām līdzīgām izpausmēm. Vikikrātuvē par šo tēmu ir pieejami multivides faili. Skatīt: Andrejs Čikatilo. Encyclopædia Britannica raksts (angliski)