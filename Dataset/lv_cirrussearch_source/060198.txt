Akrobātika jauktajām komandām bija viena no 13 disciplīnām frīstaila slēpošanā 2022. gada ziemas olimpiskajās spēlēs. Sacensības notika Gentinas sniega parkā, Džandzjakou, 2022. gada 10. februārī. Sacensībās startēja 6 frīstaila komandas (18 sportisti) no 6 valstīm. Vienu frīstaila komandu veidoja trīs frīstaila slēpotāji. Šī bija pirmā reize, kad šī disciplīna bija iekļauta olimpisko spēļu programmā. Olimpisko zelta medaļu šajā disciplīnā izcīnīja ASV frīstaila slēpotāju komanda (fināla rezultāts — 338.34 punkti) — Ešlija Koldvela, Kristofers Liliss, Džastins Šēnefelds. Sudraba medaļu ieguva Ķīnas frīstaila slēpotāju komanda (fināla rezultāts — 324.22 punkti) — Mentao Sju, Czuņjans Czia un Guanpu Ci. Savukārt bronzas medaļu ieguva Kanādas frīstaila slēpotāju komanda (fināla rezultāts — 290.98) — Meriona Teno, Miha Fontēns un Luīss Ērvings. Pamatraksts: Frīstaila slēpošana 2022. gada ziemas olimpiskajās spēlēs — kvalifikācija Kopā sacensībām kvalificējās līdz 8 komandām. Sacensībās varēja startēt jebkura valsts, kas frīstaila slēpošanā bija pārstāvēta vismaz ar trīs sportistiem (kurā ir vismaz viens vīrietis un viena sieviete). Pirmajā finālā startēja visas sešas komandas. Otrajā finālā startēja četras labākās komandas. Datums — 2022. gada 10. februāris Sacensību sākuma laiks — 19:00 (1. fināls) 19:50 (2. fināls) (pēc Ķīnas laika UTC+8) Atsauce — «Frīstaila slēpošana 2022. gada ziemas olimpiskajās spēlēs — akrobātika jauktajām komandām (1. fināls)». Arhivēts no oriģināla, laiks: 2022. gada 12. februārī. Skatīts: 2022. gada 12. februārī. Atsauce — «Frīstaila slēpošana 2022. gada ziemas olimpiskajās spēlēs — akrobātika jauktajām komandām (2. fināls)». Arhivēts no oriģināla, laiks: 2022. gada 12. februārī. Skatīts: 2022. gada 12. februārī. Kirils Kručoks Sāra Simsone Jončuns Tao Džovanni Leoni Anatolijs Jahejevs Pamatraksts: Frīstaila slēpotāji 2022. gada ziemas olimpiskajās spēlēs Sacensībās piedalījās 18 sportisti (6 komandas) no 6 valstīm. Iekavās norādīts sportistu skaits no attiecīgās valsts.  ASV (3)  Baltkrievija (3)  Kanāda (3)  Ķīna (3)  Krievijas Olimpiskā komiteja (3)  Šveice (3) Frīstaila slēpošana 2022. gada ziemas olimpiskajās spēlēs «Pekinas olimpisko spēļu frīstaila sacensību rezultāti akrobātikā jauktajām komandām (10.02.2022.)». Delfi.lv. Skatīts: 2022. gada 12. febrāris.