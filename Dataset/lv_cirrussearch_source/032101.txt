Šis raksts ir par trīskārtēju F1 čempionu. Par citām jēdziena Senna nozīmēm skatīt nozīmju atdalīšanas lapu. Airtons Senna da Silva (portugāļu: Ayrton Senna da Silva; 1960. gada 21. marts — 1994. gada 1. maijs) bija trīskārtējais Formula 1 pasaules čempions. Viņu šobrīd daudzi uzskata par visu laiku labāko F1 pilotu. Airtons piedzima Sanpaulu, Brazīlijā. Viņam ātri radās interese par braukšanu. Četru gadu vecumā viņš uzsāka braukšanu ar kartingu. Airtons F1 sacīkstēs piedalījās braucot četrās komandās: salīdzinoši vājajā Toleman (1984), nedaudz spēcīgākajā Lotus (1985–1987), dominējošajā McLaren (1988–1993) un ātrajā Williams (1994). Jau Toleman laikos viņš izrādīja fantastisku brauktspēju un vairākas reizes kāpa uz goda pjedestāla. Kad viņš pārcēlās uz Lotus, viņš izcīnīja savu pirmo uzvaru. Savā pēdējā Lotus sezonā viņš izcīnīja trešo vietu. McLaren viņš jau savā pirmajā sezonā izcīnīja titulu, tad vienu sezonu bija otrais, un tad vēl divas reizes izcīnīja titulus. Vēlāk viņš nolēma pārvākties uz Williams un tur spēja nobraukt tikai trīs sacīkstes. 1994. gada Sanmarīno Grand Prix jau bija divi cietušie: Rubenšs Barikello (smaga avārija piektdienas treniņbraucienos) un Rolands Racenbergers (izlidoja no trases kādā līkumā un gāja bojā). Senna pats paziņoja: ja viņš to spētu ietekmēt, tad sacīkstē nepiedalītos. 1994. gada 1. maijā, sacīkstes 7. aplī, Tamburello līkumā, Airtons Senna milzīgā ātrumā stūres rata defekta dēļ ietriecās betona sienā un nomira pēc vairākām stundām (viņa smadzenes gāja bojā trieciena brīdī, bet sirds apstājās plkst. 18:37 pēc vietējā laika, iepriekšējās divās reizēs ārsti atjaunoja sirdsdarbību). Viņu nogalināja balstiekārtas stienis, kas ietriecās Sennas smadzenēs. Viņa kombinezona piedurknē tika atrasts Austrijas karogs, ko viņš uzvaras gadījumā būtu vicinājis par godu mirušajam Racenbergeram. Ja Racenbergers būtu miris trasē, sacīkste nenotiktu pēc FIA noteikumiem. Tas izraisīja sazvērestības teorijas, ka Williams un FIA gribēja nogalināt Sennu un ka Racenbergers patiesībā nomira jau trasē. Lai gan ir versija, ka arī Senna nomira jau turpat trasē un viņa nogādāšana slimnnīcā bija bezjēdzīga tā paša iemesla dēļ: ja par Airtona nāvi uzzinātu turpat trasē, sacīkste neturpinātos un FIA ciestu nopietnus materiālos zaudējumus. Sacīkste tika atjaunota, un tajā uzvarēja Mihaels Šūmahers. Piezīme. Sacīkstes treknrakstā Airtons Senna startēja no pirmās vietas, bet sacīkstēs slīprakstā - uzstādīja ātrāko apļa laiku. Vikikrātuvē par šo tēmu ir pieejami multivides faili. Skatīt: Airtons Senna. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Munzüger Sport profils (vāciski) Driver Database profils (angliski) Motorsportstats profils (angliski) Racing-Reference driver profils (angliski) Oficiālā Airtona Sennas mājaslapa (portugāliski)