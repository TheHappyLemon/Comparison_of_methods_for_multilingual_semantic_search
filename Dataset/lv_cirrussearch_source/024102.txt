Šis raksts ir par Franku valsts majordomu. Par Ungārijas un Horvātijas karali skatīt rakstu Anžū Kārlis Martels. Kārlis Martels (Charles Martel; dzimis apmēram 688. gadā, miris 741. gada 22. oktobrī) bija franku valstsvīrs un karavadonis, kas bija faktiskais Franku valsts valdnieks no 718. gada līdz savai nāvei. No 717. gada bija Franku valsts majordoms. Kārļa Martela dēls bija Pipins Īsais un mazdēls — dižākais franku valdnieks Kārlis Lielais. Kārlis Martels atjaunoja valsts politisko vienību. Ieviesa beneficiju valsts pārvaldes un militārās varas centralizēšanas nolūkā. Tāpat nostiprināja feodālās attiecības valstī. 732. gadā sakāva arābus Puatjē kaujā, apturot to iebrukumu Eiropā. Tāpat apspiedis alemaņus un frīzus. Latvijas padomju enciklopēdija. 4. sējums. Rīga : Galvenā enciklopēdiju redakcija. 685. lpp. Vikikrātuvē par šo tēmu ir pieejami multivides faili. Skatīt: Kārlis Martels. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski) Pareizticīgo enciklopēdijas raksts (krieviski)