Katvaru pagasts ir viena no Limbažu novada administratīvajām teritorijām . Robežojas ar sava novada Limbažu pilsētu un Umurgas, Limbažu, Viļķenes, Pāles un Brīvzemnieku pagastiem un Valmieras novada Dikļu pagastu. Upes: Dzirnupīte, Lūdiņupe, Plānupe, Raudupīte, Spričupīte. Ezeri: Brenkūžu ezers, Katvaru ezers, Linezers, Melnezers. Tagadējā Katvaru pagasta teritorija veidojusies no Katvaru un Pociema pagastiem. Katvaru pagasts (vācu: Kadfer; krievu: Катверская волость) izveidojās 19. gadsimta beigās, apvienojot Katvaru muižas (Kadfer) un Tiegažu muižas (Tegasch) pagastus. 1920. gada zemes reformas laikā Katvaru muižu sadalīja 54 vienībās 1018 ha kopplatībā (kungu mājā iekārtoja pagasta skolu), Tiegažu muižu 51 vienībā 1041 ha kopplatībā, Umurgas mācītājmuižu 13 vienībās 231 ha kopplatībā. Pagasta teritorija 1935. gadā bija 59,25 km² ar 976 iedzīvotājiem. Šodienas pagasta tetitorijā 1935.gadā ietilpa Pociema pagasts ar 60,3 km² un 1012 iedzīvotāju. Pagasta valde (vēlāk ciema padome) līdz 1962. gadam atradās "Vecstirnās". 1945. gadā Katvaru pagastā izveidoja Katvaru un Tiegažu ciema padomes, bet pagastu 1949. gadā likvidēja. 1954. gadā Katvaru ciemam pievienoja Tiegažu ciemu, 1962. gadā - Pociema ciemu. 1971. gadā daļu Katvaru ciema iekļāva jaunizveidotajā Limbažu ciemā. 1977. gadā Katvaru ciemam pievienoja daļu Limbažu, Brīvzemnieku, Viļķenes un Dikļu ciemu teritorijas, bet dalu Katvaru ciema teritorijas pievienoja Ārciema, Umurgas, Viļķenes, Dikļu un Limbažu ciemiem. 1990. gadā ciemu reorganizēja par pagastu. 2009. gadā pagastu kā administratīvo teritoriju iekļāva Limbažu novadā. Esošajās robežās, pēc CSP un OSP datiem. Lielākās apdzīvotās vietas ir Pociems (pagasta centrs), Tiegaži, Priedes, Katvari, Viekaži, Stirnas, Līcīši, Upēni, Baloži. Alfrēds Vītols (inženieris) (1878—1945), inženieris un hidrotehniķis Fricis Bārda (1880—1919), dzejnieks Voldemārs Bastjānis (1884—1975), politiķis «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. «Arhivēta kopija». Arhivēts no oriģināla, laiks: 2016. gada 20. oktobrī. Skatīts: 2017. gada 15. jūlijā. Latviešu konversācijas vārdnīca. VIII. sējums. Rīga : Anša Gulbja izdevniecība. 16 229. sleja. «Katvaru pagasts». Arhivēts no oriģināla, laiks: 2013. gada 17. septembrī. Skatīts: 2013. gada 31. martā. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. OSP