"Skaistule un briesmonis" (angļu: Beauty and the Beast) ir 1991. gada ASV animācijas filma. Filmas režisori ir Gērijs Truzdeils un Kērks Vaizs. Filmas sižets balstīts uz franču pasakas "Skaistule un briesmonis" motīviem. Tā ir 30. Walt Disney Pictures pilnmetrāžas animācijas filma. "Skaistule un briesmonis" bija pirmā animācijas filma, kas ieguva Zelta globusa balvu kategorijā "Labākais mūzikls vai kinokomēdija". To nominēja arī Amerikas Kinoakadēmijas balvai kā labāko filmu, kā arī citās nominācijās. Ieguva Amerikas Kinoakadēmijas balvu par labāko oriģinālmūziku (komponists Alans Menkens) un labāko dziesmu. Labākās dziesmas kategorijā tika nominētas pavisam trīs dziesmas no šīs filmas, bet balvu ieguva tituldziesma Beauty and the Beast. Dziesmu komponists bija Alans Menkens, teksta autors Hauards Ešmens. Hauards Ešmens, kas bija arī filmas izpildproducents, nomira no AIDS komplikācijām astoņus mēnešus pirms filmas iznākšanas. Filma tika veltīta viņa piemiņai. Ešmenam balva tika piešķirta pēc nāves. Vikikrātuvē par šo tēmu ir pieejami multivides faili. Skatīt: Skaistule un briesmonis. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)