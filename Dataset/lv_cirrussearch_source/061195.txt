Furkans Akars (turku: Furkan Akar, dzimis 2002. gada 6. martā Erzurumā) ir Turcijas šorttrekists. 2022. gada ziemas olimpiskajās spēlēs Pekinā viņš kļuva par vēsturē pirmo savas valsts pārstāvi šorttreka sacensībās. Turcijas šorttreka izlasē F. Akars ir kopš 2015. gada. Pirmais starptautiskais panākums — divas medaļas 2019. gada Eiropas jaunatnes ziemas festivālā Sarajevā. 2022. gada ziemas olimpiskajās spēlēs F. Akars bija viens no Turcijas karognesējiem spēļu atklāšanas parādē (kopā ar distanču slēpotāju Aisenuru Dumanu). Ar izcīnīto 6. vietu 1000 m distancē viņš bija labākais Turcijas sportists Pekinas olimpiādē, kā arī pirmais Turcijas olimpiskajā vēsturē, kas ziemas olimpiskajās spēlēs ir spējis iekļūt pirmajā desmitniekā. «Furkan Akar, Kış Olimpiyatları için Çin'e gitti». Fanatik (turku). 2022. gada 26. janvāris. Skatīts: 2022. gada 4. februāris. Olympedia profils (angliski) The Sport.org profils (angliski) ShorttrackOnLine profils (angliski)