Aleksejs Vidavskis (dzimis 1943. gada 19. septembrī Daugavpilī; miris 2020. gada 1. jūlijā) bija Latvijas krievu izcelsmes politiķis, Augstākās Padomes, divu Saeimu deputāts un ilggadējs Daugavpils domes priekšsēdētājs. Dzimis 1943. gada 19. septembrī Daugavpilī. Mācījās Rīgas Vieglās rūpniecības tehnikumā (absolvēja 1963), 1960. gados dienēja padomju armijā. Studēja Rīgas Politehniskajā institūtā (absolvēja 1979). No 1966. līdz 1987. gadam pildīja dažādus amatus Daugavpils Ķīmiskās šķiedras rūpnīcā. 1990. gadu sākumā bija šīs pašas rūpnīcas direktora vietnieks. 1990. gadā viņu ievēlēja par Latvijas Republikas Augstākās padomes deputātu, pēc tam darbojās Daugavpils domē un Saeimā, bija arī uzņēmuma "LatRosTrans" sabiedrisko attiecību direktors. 2015. gadā viņam piešķīra Goda daugavpilieša titulu. Pēc pensionēšanās dzīvojis Daugavpils novada Višķos. Miris 2020. gada 1. jūlijā. Kopš 1987. gada A. Vidavskis bijis Daugavpils pilsētas izpildkomitejas priekšsēdētājs. 1990. gadā A. Vidavskis tika ievēlēts Augstākajā Padomē kā "Līdztiesības" un PSKP kandidāts Daugavpils vēlēšanu apgabalā un bija starp tiem deputātiem, kas nebalsoja par Latvijas neatkarības deklarāciju. 1991. gadā viņš kļuva par LKP CK locekli. 1992. gada jūlijā A. Vidavskis un vairāki citi deputāti tika izslēgti no Augstākās Padomes par darbošanos pretēji Latvijas Republikas Satversmei. 1994. gadā ievēlēts Daugavpils pilsētas domē no Tautas Saskaņas partijas saraksta un ievēlēts par domes priekšsēdētāju. 1997. gada pašvaldību vēlēšanās ievēlēts Daugavpils domē jau no LSDSP saraksta, tāpat atkārtoti ievēlēts par domes priekšsēdētāju, un šajā amatā bija līdz pat 2001. gadam, kad viņu nomainīja Rihards Eigims. 2002. gadā ievēlēts 8. Saeimā no "Par cilvēka tiesībām vienotā Latvijā" saraksta, pēc četriem gadiem sekmīgi kandidējis arī nākamajās Saeimas vēlēšanās no "Saskaņas Centra" saraksta, kad ievēlēts 9. Saeimā. «2006. gada 7. oktobra 9.Saeimas vēlēšanas». CVK.lv. Arhivēts no oriģināla, laiks: 2007. gada 22. jūnijā. Skatīts: 2012. gada 19. februārī. Miris bijušais Saeimas deputāts Aleksejs Vidavskis Saeimā ievēlēto PCTVL pārstāvju biogrāfijas Delfi.lv «"Saskaņas Centra" profils». Saskanascentrs.lv. Arhivēts no oriģināla, laiks: 2010. gada 8. augustā. Skatīts: 2012. gada 19. februārī. Viņi gribēja “citu Latviju”. Ko tagad dara 57 deputāti, kuri 1990. gadā nebalsoja par neatkarību? Viesturs Sprūde la.lv, 2016. gada 3. maijā «Mūžībā devies bijušais Daugavpils mērs un Saeimas deputāts Aleksejs Vidavskis». www.lsm.lv (latviešu). Skatīts: 2020-07-01. «Latvijas Republikas Augstākās padomes deputāti». Saeima.lv. Skatīts: 2012. gada 19. februārī. «Par parlamentārās izmeklēšanas komisijas slēdziena apstiprināšanu un atsevišķu Latvijas Republikas tautas deputātu mandātu anulēšanu». akti.lv. Arhivēts no oriģināla, laiks: 2013. gada 3. jūlijā. Skatīts: 2013. gada 6. jūnijā. «8. Saeimas profils». Saeima.lv. Skatīts: 2012. gada 19. februārī. «9. Saeimas profils». Saeima.lv. Skatīts: 2012. gada 19. februārī. CVK profils Arhivēts 2007. gada 22. jūnijā, Wayback Machine vietnē. "Saskaņas Centrs" profils