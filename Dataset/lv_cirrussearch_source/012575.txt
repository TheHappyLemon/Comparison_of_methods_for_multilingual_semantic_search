Olga Viluhina (krievu: Ольга Геннадьевна Вилухина; dzimusi 1988. gada 22. martā) ir krievu bijusī biatloniste, 2014. gada ziemas olimpisko spēļu sudraba medaļas ieguvēja sprintā. Pasaules kausa sacensībās debitēja 2009. gada 27. martā Hantimansijskā. Pasaules čempionātā pirmo reizi piedalījās 2012. gadā Rūpoldingā un izcīnīja bronzas medaļu iedzīšanā. Nākamajās sezonās vairākkārt ieņēma vietas uz goda pjedestāla Pasaules kausa posmos. 2014. gada ziemas olimpiskajās spēlēs izcīnīja sudrabu sprintā. 2016. gada decembrī Starptautiskā Biatlona savienība viņu kopā ar Janu Romanovu uz laiku diskvalificēja par dopinga pārkāpumiem 2014. gada ziemas olimpisko spēļu laikā. 2017. gada 27. novembrī Starptautiskā Olimpiskā komiteja apstiprināja diskvalifikāciju, aizliedzot viņām uz mūžu piedalīties olimpiskajās spēlēs, un atņēma olimpiskās medaļas. 2020. gada 24. septembrī Sporta arbitrāžas tiesa atcēla Viluhinas diskvalifikāciju individuālajās sacensībās, atjaunojot viņas sudraba medaļu sprintā. Sieviešu stafetē, kurā sākotnēji tika izcīnīta sudraba medaļa, un jauktajā stafetē (4. vieta) rezultāti tika anulēti komandas biedres Olgas Zaicevas diskvalifikācijas dēļ. 2013.—2014. gada sezonā ieņēma 4. vietu Pasaules kausa kopvērtējumā. Viņa izlaida 2014.—2015. gada sezonu, bet 2015.—2016. gada sezonā piedalījās tikai IBU kausa sacensībās. 2016. gada novembrī pirms nākamās sezonas sākuma paziņoja par karjeras noslēgšanu. «IBU dismisses cases against 22 Russians named in McLaren Report». insidethegames.biz (angļu). 2017. gada 21. janvāris. Skatīts: 2023. gada 9. martā. «IOC sanctions five Russian athletes and publishes first full decision as part of the Oswald Commission findings». olympics.com (angļu). 2017. gada 27. novembris. Skatīts: 2023. gada 9. martā. «Anti-Doping – Biathlon – Olympic Games Sochi 2014». tas-cas.org (angļu). 2020. gada 24. septembris. Skatīts: 2023. gada 9. martā. «Двукратный призер Олимпиады в Сочи Ольга Вилухина завершила карьеру». sportbox.ru (krievu). 2016. gada 11. novembris. Skatīts: 2023. gada 9. martā. Vikikrātuvē par šo tēmu ir pieejami multivides faili. Skatīt: Olga Viluhina. Olympedia profils (angliski) IBU profils (angliski) biathlon.com.ua profils (ukrainiski)