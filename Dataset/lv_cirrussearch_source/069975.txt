Luisa Morīna Steipltona (angļu: Lois Maureen Stapleton; dzimusi 1925. gada 21. jūnijā, mirusi 2006. gada 13. martā) bija amerikāņu aktrise. Steipltona ir viena no retajām aktrisēm, kas sasniegusi Triple Crown of Acting jeb saņēmusi Amerikas Kinoakadēmijas balvu, Emmy balvu un Tony balvu. Tāpat, Steipltona saņēmusi Zelta globusa balvu un BAFTA kino balvu. Nominēta Kinoakadēmijas balvai kategorijā "Labākā aktrise otrā plāna lomā" par filmām Lonelyhearts (1958), "Lidosta" (Airport, 1970) un "Interjeri" (Interiors, 1978). Šo balvu saņēmusi par Emmas Goldmanes atveidošanu Vorena Bītija vēsturiskajā drāmā "Sarkanie" (1981). Par šo filmu saņēmusi arī BAFTA kino balvu kategorijā "Labākā aktrise otrā plāna lomā". Steipltona nominēta piecām Zelta globusa balvām, saņemot to par filmu "Lidosta" kategorijā "Labākā aktrise otrā plāna lomā". Piedalījusies arī tādās filmās kā Bye Bye Birdie (1963), Plaza Suite (1971), The Fan (1981), Cocoon (1985), "Naudas bedre" (1986) un Nuts (1987). Vikikrātuvē par šo tēmu ir pieejami multivides faili. Skatīt: Morīna Steipltona. IMDb profils (angliski) Internet Broadway Database profils (angliski) AllMovie profils (angliski)