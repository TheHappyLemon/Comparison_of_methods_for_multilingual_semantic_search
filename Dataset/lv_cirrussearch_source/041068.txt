Tomāšs Orals (čehu: Tomáš Oral; dzimis 1977. gada 27. decembrī Olomoucā) ir Čehijas starptautiskais lielmeistars šahā (1999). Šahu iemācījies spēlēt piecu gadu vecumā. 1991. gadā uzvarējis Eiropas jauniešu šaha čempionātā U14 vecuma grupā. 1995. gadā bijis piektais Pasaules jauniešu šaha čempionātā U20 vecuma grupā. Daudzu starptautisko šaha turnīru uzvarētājs, tajā skaitā uzvarējis vai dalījis pirmo vietu Litomišlā (1995), Šaļā (1995), Hengelo (Nīderlande, 1996), Prjevidzā (1997), Komārno (1997), Budapeštā (1998), Olomoucā (1998), Hosē Raula Kapablankas memoriālā Varadero (Kuba, 2000), Madridē (2006). Pārstāvējis Čehijas komandu lielākajos komandu šaha turnīros: Pasaules šaha olimpiādēs piedalījies 4 reizes (1998-2004); Eiropas komandu šaha čempionātos piedalījies 2 reizes (1999-2001). Individuālajā vērtējumā izcīnījis bronzas (1999) medaļu. Par panākumiem turnīros FIDE 1994. gadā Oralam piešķīrusi starptautiskā meistara (IM), bet 1999. gadā - starptautiskā lielmeistara (GM) nosaukumu. OlimpBase :: Men's Chess Olympiads :: Tomáš Oral OlimpBase :: European Men's Team Chess Championship :: Tomáš Oral Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)