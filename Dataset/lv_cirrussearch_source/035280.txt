Ervīns Velmi (vācu: Erwin Voellmy; 1886. gada 9. septembris Bernes kantons — 1951. gada 15. janvāris Bāzele) bija Šveices šahists un matemātiķis. 1916. gadā Bāzelē aizstāvējis doktora disertāciju par elektronu teoriju. Vēlāk strādājis par matemātikas skolotāju Bāzelē. Bijis viens no Šveices matemātikas skolotāju asociācijas dibinātājiem. No 1910. gadiem līdz 1930. gadu beigām bijis arī viens no vadošajiem Šveices šahistiem. Trīs reizes uzvarējis Šveices šaha čempionātos (1911, 1920, 1922). Vairāk kā 40 gadus bijis laikraksta Basler Nachrichten šaha nodaļas redaktors, kā arī Šveices šaha mēnešraksta Swiss Chess Magazine galvenais redaktors. Vairāku matemātikas un šaha grāmatu autors. Pārstāvējis Šveices komandu lielākajos komandu šaha turnīros: Pasaules šaha olimpiādē piedalījies 1928. gadā; neoficiālajās Pasaules šaha olimpiādēs piedalījies 2 reizes (1924, 1936). Komandu vērtējumā izcīnījis bronzas (1924) medaļu. Par nopelniem šaha attīstībā 1949. gadā kļuvis par Starptautiskās šaha federācijas (FIDE) goda locekli. «Erwin Voellmy - The Mathematics Genealogy Project». Arhivēts no oriģināla, laiks: 2016. gada 13. maijā. Skatīts: 2016. gada 5. septembrī. Katalog der Deutschen Nationalbibliothek OlimpBase :: Men's Chess Olympiads :: Erwin Voellmy OlimpBase :: unofficial Chess Olympiads :: Erwin Voellmy FIDE Honorary Members Šahista profils chessgames.com mājaslapā (angliski) Šahista profils 365chess.com mājaslapā (angliski) Ervīna Velmi šaha kompozīcijas mājaslapā PDB