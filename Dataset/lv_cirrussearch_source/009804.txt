Edvards Ērls "Eds" Rīds (angļu: Edward Earl Reed Jr.; dzimis 1978. gada 11. septembrī) ir profesionāls ASV amerikāņu futbola spēlētājs. Pašlaik (2012) pārstāv NFL klubu Baltimoras "Ravens", kā sastāvā aizvadījis visu profesionāļa karjeru. Universitātes laikā viņš pārstāvēja Maiami universitātes komandu. 2002. gada NFL draftā viņu Baltimoras "Ravens" izraudzījās pirmajā kārtā ar kopējo 24. kārtas numuru. E. Rīds ir piedalījies septiņās Visu zvaigžņu spēlēs, tāpat septiņas reizes ticis iekļauts līgas simboliskajā izlasē. 2004. gadā "Ravens" spēlētājs tika atzīts par AFC sezonas labāko spēlētāju aizsardzībā un šādu pašu titulu viņš guva arī Associated Press vērtējumā. E. Rīds ir viens no dominējošākajiem savas pozīcijas spēlētājiem visā līgā. Viņš tika iekļauts NFL simboliskajā 2000. gadu izlasē, kā arī Sporting News veidotajā 21. gadsimta pirmās dekādes simboliskajā izlasē. ESPN profils (angliski) NFL profils (angliski)