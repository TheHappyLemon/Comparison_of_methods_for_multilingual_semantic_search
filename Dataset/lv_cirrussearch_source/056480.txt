Dubrovnikas kņaza pils jeb Rektora pils (horvātu: Knežev dvor) ir 15. gadsimta pils, kas atrodas Dubrovnikas vecpilsētā Horvātijas dienvidos pie Adrijas jūras. Līdz 1808. gadam pils bija Raguzes republikas kņaza jeb rektora rezidence. 1435. gadā nodega vecā pils un pilsēta sāka jaunas pils celtniecību. Tā tika celta gotiskā stilā. 1463. gadā pulvera sprādziena rezultātā pils smagi cieta. Tā cieta arī zemestrīcē 1520. gadā un lielajā 1667. gada zemestrīcē. Atjaunojot pili, tā ieguva arī renesanses un baroka stila iezīmes. Vikikrātuvē par šo tēmu ir pieejami multivides faili. Skatīt: Dubrovnikas kņaza pils. Encyclopædia Britannica raksts (angliski)