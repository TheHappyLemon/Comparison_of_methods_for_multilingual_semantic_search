Āzijas pokera tūre (Asian Poker Tour, APT) ir lielākais Āzijas pokera turnīrs, kura mērķis ir popularizēt pokera spēli, organizējot pokera turnīrus lielākajās Āzijas un Klusā okeāna valstīs, kā Manila, Makao, Seula un Singapūra. Āzijas pokera tūre vai APT ir Āzijas valstu vidū lielākā un prestižākā pokera turneja. Sākotnēji APT piederā Singapūras uzņēmumam Capital Events Pte. Sadarbībā ar Betfair pokera istabu grupa organizēja pirmo APT vai Āzijas Pokera Tūri Singapūrā 2006.gada novembrī. Toreiz par turnīra uzvarētāju kļuva Tony G — īstajā vārdā Antanas Guoga no Kauņas, Lietuvas. 2008.gada sākumā APT pārpirka AsianLogic, kas ir Āzijas valstu azartspēļu uzņēmums. Pēc uzņēmuma pārpirkšanas, AsianLogic organizēja divus nozīmīgus pokera turnīrus 2008.gadā. Pirmais APT Philippines turnīrs norisinājās Manillā no 2008.gada 27.maija līdz 1.jūnijam. Toreiz par uzvarētāju kļuva austrāliešu pokera spēlētājs Deivids Sābs (David Saab), kurš kā uzvarētājs saņēma $280,000 lielu laimestu. Otrais APT pokera tūres turnīrs tika aizvadīts Āzijas azartspēļu sirdī — Macau, laikā no tā paša gada 27.līdz 31.augustam, kuru uzvarēja ukraiņu izcelsmes amerikāņu pokera spēlētājs Jevgēnijs Timošenko (Yevgeniy Timoshenko, Євген Тимошенко), par pirmo vietu saņemot $500,000. 2009.gada pirmais APT notikums Āzijas pokera dzīvē bija APT Philippines 2009, par kura uzvarētāju kļuva vietējais spēlētājs Nils Arss (Neil Arce). Nākamais turnīrs APT Macau 2009 norisināsies Galaxy StarWorld viesnīcā un Casino Macau no 12.līdz 23.augustam. Oficiālā mājaslapa