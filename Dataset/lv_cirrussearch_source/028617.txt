Sīsifs, arī 1866 Sīsifs ir asteroīds ar diametru apmēram 8,5 km. Objekts ir Zemei tuvais asteroīds, pieder Apollona tipa asteroīdu grupai, ir šīs grupas lielākais pārstāvis. Asteroīdu atklāja 1972. gada 5. decembrī šveiciešu astronoms Pauls Vilds (Paul Wild) Cimmervaldes observatorijā. Objektu nodēvēja par Sīsifu — Sīzifs sengrieķu mitoloģijā ir Senās Korintas valdnieks, kas bija tik viltīgs, ka spēja apmānīt pat dievus. Par sodu viņam jāveļ kalnā akmens, kas sasniedzis virsotni, atkal noripo lejā un darbs jāsāk no gala. Sīsifa orbīta pārklāj Zemes orbītu un asteroīds regulāri pietuvojas Zemei. 2071. gada 24. novembrī tas pietuvosies mums tikai 0,1158 AU attālumā. Sīsifs pieder S tipa asteroīdiem, sastāv no silikātu minerāliem. 1985. gadā, kad Sīsifs atradās tikai 0,25 AU attālumā no Zemes, tas tika pētīts, izmantojot Aresibo radioteleskopu. Tolaik tika noskaidrots asteroīda diametrs, kā arī tam tika atklāts neliels pavadonis. Par pavadoņa eksistenci tika paziņots tikai 2007. gada decembrī, parametri nav zināmi. (1866) Sisyphus = 1972 XA 1866 Sisyphus (1972 XA) (1866) Sisyphus Mitoloģijas vārdnīca, Avots, 2004, ISBN 9984-757-36-6 Asteroids with Satellites Database--Johnston's Archive: (1866) Sisyphus Sīsifa orbīta