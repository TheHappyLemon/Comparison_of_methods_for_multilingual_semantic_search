Šis raksts ir par hokejistu. Par citām jēdziena Sergejs Makarovs nozīmēm skatīt nozīmju atdalīšanas lapu. Sergejs Makarovs (krievu: Сергей Михайлович Макаров; dzimis 1958. gada 19. jūnijā) ir bijušais krievu hokejists, spēlējis labās malas uzbrucēja pozīcijā, bijis PSRS izlases dalībnieks. 2016. gadā uzņemts Hokeja slavas zālē. Karjeras laikā pārstāvējis PSRS līgas Maskavas CSKA un Čeļabinskas "Traktor", NHL klubus Kalgari "Flames", Sanhosē "Sharks" un Dalasas "Stars", kā arī Nationalliga A līgas klubu HC Fribourg-Gottéron. Karjeru uzsāka PSRS līgā, CSKA sastāvā uzvarējis 11 sezonas, vairākas reizes tiekot atzītam par līgas MVP, kā arī saņēma dažādus citus apbalvojumus. 1989. gadā S. Makarovam tika atļauts pievienoties NHL klubam Kalgari "Flames". Debijas sezonā viņš ieguva Kaldera balvu, ko pasniedz līgas labākajam debitantam, šo balvu viņš saņēma 31 gada vecumā. Pēc tam tika ieviests noteikums, ka šo balvu pasniedz vienīgi hokejistiem vecumā līdz 26 gadiem. Laikā no 1993. līdz 1995. gadam viņš spēlēja "Sharks" sastāvā, 1996.—1997. gada sezonā aizvadīja 4 spēles "Stars" sastāvā un 6 spēles Nationalliga A līgas klubā HC Fribourg-Gottéron. 2001. gadā viņš tika uzņemts IIHF slavas zālē. 2008. gadā krievu hokejists tika iekļauts IIHF simboliskajā simtgades izlasē. PSRS izlases sastāvā 8 reizes izcīnījis zelta medaļu Pasaules čempionātos. Tāpat trīs medaļas izcīnījis Olimpiskajās spēlēs: 1984. un 1988. gadā zeltu un 1980. gadā sudrabu. 1980. gada Olimpiskajās spēlēs PSRS izlase finālā zaudēja ASV izlasei, kas mūsdienās pazīstams kā "brīnums uz ledus". Olympedia profils (angliski) Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski) NHL profils (angliski) Hockey-Reference profils (angliski)