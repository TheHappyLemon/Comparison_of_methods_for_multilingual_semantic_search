A9 autoceļš Rīga (Skulte)—Liepāja, sabiedrībā pazīstama arī kā Liepājas šoseja, ir augstākās kategorijas Latvijas autoceļš, kas savieno Latvijas galvaspilsētu Rīgu ar Latvijas trešo lielāko pilsētu Liepāju. Autoceļa garums ir 199,3 km, no autoceļa kopgaruma 15,4 km atrodas pilsētās. Autoceļš visā garumā ir klāts ar asfaltbetona segumu. Autoceļš A9 šķērso Mārupes novadu (Babītes pagastu), Jelgavas novadu (Valgundes pagastu, Kalnciema pagastu), Tukuma novadu (Džūkstes pagastu), Dobeles novadu (Jaunbērzes pagastu, Annenieku pagastu, Bikstu pagastu), Saldus novadu (Blīdenes pagastu, Cieceres pagastu, Brocēnu pilsētu, Saldus pagastu, Saldus pilsētu, Zirņu pagastu), Kuldīgas novadu (Skrundas pagastu, Skrundas pilsētu, Rudbāržu pagastu), Dienvidkurzemes novadu (Kalvenes pagastu, Vecpils pagastu, Durbes pagastu, Durbes pilsētu, Tadaiķu pagastu, Grobiņas pagastu, Grobiņas pilsētu) un Liepājas pilsētu. Autoceļš šķērso Lielupi un Ventu. P99 (Tīreļi); P101 (Kalnciems); P98 (Apšupe); P97 (Annenieki); P104 (Biksti); P109 (Brocēni); P105 (Saldus); P108 (Saldus); P107 (Ciecere); P116 (Skrunda); P117 (Skrunda); P115 (Kalvene); P112 (Šukteri); P106 (Grobiņa); P111 (Grobiņa); P113 (Grobiņa); P110 (Liepāja); A11 (Liepāja). «Noteikumi par valsts autoceļu un valsts autoceļu maršrutā ietverto pašvaldībām piederošo autoceļu posmu sarakstiem». Arhivēts no oriģināla, laiks: 2013. gada 13. maijā. Skatīts: 2012. gada 28. septembrī. Vikikrātuvē par šo tēmu ir pieejami multivides faili. Skatīt: Autoceļš A9. Autoceļš A9 (Rīga - Liepāja) YouTube