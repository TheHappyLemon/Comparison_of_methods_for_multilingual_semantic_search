Rinats Džumabajevs (kazahu: Ринат Жұмабаев; dzimis 1989. gada 23. jūlijā Šimkentā) ir Kazahstānas starptautiskais lielmeistars šahā (2009). Kazahstānas šaha čempionātos izcīnījis zelta (2014), divas sudraba (2010, 2011) un divas bronzas (2007, 2013) medaļas. 2005. gadā uzvarējis starptautiskajā šaha turnīrā Meždurečenskā. 2009. gadā Taškentā izcīnījis 3. vietu Pasaules čempiona nosaukuma šahā izcīņas cikla Āzijas zonas turnīrā. 2010. gadā dalījis pirmo vietu Taškentas starptautiskajā šaha turnīrā. 2011. gadā Mešhedā ieņēmis 4. vietu Āzijas individuālajā šaha čempionātā. 2012. gadā dalījis 3. vietu Mihaila Čigorina memoriālā Sanktpēterburgā. 2013. gadā uzvarējis starptautiskajā šaha turnīrā Pavlodarā. 2015. gadā Rīgā starptautiskajā šaha festivālā Rīgas Tehniskās universitātes Open 2015 izcīnījis 3. vietu "A" turnīrā. 2021. gada novembrī Rīgā ierindojies 99. vietā 2021. gada "FIDE Chess.com Grand Swiss" turnīrā. 2023. gada novembrī Daglasā ierindojies 71. vietā "FIDE Grand Swiss" turnīrā. Pārstāvējis Kazahstānas komandu lielākajos komandu šaha turnīros: Pasaules šaha olimpiādēs piedalījies 2 reizes (2012, 2016); Pasaules koamndu šaha čempionātā piedalījies 2019. gadā; Āzijas valstu komandu šaha čempionātā piedalījies 2012. gadā; Āzijas spēļu komandu šaha čempionātā piedalījies 2010. gadā. Par panākumiem turnīros FIDE 2007. gadā Džumabajevam piešķīrusi starptautiskā meistara (IM), bet 2009. gadā - starptautiskā lielmeistara (GM) nosaukumu. Rinat Jumabayev is champion of Kazakhstan IV International Georgy Agzamov Memorial in Tashkent «GM Rinat Jumabayev wins Pavlodar Open on tie-break». Arhivēts no oriģināla, laiks: 2017. gada 5. jūlijā. Skatīts: 2017. gada 10. martā. Riga Technical University Open 2015 - Tournament A 2021 FIDE Chess.com Grand Swiss 2023 FIDE Grand Swiss «OlimpBase :: Men's Chess Olympiads :: Rinat Dzhumabaev». Arhivēts no oriģināla, laiks: 2016. gada 5. martā. Skatīts: 2017. gada 10. martā. OlimpBase :: Men's Asian Team Chess Championship :: Rinat Dzhumabaev «OlimpBase :: Asian Games (chess) :: Rinat Zhumabaev». Arhivēts no oriģināla, laiks: 2016. gada 6. martā. Skatīts: 2017. gada 10. martā. Title Applications (GM): Zhumabaev, Rinat Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)