Andrāšs Šēfers (ungāru: Schäfer András; dzimis 1999. gada 13. aprīlī) ir ungāru futbolists, kas spēlē pussarga pozīcijā, Ungārijas futbola izlases dalībnieks. Kopš 2022. gada pārstāv Vācijas Bundeslīgas klubu 1. FC Union Berlin. Karjeru sāka Budapeštas MTK, 2019. gadā pievienojās Itālijas klubam Genoa, tika izīrēts Veronas "Chievo", bet nevienu spēli tajā tā arī neaizvadīja. Vēlāk tika izīrēts Slovākijas Superlīgas klubam DAC Dunajská Streda. 2020. gada vasarā parakstīja ar to pastāvīgu līgumu. Ungārijas izlasē debitēja 2020. gada 3. septembrī UEFA Nāciju līgas spēlē pret Turciju. Pirmos vārtus izlases labā guva 2021. gada 4. jūnijā draudzības spēlē pret Kipru. Tika iekļauts izlases sastāvā dalībai 2020. gada Eiropas čempionāta finālturnīrā. Guva vārtus grupu turnīra spēlē pret Vāciju. «András Schäfer: The man to fill Hungary’s Szoboszlai void at Euro 2020». firsttimefinish.co.uk (angļu). Skatīts: 2021. gada 7. jūlijā. Vikikrātuvē par šo tēmu ir pieejami multivides faili. Skatīt: Andrāšs Šēfers. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)