Aleksandrs Bumagins (krievu: Александр Владимирович Бумагин; dzimis 1987. gada 1. martā) ir krievu hokejists, kreisās malas uzbrucējs. Pašlaik (2020) Bumagins spēlē Dānijas hokeja līgas komandā Frederikshavnas "White Hawks". Profesionāļa karjeru Bumagins uzsāka 2004.—05. gada sezonā, tajā aizvadot septiņas spēles Krievijas Superlīgas kluba Toljati "Lada" sastāvā. Jau nākamajā sezonā hokejists komandas rindās bija nostiprinājies. No 2007. līdz 2009. gadam Bumagins spēlēja Mitišču "Atlant" rindās, taču tad pievienojās Ņižņekamskas "Ņeftehimik" vienībai. 2010.—11. gada sezonas ievadā Bumagins gan tika aizmainīts uz Novokuzņeckas "Metallurg". "Metallurg" rindās Bumagins spēlēja līdz 2013. gada ievadam, kad tika aizmainīts uz Omskas "Avangard", savukārt vasarā hokejists pievienojās Čerepovecas "Severstal" rindām. 2018. gada decembrī, pēc 15 Krievijas Superlīgā un KHL aizvadītām sezonām, pārcēlās uz Dāniju, kur pievienojās Frederikshavnas "White Hawks". Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)