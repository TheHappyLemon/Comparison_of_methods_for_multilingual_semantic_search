1. Saeima bija Latvijas Republikas parlaments laika posmā no 1922. gada 7. novembra līdz 1925. gada 2. novembrim. Tā bija pirmā Latvijas Saeima. Līdz tās sanākšanai valsti pārvaldīja Latvijas Republikas Satversmes sapulce. Pamatraksts: 1. Saeimas vēlēšanas 1. Saeimas vēlēšanas notika 1922. gada 7. un 8. oktobrī. Vēlēšanās piedalījās 88 kandidātu saraksti no 31 partijas. Nobalsoja 800 840 vēlētāju, kas bija 82,2% no balsstiesīgajiem. Šie 20 saraksti iekļuva Saeimā: Latvijas Sociāldemokrātiskā strādnieku partija — 30 vietas; Latviešu zemnieku savienība — 17 vietas; Apvienotā sociāldemokrātu mazinieku partija un laukstrādnieku savienība — 7 vietas; Demokrātiskais Centrs un bezpartijiskie sabiedriskie darbinieki — 6 vietas; Latgales Kristīgo zemnieku savienība — 6 vietas; Latvijas vācu baltiešu partija — 6 vietas; Bezpartijiskais nacionālais centrs — 4 vietas; Kristīgā nacionālā savienība — 4 vietas; Latgales darba partija — 4 vietas; Latvijas Jaunzemnieku savienība — 3 vietas; Krievu nacionāldemokrātu partija — 2 vietas; Agudas Izrael — 2 vietas; Žīdu apvienotais nacionālais bloks — 2 vietas; Latgales Tautas savienība — 1 vieta; Latgales Zemnieku partija — 1 vieta; Zemgales Katoļu saraksts — 1 vieta; Vecticībnieku centrālā komiteja — 1 vieta; Ceire-Cion — 1 vieta; Latvijas žīdu nacionāldemokrātiskā strādnieku partija "Bunds" — 1 vieta; Poļu savienība — 1 vieta. Arturs Alberings Kristaps Bahmanis Viktors Barkāns Voldemārs Bastjānis Ernests Bauers Arveds Bergs Pēteris Berģis Ernests Birkhāns Alfrēds Birznieks Roberts Bīlmanis Aleksandrs Bočagovs Augusts Briedis Kristaps Bungšs Ansis Buševics Kārlis Būmeisters Hugo Celmiņš Jūlijs Celms Fēlikss Cielēns Jānis Čakste Kārlis Dēķens Morduhs Dubins Jānis Ducens Roberts Dukurs Antons Dzenis Kristaps Eliass Ernests Felsbergs Manfrēds Fēgezaks Vilhelms Firkss Leopolds Fišmanis Pauls Gailīts Jānis Goldmanis Eduards Grantskalns Teodors Grīnbergs Ernests Gulbis Kārlis Gulbis Jons Hāns Vilis Holcmanis Kārlis Irbe Roberts Ivanovs Eduards Jaunzems Staņislavs Jubuls Jānis Kalējs Meletijs Kallistratovs Ringolds Kalnings Arvīds Kalniņš Augusts Kalniņš Bruno Kalniņš Nikolajs Kalniņš Pauls Kalniņš Kārlis Kasparsons Karls Kellers Francis Kemps Ādolfs Klīve Egons Knops Pēteris Koreckis Pēteris Kotans Bernards Kublinskis Alberts Kviesis Jēkabs Ķullīts Maksis Lazersons Pauls Lejiņš Rūdolfs Lindiņš Klāvs Lorencs Noijs Maizels Jānis Mazvērsīts Zigfrīds Meierovics Fricis Menders Ernests Morics Oto Nonācs Markus Nuroks Kārlis Ozoliņš Kārlis Pauļuks Andrejs Petrevics Jānis Purgalis Eduards Radziņš Rainis-Jānis Pliekšāns Jezups Rancāns Gustavs Reinhards Jezups Roskošs Miķelis Rozentāls Jezups Rubulis Vladislavs Rubulis Ansis Rudevics Jānis Rudzis Teofils Rudzītis Voldemārs Salnājs Hermanis Salnis Visvaldis Sanders Pēteris Siecenieks Andrejs Sīmanis Kārlis Skalbe Marģers Skujenieks Pauls Šīmanis Francis Trasuns Jezups Trasuns Kārlis Ulmanis Pēteris Ulpe Andrejs Veckalns Antons Velkme Jānis Veržbickis Fridrihs Vesmanis Jānis Vesmanis Jānis Višņa Ruvins Vitenbergs Pēteris Zeibolts Gustavs Zemgals 1. Saeimas priekšsēdētājs sākotnēji bija Frīdrihs Vesmanis (LSDSP). 1925. gada martā viņu amatā nomainīja partijas biedrs Pauls Kalniņš. 1. Saeimā bija 20 pastāvīgās komisijas. Notika 214 sēdes, kurās apsprieda 343 likumprojektus. Svarīgākie likumi, kurus pieņēma, bija likums par Ministru kabineta iekārtu, par biedrībām, savienībām un politiskajām organizācijām, likums par sapulcēm. 1. Saeimas laikā darbojās Meierovica 2. Ministru kabinets, Pauļuka Ministru kabinets, Meierovica 3. Ministru kabinets, Zāmuēla Ministru kabinets un Celmiņa 1. Ministru kabinets. LV Portāls. 90 gadi kopš pirmās Saeimas sanākšanas «1.Saeimas vēlēšanas». www.cvk.lv (latviešu). Arhivēts no oriģināla, laiks: 2016-04-05. Skatīts: 2018-09-20. http://www.saeima.lv «Saeimas Stenogrammas - 1922.g. - Nr.1.». Arhivēts no oriģināla, laiks: 2019. gada 15. maijā. Skatīts: 2020. gada 14. septembrī. «Likumdevēju vēsture». Latvijas Republikas Saeima. Skatīts: 2012.01.01. Latvijas Nacionālās enciklopēdijas šķirklis Saeima