Gēteborga (zviedru: Göteborg) ir pilsēta Zviedrijas rietumu krastā, pie Jētas ietekas Kategatā. Otra lielākā Zviedrijas pilsēta ar lielāko ostu Zviedrijā. Pilsēta ir pazīstama ar uzņēmumumiem, kā Volvo (autobūve) un SKF (gultņi) galvenajām mītnes vieta. Gēteborgas botāniskais dārzs tiek uzskatīts par vienu no labākajiem botāniskajiem dārziem Eiropā. 2006. gadā Gēteborgā norisinājās Eiropas čempionāts vieglatlētikā. Pilsētu 1621. gadā dibināja Zviedrijas karalis Gustavs Ādolfs, lai nostiprinātos Ziemeļjūras piekrastē (apgabals daudzus gadsimtus bijis strīdus objekts starp Zviedriju un Dāniju). Pilsētas pirmie iedzīvotāji - nīderlandieši. Kopš dibināšanas lielākā osta Zviedrijas rietumu piekrastē. Gēteborgā dzimuši: Dāniels Alfredsons (Daniel Alfredsson, 1972—) — hokejists; Klāss Pontuss Arnoldsons (Klas Pontus Arnoldson, 1844—1916) — žurnālists, 1908. gada Nobela miera prēmijas laureāts; Kurts Aterbergs (Kurt Magnus Atterberg, 1887—1974) — komponists; Anderss Frisks (Anders Frisk, 1963—) — futbola tiesnesis; Stefans Olsdāls (Stefan Alexander Bo Olsdal, 1974) — grupas Placebo basģitārists; Bjērns Ulveuss (Björn Kristian Ulvaeus, 1945—) — grupas ABBA dalībnieks. Q112914414. Vikikrātuvē par šo tēmu ir pieejami multivides faili. Skatīt: Gēteborga. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)