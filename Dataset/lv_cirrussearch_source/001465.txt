Kišiņeva (moldāvu: Chișinău) ir Moldovas galvaspilsēta. Tā ir lielākā Moldovas pilsēta, kas ģeogrāfiski atrodas valsts centrā, Bikas upes krastos. Kišiņevā atrodas valsts ekonomikas un kultūras centrs. Kišiņevai Moldovas valstī ir īpašs status, jo tā ir municipalitāte, kurā ietverta pati Kišiņeva un 6 tuvākās pilsētas, kā arī 25 mazākus apdzīvotos punktus, kas ir apvienoti 13 komūnās. Kišiņeva pirmo reizi vēstures avotos ir pieminēta 1436. gadā, bet pilsētas statusu tā ieguvusi 1818. gadā, neilgi pēc iekļaušanās Krievijas Impērijā. Municipalitātes statusu Kišiņeva ieguva 1995. gadā. Pilsētas iedzīvotāju skaits 2008. gadā bija apmēram 800 tūkstoši cilvēku. Radusies 15. gadsimtā kā ciematiņš pie klostera. Vēl 19. gadsimta sākumā tajā dzīvoja ap 7000 iedzīvotāju. 1812. gadā, kad Besarābiju sev pievienoja Krievijas Impērija, Kišiņeva tika izvēlēta par tās centru. Krievu-turku kara laikā Kišiņeva bija galvenā krievu armijas bāze iebrukumam Turcijā. 19. gadsimta beigās pilsētā apmetās ebreji, 1900. gadā viņi sastādīja 43% no pilsētas iedzīvotājiem. Starp abiem pasaules kariem Kišiņeva bija Rumānijas sastāvā. Pamatojoties uz Molotova-Ribentropa paktu, Kišiņeva 1940. gadā tika iekļauta PSRS, pēc Otrā pasaules kara Kišiņeva kļuva par Moldāvijas PSR galvaspilsētu, bet no 1991. gada 27. augusta tā ir Moldovas galvaspilsēta. Kišiņevā dzimuši: Marija Cebotari (Maria Cebotari) (1910-1949) - austriešu operdziedātāja Viljams Frīdmans (William F. Friedman) (1891-1969) - ASV kriptologs, japāņu PURPLE koda atšifrētājs Luiss Mailstouns (Lewis Milestone) (1895-1980) - ASV kinorežisors (Rietumu frontē bez pārmaiņām, All Quiet on the Western Front, 1930) Aleksejs Ščusevs (Алексей Викторович Щусев) (1873-1949) - arhitekts (Ļeņina mauzolejs Maskavā, 1930) Mūžība Otrajā pasaules karā kritušo memoriāls. Dākijas bulvāris Kišiņevas centrālā dzelzceļa stacija Kišiņevas starptautiskā lidosta https://statistica.gov.md/public/files/publicatii_electronice/Chisinau/Chisinau_in_cifre_2018.pdf. «Statistica Moldovei : Notă Informativă. — Chişinău: 04.04.2008. — С. 6.». Arhivēts no oriģināla, laiks: 03.12.2008. Skatīts: 07.04.2009. Arhivēts 03.12.2008, Wayback Machine vietnē. Vikikrātuvē par šo tēmu ir pieejami multivides faili. Skatīt: Kišiņeva. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Austrumeiropas enciklopēdijas raksts (vāciski)