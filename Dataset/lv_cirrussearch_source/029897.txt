Mariner programma (laikaposms: 1962 - 1973) bija ASV NASA aģentūras, sadarbībā ar Reaktīvās kustības laboratoriju, planētu izpētes programma ar mērķi pētīt Marsu, Venēru un Merkuru. Programmas laikā tika paveikti vairāki kosmosa izpētes sasniegumi: pirmais planētas pārlidojums - Mariner 2 pirmie attēli no citas planētas - Mariner 4 pirmā ieiešana orbītā ap citu planētu - Mariner 9 pirmais gravitācijas manevra pielietojums starpplanētu lidojumā - Mariner 10 Kopumā no desmit programmas aparātiem septiņi sasniedza lidojumu mērķus, bet trīs aparāti tika zaudēti dažādu kļūmju dēļ. Plānotie Mariner 11 un Mariner 12 aparāti tika pārveidoti par Voyager 1 un Voyager 2 Voyager programmas ietvaros, savukārt Viking 1 un Viking 2 orbitālie aparāti tika balstīti uz uzlabota Mariner 9 aparāta bāzes. Kopumā Mariner programma izmaksāja 554 miljonus dolāru. Visi Mariner aparāti tika balstīti uz vienādu pamatkonstrukciju - astoņstūrainas pamatbāzes, kurā tika ievietoti eksperimentālie komponenti un pie korpusa tika pievienotas Saules baterijas, antenas un dzinējsistēmas. Pirmie pieci aparāti startēja ar Atlas Agena nesējraķetes, bet pēdējie pieci - Atlas Centaur. Mariner 1 Mariner 2 Mariner 3 Mariner 4 Mariner 5 Mariner 6 Mariner 7 Mariner 8 Mariner 10 «Mariner Missions». NASA. Arhivēts no oriģināla, laiks: 2016. gada 25. augustā. Skatīts: 2015. gada 28. jūlijā. Vikikrātuvē par šo tēmu ir pieejami multivides faili. Skatīt: Mariner programma. Encyclopædia Britannica raksts (angliski)