Eldžins Gejs Beilors (angļu: Elgin Gay Baylor; dzimis 1934. gada 16. septembrī Vašingtonā, ASV, miris 2021. gada 22. martā Losandželosā, ASV) bija amerikāņu basketbolists, spēlēja uzbrucēja pozīcijā. Savu profesionāļa karjeru pavadīja NBA klubā Losandželosas "Lakers", kas viņu 1958. gada NBA draftā izvēlējās ar kopējo 1. kārtas numuru. 11 reizes piedalījās NBA visu zvaigžņu spēlē (1959, 1960, 1961, 1962, 1963, 1964, 1965, 1967, 1968, 1969, 1970), tāpat savā pirmajā sezonā NBA tika atzīts par sezonas labāko jauno spēlētāju (1959). 1996. gadā tika nosaukts par vienu no 50 izcilākajiem NBA spēlētājiem visā līgas vēsturē. 1977. gadā uzņemts Basketbola slavas zālē. NBA.com profils (angliski) Basketbola slavas zāles profils (angliski) Basketball-Reference profils Arhivēts 2012. gada 25. maijā, Wayback Machine vietnē. (angliski)