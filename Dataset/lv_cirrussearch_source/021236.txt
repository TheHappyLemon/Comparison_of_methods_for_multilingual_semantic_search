Elaidža Džordans Vuds (angļu: Elijah Jordan Wood; dzimis 1981. gada 28. janvārī) ir amerikāņu aktieris un kinoproducents. Kino debitējis ar mazu lomu 1989. gada filmā "Atpakaļ nākotnē 2". Pēc tam filmējies tādās filmās kā Radio Flyer (1992), "Labais dēls" (1993), "Norss" (North, 1994), Flipper (1996), "Ledus vētra" (1997), "Katastrofa" (1998), "Fakultāte" (1998). Vuds ir pazīstams ar hobita Frodo Baginsa (Frodo Baggins) lomu Pītera Džeksona triloģijā "Gredzenu pavēlnieks" un tās prīkvelā "Hobits: Negaidīts ceļojums". Vēl ir ieskaņojis dažādus tēlus filmās un animācijas seriālos. 2005. gadā dibinājis ierakstu kompāniju Simian Records. Vikikrātuvē par šo tēmu ir pieejami multivides faili. Skatīt: Elaidža Vuds. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)