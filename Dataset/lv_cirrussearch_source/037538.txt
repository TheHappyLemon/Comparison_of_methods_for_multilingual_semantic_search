Korjukivka (ukraiņu: Корюківка) ir pilsēta Ukrainas ziemeļaustrumu daļā, Čerņihivas apgabala dienvidos, Korjukivkas rajona centrs. Rakstos zināma no 1657. gada kā apdzīvotā vieta Hetmanščinā, kas bija Krievijas autonoms apgabals. Pēc Oktobra revolūcijas ietilpa Ukrainas PSR. Otrā pasaules kara laikā no 1941. gada 5. septembra līdz 1943. gadam atradās vācu okupācijā. Otrā pasaules kara laikā Korjukivkas apkaime bija padomju partizānu kustības centrs. Naktī uz 1943. gada 27. februāri ciematam uzbruka padomju partizānu vienība, sagraujot ungāru garnizonu un atbrīvojot ieslodzītos. Atriebjoties, 1943. gada 1. un 2. martā vācu, ungāru un ukraiņu daļas Korjukivku faktiski iznīcināja, nodedzinot 1290 mājas un nogalinot apmēram 6700 iedzīvotāju, kas ir viena no lielākajām vienas dienas masu slepkavībām Otrā pasaules kara laikā. 1958. gadā Korjukivkai tika piešķirtas pilsētas tiesības. No 1991. gada — neatkarīgās Ukrainas sastāvā. Корюківська трагедія 1943 р. Vikikrātuvē par šo tēmu ir pieejami multivides faili. Skatīt: Korjukivka.