Sebastiens Kolbergs (zviedru: Sebastian Collberg; dzimis 1994. gada 23. februārī) ir zviedru hokejists, malējais uzbrucējs. Pašlaik (2018) Kolbergs spēlē Zviedrijas Elitsērijas kluba Timrå IK sastāvā. Profesionāļa karjeru Kolbergs uzsāka 2010.—11. gada sezonā, kad aizvadīja savas pirmās piecas spēles Zviedrijas Elitsērijas kluba Frölunda HC rindās. Jau nākamajā sezonā uzbrucēja spēles laiks komandā krietni pieauga. Tiesa, ar rezultativitāti Kolbergam neizdevās izcelties. Zviedrijas hokeja izlases labā spēlējis 2012. un 2013. gada Pasaules čempionātos junioriem, 2012. gadā kopā ar izlasi izcīnot zelta medaļas. Eliteprospects profils (angliski) Internet Hockey Database profils (angliski) Eurohockey profils (angliski)