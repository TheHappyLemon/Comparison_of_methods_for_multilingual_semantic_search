Madars Razma (dzimis 1988. gada 26. septembrī Priekulē) ir latviešu šautriņu metējs, kurš piedalās Profesionālās darts organizācijas (PDC) organizētajos turnīros. Razma ir kļuvis par seškārtēju Latvijas čempionu individuālajās sacensībās (2010, 2012, 2014, 2015, 2016, 2019), septiņkārtēju Latvijas čempionu pāros (2010, 2011, 2013, 2014, 2016, 2017, 2019). Razma ir uzvarējis 7 starptautiskus Pasaules darta federācijas (WDF) un Britu darta organizācijas (BDO; pusprofesionāla šautriņu mešanas organizācija, asociēta ar WDF) organizētos turnīrus, piedalījies trijos BDO pasaules čempionātos (2014, 2015, 2016), labākais rezultāts ir astotdaļfināls (2015, 2016). 2017. gadā ieguvis PDC tūres karti, tādejādi kvalificējoties PDC tūrei, kļūstot par pirmo Latvijas pārstāvi tajā. 2018. gada 19. tūres turnīrā Razma iekļuva finālā, pa ceļam ceturtdaļfinālā uzvarot tā brīža pasaules ranga līderi Mihaelu van Gervenu, finālā gan ar rezultātu 3—6 piekāpjoties Maksam Hopam. Uzvarot 2019. gada PDC Baltic & Nordic Pro tūres kopvērtējumā, Razma kvalificējās 2020. gada PDC pasaules čempionātam, kļūstot par pirmo Latvijas pārstāvi, kas to ir izdarījis. 1. kārtas mačā ar rezultātu 2—3 piekāpās Harijam Vordam. 2022. gada novembrī sasniedzis 32. vietu Order of Merit rangā. «2017 PDC Qualifying School Day Four». PDC. 2017. gada 22. janvārī. Arhivēts no oriģināla, laiks: 2017. gada 2. februārī. Skatīts: 2020-03-09. «Razma uzvar pasaules ranga līderi un pirmoreiz sasniedz finālu PDC turnīrā». Ints Megnis. sportacentrs.com. 2018. gada 28. septembrī. Skatīts: 2020-03-09. «Razma PDC pasaules čempionāta debijā piedzīvo dramatisku zaudējumu». Arkādijs Birjuks. sportacentrs.com. 2019. gada 18. decembrī. Skatīts: 2020-03-09. «Razma ielaužas starp 32 planētas labākajiem šautriņu metējiem». Sportacentrs.com (latviešu). 2022-11-21. Skatīts: 2022-11-21. Darts Database profils (angliski) Oficiālā mājaslapa