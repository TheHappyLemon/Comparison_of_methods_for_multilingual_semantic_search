Stens Lī (angļu: Stan Lee; dzimis Stenlijs Mārtins Lībers (angļu: Stanley Martin Lieber) 1922. gada 28. decembrī, miris 2018. gada 12. novembrī) bija amerikāņu komiksu rakstnieks, redaktors, izdevējs, mediju producents, uzņēmuma Marvel Comics bijušais prezidents un priekšsēdētājs. Sadarbojoties ar vairākiem citiem māksliniekiem, galvenokārt ar Džeku Kirbiju un Stīvu Ditko, viņš ir viens no tādu komiksu varoņu kā Zirnekļcilvēka, Halka, Fantastiskā četrinieka, X cilvēku, Dzelzs vīra, Tora un vairāku citu varoņu izveidotājs. Lī vadījis Marvel Comics izaugšanu no mazas izdevniecības nodaļas līdz lielai multimediju korporācijai. Lī viens pats vai kopā ar kolēģiem ir radījis 90 procentus no Marvel tēliem komiksos, kas izdoti vairāk nekā 2 miljardos eksemplāru 75 pasaules valstīs, 25 valodās. 1994. gadā kopā ar Stīvenu Sīgelu viņš tika uzņemts komiksu industrijas Vila Eisnera komiksu slavas zālē un 1995. gadā — Džeka Kirbija slavas zālē. 2011. gadā Stenam Lī piešķirta zvaigzne Holivudas Slavas alejā. Stenam Lī piešķirtas vairākas balvas par mūža ieguldījumu, tai skaitā starptautiskās Vizuālo efektu speciālistu biedrības balva par mūža ieguldījumu (2012). 2010. gadā Lī dibinājis labdarības fondu, kas atbalsta lasītprasmes, izglītības, kultūras un mākslas projektus. Stens Lī nomira 2018. gada 12. novembrī, 95 gadu vecumā. Stens Lī bieži filmās parādījies epizodiskās lomās. The Trial of the Incredible Hulk — žūrijas loceklis "X-cilvēki" — pārdevējs "Zirnekļcilvēks" — garāmgājējs "Pārgalvis" — garāmgājējs "Halks" — apsargs "Zirnekļcilvēks 2" — garāmgājējs "Fantastiskais četrinieks" — Vilijs Lumpkins "X-cilvēki: Pēdējā sadursme" — kaimiņš "Zirnekļcilvēks 3" — garāmgājējs "Fantastiskais četrinieks un Sudraba sērfotājs" — Stens Lī "Dzelzs vīrs" — Stens Lī "Nepārspējamais Halks" — pircējs veikalā "Dzelzs vīrs 2" — Lerijs Kings "Tors" — šoferis "Kapteinis Amerika: Pirmais atriebējs" — ģenerālis "Atriebēji" — šahists "Apbrīnojamais Zirnekļcilvēks" — bibliotekārs "Dzelzs vīrs 3" "Apbrīnojamais Zirnekļcilvēks 2" — viesis izlaidumā "Galaktikas sargi" "Atriebēji: Ultrona laikmets" "Skudrcilvēks" "Tors: Ragnarjoks" — Sakāras frizieris "Atriebēji: Bezgalības karš" — autobusa šoferis «VIDEO: Stan Lee Picks Up 2,428th Star on Hollywood Walk of Fame». The Hollywood Reporter. «Stan Lee Foundation». Oficiālā mājaslapa. Arhivēts no oriģināla, laiks: 2017. gada 19. maijā. Skatīts: 2015. gada 11. jūnijā. «Stan Lee, Marvel Comics' Real-Life Superhero, Dies at 95». hollywoodreporter.com. Vikikrātuvē par šo tēmu ir pieejami multivides faili. Skatīt: Stens Lī. Oficiālā mājaslapa IMDb profils (angliski) AllMovie profils (angliski) Box Office Mojo profils (angliski)