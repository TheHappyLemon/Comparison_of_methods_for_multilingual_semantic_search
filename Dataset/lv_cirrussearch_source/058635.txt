Kuka Salas (māori: Kūki 'Āirani; angļu: Cook Islands) ir pašpārvaldoša parlamentāra demokrātija brīvā asociācijā ar Jaunzēlandi. Valsts aizņem 15 nelielas salas un atolus Klusā okeāna dienvidu daļā. Kopējā sauszemes platība ir 240 km2, bet īpašā ekonomiskā zona aizņem 1,8 miljonus km2. Iedzīvotāji koncentrējušies galvenokārt Rarotongas salā (ap 10 000), kur atrodas valsts galvaspilsēta Avarua un Rarotongas starptautiskā lidosta. Lielākā daļa etnisko Kuka salinieku dzīvo Jaunzēlandē, sevišķi Ziemeļsalā, kur 2006. gada tautskaitē 58 tūkstoši pašnoteikušies kā etniski Kuka salu māori vai to pēcnācēji. Tūrisms ieņem galveno vietu Kuka Salu tautsaimniecībā. 2006. gadā salas apmeklēja 90 tūkstoši tūristu. Citas nozares ir ārzonu banku pakalpojumi, pērles, zivju un augļu eksports. Aizsardzība ir Jaunzēlandes kompetencē pēc Kuka salu pieprasījuma un konsultācijas kārtībā. No nesenas pagātnes Kuka Salas sāk īstenot neatkarīgāku ārējo politiku. A View from the Cook Islands Arhivēts 2007. gada 14. februārī, Wayback Machine vietnē. SOPAC «QuickStats About Culture and Identity - Pacific Peoples». 2006 Census. Statistics New Zealand. Arhivēts no oriģināla, laiks: 2007-08-29. Skatīts: 2007-06-12. Vikikrātuvē par šo tēmu ir pieejami multivides faili. Skatīt: Kuka Salas. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Kuka Salu valdība Kuka Salu valdība (kopsavilkums) Kuka Salu tūrisma korporācija Open Directory Project - Kuka Salas Kuka Salu vietne Detalizēta un nekomerciāla vietne Kuka Salu Nacionālais attīstības dienests Kuka Salu bioloģiskās daudzveidības datu bāze Kuka Salu banknotes