Jeruzaleme (ivritā: יְרוּשָׁלַיִם, Yerushalayim; arābu: القُدس, al Quds) ir sena pilsēta Tuvajos Austrumos, kam ir īpaša nozīme jūdaismā, kristietībā un islāmā. 2013. gadā tajā dzīvoja apmēram 890 tūkstoši cilvēku, kas pārstāv ļoti dažādas tautības un ticības. Pilsētas statuss ir neviennozīmīgs — 1949. gada pamiera līnija starp Izraēlu un Palestīnas Rietumkrastu iet cauri Jeruzalemei. Kopš Izraēlas uzvaras 1967. gada Sešu dienu karā tā kontrolē visu pilsētu un ir pasludinājusi to par savu sastāvdaļu. Izraēlas Jeruzalemes likums pasludina to par Izraēlas galvaspilsētu, kaut arī daudzas valstis to neatzīst un uztur vēstniecības Telavivā. Palestīnieši arī uzskata Jeruzalemi (Austrumjeruzalemi) par galvaspilsētu nākotnes Palestīnai. 2017. gada 6. decembrī ASV prezidents Donalds Tramps paziņoja, ka ASV atzīst Jeruzalemi par Izraēlas galvaspilsētu, tādējādi atsakoties no desmitgadēm ilgās politikas šajā jautājumā. Savukārt Turcijā notiekošajā Islāma sadarbības organizācijas ārkārtas samitā vairāk nekā 20 dalībvalstis atzina Austrumjeruzalemi par Palestīnas galvaspilsētu. Jeruzaleme atrodas aptuveni 60 km uz austrumiem no Telavivas un Vidusjūras. Savukārt vēl aptuveni 35 km attālumā uz austrumiem atrodas Nāves jūra. Aptuveni 10 km uz dienvidiem atrodas Bētleme. Jeruzalemē pēc Kepena klimata klasifikācijas valda Vidusjūras klimats ar karstām un sausām vasarām (Csa). Janvāris ir vēsākais mēnesis ar vidējo gaisa temperatūru +9,1 °C, bet karstākais mēnesis ir augusts, kad vidējā temperatūra ir +24,5 °C. Vidējais nokrišņu daudzums gadā ir 62,0 mm, kas galvenokārt nokrīt ziemas mēnešos. Populārākie sporta veidi ir futbols un basketbols. Beitar Jerusalem F.C. ir viens no slavenākajiem Izraēlas futbola klubiem. No basketbola klubiem slavenākais ir Hapoel Jerusalem B.C.. Kopš 2011. gada ik gadu martā notiek Jeruzalemes maratons. Paredzēts, ka 2018. gada Giro d'Italia sacensības sāksies ar posmu Jeruzalemē un vēl diviem Izraēlā. https://citypopulation.de/en/israel/jerusalem/_/3000__yerushalayim/; Q1043319; Wikimedia importa URL: https://he.wikipedia.org/w/index.php?oldid=29002587. «Kurš no vietvārda Jeruzaleme rakstības variantiem ir īstais, jo dažādos avotos tie atšķiras. Grāmatā „Ebreju tradīcija” (Rīga : Šamir, 2006) konsekventi lietota forma Jeruzāleme, bet 2008. gadā karšu izdevniecības „Jāņa sēta” izdotajā „Lielajā pasaules atlantā” lietota forma Jeruzaleme.» (PDF). Latviešu valodas aģentūra. 2010. Skatīts: 2017. gada 10. maijā. Jeruzāleme atspoguļo vācisko izrunu un, ja ievērotu vēl arī ebrejisko un arābisko, kurām šai sakarā tomēr lielāka loma, tad nepaliktu neviena zilbe (izņemot latvisko galotni), kura kādā no valodām nebūtu gara. Tā kā rakstība Jērūzālēme būtu pārāk sarežģīta (un arī grūti izrunājama), tad īpašvārdu kodificētāji, saskaņojot savu viedokli arī ar Bībeles tulkotājiem, nolēma nevienai zilbei privilēģijas nepiešķirt un palikt pie rakstības bez garumzīmēm (vēl par Bībeli runājot: reāli dažādos izdevumos abi varianti – Jeruzaleme un Jeruzāleme – 12 atrodami atšķirīgās proporcijās, palaikam pat abi divi vienā un tai pašā grāmatā; varētu teikt, ka viens no izšķirošajiem bija jaunā tulkojuma gatavotāju viedoklis brīdī, kad Rīgā Laboratorijas iela tika pārdēvēta par Jeruzalemes ielu). Tātad – Jeruzaleme. Tramps Jeruzalemi atzīst par Izraēlas galvaspilsētu lsm.lv 2017. gada 6. decembrī Islāma valstis atzīst Austrumjeruzalemi par Palestīnas galvaspilsētu lsm.lv 2017. gada 13. decembrī «Giro d’Italia 2018 will begin with Jerusalem individual time trial - Cyclingnews.com». cyclingnews.com. Skatīts: 2017. gada 18. septembris. Vikikrātuvē par šo tēmu ir pieejami multivides faili. Skatīt: Jeruzaleme. Encyclopædia Britannica raksts (angliski) Mūsdienu Ukrainas enciklopēdijas raksts (ukrainiski) Ukrainas vēstures enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski) Pareizticīgo enciklopēdijas raksts (krieviski) Ebreju enciklopēdijas raksts (angliski) Enciklopēdijas Krugosvet raksts (krieviski)