Eleanora Patersone (angļu: Eleanor Patterson; dzimusi 1996. gada 22. maijā) ir Austrālijas vieglatlēte, startē augstlēkšanas sacensībās. Viņa ir 2022. gada pasaules čempione. 2013. gadā izcīnīja zelta medaļu Pasaules čempionātā jauniešiem Doneckā, pārvarot 1,88 metrus. 2014. gadā pirmo reizi uzvarēja Austrālijas vieglatlētikas čempionātā pieaugušajiem. Viņa nolēma izlaist 2014. gada Pasaules čempionātu junioriem, lai tā vietā pārstāvētu Austrāliju 2014. gada Nāciju Sadraudzības spēlēs. Šis solis atmaksājās, jo Glāzgovā viņa izcīnija zelta medaļu, pārvarot latiņu 1,94 metru augstumā. Pasaules čempionātā pirmo reizi piedalījās 2015. gadā Pekinā, iekļuva finālsacensībās un ar rezultātu 1,92 m ieņēma 8. vietu. Piedalījās 2016. gada vasaras olimpiskajās spēlēs Riodežaneiro, nepārvarēja kvalifikāciju un ieņēma 22. vietu. Viņa neiekļuva 2018. gada Nāciju Sadraudzības spēļu izlasē, paņēma gada pārtraukumu no sporta, tad atgriezās un kvalificējās 2020. gada vasaras olimpiskajām spēlēm. 2020. gada 28. februārī sacensībās Velingtonā laboja Austrālijas rekordu, pārvarot 1,99 metrus. 2020. gada olimpiskajās spēlēs Tokijā ieņēma 5. vietu. 2022. gadā martā Pasaules čempionātā telpās Belgradā izcīnīja sudraba medaļu un laboja Okeānijas rekordu augstlēkšanā telpās (2,00 m). 2022. gada Pasaules čempionātā Jūdžīnā kļuva par pasaules čempioni, atkārtojot Nikolai Olislagersai piedrošo Austrālijas un Okeānijas rekordu stadionā (2,02 m). 2022. gada Nāciju Sadraudzības spēlēs ieguva sudraba godalgu. 2023. gada Pasaules čempionātā Budapeštā ieguva sudraba medaļu, piekāpjoties tikai ukraiņu augstlēcējai Jaroslavai Mahučihai. «Australian high jumper Eleanor Patterson breaks 31-year-old national record in New Zealand». abc.net.au (angļu). 2020. gada 28. februārī. Skatīts: 2023. gada 27. augustā. «Patterson wins world high jump gold with personal best leap». reuters.com (angļu). 2022. gada 20. jūlijā. Skatīts: 2023. gada 27. augustā. Vikikrātuvē par šo tēmu ir pieejami multivides faili. Skatīt: Eleanora Patersone. Olympedia profils (angliski) IAAF profils (angliski) Trach and Field vieglatlētes profils (angliski) IAAF Dimanta līgas profils (angliski)