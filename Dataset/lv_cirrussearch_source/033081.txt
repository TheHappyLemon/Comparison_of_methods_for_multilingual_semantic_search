Edvīns Pauels Habls (angļu: Edwin Powell Hubble; dzimis 1889. gada 20. novembrī, miris 1953. gada 28. septembrī) bija ASV astronoms. Viņam bija izšķiroši svarīga loma starpgalaktiku astronomijā. Habla galvenā pētījumu joma bija galaktikas. 1924. gadā viņam Andromedas miglājā izdevās saskatīt atsevišķas zvaigznes un noteikt attālumu līdz tām. Tādā veidā Habls pierādīja, ka šādi spirālveida miglāji ir zvaigžņu sistēmas, līdzīgas mūsu galaktikai. Viņš izveidoja galaktiku klasifikāciju, kuru lieto arī pašlaik. 1929. gadā E. Habls atklāja sakarību starp galaktiku sarkano nobīdi un attālumiem līdz tām. To vēlāk nosauca par Habla likumu. Habls noskaidroja, ka galaktikas attālinās. Tas deva pirmos pieradījumus Lielā sprādziena teorijai, kuru 1922. gadā izteica Aleksandrs Frīdmans. 1935. gadā viņš atklāja asteroīdu 1373 Cincinnati. Habla vārdā ir nosaukti: asteroīds 2069 Hubble, kas tika atklāts 1955. gadā, Habla krāteris uz Mēness, Habla kosmiskais teleskops, kas ievadīts orbītā 1990. gadā. Vikikrātuvē par šo tēmu ir pieejami multivides faili. Skatīt: Edvīns Habls. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Astronomu biogrāfiskās enciklopēdijas raksts (angliski) Enciklopēdijas Krugosvet raksts (krieviski)