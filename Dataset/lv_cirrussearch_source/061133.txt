1971. gada Indijas un Pakistānas karš jeb Bangladešas neatkarības karš bija trešais no Indijas—Pakistānas kariem, kas notika no 1971. gada 3. līdz 16. decembrim. 1971. gada 26. martā Austrumpakistāna pauda vēlmi atdalīties no Pakistānas. Karš sākās ar Pakistānas bruņoto spēku operāciju "Čingizhans", kuras laikā notika uzlidojumi 11 Indijas karabāzēm. Tas noveda pie karadarbības atsākšanās starp Pakistānu un Indiju. 13 dienas pēc kara sākuma Indija panāca militāru pārsvaru Austrumpakistānā, Pakistānas armijas austrumu pavēlniecība parakstīja kapitulāciju 1971. gada 16. decembrī Dakā. Aptuveni 93 000 Pakistānas karavīru krita Indijas armijas gūstā. Tika lēsts, ka Pakistānas militārpersonas un islāmistu kaujinieki Bangladešā nogalināja no 300 000 līdz 3 000 000 civiliedzīvotāju.