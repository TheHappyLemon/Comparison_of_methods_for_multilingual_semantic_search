Klerensas sala (angļu: Clarence Island, spāņu: Isla Clarence) ir ar ledājiem klāta kalnaina sala Dienvidšetlendas salu arhipelāgā Antarktikā. Izvietojusies arhipelāga ziemeļaustrumos Piloto Pardo salu grupā un ir arhipelāga vistālāk austrumos izvietotā sala. Izstiepta ziemeļu—dienvidu virzienā. Prinča Čārlza šaurums salu atdala no rietumos esošās Elefantas salas. Sala kalnaina, augstākā virsotne ir 1950 m augstais Ērvinga kalns salas dienvidos. Salu 1820. gada 4. februārī atklāja un aptuveni nokartēja Edvarda Brensfīlda ekspedīcija. Brensfīlds izkāpa krastā Boulsa ragā salas dienvidu galā un nosauca salu par godu Princim Viljamam, Klerensas hercogam, vēlākajam Apvienotās Karalistes karalim Viljamam IV. 1821. gada februārī salu atkārtoti atklāja krievu ekspedīcija Fabiāna fon Belinshauzena vadībā un nosauca par Šiškova salu (krievu: остров Шишкова) par godu viceadmirālim Aleksandram Šiškovam. «UN Island Directory». Arhivēts no oriģināla, laiks: 2013. gada 1. maijā. Skatīts: 2013. gada 24. februārī. «SOUTH SHETLAND ISLANDS Misc 14A and 14B». Arhivēts no oriģināla, laiks: 2013. gada 18. maijā. Skatīts: 2013. gada 24. februārī. Arhivēts 2013. gada 18. maijā, Wayback Machine vietnē. ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Klerensas sala Exploring Polar Frontiers: A Historical Encyclopedia[novecojusi saite] Vikikrātuvē par šo tēmu ir pieejami multivides faili. Skatīt: Klerensas sala.