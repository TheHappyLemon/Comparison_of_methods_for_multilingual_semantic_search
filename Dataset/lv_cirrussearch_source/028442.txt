Ugunskrupju dzimta (Bombinatoridae) ir viena no bezastaino abinieku (Anura) dzimtām, kas apvieno 7 mūsdienās dzīvojošas krupju sugas un kas tiek iedalītas 2 ģintīs. Malajas plakangalvas krupji (Barbourula) ir izplatīti Filipīnās un Borneo salā, bet ugunskrupji (Bombina) sastopami Eiropā, Turcijā un Āzijas austrumos. Latvijā mājo viena ugunskrupju dzimtas suga — sarkanvēdera ugunskrupis (Bombina bombina). Ugunskrupju dzimtas sugām ir saplacināti, raupji ķermeni, līdz ar to lielās, izvalbītās acis un nāsis atrodas galvas virsējā plaknē. Ugunskrupju ģints sugām ir koša, krāsaina pavēdere, kas liecina par šo sugu ādas indīgajiem izdalījumiem. Tās ir aktīvas dienas laikā un izbiedētas izslienas stāvās kājās, papildus arkā izliecot muguru, demonstrējot savu košo pavēderi un brīdinot ienaidnieku par savu indīgumu. Kurkšķot tēviņi skaņu rada, nevis gaisu izpūšot no plaušām, bet gaisu ievelkot. Malajas plakangalvas krupji nav tik koši un tie ir aktīvi nakts laikā. Plakangalvas krupju sugām ar peldplēvi ir savienoti ne tikai pakaļkāju pirksti, bet arī priekškāju pirksti. Nesenā pagātnē apaļmēles krupju dzimtā (Alytidae) tika sistematizēti arī ugunskrupji (Bombina) un Malajas plakangalvas krupji (Barbourula), kuri mūsdienās izdalīti atsevišķā ugunskrupju dzimtā (Bombinatoridae). Kādreizējās Dienvidaustrumāzijā dzīvojošās ugunskrupju sugas, kuras tika uzskatītas par vairākām endēmām dažādu Ķīnas provinču sugām, apvienotas vienā sugā — mazais ugunskrupis (Bombina microdeladigitora). Tādējādi kādreizējo 10 sugu vietā ugunskrupju ģintī ir 5 sugas. Ugunskrupju dzimta (Bombinatoridae) Malajas plakangalvas krupji (Barbourula) Borneo plakangalvas krupis (Barbourula kalimantanensis) Filipīnu plakangalvas krupis (Barbourula busuangensis) Ugunskrupji (Bombina) Dzeltenvēdera ugunskrupis (Bombina variegata) Lielais ugunskrupis (Bombina maxima) Mazais ugunskrupis (Bombina microdeladigitora) Sarkanvēdera ugunskrupis (Bombina bombina) Tālo Austrumu ugunskrupis (Bombina orientalis) Amphibia: Bombina Amphibia: Barbourula Abinieki: Bezastainie abinieki (Anura syn. Ecaudata) «Tolweb: Bombinatoridae». Arhivēts no oriģināla, laiks: 2015. gada 8. aprīlī. Skatīts: 2015. gada 1. aprīlī. Amphibiaweb: Bombinatoridae Class Amphibia Amphibia: Bombinatoridae Gray, 1825 Fire-Bellied Toads and Barbourulas (Bombinatoridae) Bombinatoridae