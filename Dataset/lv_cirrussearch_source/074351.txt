Austrumāfrika ir reģions Āfrikas austrumos. Pie reģiona pieskaitāmas 22 valstis. Burundi, Kenija, Ruanda, Dienvidsudāna, Tanzānija un Uganda ietilpst Austrumāfrikas savienībā, kuras galvenā mītnē atrodas Arušā. Burundi un Ugandu mēdz arī pieskaitīt pie Centrālās Āfrikas. Džibutija, Somālija, Eritreja un Etiopija atrodas uz Somālijas pussalas. Komoras, Maurīciju un Seišelu salas kopā ar Francijas aizjūras teritorijām, Reinjonu un Majotu, arī tiek pieskaitītas pie Austrumāfrikas, jo tās atrodas Āfrikas austrumu pusē. Mozambiku un Madagaskaru mēdz iekļaut gan Austrumāfrikā, gan Dienvidāfrikā, jo tās atrodas Āfrikas dienvidaustrumos. Malāviju, Zambiju un Zimbabvi arī mēdz iekļaut gan Austrumāfrikā, gan Dienvidu Āfrikā. Sudānu un Dienvidsudānu mēdz iedalīt gan Ziemeļāfrikā, gan Austrumāfrikā, jo tās atrodas ziemeļaustrumāfrikā. Āfrikas Savienības galvenā mītne atrodas Etiopijas galvaspilsētā Adisabebā. Austrumāfrikā atrodas vislielākā un otra lielākā virsotne Āfrikā — Kilimandžāro (5895 m) un Kenijas kalns (5199 m). Tie abi ir stratovulkāni. Kilimandžāro atrodas Tanzānijā netālu no tās robežas ar Keniju. Kenijas kalns atrodas Kenijas centrālajā daļā. Šajā reģionā atrodas arī Viktorijas ezers, kas ir lielākais ezers Āfrikā un otrs lielākais saldūdens ezers pasaulē, un Tangaņikas ezers, kurš ir otrs dziļākais ezers pasaulē. Viktorijas ezers atrodas Kenijas, Ugandas un Tanzānijas valstu teritorijās. No tā iztek Baltā Nīla, kura pie Sudānas galvaspilsētas Hartūmas, saplūstot kopā ar Zilo Nīlu, veido Nīlu. Tangaņikas ezers ir sadalīts starp 4 valstīm — Burundi, Kongo Demokrātisko Republiku, Tanzāniju un Zambiju. Pie Austrumāfrikas reģiona pieder arī Somālilenda un Puntlenda. Puntlenda ir autonoma valsts Somālijas ziemeļu daļā, kas negrib iegūt neatkarību, bet grib palikt kā daļa no federālas Somālijas. Somālilenda ir pašpasludināta valsts, kura grib kļūt par suverēnu valsti, taču starptautiski netiek atzīta. To pašlaik atzīst par autonomu reģionu Somālijas ziemeļrietumos. Mozambikā, Tanzānijā, Kenijā, Ugandā, Etiopijas ziemeļos un Dienvidsudānas rietumu daļā ir sastopamas cece mušas, kuras parasti pārnēsā Āfrikas tripanosomiāzi. Etiopijas pilsoņu karš (1974—1991) Eritrejas neatkarības karš (1961—1991) Eritrejas-Etiopijas karš (1998—2000) Ogadenas karš (1977—1978) Pirmais Sudānas pilsonu karš (1955—1972) Otrais Sudānas pilsoņu karš (1983—2005) Burundi pilsoņu karš (1993—2005) Ugandas-Tanzānijas karš (1978—1979) "Ugandas krūmu karš" (1981—1986) Ruandas pilsoņu karš (1990—1994) Somālijas pilsoņu karš (1991—pašlaik) Dienvidsudānas pilsoņu karš (2013—pašlaik) karš pret "Tā Kunga pretošanās armiju" Ugandā, Dienvidsudānā un Kongo Demokrātiskajā Republikā (1987—pašlaik)