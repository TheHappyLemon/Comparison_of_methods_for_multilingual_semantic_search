Svētā Pētera laukums (latīņu: Forum Sancti Petri, itāļu: Piazza San Pietro) ir laukums Vatikānā, kas atrodas iepretim Svētā Pētera bazilikai. Kaut arī laukuma centrā esošais Senās Ēģiptes obelisks šeit novietots 1586. gadā, laukums mūsdienu izskatu ieguva no 1656. līdz 1667. gadam, kad pēc Džovanni Lorenco Bernīni projekta tika izbūvēta ap laukumu esošā kolonāde. Laukumā atrodas divas strūklakas - viena celta 1613. gadā pēc Karlo Maderno projekta, otru, līdzīgu radīja Bernīni 1675. gadā. Laukumā pulcējas ticīgie svinīgos gadījumos. 20. gadsimta trīsdesmitajos gados no Romas pilsētas puses uz Svētā Pētera laukumu tika izveidota Samierināšanās iela (Via della Conciliazione). Vikikrātuvē par šo tēmu ir pieejami multivides faili. Skatīt: Svētā Pētera laukums.