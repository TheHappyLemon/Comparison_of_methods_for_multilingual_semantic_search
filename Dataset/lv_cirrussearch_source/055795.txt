Linna Marija Svāna (zviedru: Linn Maria Svahn; dzimusi 1999. gada 9. decembrī) ir zviedru distanču slēpotāja. 2019. gada Pasaules čempionātā junioriem stafetē izcīnīja bronzas medaļu. Pasaules kausā debitēja 2019. gada 16. martā Fālunā. Pirmo uzvaru Pasaules kausa posmos izcīnīja tā paša gada 14. decembrī Davosā sprinta disciplīnā. Sezonas turpinājumā sekoja uzvaras sprintā arī Drēzdenē un Fālunā. 2019.—2020. gada sezonā Svāna uzvarēja PK sprinta kopvērtējumā. 2021. gada Tour de Ski izcīnīja trīs uzvaras atsevišķos posmos. 2021. gada 18. janvārī Idrottsgalan ceremonijā saņēma balvu kā gada labākā Zviedrijas sieviešu sportiste. Vienā no pēdējiem 2020.—2021. gada sezonas startiem krita un savainoja plecu, bet turpināja startēt. 2021. gada septembrī Svānai tika veikta pleca operācija. Viņa bija spiesta izlaist visu 2021.—2022. gada sezonu, ieskaitot 2022. gada ziemas olimpiskās spēles. Pasaules kausa sacensībās atgriezās 2023. gada janvārī. 2023.—2024. gada sezonā uzvarēja Pasaules kausa sprinta kopvērtējumā un ieņēma otro vietu kopējā ieskaitē. «First World Cup podiums for Svahn and Taugboel». fis-ski.com (angļu). 2019. gada 14. decembrī. Skatīts: 2021. gada 5. februārī. «Sprintarna i Québec ställs in – Linn Svahn vinner sprintcupen». svt.se (zviedru). 2020. gada 13. martā. Skatīts: 2021. gada 5. februārī. «Patrīcija Eiduka "Tour de ski" sprintā klasikā izcīna 29.vietu, uzvaras Zviedrijai». sportacentrs.com. 2021. gada 9. janvārī. Skatīts: 2021. gada 5. februārī. «Linn Svahn årets kvinnliga idrottare». svt.se (zviedru). 2021. gada 19. janvārī. Skatīts: 2021. gada 5. februārī. «Lyckad operation för Linn Svahn: ”Ska kriga mig tillbaka”». aftonbladet.se (zviedru). 2021. gada 9. septembrī. Skatīts: 2024. gada 20. martā. «Pressad Linn Svahn tillbaka efter två år». tv4.se (zviedru). 2023. gada 19. janvārī. Skatīts: 2024. gada 20. martā. Munzüger Sport profils (vāciski) FIS profils (distanču slēpošana) (angliski)