"Privileģētās kastas Indijā" (angļu: Forward caste) ir Indijas valdības oficiāli lietots apzīmējums iedzīvotāju grupai, kas nepieder pie "sociāli un izglītības ziņā neprivileģētām" Indijas kastām jeb varnām. Šai iedzīvotāju grupai ir noteikti dažādi skaita ierobežojumi amatiem valdības iestādēs un studentu vietām publiskajās universitātēs. Šo nosaukumu sāka lietot pēc 1979. gadā valdības izveidotās Mandalas komisijas rekomendācijām, kas "Citu atpalikušo šķiru" sarakstā iekļāva vairāk kā 3000 Indijas kastu piederīgos. Pēc ziņojuma rekomendācijām tika pieņemti likumi, kas noteica pozitīvo diskrimināciju pret "privileģētajām kastām". Kad 1989. gadā Indijas valdība mēģināja ieviest Mandalas komisijas rekomendācijas, tas izraisīja masīvus protestus. Pēc 2011. gada Indijas Sociāli ekonomiskās un kastu tautskaites datiem "privileģētās kastas" veidoja 30,8% no Indijas iedzīvotājiem (26% no hinduistiem, 59,5% no musulmaņiem, 33,3% no kristiešiem, 46,1% no sikhiem, 70,4% no zoroastriešiem un 94,3% no džainiem). Census of India 2011, Primary Census Abstract.