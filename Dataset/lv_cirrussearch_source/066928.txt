Koordinātas: 63°59′32″N 19°39′57″W﻿ / ﻿63.99222°N 19.66583°W﻿ / 63.99222; -19.66583 Hekla (islandiešu: Hekla) ir aktīvs stratovulkāns Islandē. Izvietojies salas dienviddaļā un ir viens no tās aktīvākajiem vulkāniem, kas kopš 874. gada izvirdis vairāk kā 20 reizes. Islandiešu valodā hekla nozīmē īsu apmetni ar kapuci, kas var attiekties uz biežo mākoņu segu virs kalna. Viduslaikos senie normaņi dēvēja kalnu par «Vārtiem uz elli». Hekla ir daļa no 40 km garas vulkāniskas grēdas, bet tās aktīvākā daļa ir 5,5 km gara plaisa Hekliķai (Heklugjá), kam pieder arī pati Hekla. Vizuāli Hekla izskatās pēc apgāztas laivas, tam ir vairāki krāteri, divi no kuriem ir visaktīvākie. Agrākais reģistrētais izvirdums noticis 1104. gadā un kopš tā laika novēroti vairāk kā 20 izvirdumi, pie kam dažos gadījumos vulkāns bijis aktīvs līdz pat sešiem gadiem ilgi. Heklai novērojama bagātīga lavas izviršana un tiek lēsts, ka pēdējās tūkstošgades laikā tas izvirdis ap 8 km³ lavas. Pēdējais reģistrētais izvirdums noticis 2000. gada februārī—martā. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 255. lpp. Vikikrātuvē par šo tēmu ir pieejami multivides faili. Skatīt: Hekla. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)