Blue Origin ir amerikāņu aeronautikas ražotājs, aizsardzības kontraktors un raķešu startu pārdevējs. To izveidojis Džefs Beizoss 2000. gada 8. augustā ASV, Vašingtonas štatā, Kenta. Kompānija ražo raķešu dzinējus United Launch Alliance, kā arī raķetes, kosmosa kuģus un satelītus, kā arī smagos nesējus. Blue Origin ir otrs Mēness nolaižamo aparātu piegādātājs NASA Artemis programmai. Kompānija ražo četrus dzinēju veidus. Kompānija saņēmusi Roberta Koljē balvu par atkārtoti izmantojamu raķešu demonstrāciju New Shepard programmā. Kompāniju nodibināja Amazon izveidotājs Džefs Beizoss. Kompānija ražo divu veidu raķetes: "New Shepard" un "New Glenn". Maz zināms par kompānijas aktivitātēm dibināšanas sākumā. 2006. gadā kompānija iegādājās zemi raķešu palaišanas laukumu izbūvēšanai Van Hornā, Teksasā, ASV - starta laukums nosaukts Launch Site One (LS1). 2006. gada novembrī no starta laukuma tika veikts pirmais raķešu starts - eksperimentāla Goddard raķete sasniedza 86 metru augstumu. 2021. gada 20. jūlijā "New Shepard" veica pirmo pilotējamo lidojumu kosmosā ar Blue Origin NS-16 lidojumu, lidojums ilga apmēram 10 minūtes un šķērsoja Kārmāna līniju. Pirmā lidojuma pasažieri bija - Džefs Beizoss, viņa brālis Marks Beizoss kā arī Vallija Fanka un Olivers Demens, kurš lidojuma vietu ieguva izsolē. New Shepard ir pilnībā atkārtoti izmantojama raķete sub-orbitalajiem lidojumiem. Raķete nosaukta par godu pirmajam amerikānim kosmosā - Alanam Šepardam. Raķete startē un nolaižas vertikāli un spēj nogādāt gan cilvēkus, gan derīgo kravu uz kosmosa robežu. Raķete sastāv no vienpakāpju nesējraķetes un komandas kapsulas. Nesējraķeti darbina 490 kN jaudīgs BE-3PM raķešmotors, kas kapsulu paceļ orbīta ar apogeju 100,5 kilometu augstumā, šķērsojot Kārmāna līniju. Pasažieri un krava izjūt dažas minūtes bezsvara stāvoklī, pirms atgriešanās uz zemes. Nesējraķete ir pilnībā izmantojama atkārtoti un nolaižoties atgriežas starta laukumā, kravas kapsula nolaižas ar trīs izpletņu palīdzību un beigu fāzē kapsulu nobremzē arī cietās raķešdegvielas bremzēšanas dzinējs. Līdz šim kompānija ir veikusi 22 veiksmīgu New Shepard startu un nolaišanos, 1 daļēju neveiksi un 1 neveksmīgu lidojumu. New Glenn ir augstas kravnesības nesējraķete, kas vēl atrodas izstrādes stadijā. Pirmais lidojums plānots 2024. gada pēdējā ceturksnī. Raķete nosaukta par godu amerikāņu kosmonautam - Džonam Glennam. Raķetes pirmo pakāpi darbinās 7 BE-4 dzinēji. Raķetes kravas nodalījuma telpa tiek projektēta tā, lai būtu divreiz ietilpīgākā nekā citām komerciālajām nesējraķetēm. Tāpat kā New Shepard - pirmā nesējraķetes pakāpe būs atkārtoti izmantojama. NASA 2023. gadā izvēlējās New Glenn nesējraķeti kosmosa zondes ESCAPADE startam. «Blue Origin Revenue». CBINSIGHTS. n.d. Micah Maidenberg. «Jeff Bezos' Blue Origin Plots Launch of Its Mega Rocket. Next Year. Maybe.». The Wall Street Journal, 2023. gada 9. augusts. Skatīts: 2023. gada 9. augusts.