Nomvina (Nomwin) ir koraļļu atols Klusajā okeānā, Karolīnu salu arhipelāga centrālajā daļā. Ietilpst Mikronēzijas Federatīvo Valstu Čūkas pavalstī. Veido divas municipalitātes — Nomvina (763 iedzīvotāji, tai pakļauta arī neapdzīvotā Faju sala 30 km tālāk rietumos) dienvidrietumos un Fananu (580 iedzīvotāji) austrumos. Atola iedzīvotāji ir mikronēzieši, runā pāfanu valodā, kas tuva čūkiešu valodai. Nomvina ir koraļļu atols Karolīnu salu vidusdaļā Hola salu grupā. Atrodas 80 km uz ziemeļiem no Čūkas un 11 km uz rietumiem no otra Hola salu atola — Murilo. Atola 16 salu kopējā sauszemes platība ir 1,854 km². Atolam ir 291,6 km² liela līdz 52 m dziļa lagūna, kopējā atola platība ir 318 km². Atola lielākās salas ir Fanana, Igupa un Nomvina, tā biezi apaugušas ar tropu mežu. Fananu salā atrodas Hola pamatskola, bet Nomvinas salā — sākumskola. Northwest Unified Schools. Our Schools