Ivans Bukavšins (krievu: Иван Александрович Букавшин; 1995. gada 3. maijs Rostova pie Donas — 2016. gada 12. janvāris Toljati) bija Krievijas starptautiskais lielmeistars šahā (2011). 2008. gadā uzvarējis Krievijas junioru šaha čempionātā U14 vecuma grupā. 2013. gadā izcīnījis bronzas medaļu Krievijas junioru šaha čempionātā U21 vecuma grupā. 2014. gadā uzvarējis Krievijas junioru šaha čempionātā U20 vecuma grupā. Pārstāvējis Krieviju Eiropas un Pasaules junioru šaha čempionātos, kuros izcīnījis 6 medaļas: 3 zelta (2006. gadā — Eiropas jauniešu šaha čempionātā U12 vecuma grupā, 2008. gadā — Eiropas jauniešu šaha čempionātā U14 vecuma grupā, 2010. gadā — Eiropas jauniešu šaha čempionātā U16 vecuma grupā), sudraba (2005. gadā - Pasaules junioru šaha čempionātā U10 vecuma grupā) un 2 bronzas (2009. gadā — Pasaules junioru šaha čempionātā U14 vecuma grupā, 2010. gadā — Pasaules junioru šaha čempionātā U16 vecuma grupā). 2014. gadā Katovicē izcīnījis bronzas medaļu Pasaules studentu šaha čempionātā. Pārstāvējis Krievijas komandu Pasaules jauniešu šaha čempionātā U16 vecuma grupā 2009. gadā, un gan komandu, gan individuālajā vērtējumā izcīnījis zelta medaļas. Par panākumiem turnīros FIDE 2011. gadā Bukavšinam piešķīrusi starptautiskā lielmeistara (GM) nosaukumu. 2013. gadā Sanktpēterburgā kopā ar Pavlo Eļjanovu dalījis pirmo vietu Mihaila Čigorina memoriālā, bet zaudējis papildu mačā. 2014. gadā šajā memoriālā atkārtoti dalījis pirmo vietu, bet atkal zaudējis papildu mačā. Miris no insulta treniņnometnes laikā. Nāves cēlonis bijis laikus nediagnosticēta aneirisma. B-14 HL 2008 RUS Juniors Champ. «Russian Youth Championship won by Artemiev and Kashlinskaya». Arhivēts no oriģināla, laiks: 2018. gada 3. janvārī. Skatīts: 2017. gada 3. aprīlī. Ivan Bukavshin and Daria Pustovoitova are Russian U20 chess champions 13th World University Championship - MEN OlimpBase :: World Youth U16 Chess Olympiads :: Ivan Bukavshin Title Applications (GM): Bukavshin, Ivan «Pavel Eljanov wins Chigorin Memorial on tiebreak». Arhivēts no oriģināla, laiks: 2016. gada 4. martā. Skatīts: 2017. gada 3. aprīlī. «Chigorin Memorial 2014». Arhivēts no oriģināla, laiks: 2015. gada 24. novembrī. Skatīts: 2017. gada 3. aprīlī. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)