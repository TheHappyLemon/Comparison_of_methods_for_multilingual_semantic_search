Airbus SE (agrākie nosaukumi Airbus Group SE, Airbus Group N.V., European Aeronautic Defence and Space Company jeb EADS) ir Nīderlandē reģistrēts aerokosmiskās un militārās rūpniecības uzņēmums. Galvenais birojs atrodas Tulūzā, Francijā. Dibināts 2000. gadā, apvienojoties Aérospatiale-Matra, DaimlerChrysler Aerospace un Construcciones Aeronáuticas. Airbus SE akcijas tiek kotētas biržās: Euronext, Bolsa de Madrid un Frankfurtes fondu biržā. Pēc 2014. gada decembra datiem lielākie akcionāri bija: SOGEADE (10,94 %; tas pārstāv Francijas valsti), SEPI (4,12 %; Spānijas valsts), GZBV (10,92 %; Vācijas valsts un publiskās struktūras). Publiskās akcijas bija 74,02 %. 1995. gada sākumā Vācijas aerokosmiskais un aizsardzības uzņēmums DASA (Daimler-Benz Aerospace) un Apvienotās Karalistes British Aerospace (BAe) izteica vēlmi veidot starptautisku aerokosmisko un aizsardzības korporāciju. Abi uzņēmumi aicināja tiem pievienoties arī Francijas Aérospatiale, bet tikai pēc tā privatizācijas. DASA un BAe apvienošanās sarunas sākās 1998. gada jūlijā, kad Aérospatiale paziņoja par apvienošanos ar Matra aerokosmisko un aizsardzības nodaļu, kas veidotu mazāku Francijas valsts daļu jaunajā uzņēmumā. Apvienošanās starp DASA un BAe noslēgta 1998. gada decembrī. Savukārt, kad 1998. gada 22. decembrī Apvienotās Karalistes General Electric Company (GEC) paziņoja par tās militārās elektronikas nodaļas GEC-Marconi pārdošanu, British Aerospace atsauca apvienošanos ar DaimlerChrysler Aerospace, par labāku uzskatot GEC-Marconi iegādi. BAe un GEC-Marconi apvienošanās, izveidojot uzņēmumu BAE Systems paziņota 1999. gada 19. janvārī un pabeigta 30. novembrī. 1999. gada februārī apvienojās Francijas Matra Hautes Technologies un Aérospatiale (izņemot pavadoņu būvi), izveidojot uzņēmumu Aérospatiale-Matra. DASA un Spānijas Construcciones Aeronáuticas apvienošanās nodomu protokolu noslēdza 1999. gada 11. jūnijā. Ar Aérospatiale-Matra apvienošanās tika veikta 14. oktobrī. 2000. gada 10. jūlijā apvienojās Aérospatiale-Matra, DaimlerChrysler Aerospace un Construcciones Aeronáuticas, izveidojot Eiropas mēroga korporāciju European Aeronautic Defence and Space Company (EADS). Tai tagad piederēja 80 % Airbus Industrie (pārējie 20 % — BAE Systems). 2001. gada janvārī Airbus Industrie no neefektīvās konsorcija formas tika pārveidots par akciju sabiedrību Airbus SAS, process pabeigts 11. jūlijā. 2001. gada aprīlī EADS izlēma apvienot tā mazo raķešu biznesu (Aérospatiale-Matra Missiles) ar BAE Systems un Alenia Marconi Systems. Apvienošanās pabeigta 2001. gada decembrī, izveidojot kopuzņēmumu MBDA, kurā EADS ieguva 37,5 % kapitāldaļu. 2002. gadā EADS ieguva vairākumu Grieķijas bezpilota lidmašīnu ražotājā 3 Sigma. 2003. gada 16. jūnijā EADS no BAE Systems ieguva kosmiskās produkcijas ražotāja Astrium 25 % kapitāldaļu, kļūstot par tā vienīgo īpašnieku. Tas tika pārdēvēts par EADS Astrium. 2005. gadā no Somijas Nokia nopirkts profesionālo mobilo radio bizness, tai skaitā TETRA infrastruktūras un termināļu izgatavošana. 2006. gada 13. oktobrī EADS no BAE Systems nopirka 20 % Airbus akcijas, tādējādi kļūstot par tā vienīgo īpašnieku. 2012. gada novembrī paziņots, ka tiks likvidēts Grieķijas bezpilota lidmašīnu kopuzņēmums EADS 3 Sigma. 2013. gada 31. jūlijā tika paziņots, ka EADS plāno mainīt uzņēmuma nosaukumu uz Airbus Group, kā arī to reorganizēt trīs nodaļās. 2014. gada janvārī EADS tika reorganizēts par Airbus Group NV ar trīs nodaļām: Airbus, Airbus Defence & Space un Airbus Helicopters (agrākais Eurocopter). Airbus Defence & Space grupā apvienoti kosmiskās un militārās produkcijas ražotāji Airbus Military, Astrium un Cassidian. 2014. gada septembrī nolemts samazināt dalību Dassault Aviation, kurā grupai piederēja 45,76 % akciju. novembrī pārdoti 8 %, bet 2015. gadā daļa samazinājās līdz 27 %. 2014. gada decembrī Airbus Group pārdeva tam piederošās 26,8 % Patria kapitāldaļas Somijas valstij. 2015. gada 27. maijā grupa reorganizēta par Eiropas komercsabiedrību ar nosaukumu Airbus Group SE. 2016. gada septembrī paziņots, ka Airbus Group SE plāno apvienoties ar tā lielāko nodaļu Airbus SAS un izmantot vienu zīmolu Airbus; apvienošanās stājās spēkā 2017. gada 1. janvārī. Meitas uzņēmumi Airbus Helicopters un Airbus Defence and Space kļuva par uzņēmuma operatīvajām nodaļām. 2017. gada 12. aprīlī Airbus Group SE mainīja nosaukumu uz Airbus SE. 2017. gada 16. oktobrī Airbus un Kanādas Bombardier Aerospace paziņoja par līdzdalību CSeries programmā. Darījumu pēc regulējošo institūciju apstiprināšanas plānots pabeigt 2018. gadāDarījumu pēc regulējošo institūciju apstiprināšanas plānots pabeigt 2018. gadā; Airbus komandītsabiedrībā C Series Aircraft Limited Partnership iegūs 50,01 % kapitāldaļu, Bombardier paturēs 31 % un Investissement Québec — 19 %. Galvenās nodaļas: Commercial Aircraft — komerciālās lidmašīnas un pakalpojumi Helicopters — helikopteri un pakalpojumi Defence and Space — militārie lidaparāti; kosmiskās sistēmas; sakaru, izlūkošanas un drošības sistēmas; elektronika. Dalība kopuzņēmumos: Arianespace (30 %) — kosmiskās nesējraķetes Eurofighter (46 %) — iznīcinātāji MBDA (37,5 %) — raķetes ATR (50 %) — reģionālās lidmašīnas DAHER-SOCATA (30 %) — vispārējās aviācijas lidmašīnas Dassault Aviation (10 %) — iznīcinātāji Airbus Group Registration Document 2014 Nokia Annual Report 2005[novecojusi saite] EADS changes name to Airbus, raises jet order goal Arhivēts 2013. gada 2. augustā, Wayback Machine vietnē. Reuters Airbus raises stakes in move to divest Dassault Flightglobal.com , 25 Mar 2015 State owner to seek new industrial partner for Patria Patria, 09.12.2014 Airbus and Bombardier Announce C Series Partnership Airbus, 2017.10.16 Vikikrātuvē par šo tēmu ir pieejami multivides faili. Skatīt: Airbus. Encyclopædia Britannica raksts (angliski) Oficiālā vietne