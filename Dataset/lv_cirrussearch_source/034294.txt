16. šaha olimpiāde notika no 1964. gada 2. novembra līdz 25. novembrim Telavivā. 16. šaha olimpiāde bija pirmā, kas notika Āzijā. Uz olimpiādi Telavivā bija ieradušās 50 valstu komandas. Dalībnieku vidū bija četri debitanti: Austrālija, Dominikāna, Meksika un Venecuēla. Pirmo reizi olimpiāžu vēsturē pārstāvēti bija pieci kontinenti. 294 šahistu vidū bija 31 lielmeistars un 40 starptautiskie meistari. Tikai PSRS komandas sastāvā visi 6 spēlētāji bija lielmeistari. Olimpiādes norises vieta bija viesnīca "Sheraton". Plašās telpas un gaisa kondicionieri nodrošināja labus spēles apstākļus. Spēles reglaments: pirmās 2,5 stundās 40 gājieni, katrā nākamajā stundā 16 gājieni. Galvenā tiesneša funkcijas pildīja FIDE starptautiskais tiesnesis Aloizs Naglers (Šveice). Komandas tika sadalītas septiņās grupās, divās astoņas un divās deviņas komandas. No katras grupas divas labākās komandas iekļuva "A" finālā, 3. un 4. vieta "B" finālā, 5. un 6. vieta "C" finālā, bet atlikušās komandas "D" finālā. Priekšsacīkšu rezultāti starp komandām netika pārnesti uz finālu, tāpēc komandas, kas kvalificējās vienā fināla grupa no vienas priekšsacīkšu grupas, šīs olimpiādes turnīros mērojās spēkiem savā starpā divreiz. Visas komandas gan priekšsacīkšu grupās un finālos spēlēja katra ar katru pēc apļa sistēmas. Priekšsacīkšu rezultāti bija šādi: 1. grupa: 1. PSRS, 2. Spānija, 3. Filipīnas, 4. Čīle, 5. Šveice, 6. Venecuēla, 7. DĀR. 2. grupa: 1. Dienvidslāvija, 2. Nīderlande, 3. Mongolija, 4. Austrija, 5. Meksika, 6. Indija, 7. Bolīvija. 3. grupa: 1. Ungārija, 2. Izraēla, 3. Zviedrija, 4. Skotija, 5. Francija, 6. Īrija, 7. Luksemburga. 4. grupa: 1. ASV, 2. Polija, 3. Anglija, 4. Norvēģija, 5. Turcija, 6. Irāna, 7. Portugāle. 5. grupa: 1. Rumānija, 2. Čehoslovākija, 3. Kuba, 4. Paragvaja, 5. Kolumbija, 6. Puertoriko, 7. Austrālija. 6. grupa: 1. Argentīna, 2. Kanāda, 3. VDR, 4. Ekvadora, 5. Monako, 6. Islande, 7. Urugvaja. 7. grupa: 1. Bulgārija, 2. Vācijas Federatīvā Republika (VFR), 3. Dānija, 4. Peru, 5. Somija, 6. Grieķija, 7. Dominikāna, 8. Kipra. "A" fināla rezultāti apkopoti tabulā: Apzīmējumi: V — vieta; P — komandas dalībnieku iegūto punktu summa; KP — komandas iegūto punktu summa (2 punkti — uzvarēts, 1 — neizšķirts, 0 — zaudēts mačs); + (uzvarēto), = (neizšķirto), - (zaudēto) maču skaits. "B" fināla komandas ieguva šādas vietas olimpiādes kopvērtējumā: 15. VDR, 16. Zviedrija, 17. Dānija, 18. Anglija, 19. Peru, 20. Austrija, 21. Kuba, 22. Norvēģija, 23. Mongolija, 24. Čīle, 25. Filipīnas, 26. Ekvadora, 27. Paragvaja, 28. Skotija. "C" fināla komandas ieguva šādas vietas olimpiādes kopvērtējumā: 29. Islande, 30. Šveice, 31. Kolumbija, 32. Somija, 33. Venecuēla, 34. Francija, 35. Grieķija, 36. Irāna, 37. Indija, 38. Puertoriko, 39. Turcija, 40. Meksika, 41. Īrija, 42. Monako "C" fināla komandas ieguva šādas vietas olimpiādes kopvērtējumā: 43. Austrālija, 44. DĀR, 45. Bolīvija, 46. Urugvaja, 47. Portugāle, 48. Luksemburga, 49. Dominikāna, 50. Kipra. Labāko spēlētāju balvas saņēma Portišs, Botviņņiks, Smislovs, Pflēgers, Šteins un Matulovičs par labāko rezultātu pie sava galdiņa starp "A" fināla dalībniekiem, bet Ūlmans un Ujtumens par absolūti labāko rezultātu. Godalgoto komandu dalībnieku individuālie rezultāti redzami tabulās: Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 494. lpp. ISBN 5-85 270-005-3. (krieviski) Ю. Авербах, Б. Туров. Шахматные олимпиады (krievu). Москва : Физкультура и спорт, 1974. 292.—294. lpp. Ю. Авербах, Б. Туров. Шахматные олимпиады (krievu). Москва : Физкультура и спорт, 1974. 63.—67. lpp. 16th Chess Olympiad: Tel Aviv 1964 (angliski)