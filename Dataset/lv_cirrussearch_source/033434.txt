Hakobo Bolbočans (spāņu: Jacobo Bolbochán; 1906. gada 26. decembris Buenosairesa — 1984. gada 29. jūlijs Buenosairesa) bija Argentīnas starptautiskais meistars šahā (1965). Pirms Otrā pasaules kara bijis viens no spēcīgākajiem Argentīnas šahistiem. Divas reizes uzvarējis Argentīnas šaha čempionātos (1931, 1932), trīs reizes bijis šajos turnīros otrais (1933, 1935, 1937) un vienu reizi izcīnījis bronzas medaļu (1936). Regulāri piedalījies arī Mara del Platas starptautiskajos šaha turnīros, labākos rezultātus sasniedzis 1934. gadā (3.-6. vieta), 1949. gadā (6.-9. vieta) un 1956. gadā (5. vieta). Pārstāvējis Argentīnas komandu Pasaules šaha olimpiādēs, kurās piedalījies 3 reizes (1935-1939) un individuālajā vērtējumā izcīnījis 2 bronzas (1935, 1939) medaļas; Vienīgo reizi starptautiskajā individuālajā turnīrā ārpus Dienvidamerikas spēlējis 1966. gadā, kad Telavivā 16 dalībnieku konkurencē ieguvis 12. vietu. Par vēsturiskajiem panākumiem turnīros FIDE 1965. gadā Bolbočanam piešķīrusi starptautiskā meistara (IM) nosaukumu. Viņa jaunākais brālis Hulio Bolbočans (1920—1996) bija šaha lielmeistars. «Campeonatos Argentinos tablas». Arhivēts no oriģināla, laiks: 2017. gada 7. novembrī. Skatīts: 2016. gada 1. jūnijā. OlimpBase :: Men's Chess Olympiads :: Jacobo Bolbochán Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)