Emils Cinners (čehu: Emil Zinner; 1909. gada 23. augusts Brno — 1942. gada 8. jūlijs Maidaneka) bija ebreju izcelsmes Čehoslovākijas šahists. No 1920. gadu beigām līdz 1930. gadu beigām daudzu starptautisko šaha turnīru dalībnieks: 1929. gadā uzvarējis Krāličkā, 1930. gadā dalījis 5.-6. vietu Bilinā (uzvarējis Heincs Ferders), 1931. gadā dalījis 8.-10. vietu Brno (uzvarējis Salo Flors), 1933. gadā dalījis 2.-4. vietu Moravska Ostravā (uzvarējis Ernsts Grīnfelds), 1934. gadā dalījis 4.-6. vietu Badlībenverdā (uzvarējis Salo Flors), 1935. gadā dalījis 5.-7. vietu Luhačovicē (uzvarējis Karels Opočenskis), 1935. gadā dalījis 2.-3. vietu aiz Kārļa Gilga Konstantinsbādē, 1936. gadā bijis 15. vietā Podebrados (uzvarējis Salo Flors) un 2. vietā Prāgā aiz Paula Keresa. Pārstāvējis Čehoslovākijas komandu lielākajos komandu šaha turnīros: Pasaules šaha olimpiādē piedalījies 1937. gadā; neoficiālajā Pasaules šaha olimpiādē piedalījies 1936. gadā un individuālajā vērtējumā izcīnījis bronzas medaļu. Otrā pasaules kara laikā gājis bojā Maidanekas koncentrācijas nometnē. OlimpBase :: Men's Chess Olympiads :: Emil Zinner OlimpBase :: unofficial Chess Olympiads :: Emil Zinner Die väterlichen Vorfahren von Senator John Kerry Šahista profils chessgames.com mājaslapā (angliski) Šahista profils 365chess.com mājaslapā (angliski)