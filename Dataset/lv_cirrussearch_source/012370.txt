Avia BH-25 ir čehoslovāku pasažieru lidmašīna. 1928. gadā uzņēmums Avia pieņēma lēmumu piedalīties izaugušajā komerclidmašīnu tirgū ar savu lidmašīnas modeli BH-25, ko konstruēja Pāvels Benešs un Miroslavs Hajns. Konstruktīvi, tas bija vienmotora, viensekcijas biplāns, apšūts ar koku un audeklu. Prototips ar dzinēju Lorrain Ditrih, ko izgatavoja Škoda rūpnīcā pēc licences, tika izmēģināts lidojumā 1927. gada jūlijā. Apakšējais lidmašīnas spārns bija ar lielāku laukumu nekā augšējais, kas ir neparasts risinājums biplāna konstrukcijai. Atvērtā pilotu kabīne atradās pirms spārnu līnijas, abu pilotu sēdvietas kabīnē atradās blakus. Slēgtajā pasažieru salonā bija 6 sēdvietas un vieta 100 kg bagāžai. Pēc lidmašīnas izmēģināšanas lidojumā tās konstrukcijā ieviestas izmaiņas, dzinēju nomainīja uz Bristol Jupiter. Kopumā tika izgatavotas 8 lidmašīnas. Sešas ekspluatēja Čehoslovākijas uzņēmums CLS, pārējās Rumānijas SNNA. Avia BH 25 Avia BH-25 Historie[novecojusi saite] Avia