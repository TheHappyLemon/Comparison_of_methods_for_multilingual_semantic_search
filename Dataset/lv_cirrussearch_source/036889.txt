Alberts Hodžess (angļu: Albert Hodges; 1861. gada 21. jūlijs Našvila — 1944. gada 3. februāris Ņujorka) bija ASV šahists. 19. gadsimta beigās bijis viens no vadošajiem ASV šahistiem. ASV šaha čempions (1894–1895). 1887. gadā Sentluisā zaudējis maču Maksam Džadam ar 3:6. 1892. gadā uzvarējis mačā Jūdžīnu Delmaru ar 5:0. 1893. gadā Ņujorkā nospēlējis neizšķirti ar Ādolfu Albinu - 4:4. 1893. gada Ņujorkas pilsētas šaha kluba turnīrā bijis otrais aiz Harija Pilsberija. 1894. gadā uzvarējis Ņujorkas štata šaha asociācijas čempionātā. 1894. gadā nospēlējis divus mačus ar ASV šaha čempionu Džeksonu Šovalteru: pirmajā zaudējis ar 8:9, bet otro uzvarējies ar 5½:3½. Kļūdams par ASV šaha čempionu, paziņojis, ka ir apmierinājis savas ambīcijas un tagad taisās pievērsties biznesam, taču vēlāk atsācis piedalīties šaha turnīros. 1900. gadā bijis trešais Ņujorkas starptautiskajā šaha turnīrā (uzvarējis Semjuels Lipšucs). 1904. gadā dalījis 14.-15. vietu Kembridžas-Springsas starptautiskajā šaha turnīrā (uzvarējis Frenks Māršals). 1914. gadā dalījis 5.-6. vietu Ņujorkas šaha turnīrā (uzvarējis Edvards Laskers). 1915. gadā dalījis 7.-8. vietu Ņujorkas šaha turnīrā (uzvarējis Hosē Rauls Kapablanka). 1923. gadā palicis 11. vietā 9. ASV šaha kongresā (uzvarējuši Frenks Māršals un Abrahams Kupčiks). 1st City Chess Club Tournament (1893) Cambridge Springs (1904) Šahista profils chessgames.com mājaslapā (angliski) Šahista profils 365chess.com mājaslapā (angliski)