Krievijas baltzilibaltais karogs (krievu: Бело-сине-белый флаг) ir karogs, ko izmanto protestētāji pret Krievijas iebrukumu Ukrainā. Karogs kļuva plaši izplatīts neilgi pēc iebrukuma sākuma 2022. gada februārī. To izmanto arī militārā vienība leģions "Krievijas Brīvība", kas karo Ukrainas pusē. Tas ir pārveidots Krievijas karogs, kurā sarkanā svītra aizstāta ar baltu un zilā ir ievērojami gaišāka. Ideja par savu opozīcijas karogu, kas atšķirtos no Krievijas valsts karoga, radās aktīvo protestu laikā Baltkrievijā. Aktīvisti norāda uz līdzību ar Baltkrievu nacionālo karogu, ko izmanto Baltkrievijas politiskā opozīcija, tādējādi paužot solidaritāti ar baltkrievu protestētājiem. Pēc kara sākuma Ukrainā 2022. gadā sociālajos medijos parādījās priekšlikumi noņemt sarkano krāsu, kas simbolizē asinis un karu. Karogu izmantoja pretkara demonstrācijās Tbilisī, kā arī Kiprā, Ņujorkā, Krakovā, Londonā, Rīgā, Prāgā, Toronto, Berlīnē, Diseldorfā, Helsinkos, Madridē, Telavivā, Viļņā un Jekaterinburgā. Karogam nav oficiālas krāsu interpretācijas. Krāsas, kā uzskata tie, kas to izmanto, raksturo mieru un tīrību (baltā), kā arī patiesību un taisnīgumu (zilā). Krievijas Pretkara komiteja izmanto karogu kā pretkara simbolu ar proporciju 2:3. 2022. gada 7. martā Brīvās Krievijas foruma pretkara konferencē tika izteikta ideja par karoga kā "Krievijas pretkara un pretdiktatoriskās kustības virspartijas un virsfrakcijas simbola" izmantošanu. «У антивоенного движения появился новый символ протеста — бело-сине-белый флаг. «Медуза» рассказывает, кто и зачем его придумал». Meduza (krievu). Skatīts: 2023-05-22. «https://twitter.com/pr_yana_/status/1356936948867334147». Twitter (angļu). Skatīts: 2023-05-22. «FOTO un VIDEO ⟩ Latvijas krievvalodīgo kopienas pretkara protests pie Brīvības pieminekļa». Sabiedrība un politika (latviešu). 2022-04-23. Skatīts: 2023-05-22. «Россиянам на митингах предлагают использовать бело-сине-белый флаг». 24 Канал (krievu). 2022-03-06. Skatīts: 2023-05-26. Vikikrātuvē par šo tēmu ir pieejami multivides faili. Skatīt: Krievijas baltzilibaltais karogs.