Edgars Maskalāns (dzimis 1982. gada 13. aprīlī Gulbenē) ir bijušais latviešu bobslejists, kurš sāka trenēties šajā sporta veidā 2005. gadā, bet starptautiskās sacensībās piedalījās kopš 2006. gada. Pirms pievēršanās bobslejam E. Maskalāns dzīvoja un strādāja Īrijā. Pasaules kausa posmos viņš startēja kopš 2007. gada. Šajā sezonā cīnījās par Latvijas izlases otrā pilota vietu ar Mihailu Arhipovu (pirmais pilots tobrīd bija Jānis Miņins). Sezonas sākumā E. Maskalāns kā komandas trešais pilots startēja Eiropas kausa izcīņas posmos, tomēr sezonas beigās viņš izcīnīja vietu dalībai Pasaules kausā. 2010.—2011. gada sezonā, pēc J. Miņina aiziešanas no Latvijas izlases, E. Maskalāns kļuva par tās pirmo pilotu. 2011. gada 30. janvārī Sanktmoricā četrinieku sacensībās izcīnīja savu pirmo uzvaru Pasaules kausa posmā. Pasaules čempionātā E. Maskalāns pirmo reizi piedalījās 2008. gadā. Viņa labākie rezultāti ir 9. vieta četriniekos un 16. vieta divniekos. 2012. gada Eiropas čempionātā Altenbergā ieņēma 4. vietu četriniekos, tikai par vienu sekundes simtdaļu atpaliekot no trešās vietas. 2012. gada oktobrī paziņoja par sportista karjeras beigšanu traumu dēļ. Saīsinājumi: OS — Olimpiskās spēles, PČ — Pasaules čempionāts, PK — Pasaules kauss, V. — Vieta. «Prūsis: Nākamajam olimpiskajam ciklam jāgatavo jauns pilots». Bobslejs. 2010.02.28. Arhivēts no oriģināla, laiks: 2012. gada 1. janvārī. Skatīts: 2011.02.13. Jānis Pārums. «Maskalāna četrinieks triumfē Sanktmoricā». sportacentrs.com, 2011.01.30.. Skatīts: 2011.01.30. «Maskalānam simtdaļa līdz Eiropas bronzai, Melbārdis - septītais». Sportacentrs.com. 2012. gada 8. janvārī. Skatīts: 2012. gada 8. janvārī. «Maskalāns paziņo par bobsleja pilota karjeras beigām». Diena.lv. Skatīts: 2012. gada 3. novembrī. Olympedia profils (angliski) LOK profils IBSF profils (angliski)