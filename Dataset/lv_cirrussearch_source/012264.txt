BK Liepāja ir Latvijas basketbola klubs no Liepājas. Klubs ir dibināts 2018. gada maijā kā biedrība "Sporta Klubs Liepājas Basketbols". Spēlē Latvijas—Igaunijas Basketbola līgā un Latvijas Basketbola līgā (LBL). Komandas galvenais treneris ir Artūrs Visockis-Rubenis. Mājas spēles BK Liepāja aizvada Liepājas Olimpiskajā centrā. Nacionālajā basketbola līgā (LBL-2) klubu pārstāv jauniešu komanda "BK Liepāja/LSSS". Kluba sistēmā darbojas arī sieviešu komanda "Liepāja/LSSS". BK Liepāja nav juridiski saistīts ar iepriekš Liepājā bijušo basketbola klubu, ko izveidoja 2006. gadā ar nosaukumu "Liepājas Lauvas". Citi Liepājā bāzētās augstākās līgas basketbola komandas nosaukumi ir bijuši "Liepājas Metalurgs", "Baltika/Kaija", "Līvu alus/Liepāja", "Liepāja/Triobet", "Betsafe/Liepāja". Liepājas komandu lielākais sasniegums LBL ir bijusi iegūtā otrā vieta 1997. gadā un trešā vieta 2000. gadā. "Liepājas Lauvas" 2007. gadā, savā pirmajā sezonā, cīņā par trešo vietu LBL, atzina "Barons/LMT" vienības pārākumu, sērijā zaudējot ar 1/3. Komanda ieguva trešo vietu LBL čempionātā 2011. un 2012. gadā. Pēc divām sezonām ar medaļām 2012.—2013. gada LBL sezonā Liepājas komandai veicās daudz sliktāk un tā nespēja kvalificēties izslēgšanas spēlēm. 2018. gadā dibināts pašreizējais Liepājas vadošais basketbola klubs BK Liepāja. 2019.—2020. gada sezonā, pēc BK Valka/Valga izstāšanās, BK Liepāja palika pēdējā vietā Latvijas—Igaunijas Basketbola līgā. 2020. gada vasarā komandai pievienojās Latvijas U18 izlases galvenais treneris un Latvijas pieaugušo izlases galvenā trenera asistents Artūrs Visockis-Rubenis, un komanda kā savu galveno misiju izvirzīja jauno spēlētāju attīstīšanu. Kopš tā laika komandā nav ārvalstu spēlētāju un ir gandrīz tikai gados jauni basketbolisti. 2021.—2022. gada sezonā BK Liepāja spēlēja arī jaunizveidotajā Eiropas ziemeļu basketbola līgā (ENBL), ieņemot tajā 5. vietu. 2022.—2023. gada sezonā BK Liepāja sasniedza uzvaru rekordskaitu Latvijas—Igaunijas Basketbola līgā, lai gan arī šoreiz nespēja kvalificēties izslēgšanas spēlēm. Komandai lieliski veicās Latvijas basketbola Užavas kausa izcīņā, kur, pusfinālā pārspējot Valmiera Glass VIA, izdevās sasniegt finālu. Finālspēlē pie pilnām Liepājas Olimpiskā centra tribīnēm gan nācās atzīt VEF Rīga pārākumu (66:87). Latvijas Basketbola līgas izslēgšanas spēļu ceturtdaļfinālā BK Liepāja uzveica BK Latvijas Universitāte, bet pusfinālā piekāpās VEF Rīga, lai gan spēja izcīnīt divas uzvaras sērijā pret čempionu (2—3). Sērijā par bronzas medaļām Liepājas komanda pārspēja BK Ogre ar 3—1, izcīnot pirmās medaļas Liepājai pēc vairāk nekā 10 gadu pārtraukuma. 1991.—1992. gada LBL sezona — 8. 1992.—1993. gada LBL sezona — 8. 1993.—1994. gada LBL sezona — 11. 1994.—1995. gada LBL sezona — 9. 1995.—1996. gada LBL sezona — 7. 1996.—1997. gada LBL sezona — 2. 1997.—1998. gada LBL sezona — 5. 1998.—1999. gada LBL sezona — 5. 1999.—2000. gada LBL sezona — 3. 2000.—2001. gada LBL sezona — 4. 2001.—2002. gada LBL sezona — 7. 2002.—2003. gada LBL sezona — 4. 2003.—2004. gada LBL sezona — 5. 2004.—2005. gada LBL sezona — 5. 2005.—2006. gada LBL sezona — 6. 2006.—2007. gada LBL sezona — 4. 2007.—2008. gada LBL sezona — 6. 2008.—2009. gada LBL sezona — 6. 2009.—2010. gada LBL sezona — 5. 2010.—2011. gada LBL sezona — 3. 2011.—2012. gada LBL sezona — 3. 2012.—2013. gada LBL sezona — 9. 2013.—2014. gada LBL sezona — 6. 2014.—2015. gada LBL sezona — 4. 2015.—2016. gada LBL sezona — 4. 2016.—2017. gada LBL sezona — ceturtdaļfināls 2017.—2018. gada LBL sezona — ceturtdaļfināls Sākot ar 2018. gadu iepriekšējā kluba vietu turnīros ieņēma jauns klubs "Sporta Klubs Liepājas Basketbols". 2018.—2019. gada LBL sezona — nepiedalijās 2019.—2020. gada LBL sezona — 2020.—2021. gada LBL sezona — sezona netika pabeigta (Covid19 pandēmija); noslēdza turnīru dalītā 3.—4. vietā 2021.—2022. gada LBL sezona — ceturtdaļfināls 2022.—2023. gada LBL sezona — 3. 2018.—2019. gada Latvijas—Igaunijas Basketbola līgas sezona — 2019.—2020. gada Latvijas—Igaunijas Basketbola līgas sezona — 2020.—2021. gada Latvijas—Igaunijas Basketbola līgas sezona — 2021.—2022. gada Latvijas—Igaunijas Basketbola līgas sezona — 2022.—2023. gada Latvijas—Igaunijas Basketbola līgas sezona — 2005 — Izaicinājuma kauss: 5. 2006 — Elites divīzija: 13. 2007 — nepiedalījās 2008 — Izaicinājuma kauss: 4. 2009 — Izaicinājuma kauss: 8. 2010 — Elites divīzija: 9. 2011 — Elites divīzija: 12. 2012 — Elites divīzija: 14. «Liepājā dibināts jauns basketbola klubs». irliepaja.lv (latviešu). Skatīts: 2022-12-23. Liepājas basketbols Caballero.lv, basketlv. «Užavas kausa finālspēle: “VEF Rīga” triumfs basketbola svētkos Liepājā». LBK (latviešu), 2023-02-19. Skatīts: 2023-02-20. Kluba oficiālā mājaslapa