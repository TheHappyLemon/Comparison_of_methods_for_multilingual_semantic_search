Alvejas (Aloe, arī Aloë) ir rozešliliju dzimtas ģints, kurā ietilpst aptuveni 500 dažādu sukulenti augu sugu. Viena no zināmākajām sugām ir īstā alveja, kas ir plaši izmantojams ārstniecības augs un tāpēc tiek kultivēts. Līdzīgiem mērķiem vēl kultivē arī dzeloņaino alveju. Vēl nesenā pagātnē alvejas bija liliju dzimtas un alveju dzimtas ģints, bet kopš 2009. gada pēc APG III sistēmas tā tiek klasificēta kā zāleskoku dzimtas ģints. Alveju ģintī ir vairāk nekā 500 sugas, kā arī liels skaits neaprakstītu sugu, varietāšu un hibrīdformu. Dažas no zinātniski atzītajām sugām: kokveida alveja (Aloe arborescens) akotainā alveja (Aloe aristata) Bārberes alveja (Aloe baiberae) zāļveida alveja (Aloe bowiea) dakšveida alveja (Aloe dichotoma) dzeloņainā alveja (Aloe ferox) skaujlapu alveja (Aloe perfoliata) purpura alveja (Aloe purpurea) svītrainā alveja (Aloe striata) klinšu alveja (Aloe succotrina) Ganerskveinas alveja (Aloe tormentorii) raibā alveja (Aloe variegata) īstā alveja (Aloe vera)