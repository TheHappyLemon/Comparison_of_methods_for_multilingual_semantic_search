Gaujas nacionālais parks ir Latvijas lielākais un vecākais nacionālais parks, kas dibināts 1973. gada 14. septembrī. Parks atrodas Vidzemē — Siguldas, Cēsu un Valmieras apkārtnē, parkā ietilpst Līgatnes pilsēta. Tā platība ir 91 745 ha. Starptautiskā putniem nozīmīgā vieta. Parka teritorijā atrodas Gaujas senleja, parks ietver izcilas dabas vērtības un iekļauts Eiropas nozīmes īpaši aizsargājamo dabas teritoriju tīklojumā Natura 2000. Gaujas nacionālais parks tika izveidots, lai aizsargātu tajā esošās dzīvnieku un augu sugas, kultūrvēsturiskos pieminekļus, reljefa formas un mežus, kā arī veicinātu tūrisma attīstību un saglabātu Gaujas senielejas dabisko ainavu. 47% no parka teritorijas aizņem meži, izplatītākie tā tipi ir damaksnis, vēris, mētrājs un gārša. Lielākie ezeri ir Ungura ezers, Vaidavas ezers un Raiskuma ezers. Gaujas Nacionālais parks ir populārākais tūrisma galamērķis Latvijā ārpus galvaspilsētas reģiona. Apmeklējumu skaits gadā parkā un tā tuvākajā apkārtnē pārsniedz vienu miljonu. Kopš 2012. gada vadošie tūrisma uzņēmumi, pašvaldības, Dabas aizsardzības pārvalde un Vidzemes Augstskola aktivizējuši Gaujas nacionālā parka tūrisma klastera (pudura) attīstības iniciatīvu Entergauja. Gauja pie Turaidas Turaidas pils Cēsu pils Latvijas nacionālie parki Gauja Līgatnes dabas takas Vienkoču parks «Arhivēta kopija». Arhivēts no oriģināla, laiks: 2012. gada 15. oktobrī. Skatīts: 2013. gada 15. februārī. «Gaujas nacionālā parka klasteris - Entergauja | Ekonomikas ministrija». www.em.gov.lv (latviešu). Skatīts: 2021-03-09. Vikikrātuvē par šo tēmu ir pieejami multivides faili. Skatīt: Gaujas nacionālais parks. Gaujas nacionālais parks Dabas aizsardzības pārvalde entergauja.com Gaujas nacionālā parka likums Gaujas nacionālā parka individuālie aizsardzības un izmantošanas noteikumi Gaujas nacionālais parks, BirdLife International