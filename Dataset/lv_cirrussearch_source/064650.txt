Žanaezena (kazahu: Жаңаөзен, Jañaözen) ir apgabala pakļautības pilsēta Manghistau apgabalā Kazahstānas rietumos. Izvietojusies apgabala dienviddaļā Manghistau plato 140 km no apgabala centra Aktau un 2650 km no valsts galvaspilsētas Astanas. Nozīmīgs naftas ieguves un pārstrādes centrs. Apdzīvotā vieta dibināta 1964. gadā pie naftas un dabasgāzes atradnēm kā Novijuzeņa (Новый Узень). 1968. gadā piešķirts pilsētas statuss. Kopš 1993. gada tagadējais nosaukums. Pilsētā vairākkārt izcēlušies nemieri, kas balstīti kā ekonomiskos, tā arī etniskos pamatos. 1989. gada 16. jūnijā pilsētā izcēlās masveidīgas sadursmes starp kazahiem un kaukāziešu izcelsmes iedzīvotājiem. Nemieru apspiešanā tika iesaistīts karaspēks; tika lietota aviācija un bruņutehnika. Nemierus apspieda pēc desmit dienām. Bojā gāja pēc dažādām aplēsēm 4—200 cilvēki. 2011. gada decembrī pēc naftas rūpniecības strādnieku septiņus mēnešus ilgā streika pilsētas centrā sākās masveida protesti, kas tika apspiesti ar karaspēka palīdzību. Bojā gāja pēc dažādiem avotiem 16—64 cilvēki, ap 400 bija ievainoti. Pilsētā mēneša garumā bija ieviesta komendantstunda. 2022. gada janvārī Žanaezenā sākās protesti pret cenas paaugstināšanu sašķidrinātajai dabasgāzei, kas dažu dienu laikā pārauga valsts mēroga protestos. Восстание в Жанаозене, успешно забытое ровно за 20 лет правления Назарбаева Vikikrātuvē par šo tēmu ir pieejami multivides faili. Skatīt: Žanaezena. Encyclopædia Britannica raksts (angliski)