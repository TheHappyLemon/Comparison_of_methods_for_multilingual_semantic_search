Hitomi Obara (japāņu: 小原日登美; dzimusi 1981. gada 4. janvārī, meitas uzvārds Sakamoto) ir bijusī japāņu brīvā stila cīkstone, 2012. gada vasaras olimpisko spēļu čempione, astoņkārtēja pasaules čempione. 1998. gadā Hitomi uzvarējusi nacionālā skolu čempionātā svara kategorijā līdz 50 kg. 2000. gadā, 19 gadu vecumā viņa pirmo reizi kļuva par pasaules čempioni, bet pēc uzvaras pasaules čempionātā nākamajā gadā bija spiesta karjerā taisīt pārtraukumu, lai veiktu ceļgala operāciju, un sacensību apritē atgriezās tikai 2004. gadā. Svara kategorija līdz 51 kg 2008. gada Pekinas olimpisko spēļu programmā nebija iekļauta, tāpēc Hitomi plānoja piedalīties svara kategorijā līdz 55 kg. Taču viņa zaudēja nacionālā čempionāta pusfinālā, un tiesības pārstāvēt valsti šajā svarā tika uzticētas Saori Jošidai. Drīz uzsāka darbu Japānas bruņotajos spēkos. 2010. gada oktobrī paziņoja par laulību, bet 2011. gada septembrī nomainīja uzvārdu Samamoto pret vīra uzvārdu Obara. 2012. gada olimpiskajās spēlēs piedalījās cīņās svara kategorijā līdz 48 kg. Pusfinālā uzvarēja Kanādas cīkstoni Kerolu Huiņu, finālā pieveica Azerbaidžānas pārstāvi Mariju Stadņiku un kļuva par olimpisko čempioni. Pēc uzvaras olimpiādē paziņoja par sporta karjeras beigšanu. Hitomi Obara ir divu bērnu māte. «Londonas trešdienas olimpiskie medaļnieki». la.lv. 2012. gada 9. augusts. Skatīts: 2019-06-16. «青森）五輪金の小原日登美さん、八戸市スポーツ大使に» (ķīniešu). asahi.com. Arhivēts no oriģināla, laiks: 2019-06-16. Skatīts: 2019-06-16. Olympedia profils (angliski) FILA profils (angliski)