Eiropas autoceļš E20 ir daļa no Starptautiskā E ceļu tīkla. Tas ved no rietumiem un austrumiem — no Šenonas Īrijā līdz Sanktpēterburgai Krievijā, cauri Lielbritānijai, Dānijai, Zviedrijai un Igaunijai. Maršruta kopgarums ir 1880 kilometri. Trīs vietās autoceļa maršruts ir pārrauts. Lai nokļūtu no Dublinas uz Liverpūli un no Stokholmas uz Tallinu ir jāizmanto prāmji. Maršrutā no Kingstonas pie Hallas uz Esbjergu nekursē automašīnas pārvadājoši prāmji. Autoceļš E20 Īrijā no Šenonas lidostas uz Dublinu ir 228 kilometrus garš, un ir tikai daļēji atzīmēts uz autoceļiem M7/N7. Posms no Šenonas lidostas līdz Limerikas austrumiem ir atdalītu joslu ceļš, un īsā posmā tā atbilst automaģistrāles standartiem. 2010. gada 16. jūlijā atveroties Limerika tunelim, tas pilnībā noslēdza Limerikas apvedceļu. Posms no Limerikas līdz Nāsai ir M7 automaģistrāle, un pēdējais posms no Nāsas uz Dublinu ir ceļš ar atdalītām joslām. Lai nokļūtu no Dublinas uz Liverpūli ir jāizmanto prāmis. Posmā no Liverpūles līdz Haitenai tas seko autoceļam A5080, no Haitenas līdz Soutkeivai sekojot Automaģistrālei M62, un posmā no Soutkeivas līdz Kingstonai pie Hallas sekojot autoceļam A63. Autoceļa garums Lielbritānijā ir 205 kilometri un tas nav atzīmēts uz ceļiem. Starp Kingstonu pie Hallas un Esbjergu nekursē prāmis. Kā alternatīvu var izmantot prāmi Harvičas (350 kilometru attālumā), vai arī prāmi no Imminghemas, kas ir 48 kilometru attālumā. Dānijā E20 ved no Esbjergas līdz Ēresunda tiltam, kopumā tas ir 315 kilometri Dānijā. E20 maršruts arī šķērso Lielās jostas tiltu, kurš sastāv no divām atsevišķām sešus kilometrus garām daļām. Abiem tiltiem ir piemērotas caurbraukšanas maksas, kuras kopumā izmaksā aptuveni 60 eiro. Ēresundas tilts ir 8 kilometrus garš, ar 4 kilometrus garu tuneli Dānijas pusē. Tilta vidū ceļš šķērso Dānijas/Zviedrijas robežu. Posmā no Koges līdz Kopenhāgenai, autoceļam E20 pievienojas E47 un E55. Zviedrijā pirmie 320 E20 kilometri ir automaģistrāle no Ēresundas tilta netālu no Malmes līdz Nēsai uz austrumiem no Gēteborgas. Arī posmā no Vretstorpas (20 kilometrus no Erebrū) līdz Stokholmai autoceļš atbilst automaģistrāles standartiem. Kopumā Zviedrijas E20 posms ir 770 kilometrus garš. 280 kilometrus gara posmā tam seko E6, 50 kilometrus garā posmā E50, un 35 kilometrus garā posmā E4. E20 posmā Stokholmā parasti ir apgrūtināta braukšana, un vienā no posmiem tas ir vis-noslogotākais autoceļš Skandināvijā ar 160,000 automašīnām diennaktī. Dažviet Stokholmā E20 maršruts seko pilsētas centrālajām ielām. Parasti šajās ielās ir sastrēgumi, kas var radīt aizķeršanos braucējiem, kas grib paspēt uz prāmi. Lai novērstu sastrēgumus pilsētā šobrīd tiek būvēts tunelis, kuru plānots pabeigt 2015. gadā un pēc pabeigšanas tas tiks piesaistīts E20 maršrutam. Tuvāko gadu laikā plānots izbūvēt automaģistrāli, kas samazinātu satiksmes plūsmu citos E20 posmos, kas atrodas Stokholmas pilsētā. No Stokholmas uz Tallinu kursē prāmis, un brauciens vienā virzienā aizņem 15 stundas. Tas atiet no Stokholmas ostas, kura atrodas aptuveni 4 kilometrus uz ziemeļaustrumiem no pilsētas centra. Igaunijā E20 seko valsts galvenajam autoceļam 1 (Tallina-Narva). Posmā no Tallinas līdz Āsperei (80 kilometru garumā) autoceļš vasarā ir pazeminātas klases automaģistrāle ar ātruma ierobežojumu 110 km/h. Pēdējo gadu laikā posms pie Haljalas ir ticis paplašināts, kā arī septiņus kilometrus garā posmā starp Kohtla-Jervi un Jehvi autoceļam ir atdalītas kustības joslas. Pastāv arī plāni paplašināt autoceļu citos posmos, kuros šobrīd ir tikai viena kustības josla katrā virzienā. Kopumā E20 garums Igaunijā ir 218 kilometri. Krievijā E20 seko autoceļam A180 (Iepriekš saukta par M11). Autoceļš ved no Ivangorodas uz Sanktpēterburgu ar vienu joslu katrā virzienā. E20 garums Krievijā ir 142 kilometri. Lai šķērsotu robežu, tas ir iepriekš jāpiesaka, taču arī tas var ievilkties un dažreiz var nākties gaidīt uz robežas vairāku dienu garumā. «Arhivēta kopija». Arhivēts no oriģināla, laiks: 2013. gada 5. septembrī. Skatīts: 2013. gada 3. jūlijā. «Arhivēta kopija». Arhivēts no oriģināla, laiks: 2013. gada 30. jūnijā. Skatīts: 2013. gada 3. jūlijā. «Electronic reservation system for border crossings at the Estonia-Russia checkpoints; updates on the waiting lines.». Arhivēts no oriģināla, laiks: 2012. gada 15. oktobrī. Skatīts: 2013. gada 4. jūlijā.