Nejaukt ar Oīna Kolfera grāmatu sēriju. Artēmijs Fauls II ir īru rakstnieka Oīna Kolfera (Eoin Colfer) fantāzijas grāmatu sērijas “Artēmijs Fauls” galvenais tēls. Artēmijs, kuram pirmajās grāmatās ir tikai 12 gadu, ir kriminālo aprindu ģēnijs, intelektuāls erudīts un brīnumbērns. Viņš ir bagātās un prominentās īru Faulu dinastijas pārstāvis un kopā ar savu tēvu, Artēmiju senioru, māti Andželīnu un diviem sulaiņiem, Domovoju un Džuljetu, mitinās smalkajā Faulu muižā. Artēmija vārds cēlies no grieķu medību dievietes Artemīdas vārda. Sērijas trešajā grāmatā Artēmijs atzīst, ka viņam dots sievietes vārds, bet piebilst, ka tas ir arī pasaules lieliskākā mednieka vārds. Grāmatu sērija pielīdzināta tādai bērnu fantastikas klasikai kā Dž. K. Roulingas “Harijam Poteram” un Roalda Dāla “Raganām”. Tomēr Kolfera grāmatas no “tradicionālām” vai “tradicionālākām” bērnu grāmatām atšķiras ar to, ka neviens no šiem īru rakstnieka radītajiem tēliem nav izteikti “labs” un “gaišs” tēls. Pats Artēmijs Fauls, piemēram, ir visai cietsirdīgs, bet ārkārtīgi “slīpēts” un gudrs, mazgadīgs kriminālo aprindu ģēnijs, kura galvenais mērķis un vadmotīvs parasti ir nauda...vai zelts. Latviski grāmatas par Artēmiju Faulu no angļu valodas tulkojusi Ieva Kolmane. Tās klajā laiž apgāds “Jumava”. Cilvēki: Artēmijs Fauls Otrais (Artemis Fowl), protagonists Artēmijs Fauls Pirmais (Artemis Fowl the First), viņa tēvs Andželīna Faula (Angeline Fowl), viņa māte Domovojs Sulainis (Domovoi Butler), viņa miesassargs Džuljeta Sulaine (Juliet Butler), Sulaiņa māsa Džons Spiro (Jon Spiro), 3.grāmatas amerikāņu uzņēmējs un noziedznieks Pasaku tēli: Kapteine Hollija Kniepa (Holly Short), pirmā sieviete — rūķu(Reglamenta Ūnijas Ķerstakļi) kapteine Foals, kentaurs (Foaly), atbildīgais par Rūķu tehnoloģijām Jūliuss Sakne (Julius Root), rūķu komandieris Mulčs Rakums (Mulch Diggums), punduris-kleptomāns ar regulāru gāzu uzkrāšanos zarnu traktā Opāla Koboji (Opal Koboi), 3.un 4.grāmatas antagoniste, nekrietna laumiņa, kura vadīja Bvakellu sacelšanos. Foala ienaidniece, kas divreiz viņu apvedusi ap stūri. “Artēmijs Fauls” (2001) tulk. Ieva Kolmane (Artemis Fowl, 2001); “Artēmijs Fauls. Incidents Arktikā” (2003) tulk. I. Kolmane (Artemis Fowl: The Arctic Incident, 2002); “Artēmijs Fauls un Mūžības kods” (2003) tulk. I. Kolmane (Artemis Fowl: The Eternity Code, 2003); (The Artemis Fowl Files, 2004); (Artemis Fowl: The Opal Deception, 2005); (Artemis Fowl: The Last Colony) — plānots izdot 2006. gada beigās vai 2007. g. sākumā. Oīna Kolfera oficiālā mājaslapa, kuras autors un veidotājs ir pats rakstnieks.