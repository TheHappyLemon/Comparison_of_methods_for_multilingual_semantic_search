Aija Jurjāne (dzimusi Aija Putniņa 1988. gada 15. janvārī Rīgā) ir bijusī latviešu basketboliste, spēlēja spēka uzbrucējas pozīcijā. Latvijas nacionālās izlases sastāvā debitējusi 2008. gada 31. maijā. Kopā ar Latvijas sieviešu izlasi ir izcīnījusi 7. vietu 2009. gada Eiropas čempionātā Latvijā, 8. vietu 2011. gada Eiropas čempionātā Polijā un dalītu 9.—12. vietu 2008. gada Pekinas olimpiskajās spēlēs. Aija Putniņa basketbolu sāka spēlēt TTP basketbola skolā pie trenerēm Maijas Kubliņas un Ilgas Priedoliņas. Pirmais pieaugušo līgas klubs 2003. gadā bija TTT Rīga Juniores, kur A. Putniņa pavadīja vienu sezonu. Pēc tam devās uz ASV, kur absolvēja vidusskolu. Laika posmā no 2004. līdz 2006. gadam A. Putniņa basketbolu spēlēja Ridžisas katoļu vidusskolas sastāvā. Nākamās divas sezonas viņa pavadīja, spēlējot basketbolu NCAA, kur viņa pārstāvēja Kolorādo Universitātes basketbola komandu NCAA Big 12 konferencē. Pēc pabeigtas universitātes un iegūtas izglītības viņa 2008. gadā devās uz Spāniju, kur spēlēja Olesa Espanyol kluba sastāvā. A. Putniņa 2008.—2009. gada sezonā kļuva par Katalonijas čempioni, Spānijas čempionātā A. Putniņas pārstāvētais klubs izcīnīja 5. vietu. Pēc veiksmīga starta 2009. gada Eiropas čempionātā viņa parakstīja līgumu ar Francijas LFB klubu Mondevilles USO, ar ko cīnījās FIBA Eiropas kausā, kur nokļuva līdz ceturtdaļfināla stadijai. Francijas čempionātā komanda sasniedza pusfināla stadiju. 2010. gadā A. Putiņa parakstīja līgumu ar citu LFB klubu Arras. 2011. gada jūlijā A. Putiņa noslēdza līgumu ar Lietuvas klubu Kauņas "VICI Aistes". Tā sastāvā uzvarēja 2011.—2012. gada Baltijas līgas čempionātā, kā arī Lietuvas čempionātā un Lietuvas kausa izcīņā. 2012. gada septembrī Putniņa pārgāja uz Spānijas klubu Pamplonas "UNB Obenasa". Tā sastāvā sasniedza Spānijas līgas ceturtdaļfinālu. Pēc sezonas pārgāja uz Itālijas klubu Umbertides "Acqua & Sapone". Savā spēlētājas karjeras pēdējā sezonā A. Jurjāne spēlēja titulētajā Turcijas klubā Stambulas "Galatasaray". Pēc 2023. gada Eiropas čempionāta A. Jurjāne pziņoja par karjeras beigām izlasē, bet septembrī par spēlētājas karjeras noslēgumu. 2003—2004: TTT Rīga Juniores (Latvija) 2004—2006: Regis Jesuit Hight School (ASV) 2006—2008: Kolorādo Universitāte (ASV) 2008—2009: Olesa Espanyol (Spānija) 2009—2010: USO Mondeville (Francija) 2010—2011: Arras (Francija) 2011—2012: VICI Aistes Kaunas (Lietuva) 2012—2013: Pamplonas "UNB Obenasa" (Spānija) 2013—2014: Umbertides "Acqua & Sapone" (Itālija) .. 2022—2023: Stambulas "Galatasaray" (Turcija) 2012: 1. vieta Lietuvas čempionātā Kauņas "VICI Aistes" sastāvā. 2012: 1. vieta Baltijas līgā Kauņas "VICI Aistes" sastāvā. 2011: 8. vieta Eiropas čempionātā Polijā. 2011: FIBA Eiropas kausa fināliste Arras sastāvā. 2010: FIBA Eiropas kausa ceturtdaļfināliste Mondevilles USO sastāvā. 2010: Francijas čempionāta pusfināliste Mondevilles USO sastāvā. 2009: 7. vieta 2009. gada Eiropas čempionātā kopā ar Latvijas sieviešu izlasi Latvijā. 2009: 5. vieta Spānijas virslīgā Olesa Espanyol sastāvā. 2009: Katalonijas čempione Olesa Espanyol sastāvā. 2008: 9. vieta Pekinas Olimpiskajās Spēlēs kopā ar Latvijas sieviešu izlasi Pekinā, Ķīnā. 2008: 4. vieta FIBA otrajā "Dimanta bumbas" turnīrā Hainiņā, Ķīnā. 2008: Uzvara Pekinas Olimpisko spēļu kvalifikācijas turnīrā Madridē, Spānijā. «Aija Putniņa». Basket.lv. Arhivēts no oriģināla, laiks: 2012. gada 7. martā. Skatīts: 2012. gada 11. jūnijā. Dainis Āzens (2009. gada 10. novembrī). "Aija Putniņa pilnveidošanās stadijā". Sporta Avīze, 44 (719). 2009. gada 10.-16.11. «Putniņa neiekļūst Eiropas kausa pusfinālā». sportacentrs.com. 2010. gada 25. februārī. Skatīts: 2010. gada 26. februārī. Putniņa spēlēs Francijas trešajā stiprākajā klubā Aija Putniņa pārceļas uz Kauņu un Eirolīgu «Aija Putniņa - Baltijas čempione, Kauņas "VIČI Aistes" trīspadsmitais triumfs pēc kārtas». Sportacentrs.com. 2012. gada 21. aprīlī. Skatīts: 2012. gada 21. aprīlī. «Aija Putniņa - Lietuvas čempione un Baltijas "triple crown" ieguvēja». Sportacentrs.com. 2012. gada 27. aprīlī. Skatīts: 2012. gada 27. aprīlī. «Dāmu izlases basketboliste Putniņa karjeru turpinās Spānijas augstākās līgas komandā Pamplonas UNB Obenasa». Diena.lv. Skatīts: 2013. gada 4. janvārī. «Basketboliste Putniņa karjeru turpinās Itālijas augstākās līgas klubā». Delfi.lv. 2013. gada 29. maijā. Skatīts: 2013. gada 29. maijā. «Aija Jurjāne: Iespējams, savu pēdējo metienu jau esmu izdarījusi». Sportacentrs.com (latviešu). 2023-06-18. Skatīts: 2023-07-07. «OS, PK un EČ dalībniece Jurjāne paziņo par profesionālās karjeras beigām». Sportacentrs.com (latviešu). 2023-09-16. Skatīts: 2023-09-16. Putniņai otrā vieta Eiropas kausā Putniņai neizdodas iekļūt Francijas finālā Vikikrātuvē par šo tēmu ir pieejami multivides faili. Skatīt: Aija Jurjāne. Olympedia profils (angliski) LOK profils Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) LBS profils FIBA Europe profils (angliski) "Buffaloes" profils (angliski) Aija Putniņa: "Esmu izsalkusi spēlēt izlasē", sportacentrs.com