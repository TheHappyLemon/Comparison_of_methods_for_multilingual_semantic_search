Tomāšs Hertls (čehu: Tomáš Hertl; dzimis 1993. gada 12. novembrī) ir čehu hokejists, centra uzbrucējs. Pašlaik (2022) Hertls spēlē Nacionālās hokeja līgas kluba Sanhosē "Sharks" sastāvā. Savu karjeru Hertls sāka Čehijas kluba Prāgas "Slavia" sistēmā. 2010.—11. gada sezonā uzbrucējs debitēja "Slavia" pamatsastāvā Čehijas Ekstralīgā. Jau nākamo sezonu Hertls pilnībā aizvadīja "Slavia" rindās. 2012.—13. gada sezonu hokejists noslēdza kā komandas rezultatīvākais spēlētājs. 2013. gada 3. jūnijā Hertls noslēdza trīs gadu līgumu ar Sanhosē "Sharks". NHL uzbrucējs debitēja ar rezultatīvu piespēli 2013. gada 3. oktobra spēlē pret Vankūveras "Canucks". Jau nākamajā spēlē Hertls guva divus vārtus, taču 8. oktobra spēlē pret Ņujorkas "Rangers" Hertls kļuva par jaunāko NHL spēlētāju kopš 1987.—88. gada sezonas, kas vienā spēlē guvis četrus vārtus. 2018.—19. gada sezonu Hertls noslēdza ar 74 punktiem un bija otrs rezultatīvākais "Sharks" spēlētājs aiz Brenta Bērnsa. Čehijas hokeja izlases sastāvā Hertls spēlējis 2013. gada Pasaules čempionātā, kā arī 2012. un 2013. gada Pasaules čempionātos junioriem. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)