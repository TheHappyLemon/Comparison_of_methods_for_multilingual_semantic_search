Resena (maķedoniešu: Ресен) ir pilsēta Ziemeļmaķedonijas dienvidrietumos. Tai ir aptuveni 9000 iedzīvotāju. Pilsēta atrodas starp Ohridu un Bitolu. Resena atrodas 880 metru virs jūras līmeņa augstumā. Resena atrodas netālu no Prespas ezera. Maķedoniešu, bulgāru un serbu valodās pilsētas nosaukums ir Resen (Ресен), turku un grieķu valodās — Resne, albāņu valodā lieto nosaukumu Resnjë. Resenas vēsture saistāma jau ar Romas impērijas laikiem, kad tika uzbūvēts ceļš Via Ignacia, kas vijās cauri pilsētai. Viduslaikos pilsētas apkaime ietilpa Bulgārijas sastāvā. Pēc Kļučas (Kleidonas) kaujas pilsētas apkaime nokļuva Bizantijas impērijas sastāvā. Vēlāk Resena atradās Osmaņu impērijas sastāvā. 20. gadsimta sākumā pēc Balkānu kariem Resena nokļuva Serbijas, vēlāk jaundibinātās Dienvidslāvijas, tad Sociālistiskās Dienvidslāvijas sastāvā. No 1991. gada Resena ir viena no neatkarīgās Ziemeļmaķedonijas pilsētām. Saskaņā ar 2002. gada tautas skaitīšanas datiem Resenas pilsētā bija 8748 iedzīvotāji. Nacionālais sastāvs: Maķedonieši — 7011 (80,14%) Turki — 1119 (12,79%) Albāņi — 205 (2,34%) Čigāni — 169 Serbi — 58 Aromūni — 18 citi 178 https://www.citypopulation.de/de/northmacedonia/cities. Vikikrātuvē par šo tēmu ir pieejami multivides faili. Skatīt: Resena.