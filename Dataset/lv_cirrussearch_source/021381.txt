Vīriešu 100 metru distances sacensības 1988. gada vasaras olimpiskajās spēlēs Seulā norisinājās 23. un 24. septembrī Seulas olimpiskajā stadionā. Sacensībās uzvarēja ASV sportists Karls Lūiss, sudrabu ieguva Linfords Kristijs (Lielbritānija) un bronzu — Kelvins Smits (ASV). Sacensībās kopumā piedalījās 103 sportisti. Sākumā visi sportisti tika sadalīti 13 priekšskrējienos, ceturtdaļfinālam kvalificējās 48 labākie sportisti. Pusfināliem kvalificējās 16 sportisti, savukārt finālam — labākie astoņi. Šī nereti tiek saukta par visu laiku "netīrāko" sacīksti. Sākotnējais fināla uzvarētājs un olimpisko spēļu zelta medaļas ieguvējs kanādietis Bens Džonsons, kas finālā uzrādīja laiku 9,79 sekundes (kas būtu jauns pasaules rekords), tika pieķerts dopinga lietošanā un viņam zelta medaļa tika atņemta. Pēc olimpiskajām spēlēm tika anulēts arī Džonsonam piederējušais pasaules rekords, ko viņš sasniedza pirms olimpiskajām spēlēm. Līdz ar to par pasaules rekordistu kļuva Lūiss ar olimpiskajās spēlēs sasniegto laiku. Džonsons nebija vienīgais fināla dalībnieks, kam karjeras laikā bijušas pozitīvas dopinga analīzes. Vienīgi bronzas medaļas ieguvējam Smitam karjeras laikā nebija pozitīvas dopinga analīzes. Šādi bija pasaules un olimpiskie rekordi olimpisko spēļu sākumā. Džonsona pasaules rekords tika anulēts 1989. gada septembrī, pēc tam rekordista stauss tika piešķirts Lūisam. Duncan Mackay. «The dirtiest race in history Olympic 100m final, 1988». The Guardian. Skatīts: 2013. gada 6. novembrī. Olympedia profils (angliski) Sacensību rezultāti Arhivēts 2012. gada 18. martā, Wayback Machine vietnē. (73. lpp) Richard Moore. The Dirtiest Race in History: Ben Johnson, Carl Lewis and the 1988 Olympic 100m Final. A&C Black. ISBN 978-1-4081-5876-0.