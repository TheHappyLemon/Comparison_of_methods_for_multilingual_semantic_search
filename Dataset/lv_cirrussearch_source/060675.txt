Katarīna Henniga (vācu: Katharina Hennig; dzimusi 1996. gada 14. jūnijā Annabergā-Buholcā) ir Vācijas distanču slēpotāja, 2022. gada ziemas olimpisko spēļu čempione komandu sprintā un sudraba medaļas ieguvēja stafetē. Pasaules čempionātos junioriem izcīnījusi divas bronzas medaļas stafetē (2013. un 2015. gadā), bet 2016. gadā Rišnovā ieguva sudraba medaļu 10 km brīvā stila diatancē. Pasaules kausa sacensībās debitēja 2016. gada 24. janvārī Nove Mesto Morāvijā, piedaloties stafetē Vācijas komandas sastāvā un ieņemot 7. vietu. Pasaules čempionātā pirmo reizi piedalījās 2017. gadā Lahti 20 gadu vecumā. 15 km skiatlonā ieņēma 11. vietu, startēja arī 10 km diatancē klasiskajā stilā (27. vieta) un 30 km distancē ar kopēju startu (19. vieta), ka arī stafetē, kur ieņēma 6. vietu. Piedalījās 2018. gada ziemas olimpiskajās spēlēs Phjončhanā, stafetes sastāvā tika izcīnīta 6. vieta, bet individuāli labāko rezultātu uzrādīja 30 km distancē klasiskajā stilā, ieņemot 19. vietu. 2020. gada 3. janvārī Valdifjemmē pirmo reizi kāpa uz goda pjedestāla PK posmos. 10 km distancē klasiskajā stilā ar kopēju startu, kas bija arī Tour de Ski posms, ieņēma trešo vietu. Arī pēc gada 8. janvārī tādā pašā distancē izcīnīja vietu uz pjedestāla, finišējot 2. vietā. 2022. gada ziemas olimpiskajās spēlēs Pekinā izcīnīja zelta medaļu komandu sprintā, startējot kopā ar Viktoriju Karlu, kā arī sudrabu Vācijas komandas sastāvā stafetē. Individuāli labāko rezultātu sasniedza 10 km distancē klasiskajā stilā, ieņemot 5. vietu, startēja arī 15 km skiatlonā, finišējot 15. vietā. «100st stage of Tour de Ski with sensational racing». fis-ski.com (angļu). 2020. gada 3. janvāris. Skatīts: 2022. gada 15. martā. «Fight for Tour de Ski top spots goes into final round». fis-ski.com (angļu). 2021. gada 8. janvāris. Skatīts: 2022. gada 15. martā. Vikikrātuvē par šo tēmu ir pieejami multivides faili. Skatīt: Katarīna Henniga. Olympedia profils (angliski) Munzüger Sport profils (vāciski) FIS profils (distanču slēpošana) (angliski)