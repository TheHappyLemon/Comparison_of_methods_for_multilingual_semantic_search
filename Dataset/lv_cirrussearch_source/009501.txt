Šis raksts ir par apdzīvotu vietu. Par citām jēdziena Gardene nozīmēm skatīt nozīmju atdalīšanas lapu. Gardene (agrāk Dobele-2) ir ciems Dobeles novada Auru pagastā. Izvietojies Bērzes labajā krastā gar autoceļu P97 12 km attālumā no pagasta centra Auriem, 5 km no novada domes Dobelē un 86 km no Rīgas. Apdzīvotā vieta izveidojusies pēckara gados kā Padomju armijas kara pilsētiņa, kurā bāzējās 24. tanku mācību divīzija. Divīzijā ietilpa 177. tanku pulks, 193. tanku mācību pulks un 84. atsevišķais sakaru mācību bataljons. Tagadējais Gardenes ciems ir bijusī virsnieku un līgumdarbinieku dzīvojamā pilsētiņa. Dienvidos no šosejas P97 atradās divīzijas kazarmas, materiāltehniskā bāze un tanku poligons. Karaspēka daļa mūsdienās daļēji nojaukta, daļēji izmantota kā ražošanas telpas. Daļā poligona ierīkota Gardenes bīstamo atkritumu izgāztuve. Gardenē atrodas pamatskola. «Vietvārdu datubāze: Informācija par Gardeni». Latvijas Ģeotelpiskās informācijas aģentūra. LĢIA vietvārdu datubāze Просто Другие. 24-я учебная танковая дивизия в Добеле. Gardenes pamatskola.