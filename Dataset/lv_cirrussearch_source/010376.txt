Daft Punk bija elektroniskās mūzikas duets, kas sastāv no franču mūziķiem Gija Manuela de Omemkristo (franču: Guy-Manuel de Homem-Christo, dzimis 1974. gada 8. februārī) un Tomā Bangaltē (franču: Thomas Bangalter, dzimis 1975. gada 3. janvārī). Daft Punk sasniedzis ievērojamu popularitāti 1990. gadu beigās Francijā un turpināja panākumus turpmākajos gados galvenokārt Eiropā, apvienojot hausmūzikas un sintīpopa mūzikas elementus. Duets arī nodarbojas ar mūzikas producēšanu, kas tiek uzskatītas par būtisku ieguldījumu Francijas elektroniskās un hausmūzikas skatuvē. No 1996. līdz 2008. gadam grupas menedžeris bija Pedro Vinters (ar skatuves vārdu Busy P), kurš bija ierakstu kompānijas Ed Banger Records vadītājs. Grupas karjeras pirmsākumos, tās dalībniekus spēcīgi ietekmēja tādas mūzikas grupas kā The Beach Boys un The Rolling Stones. Tomā un Gijs Manuels sākotnēji bija grupas Darlin' sastāvā, tomēr pēc īsas pastāvēšanas grupa tika likvidēta, atstājot abus mūziķus turpināt eksperimentēt ar mūziku. Duets kļuva par Daft Punk, un 1997. gadā izdeva kritiķu vidu lieliski novērtēto debijas albumu Homework. 2001. gadā izdotais otrais studijas albums Discovery bija vēl veiksmīgāks, no kura tika izdoti tādi klasiski klubu singli kā "One More Time", "Digital Love" un "Harder, Better, Faster, Stronger". 2005. gada martā duets izlaida albumu Human After All, kurš guva dažādas kritiķu atsauksmes. Tomēr singli "Robot Rock" un "Technologic" guva panākumus Apvienotajā Karalistē. 2006. un 2007. gadā Daft Punk devās koncerttūrē un izdeva koncertalbumu Alive 2007, kurš ieguva Grammy balvu kā gada labākais Elektroniskās mūzikas/Deju mūzikas albums. Duets sacerēja tituldziesmu mākslas filmai "Trons: Mantojums" un 2010. gadā izdeva šīs pašas filmas oriģinālmūzika albumu. Daft Punk ir pazīstami ar labi izstrādātiem dzīvās mūzikas šoviem, kuros vizuālie elementi un efekti ir cieši apvienoti ar mūziku. Grupa ir pazīstama arī ar savu uzsvaru uz vizuālo un stāsta detaļu saistību ar mūziku un ar to, ka koncertos un dzīvajos šovos uzstājas robota tērpos. Homework (1997) Discovery (2001) Human After All (2005) Random Access Memories (2013) Daft Club (2003) Human After All: Remixes (2006) Musique Vol. 1 1993–2005 (2006) Tron: Legacy Reconfigured (2011) Alive 1997 (1997) Alive 2007 (2007) Tron: Legacy (2010) Grammy balvu katru gadu pasniedz ASV Nacionālā Ierakstu mākslas un Zinātnes Akadēmija. Daft Punk ir saņēmusi septiņas nominācijas un divas balvas. Dziesma netika izdota kā oficiāls singls. Daft Punk: Behind the robot masks, telegraph.co.uk (angliski) Daft Punk Biography, allmusic.com (angliski) Daft Punk "Human After All", tvnet.lv, 17.03.2005. Daft Punk "OST - Tron: Legacy", tvnet.lv, 08.12.2010. «40th Grammy Awards - 1998». Rock on the Net. Skatīts: 2008. gada 17. oktobris. (angliski) «41st Grammy Awards - 1999». Rock on the Net. Skatīts: 2008. gada 17. oktobris. (angliski) «44th Grammy Awards - 2002». Rock on the Net. Skatīts: 2008. gada 17. oktobris. (angliski) «48th Grammy Awards - 2006». Rock on the Net. Skatīts: 2008. gada 17. oktobris. (angliski) «The 51st Grammy Awards Nominations List». The Recording Academy. Arhivēts no oriģināla, laiks: 2008-12-04. Skatīts: 2008-12-04. (angliski) «Singersroom». Singersroom.com. Arhivēts no oriģināla, laiks: 2012-11-25. Skatīts: 2011-01-03. (angliski) Oficiālā mājas lapa Alive mājas lapa IMDb profils (angliski) Allmusic profils (angliski) Facebook profils Twitter profils Myspace profils (angliski)