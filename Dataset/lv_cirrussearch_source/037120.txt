Arnolds Šeldons Denkers (angļu: Arnold Sheldon Denker; 1914. gada 20. februāris Ņujorka — 2005. gada 2. janvāris Fortloderdeila) bija ASV starptautiskais lielmeistars šahā (1981). Jaunībā trenējies boksā, taču vēlāk nopietni aizrāvies ar šahu. 1929. gadā uzvarējis Ņujorkas starpskolu šaha čempionātā. 1934. gadā piedalījies savā pirmajā starptautiskajā šaha turnīrā Sirakjūsā, kurā pārliecinoši uzvarējis Semjuels Reševskis. 1940. gados kļuvis par vienu no vadošajiem ASV šahistiem. Sešas reizes uzvarējis Manhatanas šaha kluba čempionātā (1940, 1944, 1950, 1950-51, 1954, 1969-70). 1944. gadā uzvarējis ASV šaha čempionātā, izšķirošajā partijā pārspējot Rubenu Fainu. 1946. gadā aizstāvējis savu ASV šaha čempiona titulu, pieveicot mačā Hermanu Steineru ar 6½:3½. Pēc Otrā pasaules kara piedalījies šaha turnīros Eiropā. 1946. gada Londonas šaha turnīrā izcīnījis 3. vietu (uzvarējis Makss Eive), bet 1946. gada Hastingsas šaha turnīrā dalījis 3. vietu (uzvarējis Savelijs Tartakovers). Vēlākajos gados šaha turnīros spēlējis retāk. Divu šaha grāmatu autors. Mūža nogalē organizējis savu šaha skolu. Beidzis Ņujorkas Universitāti. Bijis precējies, triju bērnu tēvs. Par panākumiem turnīros FIDE 1950. gadā Denkeram kā vienam no pirmajiem piešķīrusi starptautiskā meistara (IM), bet 1981. gadā - starptautiskā lielmeistara (GM) goda nosaukumu. 1992. gadā Denkers ticis uzņemts ASV šaha slavas zālē. If You Must Play Chess, by Arnold Denker, David McKay Co, 1947. The Bobby Fischer I Knew and Other Stories, by Arnold Denker and Larry Parr, San Francisco, Hypermodern Press, 1995, ISBN 1-886040-18-4. 5th US Championship; 1944 US Championship Match; May 4-18, 1946 London B (1946) Hastings 1945/46 «U.S. Chess Hall of Fame». Arhivēts no oriģināla, laiks: 2016. gada 25. aprīlī. Skatīts: 2017. gada 24. janvārī. Teksts " World Chess Hall of Fame " ignorēts Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)