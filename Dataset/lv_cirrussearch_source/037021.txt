Davids Greiems Bērds (angļu: David Graham Baird; 1854. gada 3. decembris Ņujorka — 1913. gada 3. oktobris Elizabete) bija ASV šahists. 19. gadsimta beigās bijis viens no vadošajiem Ņujorkas šahistiem. No 1880. līdz 1911. gadam regulāri piedalījies Ņujorkas šaha turnīros. Četras reizes uzvarējis Manhatanas šaha kluba čempionātos (1888, 1890, 1891, 1895). 1879. gadā mačā zaudējis Čārlzam Mēlem ar 4½:6½. 1889. gadā Ņujorkā 6. ASV šaha kongresā ieņēmis 14. vietu (uzvarējuši Makss Veiss un Mihails Čigorins). 1895. gadā uzvarējis Ņujorkas štata šaha čempionātā. 1898. gadā piedalījies Vīnes starptautiskajā šaha turnīrā, kurā palicis 18. vietā (uzvarējuši Zīgberts Tarrašs un Harijs Pilsberijs). Arī viņa brālis Džons Vašingtons Bērds ir bijis šahists. Manhattan Chess Club «The Sixth American Chess Congress». Arhivēts no oriģināla, laiks: 2016. gada 8. jūnijā. Skatīts: 2017. gada 18. janvārī. Vienna (1898) Šahista profils chessgames.com mājaslapā (angliski) Šahista profils 365chess.com mājaslapā (angliski)