"Ceļa gals" (angļu: Final Destination) ir 2000. gada ASV šausmu filma, kuras režisors ir Džeimss Vongs. Filmā galvenās lomas atveido Devons Sava, Elija Lartera, Kers Smits, Tonijs Tods un Šons Viljams Skots. Filma stāsta par kādu pusaudzi, kurš pirms lidojuma redz sapni, kurā viņš un viņa draugi iet bojā aviokatastrofā. Viņiem izdodas izglābties, bet Nāve sāk viņiem sekot, nogalinot tos, kuriem bija lemts nomirt. Filmas scenārists Džefrijs Rediks scenāriju sākotnēji sarakstīja kā seriāla "X-faili. Slepenās lietas" epizodi. Tomēr New Line Cinema iegādājās tā tiesības un Rediks, kopā ar Džeimsu Vongu un Glenu Morganu pārveidoja to par filmas scenāriju. Filmas "Ceļa gals" pirmizrāde notika 2000. gada 17. martā. Filma guva lielus finansiālus panākumus, nopelnot 112,9 miljonus ASV dolāru pie 23 miljonu dolāru budžeta, bet saņēma negatīvas kritiķu atsauksmes. Tīmekļa vietnē Rotten Tomatoes filmai ir 36% vērtējums. Filmai ir iznākuši četri turpinājumi. «Final Destination (2000)». Box Office Mojo. Skatīts: 2024. gada 27. martā. «Final Destination | Rotten Tomatoes». www.rottentomatoes.com (angļu). 2000-03-17. Skatīts: 2024-03-27. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)