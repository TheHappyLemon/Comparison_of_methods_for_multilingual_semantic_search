Pīļknābju dzimta (Ornithorhynchidae) ir kloākaiņu kārtas (Monotremata) dzimta, kas pieder pīļknābju apakškārtai (Platypoda). Šajā dzimtā ir tikai viena mūsdienās dzīvojoša suga - pīļknābis (Ornithorhynchus anatinus). Visas pārējās sugas ir izmirušas. Zinātniskais nosaukums atvasināts no grieķu valodas un latviski nozīmē "putna knābis" (ornithos - putns, rhunkhos - knābis). Mūsdienās pīļknābis sastopams tikai Austrālijā, tomēr aizvēsturiskie pīļknābji bija izplatīta visā Gondvānas austrumdaļā (mūsdienu Dienvidameriku ieskaitot). Dzimtas sugas Austrālijā ir sākušas dzīvot vismaz pirms 15 miljoniem gadu, apmēram tajā pašā laikā, kad no pīļknābjiem nodalījās ehidnas. Aizvēsturiskie pīļknābji ir bijuši nelieli ūdenī dzīvojoši zīdītāji ar raksturīgu knābi, kas atgādina platu pīles knābi, un platām, spēcīgām pēdām, kuri pirksti savienoti ar peldplēvi. Visas pīļknābju sugas ir bijušas oldējēji. Pīļknābju dzimta (Ornithorhynchidae) Pīļknābju ģints (Ornithorhynchus) Pīļknābis (Ornithorhynchus anatinus) ģints † Obdurodon (†) - Izmirušu organismu grupa. «ZipcodeZoo: Platypoda». Arhivēts no oriģināla, laiks: 2010. gada 1. februārī. Skatīts: 2014. gada 9. decembrī. ZipcodeZoo: Ornithorhynchidae[novecojusi saite] Mammalian lexicon «A platypus’ eye view of the mammalian genome». Arhivēts no oriģināla, laiks: 2016. gada 11. martā. Skatīts: 2014. gada 10. decembrī. Fauna of Australia: Ornithorhynchidae ADW: Ornithorhynchidae