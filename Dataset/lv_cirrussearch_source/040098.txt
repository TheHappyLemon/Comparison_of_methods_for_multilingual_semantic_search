Košie mušķērāji, košo mušķērāju ģints (Ficedula) ir mušķērāju dzimtas (Muscicapidae) ģints, kas apvieno 33 mūsdienās dzīvojošas dziedātājputnu sugas. Tie ir Vecās Pasaules putni, kas sastopami Eirāzijā, Āfrikā un vairākās okeānu salās. Daļa sugu ir izteikti gājputni, daļa nometnieki. Ģints zinātniskais nosaukums Ficedula atvasināts no latīņu valodas un latviski nozīmē "neliels, vīģes ēdošs putniņš". Latvijā sastopamas 3 košo mušķērāju ģints sugas: baltkakla mušķērājs (Ficedula albicollis), melnais mušķērājs (Ficedula hypoleuca) un mazais mušķērājs (Ficedula parva). Košo mušķērāju ģints sugas ir nelieli, slaidi putniņi ar apaļu galvu. Lielākajai daļai sugu raksturīgs dzimumu dimorfisms. Tēviņi ir košās, kontrastējošās krāsās, dažādās kombinācijās sarkani, zili, balti un melni. Mātītes neuzkrītoši pelēcīgas. Uzturas mežā. Barojas ar kukaiņiem, bet dažas sugas rudens sezonā nedaudz barojas arī ar ogām. Košo mušķērāju ģints (Ficedula) Atlasa mušķērājs (Ficedula speculigera) Balkānu mušķērājs (Ficedula semitorquata) Baltaču mušķērājs (Ficedula hyperythra) Baltkakla mušķērājs (Ficedula albicollis) Damaras mušķērājs (Ficedula henrici) Džungļu mušķērājs (Ficedula luzoniensis) Kašmiras mušķērājs (Ficedula subrubra) Kautrīgais mušķērājs (Ficedula disposita) Mazais mušķērājs (Ficedula parva) Mazais tumšais mušķērājs (Ficedula basilanica) Melnais mušķērājs (Ficedula hypoleuca) Melnoranžais mušķērājs (Ficedula nigrorufa) Moluku mušķērājs (Ficedula buruensis) Narcisu mušķērājs (Ficedula narcissina) Palavanas mušķērājs (Ficedula platenae) Raibumotais mušķērājs (Ficedula crypta) Rudastes mušķērājs (Ficedula ruficauda) Rudkakla mušķērājs (Ficedula strophiata) Rudkrūšu mušķērājs (Ficedula dumetoria) Rudrīkles mušķērājs (Ficedula rufigula) Safīra mušķērājs (Ficedula sapphira) Sēmais mušķērājs (Ficedula westermanni) Sibīrijas mušķērājs (Ficedula albicilla) Sulavesi mušķērājs (Ficedula bonthaina) Sumbas mušķērājs (Ficedula harterti) Taigas mušķērājs (Ficedula mugimaki) Tanimbaru mušķērājs (Ficedula riedeli) Timoras mušķērājs (Ficedula timorensis) Trejkrāsu mušķērājs (Ficedula tricolor) Tumšspārnu mušķērājs (Ficedula hodgsonii) Ultramarīna mušķērājs (Ficedula superciliaris) Zaļmuguras mušķērājs (Ficedula elisae) Zeltainais mušķērājs (Ficedula zanthopygia) World Bird List: Chats, Old World flycatchers Our Beautiful World: Genus Ficedula Jobling, James A. (2010). The Helm Dictionary of Scientific Bird Names. London, United Kingdom: Christopher Helm. p. 167. ISBN 978-1-4081-2501-4. Latvijas Daba: Mušķērāju dzimta Avian survivors: The History and Biogeography of Palearctic Birds Putni dabā Trekno mušu apsviedīgie mednieki Xeno-Canto: Genus Ficedula Nature Watch: Genus Ficedula[novecojusi saite]