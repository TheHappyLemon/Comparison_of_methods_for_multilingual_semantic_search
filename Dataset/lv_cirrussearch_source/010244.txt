1990. gada FIFA Pasaules kauss notika Itālijā no 8. jūnija līdz 8. jūlijam. Tas bija pēc skaita 14. Pasaules kausa finālturnīrs. Šis turnīrs kļuva par visu laiku nerezultatīvāko Pasaules kausa finālturnīru, vidēji spēlē tika gūti tikai 2,2 vārti. Finālspēlē piedalījās tās pašas divas komandas, kas pirms 4 gadiem Meksikā; finālā VFR ar 1-0 pieveica iepriekšējos čempionus Argentīnu. Šis bija jau otrais Pasaules kausa finālturnīrs, kas notika Itālijā; arī 1934. gada čempionāts norisinājās Itālijā. Stadio Giuseppe Meazza, Milāna - 85 700 Stadio Olimpico, Roma - 81 000 Stadio San Paolo, Neapole - 74 000 Stadio Della Alpi, Turīna - 68 000 Stadio San Nicola, Bari - 56 000 Stadio Marc'Antonio Bentegodi, Verona - 42 000 Stadio Comunale, Florence - 41 000 Stadio Sant'Elia, Kaljāri - 40 000 Stadio Renato Dall'Ara, Boloņa - 39 000 Stadio Friuli, Udīne - 38 000 Stadio La Favorita, Palermo - 36 000 Stadio Luigi Ferraris, Dženova - 35 000 Tālāk minētās 24 izlases piedalījās 1990. gada FIFA Pasaules kausa izcīņā. Turnīram automātiski kvalificējās laukuma saimnieki Itālijas izlase un 1986. gada Pasaules čempioni Argentīnas izlase. Turnīrā piedalījās 24 komandas un formāts bija tāds pats kā pirms četriem gadiem 1986. gada čempionātā Meksikā. Šis bija pēdejais Pasaules čempionāts, kurā par uzvaru tika piešķirti 2 nevis 3 punkti. 24 komandas tika sadalītas 6 grupās, no katras grupas astotdaļfinālam kvalificējās divas labākās, kā arī četras labākās no sešām trešo vietu ieguvējām. Par turnīra lielāko pārsteigumu kļuva Kamerūnas izlase ar 38 gadus veco Rožē Millu priekšgalā, kas vispirms uzvarēja savā apakšgrupā, pieveicot gan argentīniešus, gan rumāņus, 1/8 finālā uzvarēja kolumbiešus, bet ceturtdaļfinālā tikai pagarinājumā piekāpās angļiem. Vēl pusfinālā iekļuva laukuma saimnieki Itālija, VFR un iepriekšējie čempioni Argentīna, kas sīvā cīņā pārspēja brazīļus un dienvidslāvus. Abos pusfinālos uzvarētāju nācās noskaidrot pēcspēles 11 m sitienu sērijās, kurās vācieši uzvarēja angļus, savukārt Argentīna pārspēja Itāliju. Spēlē par 3. vietu itāļi uzvarēja angļus, bet finālā tikās tās pašas komandas kas pirms četriem gadiem - Argentīna un VFR. 85. minūtē 11 m soda sitienu realizeja Andreass Brēme un VFR svinēja uzvaru ar 1-0, trešo reizi kļūstot par pasaules čempioniem. Piezīme: Izlozes rezultātā 2. vietu grupā ieņēma Īrija Labākais futbolists: Salvatore Skilači Labākais vārtu guvējs: Salvatore Skilači Godīgākā komanda: Anglija Labākie vārtu guvēji Salvatore Skilači - 6 Tomāšs Skuhravijs - 5 Rožē Milla - 4 Gērijs Linekers - 4 Lotārs Mateuss - 4 Mičels - 4 1990. gada FIFA Pasaules kauss FIFA mājaslapā