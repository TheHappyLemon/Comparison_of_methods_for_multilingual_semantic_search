Huans Romans Rikelme (spāņu: Juan Román Riquelme, dzimis 1978. gada 24. jūnijā) ir bijušais Argentīnas futbolists, spēlēja uzbrūkošā pussarga pozīcijā, bijušais Argentīnas futbola izlases dalībnieks. Pašlaik (2021) Rikelme ir Argentīnas kluba Boca Juniors viceprezidents. Savus spožākos karjeras posmus pavadījis Argentīnas komandā Boca Juniors, kur viņš arī savu karjeru sāka. Kopā ar Boca Juniors komandu viņš izcīnīja 10 trofejas, ieskaitot trīs Copa Libertadores un vienu Starpkontinentālo kausu, kurā tika pieveikta Real Madrid. 2002. gadā Rikelme pievienojās La Liga klubam FC Barcelona, tomēr viņa nesaskaņu dēļ ar komandas galveno treneri Luiju van Gālu, viņa laiks klubā bija īss. 2003. gadā ticis izīrēts citam Spānijas klubam Villarreal, bet 2005. gadā Rikelme jau pilntiesīgi pievienojās klubam. 2007. gadā viņš atgriezās Boca Juniors. Savu karjeru beidzis 2014. gadā. Ar Argentīnas futbola izlasi RIkelme bija veiksmīgs dažādos jauniešu turnīros, uzvarot 1997. gada Dienvidamerikas U20 čempionātā un 1997. gada FIFA Pasaules čempionātā jauniešiem. 1997. gadā debitējis pieaugušo izlasē. Piedalījies 2006. gada FIFA Pasaules kausā, divos Copa América finālturnīros, kā arī bijis izlases kapteinis 2008. gada vasaras olimpiskajās spēlēs, kurā Argentīna ieguva zelta medaļas. Rikelme ir ticis četras reizes atzīts par Argentīnas gada futbolistu un 2001. gadā atzīts par Dienvidamerikas gada futbolistu. 2006. un 2007. gadā ticis nominēts FIFA Gada futbolista balvai, bet 2005. un 2007. gadā Zelta bumbas balvai. Boca Juniors Argentīnas pirmā divīzija: 1998, 1999, 2000, 2008, 2011 Copa Argentina: 2011–12 Copa Libertadores: 2000, 2001, 2007 Starpkontinentālais kauss: 2000 Recopa Sudamericana: 2008 Villarreal UEFA Intertoto kauss: 2003, 2004 Argentinos Juniors Primera B Nacional: 2014 Argentīna Olimpiskās spēles zelta medaļa: 2008 Individuālie sasniegumi Argentīnas gada futbolists: 2000, 2001, 2008, 2011 Copa Libertadores MVP: 2001, 2007 Dienvidamerikas gada futbolists: 2001 «South American Footballer of the Year Award (Rey del Futbol de America) - Midfield Dynamo». www.midfielddynamo.com. Skatīts: 2021-09-15. Olympedia profils (angliski) Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) FBref spēlētāja profils (angliski)