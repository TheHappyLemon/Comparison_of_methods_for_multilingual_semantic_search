Ēva Karakaša (ungāru: Karakas Éva; dzimusi Firsta (ungāru: Fürst), pēc pirmajām laulībām Kertēsa ungāru: Kertész, arī Ladāņi-Karakaša (ungāru: Ladányi-Karakas); 1922. gada 15. februāris Budapešta — 1995. gada 7. maijs Budapešta) bija Ungārijas starptautiskā lielmeistare šahā (1982), daudzkārtējā Ungārijas sieviešu šaha čempione. No 1950. gadu beigām līdz 1970. gadiem bijusi viena no vadošajām Ungārijas šahistēm. Desmit reizes uzvarējusi Ungārijas sieviešu šaha čempionātos (1954, 1956, 1962, 1965, 1966, 1975, 1976). Piedalījusies 1955. gada pretendentu turnīrā šahā sievietēm Maskavā, kurā ieņēmusi 14. vietu (uzvarēja Olga Rubcova), 1959. gada pretendentu turnīrā šahā sievietēm Plovdivā, kurā ieņēmusi 7. vietu (uzvarēja Kira Zvorikina), 1961. gada pretendentu turnīrā šahā sievietēm Vrņačka Baņā, kurā kopā ar Aleksandru Nikolavu un Larisu Volperti dalījusi 7.-9. vietu (uzvarēja Nona Gaprindašvili), 1964. gada pretendentu turnīrā šahā sievietēm Suhumi, kurā kopā ar Gizelu Greseri un Margaretu Teodoresku dalījusi 13.-15. vietu (uzvarēja Alla Kušnira). Piedalījusies arī 1973. gada starpzonu turnīrā Menorkā, kurā ieņēmusi 15. vietu (uzvarēja Valentīna Kozlovska). Daudzu starptautisko šaha turnīru laureāte: 1970. gadā dalījusi 1.-2. vietu Nīderlandes pilsētā Emenā, bet pēc gada turpat dalījusi 2.-3. vietu. 1974. gadā izcīnījusi 3. vietu Polijas pilsētā Pjotrkova Tribunalskā. 1962. gadā Grudzjondza ieņēmusi 2. vietu Polijas atklātajā sieviešu šaha čempionātā aiz Margaretas Pervoznikas. Ēva Karakaša trīs reizes pārstāvējusi Ungāriju sieviešu šaha olimpiādēs (1957, 1963, 1966). Lielus panākumus guvusi senioru šaha turnīros. Trīs reizes kļuvusi par Pasaules čempioni seniorēm šahā (1991, 1992, 1994).. Par panākumiem turnīros FIDE 1982. gadā viņai piešķīra starptautiskās lielmeistares (WGM) goda nosaukumu. «World Chess Championship (women) : 1955 Candidates Tournament». Mark-weeks.com. Arhivēts no oriģināla, laiks: 2016-06-12. Skatīts: 2011-12-20. 1959 Candidates Tournament «World Chess Championship (women) : 1961 Candidates Tournament». Mark-weeks.com. Skatīts: 2011-12-20. 1964 Candidates Tournament 1973 Menorca Interzonal Tournament OlimpBase :: Women's Chess Olympiads :: Éva Karakas World Senior Chess Champions Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)