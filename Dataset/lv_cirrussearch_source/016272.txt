Edgars Cgojevs, līdz 2015. gadam Edgards Kļaviņš (dzimis 1993. gada 10. martā), ir latviešu hokejists, malējais uzbrucējs. Pašlaik (2018) spēlē Latvijas hokeja 1. līgas kluba Venta 2002 sastāvā. Kopš 2008. gada spēlēja dažādās Zviedrijas junioru līgās, 2011.—2012. gada sezonu aizvadīja Stokholmas AIK U-20 komandā, 2012.—2013. gada sezonā izsaukts uz AIK Zviedrijas Elitsērijas komandu, jau savā pirmajā spēlē tās sastāvā atzīmējoties ar rezultatīvu piespēli. 2013.—2014. gada sezonā AIK sastāvā aizvadīja vien sešas spēles, sezonas lielāko daļu aizvadot Hockeyallsvenskan klubos Timrå IF un IF Troja-Ljungby. Latvijas junioru izlases rindās spēlējis 2012. gada Pasaules čempionātā junioriem, kā arī 2010. un 2011. gada Pasaules čempionātos U-18 jauniešiem. Latvijas hokeja izlases sastāvā debitēja 2014. gada 10. aprīļa pārbaudes spēlē pret Somijas izlasi. 2015. gada sākumā kļuva zināms, ka Edgars Kļaviņš nomainījis uzvārdu uz Cgojevs un sāka spēlēt Kazahstānas Atirau "Beibarys" (Бейбарыс) vienībā, vēlāk Bitomas "Polonia" (2015) un Opoles "Orlik" (2015-2016) vienībās. CGOJEVS NO ZVIEDRIJAS PĀRCEĻAS UZ KAZAHSTĀNAS "BEIBARYS" Rolands Eliņš Eliteprospects profils (angliski) Internet Hockey Database profils (angliski)