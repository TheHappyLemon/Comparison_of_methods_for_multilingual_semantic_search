Kālas nacionālais parks (arābu: محمية القالة الوطنية) ir 1993. gadā izveidots nacionālais parks un biosfēras rezervāts Alžīrijas galējos ziemeļrietumos, pie robežas ar Tunisiju. Nacionālais parks izveidots veitā, kur saglabājusies unikāla ekosistēma. Teritorijā atrodas vairāki ezeri. Nacionālajā parkā atrodas vairākas Rāmsaras vietas. Šeit ir viena no retajām vietām pasaulē, kur sastopams staltbrieža pasuga — Berberu briedis (Cervus elaphus barbarus), kas ir vienīgā briežu suga Āfrikas kontinentā. Teritorijā dominējošā koku suga ir korķa ozols. Nacionālā parka stāvokli apdraud ieplānotā autoceļa būvniecība. Tongas ezers — 2700 ha liels mitraiņu komplekss, kurā ietilpst sezonāls saldūdens ezers ar apkārtējiem mežiem, pakalniem un smilšu kāpām. Mitrainē uzturas liels daudzums gārņu, citu ūdensputnu un niedru liju. Uāzo ezers — 120 ha liels, sekls saldūdens ezers, kurš platība vasarā sarūk uz pusi. Ievērojama putnu pulcēšanās vieta. Novērojamas daudzas putnu sugas, to starpā baltgalvas zilknābis un marmora krīklis. Ubejras ezers — 2200 ha liels beznoteces ezers. Ezerā daudz zivju, tai skaitā retas. Vienīgā vieta Alžīrijā, kur augs peldošais ezerrieksts un lēpes. Ievērojama putnu pulcēšanās vieta. Berberu briedis El Kala Biosphere Reserve, Algeria Vikikrātuvē par šo tēmu ir pieejami multivides faili. Skatīt: Kālas nacionālais parks.