Medzeva (slovāku: Medzev) ir pilsēta Slovākijā, Košices apgabala Košices apkārtnes apriņķī pie Bodvas upes. Pilsētu 13. gadsimtā dibinājuši Karpatu vācieši, kad Ungārijas karalis Bēla IV Ārpāds tos ataicināja uz Ungāriju pēc mongoļu uzbrukuma. Arī mūsdienās pilsētā ir ievērojama vāciešu kopiena, pilsētas vāciskais nosaukums ir Mecenzeifene (vācu: Metzenseifen). Attīstījusies kā kalnraču pilsēta. Tāpat kā visa Slovākija, gadsimtiem bijusi Ungārijas sastāvā, pilsētas ungāriskais nosaukums bija Mecenzēfa (ungāru: Mecenzéf). Pēc Pirmā pasaules kara iekļāvās Čehoslovākijā. No 1993. gada - Slovākijas sastāvā. Pēc etniskā sastāva vairums pilsētas iedzīvotāju ir slovāki (75,43 %), vācieši (13,55 %) un čigāni (6,65 %). Pēc reliģiskās piederības - katoļi (77,58 %), nereliģiozi (12,95 %). Vikikrātuvē par šo tēmu ir pieejami multivides faili. Skatīt: Medzeva. Q110227967.