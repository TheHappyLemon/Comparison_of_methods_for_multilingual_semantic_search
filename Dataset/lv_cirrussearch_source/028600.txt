Sīms Kallass (igauņu: Siim Kallas; dzimis 1948. gada 2. oktobrī Tallinā) ir Igaunijas politiķis, kurš no 2010. līdz 2014. gadam bija Eiropas Savienības komisārs ar atbildību par transportu. Pirms tam, no 2004. līdz 2009. gadam viņš bija Eiropas Savienības komisārs ar atbildību par administratīvajām lietām, auditu un cīņu ar krāpniecību. Abās Barozu komisijās viņš bija arī viceprezidents. Iepriekš Kallass ir bijis arī Igaunijas premjerministrs, finanšu ministrs, ārlietu ministrs, PSRS Augstākās Padomes un Rīgikogu deputāts. Viņš aktīvi iesaistījies Igaunijas valsts atjaunošanā. Kallass pārstāv liberālo brīvā tirgus Igaunijas Reformu partiju, iepriekš bijis tās līderis. Kallass bijis arī Liberal International viceprezidents. Kallas pārzin igauņu, angļu, krievu, somu, vācu un franču valodu. Precējies ar Kristi Kallasu; ģimenē dēls un meita Kaja, Igaunijas premjerministre (2021—), bijusī Rīgikogu un Eiropas Parlamenta deputāte. Kallasa priekštečiem ir igauņu, latviešu un baltvācu izcelsme. «Igaunijas jaunajai premjerministrei Kallasai jāatjauno valsts reputācija». www.lsm.lv (latviešu). Skatīts: 2021-01-26. «Siim Kallas: "'Minu vanaema oli lätlane? Väga huvitav!"'». Eesti Ekspress (igauņu). Skatīts: 2023-02-16. Vikikrātuvē par šo tēmu ir pieejami multivides faili. Skatīt: Sīms Kallass. Brockhaus Enzyklopädie raksts (vāciski) Sīms Kallass, oficiālā mediju galerija Igaunijas Reformu partija