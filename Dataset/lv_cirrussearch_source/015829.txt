Šis raksts ir par pilsētu Krievijā. Par upi Baltijā skatīt rakstu Nemuna. Ņemana (krievu: Неман, līdz 1946. gadam — Ragnīte (vācu: Ragnit)) ir pilsēta un rajona centrs Kaļiņingradas apgabala ziemeļos, uz austrumiem no Sovetskas, Nemunas upes kreisajā krastā. Upes pretējā krastā ir Lietuvas teritorija. Pilsēta veidojusies ap 13. gadsimtā Skalavas zemē celto Ragnītes pili. Vācu ordeņa valsts laikā tā bija komturijas centrs. 1722. gadā Ragnītei piešķīra Austrumprūsijas pilsētas tiesības. Ragnītei bija būtiska nozīme lietuviešu kultūrā — 16. gadsimtā šeit par arhidiakonu kalpoja pirmās iespiestās lietuviešu grāmatas autors Martīns Mažvīds. Drukas aizlieguma laikā 19. gadsimta otrajā pusē Ragnīte bija lietuviešu grāmatu iespiešanas centrs. 1883. gadā pilsētā sāka iznākt pirmā avīze lietuviešu valodā „Aušra”. Pēc Austrumprūsijas nodošanas PSRS pārvaldē 1946. gadā Ragnīti pārdēvēja par Ņemanu, bet no pilsētas vēl neaizbēgušos iedzīvotājus — padzina. Salīdzinoši labā stāvoklī esošo Ragnītes ordeņa pili izpostīja 1976. gadā, uzņemot kinofilmu „Divdesmit dienas bez kara”. Pilsētā atrodas papīrfabrika, kā arī kosmosa tehnoloģiju projektēšanas birojs „Fakel”. Uz dienvidaustrumiem no pilsētas uzcelta Baltijas AES. «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019. Vikikrātuvē par šo tēmu ir pieejami multivides faili. Skatīt: Ņemana. Krievijas Lielās enciklopēdijas raksts (krieviski) Ņemana enciklopēdijā Мой Город (krieviski) Ņemanas papīrfabrika (krieviski) OKB Fakel (krieviski), (angliski) Baltijas AES (krieviski), (angliski)