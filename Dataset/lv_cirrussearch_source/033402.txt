Šis raksts ir par apdzīvotu vietu. Par citām jēdziena rugāji nozīmēm skatīt nozīmju atdalīšanas lapu. Rugāji ir apdzīvota vieta Latgalē, Balvu novadā. Rugāju pagasta administratīvais centrs. Cauri Rugājiem tek Vārnienes upe, kuru vairākkārt šķērso cauri Rugājiem ejošais autoceļš Balvi - Kapūne (P47). Rugājos atrodas pašvaldība, pasta nodaļa, skola, bibliotēka, ambulance, kultūras nams, veikali, kafejnīca, autoserviss, pieminekļi un katoļu un pareizticīgo baznīcas. Apdzīvotā vieta ap Rugāju pagastnamu sāka veidoties pēc Balvu muižas sadalīšanas un pagasta nodibināšanas 1922. gadā. Nosaukums cēlies no muižas dzirnavnieka uzvārda. 1927. gada 20. decembrī atklāja dzelzceļa līniju Rugāji—Sita, stacijas un priekšstrādnieku dzīvojamo ēku. 1930. gada 4. novembrī atklāja dzelzceļa līniju Rugāji–Bērzpils, ko 1934. gada 5. martā pagarināja līdz Rēzeknei. 1931. gadā Rugājiem piešķīra biezi apdzīvotas vietas (ciema) statusu. Esošajās robežās, pēc CSP un OSP datiem. Rīga - (c. Rēzekni) 310 km, (c. Gulbeni) 215 km; Balvi - 18 km; Gulbene - 34 km; Lubāna - 35 km; Rēzekne - 60 km. «Vietvārdu datubāze: Informācija par Rugājiem». Latvijas Ģeotelpiskās informācijas aģentūra. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. «Rugāju pagasta vēture». Arhivēts no oriģināla, laiks: 2008. gada 1. oktobrī. Skatīts: 2016. gada 14. augustā. Reiz Rugājos dunēja sliedes Velga Vīcupa, Rugāju novada muzeja vadītāja, 28.02.2017. OSP