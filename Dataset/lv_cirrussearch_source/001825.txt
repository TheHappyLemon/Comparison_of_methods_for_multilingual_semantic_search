Serebro bija krievu dāmu poproka grupa, kas izveidojās 2006. gadā. Grupas sastāvā sākotnēji bija Olga Serjabkina, Katja Kiščuka un Tatjana Morgunova. Grupa ieguva trešo vietu 2007. gada Eirovīzijas dziesmu konkursā ar dziesmu "Song#1". Serebro kādu laiku bija viena no populārākajām grupām Krievijā, savu debijas albumu Opiumroz grupa izdeva 2009. gada 25. aprīlī. Grupai bieži mainījās sastāvs, un 2020. gadā grupas organizētājs Maksims Fadejevs pēc kārtējā konflikta paziņoja par projekta slēgšanu. 2007. gada martā grupa tika izvirzīta par Krievijas pārstāvi 2007. gada Eirovīzijas dziesmu konkursā, to noteica Krievijas nacionālā TV žūrija. Tolaik grupa Serebro bija nevienam nezināms trio, kas spēja Eirovīzijas atlasē uzvarēt vairākus spēcīgus konkurentus. Pateicoties 2006. gada Eirovīzijas dziesmu konkursā Dima Bilana izcīnītajai 2. vietai, Serebro nevajadzēja startēt pusfinālā. 2007. gada 12. maijā Serebro uzstājās starptautiskā konkursa finālā ar kopējo 15. kārtas numuru. Grupa saņēma 12 punktus no Armēnijas, Igaunijas un Baltkrievijas, 10 punktus no Ukrainas un Izraēlas. Konkursa uzvarētājvalsts Serbija grupai piešķīra 7 punktus. Serebro ar izcīnītajiem 207 punktiem ierindojās 3. vietā. Vienīgā uzstāšanās Helsinkos kļuva par grupas pirmo oficiālo koncertuzstāšanos. 2009: Opiumroz 2007: "Song#1" 2007: "Дыши" 2008: "Опиум" 2008: "Скажи, не Mолчи" 2009: "Сладко" Фадеев пожаловался на "мерзкие" воспоминания о работе с группой Serebro - РИА Новости, 09.06.2020 Grupas oficiālā mājaslapa (angliski) Grupas kanāls Youtube (krieviski)