Autoceļš R217 "Kaukāzs" (Автодорога Р-217 «Кавказ») ir Krievijas Federācijas federālais autoceļš (līdz 2017. gadam M-29), kas savieno autoceļu M4 "Dona" Krasnodaras apgabalā ar Krievijas-Azerbaidžānas robežu. Automaģistrāles garums ir 1118 kilometri, posms no Pavlovskas līdz Mahačkalai ir daļa no Eiropas maršruta E50, bet posms no Mahačkalas līdz robežai ar Azerbaidžānu ir iekļauts Eiropas maršrutā E119 un Āzijas maršrutā AH8. Posms no Mineraļnije Vodi līdz Beslanai ir daļa no maršruta E117.