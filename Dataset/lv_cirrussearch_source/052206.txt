Rotaliīdas (Rotaliida) (no lat. rota, samazin. rotula - ritenītis) ir foraminīferu kārta. Čaula agrīnā attīstības stadijā parasti spirāliski koniska (trohoīda), bet vēlākās stadijās bieži maina formu, kļūstot divrindu vai vienrindu, spirāliski plakana, cikloīda vai savādākas formas. Čaulu veido daudzskaitlīgas kameras ar vienkāršām vai dubultām septām, reizēm sadalītas sīkās sekundārās kamerās. Sieniņas ir sekrēcijveida kalcīta, porainas, vienslāņa vai daudzslāņainas. Atvere ir no vienkāršas līdz sarežgītai. Daudzām sugām atveres vietā izveidojas lielas poras. Attīstītākām roaliīdām ir sarežģīta kanālu sistēma, kas sastāv no spiraliskā kanāla, no kura atzarojas iekšseptu kanāli, kas atveras šuvju vietās, kā arī umbonu kanāli, kas ienāk umbona diskā. Starp rotaliīdām ir zināmas bentiskas formas (gan kustīgās, gan piestiprinātās) un planktona formas. Pēdējām kameras ir lodveidīgas, reizēm pēdējā kamera aptver visas iepriekšējās (Orbulina). Rotaliīdas filoģenētiski attīstījās, pielāgojoties kā bentiskam, tā arī planktona dzīvesveidam. Starp pirmajām tikai neliela daļa pārgāja uz nekustīgu dzīvesveidu. Bet lielākā daļa praktizēja un arī pašlaik praktizē kustīgu dzīvesveidu. Pielāgošanās planktoniskām dzīvesveidam sākās jurā. Pirmajām rotaliīdām čaulas bija sīkporainas, nesadalītas ar papildseptām sekundārajās kamerās. Tām bija vienslāņainas septas bez kanālu sistēmas. Vēlākām rotaliīdām izveidojās papildseptas, radās iekškameru atvērumi un kanālu sistēma. Sieniņas kļuva daudzslāņainas, izveidojās dubultseptas. Atvere izmainījās no vienkāršas, spraugas uz sarežģītu, sastāvošu no vairākiem caurumiem, vai arī aprīkota ar papildus skeleta elementiem (zobu plātnītēm). No rotaliīdām, domājams, izcēlās heterogelicīdas, buliminīdas un numulīti. Pirmie rotaliīdu pārstāvji radās jurā, iespējams pat triasā, bet plašu izplatību sasniedza krīta periodā un īpaši kainozojā. Kārtā ir līdz 140 ģinšu. Rotaliīdu kārtā ir iekļautas šādas virsdzimtas: Kārta: Rotaliida Calkins, 1909 Virsdzimta: Acervulinoidea Schultze, 1854 Virsdzimta: Annulopatellinoidea Loeblich & Tappan, 1964 Virsdzimta: Asterigerinoidea d'Orbigny, 1839 Virsdzimta: Bolivinitoidea Cushman, 1927 Virsdzimta: Bolivinoidea Glaessner, 1937 Virsdzimta: Buliminoidea Jones, 1875 Virsdzimta: Calcarinoidea Schwager, 1876 Virsdzimta: Cassidulinoidea d'Orbigny, 1839 Virsdzimta: Chilostomelloidea Brady, 1881 Virsdzimta: Discorbinelloidea Sigal, 1952 Virsdzimta: Discorboidea Ehrenberg, 1838 Virsdzimta: † Eouvigerinoidea Cushman, 1927 Virsdzimta: Glabratelloidea Loeblich & Tappan, 1964 Apakškārta: Globigerinina Virsdzimta: Loxostomatoidea Loeblich & Tappan, 1962 Dzimta: Murrayinellidae Holzmann & Pawlowski, 2017 Virsdzimta: Nonionoidea Schultze, 1854 Virsdzimta: Nummulitoidea Blainville, 1827 Virsdzimta: † Orbitoidoidea Schwager, 1876 Virsdzimta: Planorbulinoidea Schwager, 1877 Virsdzimta: Rotalioidea Ehrenberg, 1839 Virsdzimta: Siphoninoidea Virsdzimta: Turrilinoidea Cushman, 1927 Virsdzimta: Virgulinelloidea Loeblich & Tappan, 1984 (†) - izmirušu organismu grupa. World Register of Marine Species