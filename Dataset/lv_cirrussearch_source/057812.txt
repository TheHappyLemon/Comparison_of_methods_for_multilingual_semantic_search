Rafaels Toloi (Rafael Tolói; dzimis 1990. gada 10. oktobrī) ir Brazīlijā dzimis Itālijas futbolists, kas spēlē aizsarga pozīcijā, Itālijas futbola izlases dalībnieks. Kopš 2015. gada pārstāv Itālijas A sērijas klubu Atalanta. Futbolista karjeru sāka klubā Goiás Esporte Clube. 2012. gadā pārgāja uz São Paulo FC. 2012. gadā, pārstāvot São Paulo, uzvarēja otrajās spēcīgākajās Dienvidamerikas futbola klubu sacensībās Copa Sudamericana. 2014. gadā tika izīrēts Itālijas A sērijas klubam AS Roma. 2015. gadā pievienojās Bergamo "Atalanta". Pārstāvējis Brazīlijas U-20 izlasi. 2009. gadā uzvarēja Dienvidamerikas U-20 čempionātā. Tajā pašā gadā izcīnīja arī sudraba medaļu FIFA U-20 Pasaules kausā. Pēc Itālijas pilsonības iegūšanas 2021. gada februārī FIFA apstiprināja, ka viņš var pārstāvēt Itālijas izlasi. Izlasē debitēja 2021. gada 31. martā 2022. gada FIFA Pasaules kausa kvalifikācijas spēlē pret Lietuvu. Tika iekļauts izlases sastāvā dalībai 2020. gada Eiropas čempionāta finālturnīrā. «Brazil-born Atalanta captain Tolói cleared to play for Italy». thestar.com (angļu). 2021. gada 17. februārī. Skatīts: 2021. gada 11. jūlijā. Vikikrātuvē par šo tēmu ir pieejami multivides faili. Skatīt: Rafaels Toloi. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)