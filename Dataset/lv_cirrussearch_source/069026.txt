"Mēs" ir Jevgeņija Zamjatina 1920. gada antiutopisks romāns. PSRS tas tika aizliegts līdz 1988. gadam kā "ideoloģiski naidīgs" un "apmelojošs" darbs. Romāns pilnībā tika publicēts pirmo reizi angļu valodā 1924. gadā. Emigrantu Čehova izdevniecība 1952. gadā izdeva pilnu versiju krievu valodā. Romāns ietekmējis daudzu slavenu 20. gadsimta rakstnieku, tostarp Oldesa Hakslija, Džordža Orvela, Kurta Vonnegūta un Vladimira Nabokova daiļradi. Šajā romānā aprakstīta sabiedrība ar stingru totalitāru kontroli pār indivīdu (vārdus un uzvārdus aizstāj burti un cipari, valsts kontrolē pat intīmo dzīvi), ideoloģiski balstīta uz fantāzijas noliegumu. Encyclopædia Britannica raksts (angliski)