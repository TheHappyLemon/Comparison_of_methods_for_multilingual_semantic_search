Šantala Šodē de Silana (franču: Chantal Chaudé de Silans; 1919. gada 19. marts Versaļa — 2001. gada 5. septembris Grasa) bija Francijas starptautiskā lielmeistare šahā (1990). Šahu iemācījusies spēlēt deviņu gadu vecumā. 1932. gadā piedalījusies savā pirmajā Francijas sieviešu šaha čempionāta finālā. 1936. gadā uzvarējusi Francijas sieviešu šaha čempionātā. 1939. gadā apprecējusies ar Bernardu Šodē un pārcēlusies uz dzīvi Marokā. Otrā pasaules kara laikā 1942. gadā ģimene atgriezusies Francijā. 1949.-1950. gadumijā Maskavā pārstāvējusi Franciju Pasaules sieviešu šaha čempionātā, kurā labi startējusi, atrodoties starp līderiem, taču turnīra finišā nogurusi un ieņēmusi 7. vietu. Turpmākajos gados, neraugoties uz to, ka bijusi četru bērnu māte, trīs reizes piedalījusies Pasaules šaha čempiones izcīņas ciklu pretendentu turnīros: 1952. gadā bijusi 9. vietā, 1955. gadā palikusi 12. vietā, bet 1961. gadā atkal ierindojusies 12. vietā. Bijusi pazīstama kā viena no pirmajām šahistēm, kas piedalījusies spēcīgos vīriešu turnīros. 1947. gadā debitējusi Francijas vīriešu šaha čempionāta finālā, kurā ieņēmusi 7. vietu. 1951. gadā Francijas vīriešu šaha čempionātā izcīnījusi 3. vietu, kas joprojām ir labākais sievietes sasniegums šajos čempionātos. Pārstāvējusi Francijas komandu Pasaules šaha olimpiādēs, kurās 1950. gadā bijusi vīriešu komandas sastāvā, kļūstot par pirmo sievietu, kas piedalījusies vīriešu šaha olimpiādēs, bet 1957. gadā - sieviešu komandas sastāvā. 1970. gadā kļuvusi par Parīzes šaha kluba Caïssa prezidenti un vadījusi šo klubu vairāk nekā 30 gadus. Šajā laikā klubā izauguši vairāki perspektīvi jaunie šahisti, no kuriem pazīstamākais ir viens no vadošajiem Francijas šaha lielmeistariem Žoels Lotjē. Par panākumiem turnīros FIDE 1950. gadā Šodē de Silanai kā vienai no pirmajām piešķīra starptautiskās meistares (WIM), bet 1990. gadā - starptautiskās lielmeistares (WGM) goda nosaukumu. Le championnat de France féminin 1949-50 Title Tournament 1952 Candidates Tournament «1955 Candidates Tournament». Arhivēts no oriģināla, laiks: 2016. gada 12. jūnijā. Skatīts: 2017. gada 26. aprīlī. 1961 Candidates Tournament Vichy 1951 - 27ème championnat de France OlimpBase :: Men's Chess Olympiads :: Chantal Chaudé de Silans OlimpBase :: Women's Chess Olympiads :: Chantal Chaudé de Silans Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)