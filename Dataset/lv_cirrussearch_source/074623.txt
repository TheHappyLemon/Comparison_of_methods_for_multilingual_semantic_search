Aleksejs Jašins (krievu: Алексей Валерьевич Яшин; dzimis 1973. gada 5. novembrī Sverdlovskā, Krievijas PFSR) ir bijušais krievu hokejists, uzbrucējs. Karjeras laikā aizvadījis 850 spēles NHL klubos Otavas "Senators" un Ņujorkas "Islanders". Krievijas hokeja izlases rindās kļuvis par 1993. gada Pasaules čempionu, izcīnījis arī divas olimpiskās medaļas. Kopš 2012. gada decembra ir galvenais Krievijas sieviešu komandas vadītājs. Profesionālā spēlētāja karjeru Jašins uzsāka 1990. gadā, kad aizvadīja 26 spēles PSRS līgas Jekaterinburgas "Dinamo-Energija" rindās. Nākamās divas sezonas viņš aizvadīja Maskavas "Dinamo", bet tad 1992. gada NHL draftā viņu ar augsto 2. numuru izvēlējās Kanādas klubs Otavas "Senators", kura rindās viņš spēlēja līdz pat 2001. gadam, lai gan izlaida 1999-00 sezonu dēļ nesaskaņām ar klubu. Tiesa, 1995-96 sezonā 4 spēles viņš aizvadīja arī Maskavas "CSKA" sastāvā. 1998-99 sezonā Aleksejs bija "Senators" komandas kapteinis. 2001. gadā Jašins tika aizmainīts uz Ņujorkas "Islanders", kurā spēlēja līdz pat 2007. gadam, kad pievienojās "Lokomotiv". Jašins divas sezonas bija arī "Islanders" komandas kapteinis. "Lokomotiv" rindās Jašins spēlēja arī 2004-05 sezonas NHL lokauta laikā. 2009. gada 10. janvārī spēlēja Pirmajā Kontinentālās hokeja līgas Zvaigžņu spēlē, bet pēc 2008-09 sezonas beigām parakstīja līgumu ar citu Sanktpēterburgas klubu. Krievijas izlases rindās Aleksejs deviņos Pasaules čempionātos, divos Pasaules kausa izcīņas turnīros, trīs Olimpiskajās spēlēs, kā arī divos Pasaules čempionātos junioriem, kopā ar komandu izcīnot vienu Pasaules čempionāta zelta un bronzas medaļu, kā arī Olimpisko sudraba medaļu 1998. gadā un bronzas medaļu 2002. gadā. Jašins aizvadījis arī vienu Eiropas čempionātu junioriem PSRS izlases rindās, piecās spēlēs atzīmējoties ar trim rezultativitātes punktiem. New job for Yashin Arhivēts 2013. gada 11. aprīlī, at Archive.is (angliski) Алексей Яшин – генеральный менеджер женской сборной Arhivēts 2013. gada 10. janvārī, Wayback Machine vietnē. (krievu) Olympedia profils (angliski) Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)