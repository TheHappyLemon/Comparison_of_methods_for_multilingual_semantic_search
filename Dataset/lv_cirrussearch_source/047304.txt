Ēmeli (Emīls) Ernsts Vere (somu: Eemeli (Emil) Ernst Väre; dzimis 1885. gada 28. septembrī, miris 1974. gada 31. janvārī) bija somu grieķu-romiešu stila cīkstonis, olimpiskais un pasaules čempions. Emīls Vere dzimis 1885. gadā Kerkelē. 1909. gadā viņš uzvarēja Somijas čempionātā, 1910. gadā ieņēma trešo vietu, bet 1911. gadā atkal kļuva par Somijas čempionu. 1911. gadā Helsinkos notika pasaules čempionāts. Emīls Vere savā svara klasē ieņēma pirmo vietu. 1912. gadā viņš ieguva olimpisko spēļu zelta medaļu Stokholmā un neoficiālajā Eiropas čempionātā Budapeštā. Pēc Somijas neatkarības iegūšanas Emīls Vere pārstāvēja Somijas valsti un 1920. gadā olimpiskajās spēlēs Antverpenē ieguva olimpisko zelta medaļu. Somijas lielhercogiste, lai gan bija Krievijas impērijas sastāvdaļa, rīkoja savus nacionālos čempionātus, bet olimpiskajās spēlēs, pasaules un Eiropas čempionātos piedalījās ar savu komandu. «Emil Väre» (angļu). sports-reference.com. Arhivēts no oriģināla, laiks: 2012-11-12. Skatīts: 2019-02-28. Arhivēts 2020-04-17 Wayback Machine vietnē. Vikikrātuvē par šo tēmu ir pieejami multivides faili. Skatīt: Emīls Vere. Olympedia profils (angliski) FILA profils (angliski) «EMIL VÄRE» (somu). olympiakomitea.fi. Skatīts: 2019-02-27.