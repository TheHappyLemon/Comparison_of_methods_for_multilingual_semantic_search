Firmiks (latīņu: Firmicus) ir triecienkrāteris Mēness redzamajā pusē. Tas atrodas uz dienvidiem no Krīžu jūras, uz rietumiem no Viļņu jūras. Krāteris nodēvēts romiešu astrologa Jūlija Firmika Materna vārdā. Nosaukumu 1935. gadā apstiprinājusi Starptautiskā Astronomijas savienība. Firmika krāteris izveidojies pirms apmēram 3,9 miljardiem gadu. Tas ir stipri erodējis, valnis daļēji nolīdzinājies, ziemeļdaļā to pārklāj vairāki mazi krāteri. Krātera dibens līdzens, to klāj tumša bazalta lava. Uz DR no krātera atrodas Apollonijs (Ø 53 km), uz ziemeļiem Ozu (Ø 33 km) un van Albada (Ø 23 km), uz DA Dubjago (Ø 48 km). Ziemeļrietumos krātera valnim pieguļ Neatlaidības ezers (Lacus Perseverantiae). Uz Mēness kartēm šie krāteri tiek apzīmēti ar burtu uz krātera malas, kas ir tuvāk Firmika krāterim. Firmicus on Moon Firmicus Vikikrātuvē par šo tēmu ir pieejami multivides faili. Skatīt: Firmiks.