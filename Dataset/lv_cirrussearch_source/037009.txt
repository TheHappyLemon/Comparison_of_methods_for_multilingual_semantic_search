Emils Kemeni (angļu: Emil Kemény; 1860. gada 13. janvāris Pešta — 1925. gada 1. maijs Budapešta) bija Ungārijas un ASV šahists. Piedzimis Ungārijas galvaspilsētā Budapeštā, taču daudzus gadus dzīvojis Ņujorkā, Filadelfijā un Čikāgā. 19. gadsimta beigās bijis viens no ASV vadošajiem šahistiem. 1891. gadā piekāpies mačā Džeimsam Mūram Hanhemam ar 4:5. 1893. gadā uzvarējis Frenklinas šaha kluba čempionātā, kā arī pirmajā Filadelfijas pilsētas šaha čempionātā. 1894. gadā atkārtoti uzvarējis Filadelfijas pilsētas šaha čempionātā. 1896. gadā mačā ar Džeksonu Šovalteru sacenties par ASV šaha čempiona nosaukumu, taču bijis spiests atzīt Šovaltera pārākumu (+4, -7, =4). 1904. gadā Sentluisā izcīnījis 4. vietu 7. ASV šaha kongresā (uzvarējis Frenks Māršals). Piedalījies dažādu ASV pilsētu un štatu šaha klubu mačos. 1890. gados bijis šaha nodaļas redaktors Filadelfijas laikrakstā Public Ledger, kurā publicējis Eiropas šaha turnīru apskatus. Viens no pirmajiem publicējis arī korespondencšaha partijas. Vienu gadu izdevis arī savu izdevumu — American Chess Weekly. 1910. gados atgriezies savā dzimtajā Budapeštā, kur arī nomiris. USA-07 Congress St Louis 1904 Chessmetrics Player Profile :: Emil Kemény Šahista profils chessgames.com mājaslapā (angliski) Šahista profils 365chess.com mājaslapā (angliski)