Braiens Dīgans (angļu: Brian Deegan; dzimis 1974. gada 9. maijā Omahā, Nebraskā) ir ASV profesionāls motofrīstaila braucējs, kā arī viens no apģērbu zīmola Metal Mulisha dibinātājiem. Dīgans bija pirmais, kurš sacensībās veica 360 grādu apgriezienu, vēlāk nosaucot to par Mulisha Twist. Braiens ir visvairāk apbalvotais brīvā stila motokrosa braucējs X Games vēsturē ar 13 medaļām, ieskaitot X Games 17 iegūto zelta medaļu rallijkrosā. 17 gadu vecumā Braiens devās prom no savas dzimtās pilsētas Omahas uz Dienvidkaliforniju, lai kļūtu par motokrosa zvaigzni. Drīz vien viņš iekļuva Supercross Team komandā. Sacensībās 1997. gadā viņš parādīja jaunu paņēmienu gost riding un drīz kļuva atpazīstams motokrosa braucējs. Dīgans bija pirmais braucējs, kurš sacensībās izpildīja 360 grādu pagriezienu jeb Mulisha Twist, kā pats vēlāk to nodēvēja. 2004. gadā ziemas X Games sacensībās Dīgans, izpildot savu 360 grādu pagriezienu 100 pēdu augstumā, neveiksmīgi piezemējās, salaužot augšstilbu un abas plaukstas. Viņš atgriezās sešus mēnešus vēlāk vasaras X Games sacensībās, ieņemot ceturto vietu. X Games 16 sacīkstēs Dīgans sacentās rallijkrosā Rally Car Racing Losandželosas kolizejā. Tur viņš ieguva otro vietu, jo vienā no pēdējiem pagriezieniem pieļāva kļūdu. Viņš piedalījās arī Rally Car Super Rally, kur atkal palika otrais aiz Tenera Fausta. Braiens Dīgans X Games 16 sacensībās ieguva divas sudraba medaļas. X Games 17 sacensībās viņš ieguva zelta medaļu rallijkrosa sacensībās. 2012. gadā Dīgans debitēja ar Metal Mulisha visurgājēju Monster Truck sacensībās. Tods Leduks bija šī virsurgājēja pirmais vadītājs, kas debitēja Reliant stadionā Hjūstonā, Teksasā 2012. gada janvārī. Dīgans pats ar šo visurgājēju brauca Fīniksā, Arizonā Chase stadionā. Bija paredzēts, ka Dīgans piedalīsies Monster Jam 13. Pasaules finālā, bet neilgi pirms sacensībām guva savainojumu un viņa vietu ieņēma Tods Leduks. X Games 18 rallijkrosa sacīkstēs Dīgans ieguva bronzas medaļu. 2005. gada MTV Viva La Bam sacensībās Dīgans, veicot bīstamu triku, neveiksmīgi piezemējās, gandrīz zaudējot dzīvību. Viņš pazaudēja nieri, traumēja liesu un zaudēja daudz asiņu. 2006. gadā Berkela Films uzņēma videofilmu Disposable Hero par Dīgana dzīvi, Dīgans bija arī filmas izpildproducents. Filmu rādīja Spike TV kanālā 2007. gada 5. decembrī. Dīgans veica kaskadieru trikus filmā "Fantastiskais četrinieks" (2005), kā arī darbojās pie sava realitātes šova MTV kanālā. Dīgana tēls izmantots Freakstyle videospēlē. 1997. gadā Dīgans kopā ar motofrīstaila braucēju Leriju Linkoglu nodibināja uzņēmumu Metal Mulisha, kas izplata apģērbus, dažādas mašīnu apdrukas un citas lietas ar savu zīmolu — galvaskausu ar vācu militāro ķiveri un diviem "M" burtiem, kas simbolizē Metal Mulisha. 2009. gadā Metal Mulisha pēc sava biedra Džeremija Laska bojāejas nodibināja fondu LLF Lusk Legacy Foundation, kas veicināja brīvā stila motokrosa drošības pasākumu ieviešanu. Braiens Dīgans ir precējies ar Merisu Dīgani. Viņiem ir trīs bērni — Heilija, Heidens un Hadsons. "Brian Deegan." Notable Sports Figures. Ed. Dana R. Barnes. Detroit: Gale, 2004. Gale Biography In Context. Web. 6 Aug. 2012. ISBN 9780787666286 «Arhivēta kopija». Arhivēts no oriģināla, laiks: 2013. gada 11. decembrī. Skatīts: 2013. gada 30. novembrī. «Arhivēta kopija». Arhivēts no oriģināla, laiks: 2013. gada 13. septembrī. Skatīts: 2013. gada 30. novembrī. http://www.urbandictionary.com/define.php?term=metal%20mulisha «Arhivēta kopija». Arhivēts no oriģināla, laiks: 2015. gada 22. martā. Skatīts: 2015. gada 27. martā. Vikikrātuvē par šo tēmu ir pieejami multivides faili. Skatīt: Braiens Dīgans. eWRC-results.com profils (angliski) IMDb profils (angliski) Brian Deegan's official website Metal Mulisha website Disposable Hero website Higgins, Matt (August 1, 2009), "Some X Games Bad Boys Turn to the Bible", The New York Times: SP6. Atjaunināts: 2010-01-13