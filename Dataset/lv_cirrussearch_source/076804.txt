Meridiāns ir iedomāta līnija ģeogrāfijā, kas ir perpendikulāra ekvatoram, iet gan caur Ziemeļpolu, gan caur Dienvidpolu un sadala Zemeslodi divās vienādās daļās. Katrs meridiāns krustojas ar visiem pārējiem meridiāniem Ziemeļpolā un Dienvidpolā. Uz kartes meridiāni norāda ziemeļu - dienvidu virzienu. Visi meridiāni ir vienāda garuma. Katram viena un tā paša meridiāna punktam ir viens un tas pats ģeogrāfiskais garums, bet diviem dažādiem punktiem ir atšķirīgs ģeogrāfiskais platums. Starptautiski pieņemts par 0° meridiānu uzskatīt Griničas meridiānu, kas iet caur Londonu. Pie ekvatora attālums starp diviem meridiāniem, starp kuriem ir vienu grādu liela starpība, ir aptuveni 111,3195 km, ja starpība ir 1 loka minūte - 1855,325 m, bet ja starpība starp meridiāniem ir 1 loka sekunde, tad 30,922 m. Tā tas ir vienīgi pie ekvatora. Jo tuvāk poliem, jo šis attālums kļūst mazāks. Latvijā attālums starp diviem meridiāniem ar viena grāda starpību ir aptuveni 62,5 km. Cauri Rīgai iet 24. austrumu meridiāns, ko reizēm dēvē par Rīgas meridiānu. Paralēle Vikikrātuvē par šo tēmu ir pieejami multivides faili. Skatīt: Meridiāns. Encyclopædia Britannica raksts (angliski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski)