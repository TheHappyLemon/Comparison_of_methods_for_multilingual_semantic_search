Anguna Sipta Sasmi (indonēziešu: Anggun Cipta Sasmi, izrunā: [aŋˈɡun ˈt͡ʃipta ˈsasmi]; dzimusi 1974. gada 29. aprīlī) ir indonēziešu dziedātāja un dziesmu autore. Viņa ir arī naturalizēta Francijas dziedātāja. Anguna ir pirmā indonēziešu dziedātāja, kas ir iekļuvusi Eiropas un Amerikas mūzikas ierakstu topos. Vairākās Eiropas valstīs viņas albumi ir ieguvuši zelta un platīna statusu. 2014. gadā ieguva Pasaules mūzikas balvu (World Music Awards) kā pasaulē vislabāk pardotā indonēziešu māksliniece. Anguna ir dzimusi Indonēzijas galvaspilsētā Džakartā. Septiņu gadu vecumā sāka dziedāt, bet karjeru aizsāka 1986. gadā, izdodot pirmo albumu. 1989. gadā ievērību guva ar singlu Mimpi, kuru amerikāņu žurnāls Rolling Stone 2010. gadā iekļāva Indonēzijas visu laiku 150 labāko dziesmu sarakstā. 1994. gadā pārcēlās uz Eiropu (Parīzi un Londonu), lai sāktu starptautisko karjeru. 1997. gadā izdeva savu debijas starptautisko albumu Snow on the Sahara. Kopā izdevusi pa pieciem albumiem gan angļu, gan franču valodā, pirms tam vēl četrus izdevusi indonēziešu valodā. Vēl ir ierakstījusi skaņu celiņu 2002. gada dāņu filmai Elsker dig for evigt. Mūziķe ir sadarbojusies ar tādiem māksliniekiem kā Hulio Eglesiasu, Pīteru Geibrielu un Pras. 2012. gadā ar dziesmu Echo (You and I) pārstāvējusi Franciju Eirovīzijā. Indonēziešu valoda Dunia Aku Punya (1986) Anak Putih Abu Abu (1991) Nocturno (1992) Anggun C. Sasmi... Lah!!! (1993) Angļu valoda Snow on the Sahara (1997) Chrysalis (2000) Luminescence (2005) Elevation (2008) Echoes (2011) Franču valoda Au nom de la lune (1997) Désirs contraires (2000) Luminescence (2005) Élévation (2008) Échos (2011) Tea Time With Desi Anwar: Anggun C. Sasmi (indonēziešu). Event occurs at 16:05. Anggun merupakan artis Indonesia pertama yang menembus tangga musik di Eropa dan Amerika «Indonesia's Best 150 Songs of All Time» (angliski). Rolling Stone. Arhivēts no oriģināla, laiks: 2014. gada 9. oktobrī. Skatīts: 2014. gada 4. jūnijā. Vikikrātuvē par šo tēmu ir pieejami multivides faili. Skatīt: Anguna. Oficiālā tīmekļa vietne Twitter profils