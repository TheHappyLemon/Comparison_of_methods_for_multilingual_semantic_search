Nacionālais iekštelpu stadions (oficiālais nosaukums) (ķīniešu: 国家体育馆) ir iekštelpu stadions, kas atrodas Pekinas olimpiskajā parkā, Pekinā, Ķīnā. Stadiona celtniecība sākās 2005. gada 30. maijā, un tas tika atvērts 2007. gada 26. novembrī ar mākslas vingrošanas paraugdemonstrējumiem. Stadiona ietilpība ir 18 000 cilvēku, ko atsevišķos momentos var palielināt par 2000 ar papildus tribīnēm. 2008. gada vasaras olimpisko spēļu laikā šajā stadionā notika vingrošanas un rokasbumbas sacensības. Pēc olimpiskajām spēlēm stadions tiek izmantots sporta sacensībām, kultūras un izklaides nolūkiem, un tas kalpo kā daudzfunkcionāls vingrošanas centrs vietējiem iedzīvotājiem. 2015. gadā stadionā notika pasaules čempionāts hokejā sievietēm. Savukārt 2022. gadā stadionā tika rīkots hokeja turnīrs ziemas olimpisko spēļu un paraolimpisko spēļu ietvaros.