Šis raksts ir par dzelzceļa staciju. Par citām jēdziena Ziemeļblāzma nozīmēm skatīt nozīmju atdalīšanas lapu. Ziemeļblāzma ir dzelzceļa stacija Rīgas Ziemeļu rajonā dzelzceļa līnijā Zemitāni—Skulte. Ziemeļblāzmā pietur visi pasažieru elektrovilcieni uz Carnikavu, Saulkrastiem un Skulti. Ziemeļblāzmā pastāv intensīva kravas satiksme uz naftas termināļiem (stacija gadā spēj nodrošināt 4,5 miljonus tonnu naftas produktu pārvadāšanu). Stacijas Rīgas virziena sliežu ceļu izvērsuma rajonā atzarojas pievedceļš uz Rīgas kuģu būvētavu. Stacija īpatnēja ar savu plānojumu — galvenā, elektrificētā Skultes virziena divceļu līnija atzarojas stacijas vidusdaļā, bet otrs, Rīgas virzienam pretējais sliežu izvērsums atrodas Rīnūžu un naftas termināļu virzienā, kur turpinās kā divceļu pievedceļu līnija. Šī līnija šķērso Vecāķu prospektu un (pēc abu ceļu atdalīšanās) Atlantijas ielu. Netālu no Ziemeļblāzmas stacijas kursē 11. un 29. autobuss (pieturas "Ziemeļblāzma", "Āliņģu iela"), 2. un 24. autobuss (pietura "Emmas iela" / "Gāles iela"). Stacijā darbojas biļešu kase. Rīnužu stacija atklāta 1933. gada 26. oktobrī, reizē ar satiksmes atklāšanu Rūjienas dzelzceļa posmā Rīga—Carnikava. 1939. gada 1. aprīlī pārdēvēta tagadējā vārdā par godu Augustam Dombrovskim — tautas nama "Ziemeļblāzma" dibinātājam. Pasažieru ēka, kas saglabājusies līdz mūsdienām, uzbūvēta 1934.—1935. gadā, izmantojot dzelzceļa līnijā Daugavpils—Rītupe nojaukto ēku materiālus. 2013. gada nogalē stacijā veikta peronu rekonstrukcija. Otrais perons demontēts, abu virzienu elektrovilcieni piestāj pie trešā perona. Ziemeļblāzmas stacijas ēka 2012. gadā Ziemeļblāzmas stacijas uzgaidāmais paviljons Sliežu ceļi Skultes virzienā Sliežu ceļi Rīgas virzienā Kravas vilciens un elektrovilciens Ziemeļblāzmas stacijā Elektrovilciens Ziemeļblāzmas stacijā Elektrovilciens ER2-1310R Ziemeļblāzmas stacijā Elektrovilciens ER2-1310 Ziemeļblāzmas stacijā Stacijas uzgaidāmā telpa Hopervagoni Ziemeļblāzmas stacijā Sliežu ceļi Rīgas virzienā Perons un sliežu ceļi Skultes virzienā Ostas pievedceļi (pa kreisi uz Rīnūžiem, pa labi uz ostas termināliem) Vecāķu prospekta pārbrauktuve (skats Ziemeļblāzmas stacijas virzienā) Rīnūžu virziena sliežu kopsavienojums (skats stacijas virzienā) Pievedceļš uz Rīnūžiem (priekšplānā Atlantijas ielas pārbrauktuve) Pievedceļš uz Rīnūžiem (skats Ziemeļblāzmas stacijas virzienā) Maršruta/aizsprosta luksofori pie Vecāķu prospekta pārbrauktuves. MT — luksofors terminālu pievedceļam, MR — Rīnūžu pievedceļam Ziemeļblāzmas stacija ap 1941. gadu Ziemeļblāzmas stacija 1930. gados 'Naftimpeks' būvēs jaunus naftas produktu termināļus; būs sastrēgumi Ziemeļblāzmas stacijā «Biļešu kasu darba laiki - AS Pasažieru vilciens». pv.lv. Skatīts: 2022-07-31. T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 182. lpp. ISBN 978-9984-38-698-0