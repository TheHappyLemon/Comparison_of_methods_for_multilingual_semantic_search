"Kosmiskās olas" (angļu: Spaceballs) ir 1987. gada ASV kinokomēdija, kuras režisors, producents, kā arī viens no aktieriem un scenārija autoriem ir Mels Brukss. Filma galvenokārt ir parodija par "Zvaigžņu karu" oriģinālo triloģiju, taču parodētas ir arī citas zinātniskās fantastikas filmas un populāras franšīzes: "Zvaigžņu ceļš", "Svešais", "Oza zemes burvis", "2001: Kosmosa odiseja", "Pērtiķu planēta" un "Transformeri". Filmas galvenās lomas atveido Bills Pulmans, Džons Kendijs un Riks Moraniss, otrā plāna lomas tēlo Dafne Zuniga, Diks Van Pattens, Džordžs Vainers, Lorena Jārnele un Džoana Riversa (balss loma). Filmā algotni Lounu Staru un viņa palīgu Bārfu nolīgst, lai izglābtu Druidijas planētas princesi Vespu no Kosmisko olu kuģa. Filmas pirmizrāde notika 1987. gada 24. jūnijā, ar tās izplatīšanu nodarbojās MGM. Lai gan sākotnēji kritiķi un skatītāji to uzņēma neviennozīmīgi, "Kosmiskās olas" ieguva kulta filmas statusu un kļuva par vienu no pazīstamākajām Bruksa filmām. «Spaceballs». Britu filmu klasifikācijas padome. Skatīts: 2023. gada 26. decembrī. «Spaceballs (1987)». The Numbers. Skatīts: 2023. gada 26. decembrī. «Spaceballs». Box Office Mojo. Skatīts: 2023. gada 26. decembrī. Brian J. Dillard. «Spaceballs (1987)». AllMovie. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)