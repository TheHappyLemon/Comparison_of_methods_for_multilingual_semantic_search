Rabona ir sitiena vai piespēles izpildīšanas veids futbolā. To izpilda, kāju, ar kuru tiek izdarīts sitiens, sakrustojot aiz balsta kājas. Tas tiek uzskatīts par vienu no sarežģītākajiem tehniskajiem elementiem futbolā.[nepieciešama atsauce] Rabonas sitiens parasti tiek izpildīts situācijās, kad spēlētājs atrodas pozīcijā, no kuras ir neiespējami izdarīt sitienu pa vārtiem vai piespēli partnerim. Piemēram, spēlētājam, kurš izmanto tikai labo kāju, bet spēles laikā atrodas kreisajā laukuma pusē, ir divas iespējas kā, nepagriežoties un nesamazinot ātrumu, izdarīt centrējumu: sist ar labās kājas pēdas ārmalu vai izpildīt rabonas sitienu. Mūsdienās šo futbola elementu bieži izmanto Rikardu Kvarežma, Pablo Aimars, Džo Kouls, bet agrāk Djego Maradona. Rikardu Kvarežmas videopamācība kā izpildīt rabonas sitienu