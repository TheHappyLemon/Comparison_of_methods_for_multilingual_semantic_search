Nezināma vērtība "vārds_orig" Ivans Dorns (krievu: Ива́н Алекса́ндрович Дорн, dzimis 1988. gada 17. oktobrī Čeļabinskā) ir Ukrainas dziedātājs, TV raidījumu vadītājs un producents. Dorns ir bijušais dueta "Para Normaļņih" (krievu: Пара Нормальных) dalībnieks. Uzsācis solo karjeru. Ivans Dorns dzimis Čeļabinskā 1988. gada 7. oktobrī. 1990. gadā kopā ar ģimeni pārcēlās uz Slavutiču Ukrainā saistībā ar tēva darbu Čornobiļas AES. Līdz otrajai klasei viņam bija tēva uzvārds — Jerjomins (krievu: Ерёмин). Vēlāk, ņemot vērā mātes, Lidijas Dornas, ieteikumu, nomainīja uzvārdu uz Dorns, jo māte nevēlējās, lai viņas dēls formāli būtu saistīts ar tēvu. Dorns sāka dziedāt jau skolas laikā. Pirmo reizi uz skatuves kāpa sešu gadu vecumā, piedaloties festivālā „Slavutičas zelta rudens”. Aktīvi nodarbojās ar sportu, ieguva sporta meistara nosaukumu burāšanā, kā arī kļuva par sporta meistara kandidātu balles dejās, ieguva 2. vietu peldēšanā, 3. vietu pieaugušo vieglatlētikā. Nodarbojās arī ar tenisu, šahu un futbolu. Ivans Dorns ieguvis muzikālo izglītību klavierklasē. Piedalījies vairākos muzikālos konkursos: konkurss Maskavā „Iededz savu zvaigzni” — 1. vieta; "Krimas Pērle” — skatītāju simpātiju balva; "Melnās jūras spēles” — 2001. gadā 3. vieta, 2005. gadā — 2. vieta. festivāls "Jūrmala—2008"; šovs "Zvaigžņu fabrika". 2006. gadā iestājās Kijivas Nacionālā I. K. Karpenko-Karoja vārdā nosauktajā teātra, kino un televīzijas universitātē, kinematogrāfijas fakultātē. Vēlāk Dorns piedalījās atlasē un kļuva par kanāla M1 raidījumu vadītāju. 2007. gadā grupas Jamiroquai koncerta laikā, Ivans Dorns iepazinās ar savu nākamo kolēģi Aņu Dobridņevu un kopā ar viņu izveidoja duetu Пара Нормальных. Duets ļoti ātri ieguva popularitāti. 2008. gada 4. oktobrī grupa izlaida savu debijas albumu Я придумаю happy end, kurš mēnesi turējās Шереметьево-Борисполь topā radio stacijā Gala Radio. 2010. gada vasarā Ivans Dorns pameta grupu un viņa vietā stājās Artjoms Mehs. No 2010. gada Dorns sāka savu solo karjeru, izdodot savas sacerētas dziesmas, starp kurām zināmākās ir «Стыцамэн», «Бигуди», «Северное сияние», «Тем более» un citas. Kopā ar Apollo Monkeys izdeva dziesmu «Синими, жёлтыми, красными». 2012. gada 25. maijā Kijivā un 26. maijā Maskavā notika oficiāla Dorna pirmā solo albuma Co’n’Dorn prezentācija. MuzTV 2012. gada apbalvošanā Dorns tika nominēts kategorijā "Gada atklājums”. Tajā pašā gadā Dorns tika nominēts vēl trim nominācijām — „Debija”, „Video" (par Стыцамэн), „Dizains” (par oficiālo mājas lapu) apbalvošanas ceremonijā „Степно й волк”. 2012. gada jūnijā Dorns uz žurnāla „Billboard Russia” vāka tika attēlots kā jauno mūziķu galvenais varonis. 2012. gada augustā Dorna komanda izveidoja savu TV – „Co’n’Dorn TV” vietnē Youtube. 2012. gada rudenī Dorns ierakstīja mūziku realitātes šovam „Топ-модель по-русски” ar Irīnu Šeiku, balstoties uz viņa iepriekš sacerēto dziesmu „Бигуди” Dorns uzstājies arī Rīgā, Latvijā, 2013. gada 22. februārī, klubā „Studio 69”. Vēlāk atgriezies vēlreiz, lai sniegtu koncertu klubā „First Dacha” 27. jūlijā. Dorns trīs reizes nominēts MTV Eiropas mūzikas balvai, ko trešajā reizē 2017. gadā arī ieguva reģionālajā kategorijā "Labākais krievu izpildītājs". 2012. gada pavasarī Dorns saņēma labas atsauksmes krievu presē. Martā Bulats Latipovs raksturoja Dornu („Афише”): „Vietējās estrādes jaunā, absolūtā zvaigzne". Oļegs Soboļevs („Коммерсантъ”) maijā nosauca Dornu kā „Pasaulē labākais izpildītājs krievvalodīgajā masu popmūzikā ”, kurš „taisa pašas adekvātākās un „lipīgākās” popdziesmas krievu valodā.” 2012: Co'N'Dorn 2014: Randorn 2017: Jazzy Funky Dorn 2017: OTD (Open the Dorn) 2019: 3 Хороших Песни "Kā atrast ideālu" (Как найти идеал, 2008) "Mīlnieki Kijivā" (Влюблённые в Киев, 2011) "Trešās planētas noslēpumi" (Тайна третьей планеты, ukraiņu dublāža) "Alises dzimšanas diena" (День рождения Алисы, ukraiņu dublāža) "12 mēneši" (12 месяцев, 2013) «Arhivēta kopija». Arhivēts no oriģināla, laiks: 2014. gada 29. oktobrī. Skatīts: 2013. gada 2. decembrī. http://www.youtube.com/user/DornIvan?feature=watch «Arhivēta kopija». Arhivēts no oriģināla, laiks: 2014. gada 14. jūlijā. Skatīts: 2013. gada 2. decembrī. «Arhivēta kopija». Arhivēts no oriģināla, laiks: 2013. gada 8. aprīlī. Skatīts: 2013. gada 2. decembrī. «Arhivēta kopija». Arhivēts no oriģināla, laiks: 2016. gada 5. martā. Skatīts: 2013. gada 2. decembrī. «Here’s the full list of MTV EMA 2017 winners». www.nme.com. Vikikrātuvē par šo tēmu ir pieejami multivides faili. Skatīt: Ivans Dorns. IMDb profils (angliski)