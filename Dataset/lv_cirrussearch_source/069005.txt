Džeimss Pīters Maksvels Dornans (angļu: James Peter Maxwell Dornan; dzimis 1982. gada 1. maijā) ir Ziemeļīrijas aktieris, modelis un mūziķis. Savas karjeras laikā nominēts BAFTA televīzijas balvai un Zelta globusa balvai. 2020. gadā laikraksts The Irish Times Dornanu iekļāva savā 50 visu laiku labāko īru aktieru sarakstā. Savu karjeru 2001. gadā sācis kā modelis, piedaloties tādu zīmolu kā Hugo Boss, Dior Homme un Calvin Klein reklāmās. 2015. gadā žurnāls Vogue viņu iekļāva savā 25 visu laiku labāko vīriešu modeļu sarakstā. Savu aktiera karjeru sācis 2006. gadā. Kļuvis starptautiski pazīstams pēc lomas seriālos "Reiz sensenos laikos" (2011—2013) un The Fall (2013—2016). Atveidojis lomas tādās filmās kā "Marija Antuanete" (2006), "Greja piecdesmit nokrāsas" filmu sērijā (2015—2018), "Antropoīds" (Anthropoid, 2016), The Siege of Jadotville (2016), A Private War (2018), Barb and Star Go to Vista Del Mar (2021), "Belfāsta" (2021) un "Pārdabiskais Venēcijā" (2023). Par lomu Keneta Branas filmā "Belfāsta" nominēts Zelta globusa balvai kategorijā "Labākais otrā plāna aktieris". «The 50 greatest Irish film actors of all time – in order». The Irish Times (angļu). Skatīts: 2023-09-22. IMDb profils (angliski) AllMovie profils (angliski)