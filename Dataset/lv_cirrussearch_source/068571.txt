Endija Makdauela (angļu: Andie MacDowell; dzimusi 1958. gada 21. aprīlī) ir amerikāņu aktrise un modele. Pazīstama ar savām lomām romantiskajās komēdijās un drāmās. Vienas no viņas pirmajām kinolomām bija filmās Greystoke: The Legend of Tarzan, Lord of the Apes (1984) un "Svētā Elma uguns" (St. Elmo's Fire, 1985). Kļuvusi pazīstama pēc lomas Stīvena Soderberga filmā "Sekss, meli un video" (1989), par ko saņēmusi Independent Spirit Award balvu, kā arī nomināciju Zelta globusa balvai. Vēlāk atveidojusi galvenās lomas tādās filmās kā "Zaļā karte" (Green Card, 1990), "Murkšķa diena" (1993), "Īsie stāsti" (Short Cuts, 1993), "Četras kāzas un vienas bēres" (1994), "Maikls" (Michael, 1996), Multiplicity (1996) un "Mūza" (The Muse, 1999). Pazīstama arī ar vairākām otrā plāna lomām filmās Beauty Shop (2005), "Neierobežotie" (Footloose, 2011), "Maģiskais Maiks XXL" (2015), Love After Love (2017) un "Gatavs vai nē" (2019). Kopā ar savu meitu Mārgaritu Kvelliju piedalījusies Netflix miniseriālā Maid (2021), par ko saņēmusi Zelta globusa balvas nomināciju. Vikikrātuvē par šo tēmu ir pieejami multivides faili. Skatīt: Endija Makdauela. IMDb profils (angliski) AllMovie profils (angliski)