1755. gada Lisabonas zemestrīce, pazīstama arī kā Lielā Lisabonas zemestrīce, notika 1. novembrī ap plkst. 9.40 pēc vietējā laika. Zemestrīce kopā ar tai sekojošajiem ugunsgrēkiem un cunami gandrīz pilnībā iznīcināja Lisabonas pilsētu un tās apkārtējo reģionu. Seismologi mūsdienās zemestrīces stiprumu novērtējuši ar magnitūdu 8,5—9. Tiek uzskatīts, ka zemestrīcē bojā gāja starp 10 000 un 100 000 cilvēku, kas tādējādi šo padara par vienu no nāvējošākajām zemestrīcēm cilvēces vēsturē. Pēc zemestrīces izpētes radās modernā seismoloģijas zinātne. Zemestrīce neizpostīja pilsētas daļu — Alfamu un tā saglabājās kā ainavisks šauru ielu un mazu skvēru labirints. Vikikrātuvē par šo tēmu ir pieejami multivides faili. Skatīt: 1755. gada Lisabonas zemestrīce. Encyclopædia Britannica raksts (angliski)