Kārlis Gērings (vācu: Carl Theodor Göring; 1841. gada 28. aprīlis, Brīheima - 1879. gada 2. aprīlis, Eizenaha) bija Vācijas šahists un filozofs. Pēc izglītības bijis filozofs un strādājis par profesoru Leipcigas Universitātē. Līdz mūsdienām ir saglabājušās Gēringa lekcijas par psiholoģiju, loģiku un citiem filozofijas jautājumiem. Bijis pazīstams arī kā spēcīgs sava laika šahists. 1870. gadā Grācā ieņēmis 3. vietu Austrijas šaha federācijas kongresā. 1871. gadā uzvarējis nelielā turnīrā Vīsbādenē. 1872. gadā bijis trešais 3. Ziemeļvācijas šaha kongresā Hamburgā. 1876. gadā Leipcigā dalījis pirmo vietu 2. Vidusvācijas šaha kongresā. 1877. gadā Leipcigā pirmo reizi praksē pielietojis asu atklātnes variantu, kas vēlāk nosaukts viņa vārdā par Gēringa gambītu: 1.e4 e5 2.Zf3 Zc6 3.d4 exd4 4.c3. Dzīves beigās izdarījis pašnāvību. Kārlis Knauts. "Divu variantu un viena gambīta tēvs." - Šaha Māksla :Latvijas Šaha savienības oficiāls orgāns [žurnāls]. Rīga : Seglenieks, Nr.48 (15.05.1939), 125.-126. lpp.. «Historische Vorlesungsverzeichnisse der Universität Leipzig: Göring, Carl (1841–1879)». Arhivēts no oriģināla, laiks: 2016. gada 4. martā. Skatīts: 2015. gada 28. augustā. I tornei di scacchi fino al 1879 Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)