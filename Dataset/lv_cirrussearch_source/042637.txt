Ketevana "Ketija" Topurija (gruzīnu: ქეთევან "ქეთი" თოფურია; dzimusi 1986. gada 9. septembrī) ir gruzīnu izcelsmes Krievijas dziedātāja un kazahu grupas A’Studio soliste. Ketija pašlaik dzīvo Krievijā. Ketijas tēvs Andro Topurija-Sanodze pēc profesijas ir arhitekts un celtnieks, bet plašāk pazīstams kā gruzīnu mafijas kriminālā autoritāte. Ketijas māte — Natālija Topurija, ir ķīmijas inženiere. Viņiem abiem daļēji ir arī itāļu, ukraiņu un poļu saknes. Ketija ir nodarbojusies ar mūziku jau kopš mazotnes. Dziedāšanas skolotāja, kas dzīvoja kaimiņos, bija ievērojusi mazās Ketijas vokālās spējas un ieteica meitenes vecākiem, ka Ketijai vajadzētu nopietni nodarboties ar vokālu. 12 gadu vecumā viņa ieguva savu pirmo balvu — 1. vietu starptautiskajā konkursā "Draudzības jūra", bet 14 gadu vecumā ieguva galveno balvu starptautiskajā konkursā "Ceļš uz zvaigznēm". 1998. gadā viņa absolvēja Gogija Sudradzes mūzikas skolu Tbilisi, bet 2003. gadā — Zahārija Paliašvili mūzikas skolu, iegūstot vokālā pedagoga diplomu. Tai pašā gadā Topurija iestājās Gruzijas Valsts universitātē, lai studētu psiholoģiju, taču studijas pārtrauca, pieņemot uzaicinājumu aizstāt Polīnu Grifitu grupā "A’Studio" un pārceļoties uz Maskavu. Ketijas kandidatūru grupai "A’Studio" ieteica gruzīnu producents Nato Dumbadze, kad mūziķi bija viesizrādēs Tbilisi. 2005. gada martā viņa kļuva par "A’Studio" jauno vokālisti, un šo vietu grupā ieņem līdz pat šim brīdim. Jau tai pašā gadā jaunajā sastāvā iznāca grupas pirmais studijas albums ar nosaukumu "Улетаю..." (Aizlidoju.) 2007. gadā klajā nāca nākamais albums ar nosaukumu "905". Trīs gadus vēlāk tika izdots trešais grupas un Topūrijas studijas albums ar nosaukumu "Волны" (Viļņi). 2017. gadā iznāca grupas 30 gadu jubilejas albums "A'STUDIO 30". Kopš 2013. gada 7. septembra Ketija ir precējusies ar uzņēmēju Ļevu Geihmanu, ar kuru viņa bija pazīstama jau 4 gadus pirms savām kāzām. 2015. gada 15. jūnijā viņiem piedzima meita Olīvija. 2017. gada 31. maijā Krievijas dzeltenā prese apgalvoja, ka "A’Studio" soliste Ketija Topurija vairs nedzīvo kopā ar savu dzīvesbiedru Ļevu Geihmanu un satiekas ar reperi Gufu. Ar laiku runas pieklusa, un fani izskanējušās baumas norakstīja uz vairākkārtējiem Geihmana komandējumiem uz ASV. Tomēr neilgi pēc Topurijas un Gufa foto parādīšanās sociālajos tīklos, pēc atsevišķu avotu ziņām, Ketija un Ļevs ir pilnībā pašķīrušies. Улетаю... (Aizlidoju) (2005) 905 (2007) Волны (Viļņi) (2010) A'STUDIO 30 (2017) Отец знаменитой певицы найден мертвым «В Москве задержан с наркотиками "вор в законе" — отец солистки группы "А’Studio"». Интерфакс. 2010. gada 28. marts. Skatīts: 2010-08-14. Jeļena Saimoilova. «Ketija Topūrija: "Ja es dibināšu ģimeni, tad uz mūžu"» (krievu). Laikraksts «Труд» Nr. 110, 2008. gada 19. maijs. «MTV elki». MTV.com. 2010. gada 9. marts. Arhivēts no oriģināla, laiks: 2010. gada 9. martā. Skatīts: 2011. gada 16. janvārī. Ketija Topurija (7days.ru) «A'Studio* ‎– Улетаю...» (angļu). www.discogs.com. 2016. gada 23. aprīlis. «A'Studio* ‎– 905» (angļu). www.discogs.com. 2016. gada 23. aprīlis. «A'Studio* ‎– Волны» (angļu). www.discogs.com. 2016. gada 23. aprīlis. «A'Studio* ‎– A'STUDIO 30» (angļu). www.discogs.com. 2017. gada 6. maijs. «Ketija Topūrija apprecējusies» (krievu). Starhit.ru. 2013. gada 7. septembris. «Ketija Topurija sagaida savu pirmdzimto!» (krievu). 7days.ru. 2015. gada 16. jūnijs. «A’Studio soliste Ketija Topurija vairs nedzīvo ar dzīvesbiedru» (krievu). e-gorlovka.com.ua. 2017. gada 21. maijs. Arhivēts no oriģināla, laiks: 2018. gada 13. maijā. Skatīts: 2018. gada 2. maijā. A’Studio oficiālā mājaslapa Instagram profils Ketija Topurija (7days.ru) Reportāža no pludmales: Ketija Topurija ar meitu Olīviju