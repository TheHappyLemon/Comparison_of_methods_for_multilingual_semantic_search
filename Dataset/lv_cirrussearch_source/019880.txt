International Computers Limited bija Apvienotās Karalistes uzņēmums, kas nodarbojas ar datortehnikas ražošanu, programmatūras izstrādi un datorpakalpojumiem. Dibināts 1968. gadā. 2002. gadā to nopirka Fujitsu. Uzņēmums pazīstams ar ICL 2900 Series, ICL Series 39 lieldatoriem un VME operētājsistēmu. International Computers Limited tika dibināts 1968. gadā kā daļa no Harolda Vilsona leiboristu partijas Rūpniecības paplašināšanas akta (Industrial Expansion Act). tehnoloģiju ministrs Tonija Benns (Tony Benn) bija ieteicis apvienot Apvienotās Karalistes datoru nozari, lai varētu sacensties ar tādiem pasaules milžiem kā IBM. ICL bija pēdējais solis nozares apvienošanā, kura bija sākusies kopš 1950. gadu beigām. ICL veidošanā apvienojās International Computers and Tabulators (ICT) un English Electric Computers (EEC). Pēc apvienošanās britu valdībai piederēja 10 % kapitāldaļu jaunajā uzņēmumā. Pirms uzņēmumi apvienojās, ICT ražoja ICT 1900 series lieldatorus, bet EEC — System 4, kas bija savietojama ar IBM System/360 sistēmu. Tā kā ICT produkcijai nebija liels pieprasījums un tā nebija savietojama ar citām datorsistēmām, tika nolemts pārtraukt 1900 sērijas izlaidi un pāriet uz System 4. Vilsona valdības spiediena rezultātā drīz tika pieņemts pretējs lēmums, par galveno atstājot 1900 series. 1974. gadā izlaista jauna lieldatoru sistēma 2900 Series, kas darbojās ar VME operētājsistēmu 1976. gadā ICT iegādājās starptautisko (ne ASV) daļu no Singer Business Machines (SBM), kura nozīmīgājais produkts bija minidators Singer System 10. System 10 vēlāk tika attīstīts par System 25. 1984. gadā ICT tika pārdots telesakaru iekārtu ražotājam Standard Telephones and Cables (STC), kuram bija finanšu problēmas. Nākamo gadu laikā ICT deva grupai 60 % peļņas un apgrozījuma. 1988. gadā STC no National Semiconductor nopirka izplatīšanas uzņēmumu Datachecker Systems, kas ICT ļāva izplesties ASV tirgū. 1989. gadā iegādāts Dānijas datoraparatūras ražotājs Regnecentralen. 1989. gadā STC nopirka ASV telesakaru un datoru aparatūras ražotāju Computer Consoles Inc. (CCI), kura datoru produktu nodaļa un biroja produktu nodaļa iekļauta ICT. 1990. gadā STC par 1,29 miljoniem USD pārdeva 80 % ICT kapitāldaļu Japānas Fujitsu. 1991. gadā no Somijas Nokia nopirkta datoru nodaļa Nokia Data. 1998. gadā ICL pilnībā pārgāja Fujitsu īpašumā un pārdēvēta par Fujitsu ICL. 1999. gadā Fujitsu un Vācijas Siemens izveidoja kopuzņēmumu Fujitsu Siemens Computers, kurā katram piederēja 50 %. No Fujitsu puses jaunajā uzņēmumā tika iekļauta ICL. 2002. gadā pārtraukta ICL nosaukuma izmantošana. 2008. gadā Fujitsu no Siemens nopirka 50 % Fujitsu Siemens Computer kapitāldaļu. 2009. gadā Fujitsu Siemens Computers tika pārdēvēts par Fujitsu Technology Solutions un integrēts Fujitsu. Fujitsu Celebrates 75 Years of Innovation – 1935-2010 ICL Computer Museum