Mērija Luīza "Merila" Strīpa (angļu: Mary Louise "Meryl" Streep; dzimusi 1949. gada 22. jūnijā Samitā, Ņūdžersijas štatā, ASV) ir amerikāņu aktrise. Viņa tiek uzskatīta par vienu no visu laiku talantīgakajām aktrisēm. M. Strīpa ir visvairāk Amerikas Kinoakadēmijas balvas nomināciju saņēmusī aktrise. Viņa tikusi nominēta 21 Kinoakadēmijas balvām un ir saņēmusi trīs, no kurām vienu kā labākā aktrise otrā plāna lomā filmā "Krāmers pret Krāmeri" un divas kā labākā aktrise galvenajā lomā filmās "Sofijas izvēle" un "Dzelzs lēdija". Bez tam Strīpa ir tikusi nominēta 32 Zelta globusa balvām, no kurām ieguvusi astoņas. Filmēties M. Strīpa uzsāka 1977. gadā televīzijas filmā The Deadliest Season, tajā pašā gadā viņa debitēja arī kinofilmā "Džūlija" (1977). Dažas no pazīstamākajām filmām, kurās piedalījusies M. Strīpa, ir "Briežu mednieks" (1978), "Krāmers pret Krāmeri" (1979), "Franču leitnanta draudzene" (1981), "Sofijas izvēle" (1982), "Prom no Āfrikas" (1985), "Medisonas apgabala tilti" (1995), "Adaptācija" (2002), "Sātans Pradas brunčos" (2006), Mamma Mia! (2008), "Džulī un Džūlija" (2009), "Dzelzs lēdija" (2011), "Augusts: Osedžas zeme" (2013), "Jo dziļāk mežā" (2014), "Florense Fostere Dženkinsa" (2016), "Slepenie dokumenti" (2017), "Mamma Mia! Mēs atkal esam klāt" (2018), "Mazās sievietes" (2019). Constantine Santas. Responding to Film. Rowman & Littlefield‏, 2002. 187. lpp. ISBN 0-8304-1580-7. Karen Hollinger. The Actress: Hollywood Acting and the Female Star. CRS Press, 2006. 94–95. lpp. ISBN 0-415-97792-4. The Middle East. Library Information and Research Service. 2005. 204. lpp. Vikikrātuvē par šo tēmu ir pieejami multivides faili. Skatīt: Merila Strīpa. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)