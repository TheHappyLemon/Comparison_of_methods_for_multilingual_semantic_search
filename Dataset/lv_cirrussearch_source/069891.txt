Sanhuana (filipīniešu: Lungsod ng San Juan, angļu: San Juan City) ir neatkarīga pilsēta Filipīnās. Atrodas Lusonas salas rietumdaļā Manilas aglomerācijā, administratīvi ietilpst Galvaspilsētas reģionā. Izvietojusies reģiona vidusdaļā Pasigas pietekas Sanhuanas krastā; ziemeļos robežojas ar Kesonsitiju, dienvidos — ar Manilu un Mandalujongu. Valstī mazākā pilsēta pēc platības. Vēsturiski zināma kā pirmā Filipīnu revolūcijas kauju vieta pret Spānijas koloniālo varu 1896. gadā. Pirmoreiz minēta 1590. gadā kā Sanhuanas del Montes (San Juan del Monte) enkomjenda; nosaukta par godu tās aizgādnim Jānim Kristītājam. 17. gadsimta sākumā apvidus nonāca dominikāņu ordeņa valdījumā, kas šeit uzbūvēja baznīcu un konventu. 1783. gadā Sanhuana del Monte tika nodalīta no Santaanas de Sapas kā patstāvīga municipalitāte. Sanhuana ir pirmā Filipīnu revolūcijas kauju vieta pret Spānijas koloniālo varu 1896. gadā. 1901. gadā municipalitāte tika iekļauta jaunizveidotajā Risalas provincē. 1903. gadā pievienota Sanfelipei Neri, bet jau 1907. gadā atjaunota kā patstāvīga municipalitāte. Ap 1919. gadu nosaukums saīsināts uz mūsdienu formu. 1939.—1941. gadā trīs Sanhuanas barjosas tika nodalītas jaundibinātajai valsts galvaspilsētai Kesonsitijai. 1975. gadā Sanhuana iekļauta Galvaspilsētas reģionā, bet 2007. gadā tai piešķirts pilsētas statuss. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Sanhuana.