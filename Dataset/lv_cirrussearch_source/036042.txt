Kaprilskābe (n-oktānskābe, heptānkarbonskābe, С7Н15СООН) pieder pie piesātinātajām taukskābēm. Kaprilskābe ir bezkrāsains eļļains šķidrums ar nepatīkamu smaku. Vēsumā viegli kristalizējas. Ūdenī šķīst ļoti slikti. Kaprilskābes sāļus un esterus sauc par kaprilātiem. Glicerīda veidā atrodama sviestā un kokosriekstu eļļā. Kaprilskābes esterus satur vīni. Kaprilskābes izoamilesteris atrodams sīveļļās. Kaprilskābi var iegūt oleīnskābes sausajā pārtvaicē, kā arī, oksidējot n-oktilspirtu. Kaprilskābi lieto kaprilskābes esteru iegūšanai, kurus izmanto parfimērijā. To lieto arī krāsvielu iegūšanai. Kaprilskābei ir pretsēnīšu aktivitāte, tā ieteikta kandidozes un dažu bakteriālu infekciju ārstēšanai.