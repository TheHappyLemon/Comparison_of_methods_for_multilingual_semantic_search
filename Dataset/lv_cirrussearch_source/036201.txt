Žuau I (portugāļu: João I; dzimis 1357. gada 11. aprīlī, miris 1433. gada 14. augustā), saukts Labatminīgais (o de Boa Memória), arī Lielais bija Portugāles karalis no 1385. gada līdz nāvei 1433. gadā, Avisas dinastijas pamatlicējs. 1383. gadā nomira Portugāles karalis Fernandu I neatstājot vīriešu kārtas pēcnācējus. Uz troni pretendēja Fernandu I meita un Kastīlijas karaļa Huana I sieva Beatrise. Šīs pretenzijas uz troni bija ļoti nepopulāras plašos Portugāles sabeidrības slāņos. Izcēlās pilsoņu karš, kurā par opozīcijas līderi izvirzījās Fernandu I pusbrālis, karaļa ārlaulības dēls Žuau I. Žuau I izdevās nostiprināt Portugāles neatkarību pret Kastīliju un konsolidēt karalistes sabiedrību. Valdīšanas laikā lika pamatus Portugāles jūras varenībai. Caur precībām ar Ģentes Džona meitu Lankasteras Filipu lika pamatus Portugāles īpašajām attiecībām ar Lielbritāniju, kuras pārveidotā veidā saglabājušās līdz mūsdienām. Vikikrātuvē par šo tēmu ir pieejami multivides faili. Skatīt: Žuau I. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)