Peters Silvesters Boss (nīderlandiešu: Peter Sylvester Bosz; dzimis 1963. gada 21. novembrī Apeldornā, Nīderlandē) ir nīderlandiešu futbola treneris un bijušais futbolists. Spēlējis pussarga pozīcijā, bijis Nīderlandes futbola izlases dalībnieks. Kopš 2023. gada ir Nīderlandes Eredivisie komandas PSV Eindhoven galvenais treneris. Profesionāla futbolista karjeru sāka klubā Vitesse. No 1985. līdz 1988. gadam pārstāvēja citu Nīderlandes vienību RKC Waalwijk. Vēlāk pievienojās Francijas klubam SC Toulon. No 1991. līdz 1996. gadam sekmīgi pārstāvēja Roterdamas "Feyenoord". 1993. gadā uzvarēja Eredivisie, kļūstot par Nīderlandes čempionu. Trīs reizes kļuva par Nīderlandes kausa ieguvēju. 1996. gadā pārgāja uz Japānas klubu JEF United. Vēlāk pārstāvēja arī Vācijas klubu Rostokas "Hansa", 1998.—1999. gada sezonā spēlēja Nīderlandes komandā NAC Breda, bet karjeru noslēdza Japānā, vēlreiz spēlejot JEF United sastāvā. Nīderlandes izlasē debitēja 1991. gada decembrī Eiropas čempionāta kvalifikācijas spēlē pret Grieķiju. Izlases sastāvā piedalījās 1992. gada Eiropas čempionāta finālturnīrā, laukumā izejot vienā spēlē — pret Vāciju. Komanda sasniedza pusfinālu. Pēdējo spēli izlases rindās aizvadīja 2015. gada aprīlī pret Čehiju. Kopumā izlasē nospēlējis 8 spēles. Trenera karjeru sāka 2000. gadā Apeldornas amatieru futbola klubā AGOVV. 2002. gadā kļuva par De Graafschap galveno treneri. 2002.—2003. gada sezonā viņa vadītā komanda ieņēma pēdejo vietu Eredivisie un tika pazemināta uz Pirmo divīziju (Eerste Divisie). 2004. gadā Boss kļuva par Heracles Almelo galveno treneri un ar to izcīnīja ceļazīmi uz Eredivisie. 2005.—2006. gada sezonā saglabāja vietu Eredivisie, ieņemot 13. vietu. No 2006. līdz 2009. gadam strādāja par Roterdamas "Feyenoord" tehnisko direktoru. 2010. gada vasarā atgriezās Heracles galvenā trenera amatā un nostrādāja šajā klubā līdz 2013. gadam. 2013. gada jūnijā tika iecelts par Vitesse galveno treneri. 2016. gada janvārī kļuva Telavivas "Maccabi" galveno treneri, bet tajā nostrādāja tikai līdz tā paša gada maijam, kad pieņēma piedāvājumu no Amsterdamas "Ajax". 2016.—2017. gada sezonā sasniedza UEFA Eiropas līgas finālu, kurā Ajax piekāpās Manchester United. 2017. gadā saņēma Rinusa Mihelsa vārdā nosaukto balvu kā sezonas labākais Eredivisie treneris. 2017. gadā kļuva par Vācijas Bundeslīgas kluba Dortmundes "Borussia" galveno treneri. Tomēr jau tā paša decembrī pēc neveiksmīgā sezonas sākuma tika atbrīvots no amata. 2018. gada decembrī tika apstiprināts par cita Bundeslīgas kluba Leverkūzenes "Bayer" galveno treneri. 2021. gada martā, komandai noslīdot uz 6. vietu, tika atbrīvots no amata. No 2021. gada maija līdz 2022. gada oktobrim bija Francijas kluba Lionas "Olympique" galvenais treneris. Feyenoord Eredivisie: 1992–93 KNVB kauss: 1991–92, 1993–94, 1994–95 AGOVV Hoofdklasse: 2002 Heracles Almelo Eerste Divisie: 2004–05 Ajax UEFA Eiropas līga finālists: 2016—2017 Bayer Leverkusen DFB Pokal finālists: 2019–20 PSV Johan Cruyff kauss: 2023 Individuālie Rinusa Mihelsa balva: 2017 «Peter Bosz stats». eu-football.info (angļu). Skatīts: 2020. gada 18. maijā. «Winnaars Rinus Michels Awards 2017». trainerscongres.nl (holandiešu). Skatīts: 2020. gada 18. maijā. «Borussia Dortmund trennt sich von Trainer Bosz». kicker.de (vācu). Skatīts: 2020. gada 18. maijā. «Bayer Leverkusen bring in Peter Bosz to replace Heiko Herrlich». bundesliga.com (angļu). Skatīts: 2020. gada 18. maijā. «Wolf übernimmt für Bosz – Hermann kehrt zurück». bayer04.de (vācu). 2021. gada 23. marts. Skatīts: 2021. gada 23. aprīlī. Vikikrātuvē par šo tēmu ir pieejami multivides faili. Skatīt: Peters Boss. Munzüger Sport profils (vāciski) WorldFootball profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)