"Dedzināšana" (korejiešu: 버닝; Beoning) ir 2018. gada Dienvidkorejas psiholoģiska trillera filma, kuras režisors ir I Čandons. Filmā galvenās lomas atveido Jū Ains, Stīvens Juns un Jona Jonso. Filma ir balstīta uz Haruki Murakami īsā stāsta Barn Burning, ar elementiem, kurus iedvesmojis Viljama Folknera stāsts ar tādu pašu nosaukumu. Filma ir par jaunu puisi, Jonsu (Jū Ains) kurš nejauši satiek savu bērnības kaimiņieni Haemi (Jona Jonso), kura lūdz viņam pieskatīt viņas kaķi, kamēr pati dodas ceļojumā uz Āfriku. Atgriežoties, viņa iepazīstina Jonsu ar Benu (Stīvens Juns), noslēpumainu puisi, ko viņa satika ceļojot un Jonsu sāk ticēt, ka Haemi ir briesmās. "Dedzināšana" pirmizrāde notika 2018. gada 16. maijā Kannu kinofestivālā, kur tā sacentās par Zelta palmas zaru. Tā saņēma festivāla FIPRESCI balvu. Filma saņēma plašu kritiķu atzinību, īpaši izceļot filmas atmosfēru, stāstījumu un aktierspēli. "Dedzināšana" tika izvēlēta kā Dienvidkorejas kandidatūra par labāko starptautisko spēlfilmu 91. Kinoakadēmijas balvai, tomēr tā netika nominēta, lai gan tā kļuva par pirmo korejiešu filmu, kas iekļuva deviņu filmu īsajā sarakstā. Filma saņēma vairākas citas balvas un tika iekļauta dažādu kritiķu, tai skaitā The New York Times, Los Angeles Times un Associated Press, 2018. gada labāko filmu sarakstos. Daži kritiķi to ir atzinuši par vienu no 21. gadsimta labākajām filmām. Korean Screen, aptaujājot vairāk nekā 150 kritiķus no 28 valstīm, filmu "Dedzināšana" norādīja kā visu laiku labāko korejiešu filmu. «Beoning (2018)». Thu Numbers. Skatīts: 2022. gada 2. septembrī. Patrick Brzeski, Patrick Brzeski. «HKIFF Interview: South Korea’s Lee Chang-dong on the Many Mysteries of ‘Burning’». The Hollywood Reporter (en-US), 2018-12-10. Skatīts: 2022-09-02. Boman, Björn (2020-12). "From Oldboy to Burning : Han in South Korean films" (en). Culture & Psychology 26 (4): 919–932. doi:10.1177/1354067X20922146. ISSN 1354-067X. «100 best films of the 21st century according to critics». Stacker (angļu). Skatīts: 2022-09-02. «The 100 best films of the 21st century». the Guardian (angļu). 2019-09-13. Skatīts: 2022-09-02. «100 Greatest Korean Films Ever | koreanscreen.com». Korean Screen (angļu). Arhivēts no oriģināla, laiks: 2022-09-02. Skatīts: 2022-09-02. IMDb profils (angliski) AllMovie profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)