Javornīka (čehu: Javorník) ir pilsēta Čehijā, Olomoucas apgabala Jesenīkas apriņķī. Pilsētas centrs ir pilsētbūvniecības piemineklis. Pie pilsētas atrodas Jānski Vrhu (Johannesbergas) pils — bijusī Vroclavas (Breslavas) arhibīskapa vasaras rezidence. Rakstos pirmoreiz minēta 1290. gadā. Vēsturisks sudraba un dzelzs ieguves centrs. Vislielāko uzplaukumu piedzīvoja 18. gadsimta otrajā pusē. Ilgus gadsimtus pilsēta atradās Hābsburgu impērijas sastāvā, tās vāciskais nosaukums bija Jauerniga (vācu: Jauernig). No 1918. gada — Čehoslovākijas sastāvā. No 1938. līdz 1945. gadam kā Sudetu apgabala daļa atradās Vācijā. Pēc Otrā pasaules kara — atkal Čehoslovākijā. Pamatojoties uz Beneša dekrētiem, pilsētas vācu iedzīvotāji tika padzīti. Kopš 1993. gada — Čehijas sastāvā. Pilī pie Javornīkas no 1771. līdz 1773. gadam dzīvoja austriešu komponists Kārlis Diterss fon Ditersdorfs (Carl Ditters von Dittersdorf, 1739—1799), un radīja šeit daudzus no saviem darbiem. 1856/57. gadā pilī uzturējās vācu rakstnieks Jozefs fon Eihendorfs (Joseph von Eichendorff, 1788—1857). Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023. Vikikrātuvē par šo tēmu ir pieejami multivides faili. Skatīt: Javornīka.