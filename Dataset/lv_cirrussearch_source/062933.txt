Kornvola (angļu: Cornwall Island) ir neapdzīvota sala Kanādas ziemeļos Karalienes Elizabetes salu arhipelāgā. Atrodas Kanādas Arktiskā arhipelāga Karalienes Elizabetes salu grupā. Izvietojusies Norvīdžena līča rietumos. Hendriksena šaurums ziemeļos to atdala no Amunda Ringnesa salas, bet Belčera šaurums dienvidos — no Devonas salas Grinela pussalas. Krasti zemi, mēreni izroboti, piekrastē vairākas nelielas saliņas. Salas reljefs pārsvarā līdzens, augstākais punkts Nikolaja kalns (360 m) atrodas salas ziemeļu piekrastē. Salu 1852. gada 30. augustā atklāja Edvarda Belčera ekspedīcija. Nosaukta par godu princim Edvardam, Velsas princim un Kornvolas hercogam. The Atlas of Canada. Sea Islands Canadian Geographical Names Database (CGNDB) Exploring Polar Frontiers:A Historical Encyclopedia Vikikrātuvē par šo tēmu ir pieejami multivides faili. Skatīt: Kornvola.