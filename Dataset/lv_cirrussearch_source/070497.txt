Roberts Rosens (angļu: Robert Rossen; dzimis 1908. gada 16. martā, miris 1966. gada 18. februārī) bija amerikāņu kinorežisors, scenārists un producents. Karjeru sācis kā teātra režisors un scenārists Ņujorkā. 1937. gadā pārcēlies uz Holivudu, kur līdz 1941. gadam Warner Bros. strādājis kā scenārists, rakstot scenārijus tādām filmām kā "Iezīmētā sieviete" (Marked Woman, 1937), "Mežonīgie divdesmitie" (The Roaring Twenties, 1939) un The Sea Wolf (1941). Vēlāk bijis arī filmu The Strange Love of Martha Ivers (1946) un Desert Fury (1947) scenārists. 1947. gadā režisējis filmas Johnny O'Clock un Body and Soul. 1949. gadā viņa politiskā drāma All the King's Men saņēma Amerikas Kinoakadēmijas balvu kategorijā "Labākā filma", bet pats nominēts kategorijā "Labākais režisors". Saņēmis arī Zelta globusa balvu kategorijā "Labākais režisors". 1961. gadā režisējis filmu "Blēdis" (The Hustler), kas saņēma divas Kinoakadēmijas balvas un deviņas nominācijas. Bijis režisors arī vēsturiskajai drāmai Alexander the Great (1956), drāmai Island in the Sun (1957), vesternam They Came to Cordura (1959) un drāmai Lilith (1964). No 1937. līdz 1947. gadam bijis ASV Komunistiskā partijas biedrs. Makartisma laikā Rosens tika iekļauts Holivudas melnajā sarakstā. Lai varētu turpināt strādāt, viņš 1953. gada maijā nodeva liecību, identificējot 57 cilvēkus kā komunistus. Neve, Brian (2005). "The Hollywood Left: Robert Rossen and Postwar Hollywood". Film Studies 7: 54–65. IMDb profils (angliski) Internet Broadway Database profils (angliski) AllMovie profils (angliski) Encyclopædia Britannica raksts (angliski)