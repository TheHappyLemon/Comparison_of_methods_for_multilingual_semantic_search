Sers Frānsiss Goltons (angļu: Sir Francis Galton; dzimis 1822. gada 16. februārī, miris 1911. gada 17. janvārī) bija angļu zinātnieks - antropologs, eigēniķis, ģeogrāfs, statistiķis, meteorologs. Studējis Kembridžas Universitāte. Jaunības dienās daudz ceļoja pa pasauli. Dzīves laikā par dažādām tēmām uzrakstījis vairāk nekā 340 rakstus un grāmatas. Ietekmējies no radinieka Čārlza Darvina darba "Sugu izcelšanās", piemēroja to cilvēka spēju un īpašību pētniecībā. 1883. gadā radīja eigēnikas jēdzienu. Psihometrijas pamatlicējs. Pētniecībā izmantoja anketēšanas paņēmienu. Radīja regresijas jēdzienu. Normālā sadalījuma demonstrācijai radīja t.s. Goltona kasti. Pētījis cilvēka pirkstu nospiedumus. 1861. gadā radīja pirmo meteoroloģisko karti. Hereditary Genius (1869) Inquiries into Human Faculty and Its Development (1883) Vikikrātuvē par šo tēmu ir pieejami multivides faili. Skatīt: Frānsiss Goltons.