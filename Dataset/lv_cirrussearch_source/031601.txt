Pasaules čempionāts šaha kompozīciju risināšanā (angļu: World Chess Solving Championship (WCSC)) ir ikgadējas individuālās un komandu sacensības šaha kompozīciju risināšanā, kuras organizē Pasaules šaha kompozīcijas federācija (angļu: World Federation for Chess Composition (WFCC)), agrāk FIDE Šaha kompozīcijas pastāvīgā komisija (angļu: The Permanent Commission of the FIDÉ for Chess Composition (PCCC)). Risināšanas turnīrs notiek divas dienas sešās kārtās: kārta - 3 divvilči, risināšanas laiks — 20 minūtes; kārta - 3 trīsvilči, risināšanas laiks — 60 minūtes; kārta - 3 šaha etīdes, risināšanas laiks — 100 minūtes; kārta - 3 palīgmati, risināšanas laiks — 50 minūtes; kārta - 3 daudzvilči, risināšanas laiks — 80 minūtes; kārta - 3 pašmati, risināšanas laiks — 50 minūtes. Katru dienu notiek 3 kārtas. Starpbrīdis starp kārtām 15 minūtes. Katrā kārtā jārisina 3 kompozīcijas, Pavisam kopā 18 kompozīcijas. Par pareizu un pilnu risinājumu dalībniekam piešķir 5 punktus. Par kļūdām un neuzrādītiem variantiem punktu skaitu samazina. Viena dalībnieka maksimālais punktu skaits 90 punkti un maksimālais risināšanai patērētais summārais laiks 360 minūtes. Komandā 3 dalībnieki (minimālais skaits — 2). Komandu vērtējumā ieskaita katras kārtas divu labāko komandas dalībnieku rezultātus. Aukstāku vietu iegūst dalībnieks, kas ieguvis lielāku punktu skaitu, vienāda rezultāta gadījumā augstāku vietu dod mazākais kopējais risināšanai patērētais laiks. Komandu čempionāts — lai čempionātam būtu oficiāls statuss, jāpiedalās vismaz 7 komandām no 7 dažādām valstīm. Individuālais čempionāts — lai čempionāts varētu notikt, jābūt ne mazāk kā 30 dalībniekiem no vismaz 10 valstīm. Sievietes, juniori (līdz 23 gadiem) un seniori (vecāki par 60 gadiem) — jāpiedalās vismaz 10 risinātājiem no vismaz 7 valstīm Eiropas čempionāts šaha kompozīciju risināšanā Handbook of Chess Composition, 7th edition, Helsinki, July 2016 Arhivēts 2016. gada 19. augustā, Wayback Machine vietnē. (angliski) 2022. gada Pasaules čempionāts šaha kompozīciju risināšanā «Latvija ieguvusi tiesības rīkot pasaules čempionātu šaha problēmu risināšanā» (latviešu). LATVIJAS ŠAHA FEDERĀCIJA. 2023. gada 7. decembris. Skatīts: 2024-01-07. http://www.wfcc.ch/competitions/solving/