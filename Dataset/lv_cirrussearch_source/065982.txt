Lēna Heki-Grosa (vācu: Lena Häcki-Groß; dzimusi Lēna Heki 1995. gada 1. jūlijā) ir šveiciešu biatloniste. Ar biatlonu sāka nodarboties 2010. gadā. Pirmās starptautiskās sacensības, kurās piedalījās, bija 2012. gada Pasaules čempionāts jauniešiem Kontiolahti. Labākais rezultāts bija 43. vieta, ko sasniedza gan sprintā, gan iedzīšanā. 2013. gada Pasaules čempionātā jauniešiem izcīnīja bronzas medaļu stafetē. 2014. gada novembrī debitēja pieaugušo sacensībās, startējot IBU kausā. Pasaules kausā debitēja 2014. gada 12. decembrī Hohfilcenē ar 88. vietu sprintā. 2015. gada janvārī Oberhofā pirmo reizi tika iekļauta Šveices stafetes komandā. Tajā pašā posmā izcīnīja arī savus pirmos punktus Pasaules kausa ieskaitē, sprintā ierindojoties 29. vietā. 2015. gadā pirmo reizi piedalījās Pasaules čempionātā. Labāko rezultātu individuāli sasniedza sprintā, ieņemot 27. vietu. 2016. gada Pasaules čempionātā junioriem izcīnīja divas sudraba medaļas: sprintā un iedzīšanā. 2018. gada ziemas olimpiskajās spēlēs startēja visās disciplīnās. Labākais individuālais rezultāts bija sprintā — 8. vieta. Stafetē Šveices komandas sastāvā izcīnīja 6. vietu. 2019. gada 8. decembrī Estešundā pirmo reizi izcīnīja godalgotu vietu PK posmos stafetē, startējot vienā komandā kopā ar māsām Elīzu, Selīnu un Aitu Gasparīnēm. Heki veica pēdējo posmu un finišēja 2. vietā. Tas bija pirmais goda pjedestāls Pasaules kausa vēsturē Šveices sieviešu stafetes komandai. Sezonas gaitā vēl vairākas reizes kāpa uz goda pjedestāla kopā ar stafetes komadu. Tā paša gada 21. decembrī Ansī pirmo reizi izcīnīja vietu uz goda pjedestāla arī individuāli, ieņemot 3. vietu iedzīšanā. 2022. gada ziemas olimpiskajās spēlēs labāko rezultātu individuāli sasniedza distancē ar kopēju startu, ieņemot 16. vietu. Jauktajā stafetē ieguva 8. vietu. 2022. gada Pasaules čempionātā vasaras biatlonā izcīnīja bronzas medaļu sprintā. 2024. gada 19. janvārī izcīnīja pirmo uzvaru karjerā Pasaules kausa posmos, paliekot nepārspēta 12,5 km īsajā individuālajā distancē Antholcā. 2022. gada vasarā apprecējās ar vācu biatlonistu Marko Grosu, četrkārtējā olimpiskā čempiona Riko Grosa dēlu. «Olsbu Røiseland steers Norway to women's biathlon relay glory as Switzerland make history». eurosport.co.uk (angļu). 2019. gada 8. decembrī. Skatīts: 2023. gada 14. martā. «Eckhoff continues dominant form with pursuit victory at IBU World Cup». insidethegames.biz (angļu). 2019. gada 21. decembrī. Skatīts: 2023. gada 14. martā. «Women 6 km Sprint Competition». biathlonworld.com (angļu). Skatīts: 2023. gada 14. martā. «First-ever Victory for Lena Haecki-Gross». biathlonworld.com (angļu). 2024. gada 19. janvārī. Skatīts: 2024. gada 9. februārī. «Biathlon: Lena Häcki married Marco Gross». biathlonworld.com (angļu). 2022. gada 10. jūnijs. Skatīts: 2023. gada 14. martā. Vikikrātuvē par šo tēmu ir pieejami multivides faili. Skatīt: Lēna Heki-Grosa. Olympedia profils (angliski) The Sport.org profils (angliski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)