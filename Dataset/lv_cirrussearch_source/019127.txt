Tršineca (čehu: Třinec) ir pilsēta Čehijā, Morāvijas-Silēzijas apgabala Frīdekmīstekas apriņķī pie Olšes upes. Pie pilsētas atrodas 1836. gadā dibinātais Tršinecas metalurģiskais kombināts - lielākais metalurģijas uzņēmums valstī. Rakstos pirmoreiz minēta 1444. gadā. Ilgu laiku apdzīvotā vieta atradās Hābsburgu impērijas sastāvā. 1839. gadā sāka darboties pirmais metalurģiskais kombināts. No 1918. gada - Čehoslovākijas sastāvā. Pēc 1938. gada Minhenes vienošanās, pilsētu ieņēma poļu karaspēks, bet pēc Otrā pasaules kara sākuma - vācieši. Pēc kara, pamatojoties uz Beneša dekrētiem, pilsētas vācu iedzīvotāji tika padzīti. 1966. gadā pilsētās notika šaha turnīrs, kurā pirmoreiz ārzemēs debitēja Anatolijs Karpovs. Kopš 1993. gada - Čehijas sastāvā. 17,7% no pilsētas iedzīvotājiem ir poļi. Tršineca ir dziedātājas Evas Farnas (Ewa Farna, 1993), astronoma Petra Praveca (Petr Pravec, 1967) un futbolista Vāclava Sverkoša (Václav Svěrkoš, 1983) dzimtā pilsēta. Pilsētā bāzēta Čehijas Ekstralīgas hokeja komanda Tršinecas "Oceláři", kas 2011, 2019, 2021, 2022. un 2023. gadā izcīnījusi valsts čempiones titulu. Třinecā atrodas arī florbola klubs FBC Intevo Třinec, kura sieviešu komanda spēlē Čehijas augstākajās sacensībās. Vikikrātuvē par šo tēmu ir pieejami multivides faili. Skatīt: Tršineca. Tršinecas metalurģiskais kombināts Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023.