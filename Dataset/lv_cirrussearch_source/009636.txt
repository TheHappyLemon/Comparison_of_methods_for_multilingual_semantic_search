Šis raksts ir par Jaunbērzes pagasta centru. Par ciemu Vārkavas pagastā skatīt rakstu Jaunbērze (Vārkavas pagasts). Jaunbērze ir ciems Dobeles novada Jaunbērzes pagastā, pagasta centrs. Izvietojies pagasta vidusdaļā pie autoceļa P98 15 km no novada centra Dobeles un 61 km no Rīgas. Apdzīvotā vieta izveidojās pēckara gados pie bijušās Lustes-Sīpeles skolas kā padomju saimniecības «Bērze» centrālais ciemats. Jaunbērzē atrodas pagasta pārvalde, Mežinieku pamatskola, bērnudārzs, tautas nams, bibliotēka, doktorāts, pasts. «Vietvārdu datubāze: Informācija par Jaunbērzi». Latvijas Ģeotelpiskās informācijas aģentūra. LĢIA vietvārdu datubāze Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0.