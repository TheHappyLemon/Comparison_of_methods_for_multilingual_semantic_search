2012. gada Eiropas čempionāts futbolā jeb Euro 2012 notika Polijā un Ukrainā no 2012. gada 8. jūnija līdz 1. jūlijam. Tas bija 14. Eiropas čempionāts futbolā, ko rīko UEFA. Čempiona titulu izcīnīja Spānijas izlase, izcīnot 3. titulu un pirmo reizi Eiropas čempionātu vēsturē aizstāvot savu titulu. Tiesības rīkot Eiropas čempionātu Polija un Ukraina ieguva UEFA izpildkomitejas balsojumā 2007. gada 18. aprīlī Kārdifā, Velsā. Polijas un Ukrainas kopīgais pieteikums balsojumā pārspēja Itālijas un Horvātijas/Ungārijas kandidatūras, kļūstot par trešo izvēlēto divu valstu kopējo kandidatūru, kas rīkos Eiropas čempionātu. Iepriekšējās reizes bija 2000. gadā Beļģijā un Nīderlandē, kā arī 2008. gadā Austrijā un Šveicē. Šī bija pirmā reize pēc Aukstā kara beigām, kad tik liela mēroga starptautisks futbola turnīrs tiek rīkots Austrumeiropas valstīs, kurās ir ilgas futbola tradīcijas, bet nav tik labi attīstītas vietējās līgas un futbola infrastruktūra, kā tas ir Rietumeiropā. Neskaitot Harkivu un Donecku, pārējās rīkotājpilsētas ir populāri tūristu galamērķi. Taču nav zināms, vai to pieredze būs pietiekama veiksmīgai daudzo tūristu uzņemšanai, kā arī esošā transporta infrastruktūra nav pietiekami attīstīta, lai veiksmīgi nodrošinātu lielo cilvēku plūsmu starp rīkotājvalstīm gan vienas valsts, gan abu valstu ietvaros. Lai uzlabotu šo situāciju, rīkotājvalstis paredz ceļu un lielceļu paplašināšanu un modernizēšanu (piemēram, Polijas A4 autostrāde). 6 no 8 stadioniem ir jaunuzceltas sporta būves, pārējie abi stadioni (Poznaņā un Harkivā) tika atjaunināti, lai atbilstu UEFA standartiem. 3 stadioni atbilst UEFA visaugstākajai kategorijai. 13 izlases apmetīsies Polijā, pārējās 3 — Ukrainā. Piezīme: Skatītāju ietilpība norādīta Euro 2012 spēlēm un neatspoguļo pilnu ietilpību (kas reāli ir lielāka) Bija paredzēts, ka Euro 2012 piedalīsies 16 nacionālās izlases, kā tas ir bijis kopš 1996. gada. Vairākas Eiropas nacionālās futbola federācijas uzskatīja, ka komandu skaitu vajadzētu palielināt līdz 24, jo pēdējos gados ir stipri pieaudzis UEFA locekļu skaits (2006. gada aprīlī 53, salīdzinot ar 33, kas bija pirms PSRS un Dienvidslāvijas sabrukšanas). Taču 2007. gada 17. aprīlī UEFA izpildkomiteja formāli nostājās pret komandu skaita pieaugumu 2012. gadā. Analītiķi uzskatīja, ka šis lēmums var netikt īstenots, jo paplašināšanās solījumus savās kandidatūrās UEFA prezidenta vēlēšanās iekļāva gan Mišels Platinī, gan viņa sāncensis Lenarts Johansons, un vairāk nekā 40 nacionālās federācijas to atbalstītu. 2008. gada septembrī UEFA paziņoja, ka Euro 2016 čempionātā dalībvalstu skaits tiks palielināts no 16 uz 24 izlasēm. Pamatraksts: 2012. gada Eiropas čempionāta futbolā kvalifikācija Kvalifikācijas spēles noritēja no 2010. gada septembra līdz 2011. gada novembrim. 51 izlase tika sadalītas 9 grupās - 6 grupas pa 6 komandām un 3 grupas pa 5 komandām. Katrā grupā komandas aizvadīja divas savstarpējāš spēles - grupu uzvarētāji kvalificējās finālturnīram. Visu grupu otro vietu ieguvēji tika izkārtoti atsevišķā tabulā - labākā komanda automātiski kvalificējās finālturnīram, bet pārējās 8 komandas izspēlēja play-off turnīru kurā noteica pēdējās 4 komandas. Pamatraksts: 2012. gada Eiropas čempionāta futbolā dalībvalstu sastāvi 1 kā Čehoslovākija 2 kā VFR 3 kā PSRS 4 kā NVS Gadi trekninātā rakstā norāda uz turnīriem, kad minētā komanda uzvarējusi. Finālturnīra izloze notika 2011. gada 2. decembrī Ukrainas Mākslas pilī Kijivā, Ukrainā. Izlozi vadīja Olga Freimuta un Pjotrs Sobžinskis - TV pārraižu vadītāji no abām rīkotājvalstīm. Komandas tika izsētas 4 grozos balstoties pēc UEFA izlašu koeficientiem. Kā rīkotājvalstis Polija un Ukraina (kopā ar iepriekšējiem čempioniem - Spānijas izlasi) tika izlozētas no 1. groza. Lai atvieglotu rīkotajvalstu izlašu loģistiku Polija tika ielozēta kā A grupas pirmā komanda, bet Ukraina - kā D grupas pirmā komanda. Lozes vilka četri futbolisti - bijušie Eiropas čempioni futbolā - Horsts Hrubešs (Vācija), Marko van Bastens (Nīderlande), Peters Šmeihels (Dānija) un Zinedins Zidāns (Francija) ^1 Ukrainas - Francijas spēle uz 58 minūtēm tika pārtraukta spēcīga negaisa dēļ, tādēļ otrā grupa spēle sākās 15 minūtes vēlāk Realizēti Dimitris Salpingidis - pret Vāciju Šavi Alonso - pret Franciju Mesuts Ezils = pret Itāliju Nerealizēti Jorgs Karagunis - pret Poliju, (vārtsargs Pšemislavs Titoņs notvēra bumbu) Čempionāta organizēšanai sākotnēji pieteicās piecas kandidatūras, kurās bija septiņas valstis: Horvātija/Ungārija, Grieķija, Itālija, Polija/Ukraina and Turcija. 2005. gada 8. novembrī UEFA izpildkomiteja saīsināja kandidātu sarakstu līdz 3 pretendentiem: Itālija (11 komitejas locekļu balsis) Horvātija/Ungārija (9 balsis) Polija/Ukraina (7 balsis) Turcija (6 balsis, izslēgta) Grieķija (2 balsis, izslēgta) 2006. gada 31. maijā visi trīs kandidāti paveica otro procesa fāzi, iesniedzot detalizētākus dosjē. 2006. gada septembrī UEFA veica vizītes uz kandidātvalstīm. Rīkotāji tika izvēlēti 2007. gada 18. aprīlī Kārdifā, Velsā. Balsošanas rezultāti bija:: Polija/Ukraina (8 balsis, uzvarētāja) Itālija (4 balsis, izslēgta) Horvātija/Ungārija (0 balsis, izslēgta) Čempionāta oficiālo bumbu — Adidas Tango 12 — izgatavo Adidas. Adidas ņēma vērā iepriekšējā Pasaules kausa oficiālajai bumbai veltīto kritiku un uzlaboja bumbas vadītspēju. 2009. gada 14. decembrī tika prezentēts oficiālais čempionāta logo. Reizē ar logo tika prezentēts čempionāta moto - Veidojot vēsturi kopā (angļu: Creating History Together,poļu: Razem tworzymy przyszłość, ukraiņu: Творимо історію разом) - tā izceļot čempionāta vēsturisko nozīmību - divu, reiz vardarbīgi apvienotu, Austrumeiropas valstu ambīcijas. Čempionāta talismanu vārdi tika paziņoti 2010. gada decembrī. Publiskajā balsošanā tika izvēlēti vārdi - Slaveks un Slavko. EA Sports izdeva oficiālo čempionāta datorspēli "UEFA Euro 2012", kas, atšķirībā no iepriekšējām čempionātu spēlēm, ir lejupielādējama papildinājuma pakotne spēlei FIFA 2012. Polija ir pārliecināta par iespējām rīkot Euro 2012 neskatoties uz trūkumiem[novecojusi saite] UEFA izskatīs 24 komandu EURO [1], [2] Arhivēts 2008. gada 14. jūnijā, Wayback Machine vietnē. «UEFA verdikti Kārdifā». Arhivēts no oriģināla, laiks: 2008. gada 9. martā. Skatīts: 2007. gada 25. novembrī. Gazzetta dello Sport, 2006. gada 17. aprīlis Marks Čaplins. «Trio EURO 2012™ rīkošanai». UEFA, 2005-11-08. Arhivēts no oriģināla, laiks: 2007-05-21. Skatīts: 2007-04-19. Daniel Krupa. «FIFA 12: UEFA Euro 2012 Review». IGN (angļu), 2012-04-24. Skatīts: 2024-03-13. Vikikrātuvē par šo tēmu ir pieejami multivides faili. Skatīt: 2012. gada Eiropas čempionāts futbolā. Oficiālā tīmekļa vietne