Secernenti (Secernentea) ir nematožu klase (citās klasifikācijās - apakšklase). Parasti dzīvo augsnē vai saldūdeņos, bieži koncentrējas vietās, kur notiek pūšanas procesi. Pie secernentiem ir pieskaitāms lielākais parazītisko nematožu vairums. Maņu orgāni papillu veidā atrodas tikai galvas kapsulā. Amfīdas sīkas, porveidīgas, bieži izvirzītas uz priekšu, un bieži atrodas uz lūpām. Fotoreceptoru nav. Ir sazarots kakla dziedzeris ar vienu vai diviem kanāliem hipodermas sānu valnīšos. Ādas dziedzeri reducēti. Bieži sastopami rektālie dziedzeri. Secernentiem ir fazmīdas - jūtīgas vai dziedzeru dabas pāru orgāni, kas atrodas astes abos sānos. Sānu hipodermālo un astes terminālo dziedzeru nav. Kutikula ar pazeminātu caurlaidību un labām aizsardzības spējām, īpaši pūstošā vidē dzīvojošiem vai arī augu un dzīvnieku parazītiem. Tēviņiem bieži ir attīstīti bursālie spārni. Tradicionāli Secernenti tiek dalīti 3 apakšklasēs un 8 kārtās. klase: Secernenti (Secernentea) apakšklase: Rhabditia kārta: Rhabditida kārta: Strongylida apakšklase: Spiruria kārta: Spirurida kārta: Ascaridida kārta: Camallanida kārta: Drilonematida apakšklase: Diplogasteria kārta: Diplogasterida kārta: Tylenchida