Bāta (angļu: Bath, velsiešu: Caerfaddon) ir pilsēta Somersetā, Anglijas dienvidrietumos. Tā atrodas 159 km uz rietumiem no Londonas un 21 km uz dienvidaustrumiem no Bristoles. Bātas platība ir 28 kvadrātkilometri un 2021. gadā pilsētā dzīvoja 94 092 iedzīvotāju. Pilsēta veidojusies ap 1. gadsimta celtām romiešu termām, kas labi saglabājušās. 7. gadsimtā tika uzcelta Bātas abatija un pilsēta kļuva par reliģisko centru. Kopš 17. gadsimta sākuma Bāta attīstījās kā viena no slavenākajām Anglijas kūrortpilsētām. Bātas pilsētu 1987. gadā iekļāva UNESCO Pasaules mantojuma sarakstā, bet 2021. gadā tā kļuva par UNESCO Pasaules mantojuma objekta Eiropas lielās kūrortpilsētas sastāvdaļu. Pilsētā ir dažādi teātri, muzeji un citas kultūras un sporta iestādes, kas to ir padarijuši par kultūras un tūrisma centru. Katru gadu to vidēji apmeklē 4.8 miljonu tūristu. «Arhivēta kopija». Arhivēts no oriģināla, laiks: 2013. gada 5. augustā. Skatīts: 2013. gada 31. jūlijā. https://www.citypopulation.de/en/uk/cities/?cityid=7096 Vikikrātuvē par šo tēmu ir pieejami multivides faili. Skatīt: Bāta. Encyclopædia Britannica raksts (angliski) Krievijas Lielās enciklopēdijas raksts (krieviski) Bātas abatija