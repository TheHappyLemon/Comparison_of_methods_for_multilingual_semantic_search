Zasnica (vācu: Sassnitz) ir kūrortpilsēta Vācijā, Mēklenburgā-Priekšpomerānijā, Rīgenes salas austrumos. Pilsēta kā kūrorts strauji attīstījusies no 20. gadsimta sākuma. Tuvākā pilsēta Jasmundes Nacionālajam parkam, kurā atrodas Baltijas jūras stāvkrasts - krīta klintis, no kurām ievērojamākā - 118 metrus augstais Ķēniņa Krēsls (Königsstuhl). Uz dienvidrietumiem no pilsētas atrodas aizsargājamas virszemes krama atradnes ar īpatnēju veģetāciju. Pilsētā atrodas zooloģiskais dārzs. Attīstīta zivju pārstrāde. Pilsētas robežās - 1986. gadā izbūvētā Mukranas osta ar t.s. krievu sliežu platuma dzelzceļu. No ostas ir regulāra prāmju satiksme ar Trelleborgu (arī pasažieru vilciena prāmis), Bornholmu, Lībeku, Sanktpēterburgu, Klaipēdu, Ustjlugu, Baltijsku un Ventspili. 1917. gadā Ļeņins no Zasnicas ar prāmi izbrauca uz Krieviju. 1945. gadā uz Zasnicu no Liepājas tika evakuēti civiliedzīvotāji, kuri bēga no PSRS uzbrukuma. 2022. gada Vācijas pašvaldību reģistrs; pārbaudes datums: 7 oktobris 2023. Flucht über die Ostsee 1944/45 Arhivēts 2011. gada 19. jūlijā, Wayback Machine vietnē.> Vikikrātuvē par šo tēmu ir pieejami multivides faili. Skatīt: Zasnica. Jasmundes Nacionālais parks (vāciski) Mukranas osta Arhivēts 2013. gada 25. martā, Wayback Machine vietnē. (vāciski), (angliski)