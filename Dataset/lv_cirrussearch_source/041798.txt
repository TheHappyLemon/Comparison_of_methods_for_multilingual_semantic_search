Meža zīlītes, meža zīlīšu ģints (Periparus) ir zīlīšu dzimtas (Paridae) ģints, kas apvieno 3 sugas. Tās visas sastopamas Āzijā, bet meža zīlīte arī Eiropā un Ziemeļāfrikā. Turklāt meža zīlītei ir viens no visplašākajiem izplatības areāliem. Ģints zinātniskais nosaukums atvasināts no sengrieķu valodas un latviski nozīmē "pirmzīlīte" (peri — pirms, parus — zīlīte), uzsverot nosaukumā to, ka šī grupa ir senāka par zīlīšu ģinti (Parus). Nesenā pagātnē šīs ģints sugas tika sistematizētas zīlīšu ģintī (Parus), tomēr pēdējo gadu DNS pētījumi ir ieviesuši izmaiņas zīlīšu dzimtas sistemātikā. Latvijā sastopama viena meža zīlīšu ģints suga — meža zīlīte (Periparus ater). Meža zīlītes ir nelieli, kompakti putniņi ar smalku knābīti un nelielu cekuliņu pakausī. Visas trīs sugas ir apmēram vienādi lielas. Mazākā no tām ir meža zīlīte, kuras ķermeņa garums ir 10—12 cm, svars 7,2—12 g. Lielākā rudskausta zīlīte (Periparus rufonuchalis), kuras ķermeņa garums apmēram 13 cm, svars 11,4—14,7 g. Kopumā visas sugas ir samērā tumšas: ar tumšām galvām un mugurām. Vistumšākā ir rudskausta zīlīte, kurai arī vēders ir tumšs. Visām meža zīlītēm ir balti vaigi un pakausī neliels, balts laukumiņš. Mājo skujkoku mežos, galvenokārt egļu mežos. Barojas ar kukaiņiem, to kāpuriem, sēklām un ogām. Meža zīlīšu ģints (Periparus) Meža zīlīte (Periparus ater) Rudskausta zīlīte (Periparus rufonuchalis) Rūsdibena zīlīte (Periparus rubidiventris) World Bird List: Waxwings and their allies, tits & penduline tits, 2018 Gosler, Andrew; Clement, Peter (2007). "Family Paridae (Tits and Chickadees)". In del Hoyo, Josep; Elliott, Andrew; Christie, David. Handbook of the Birds of the World. Volume 12: Picathartes to Tits and Chickadees. Barcelona: Lynx Edicions. pp. 662–709. ISBN 978-84-96553-42-2. Jobling, James A (2010). The Helm Dictionary of Scientific Bird Names. London: Christopher Helm. p. 230. ISBN 978-1-4081-2501-4. del Hoyo, J., Elliot, A., & Christie D. (eds). (2007). Handbook of the Birds of the World. Volume 12: Picathartes to Tits and Chickadees. Lynx Edicions. ISBN 978-84-96553-42-2 Zīlīšu dzimta Alive: Coal Tit (Periparus ater) Alive: Rufous-naped Tit (Periparus rufonuchalis) Alive: Rufous-vented Tit (Periparus rubidiventris) Putni dabā iNaturalist: Genus Periparus Xeno-Canto: Genus Periparus