Alphensijas distanču slēpošanas un biatlona centrs (알펜시아 크로스컨트리 / 바이애슬론 센터) ir sporta centrs Alphensijas kurortā, Phjončhanā, Dienvidkorejā. Centrs pielāgots distanču slēpošanas un biatlona sacensību organizēšanai. Abu sacensību vietu tribīnes ir vizuāli līdzīgas un atrodas viena otrai līdzās. Pie centra atrodas arī tramplīnlēkšanas stadions. Starp ziemām centra teritorijas tiek izmantotas kā golfa laukumi, saukti par Alpensia 700. Alphensijas distanču slēpošanas un biatlona centra ietilpība ir 7500 vietu (4500 sēdvietas / 3000 stāvvietas) . Centrs pirmo reizi tika atklāts 1995. gada decembrī, kā Kanvondo provinces ziemas centrs. Centrā norisinājās 1999. gada Āzijas ziemas spēļu distanču slēpošanas un biatlona sacensības. Pēc Alphensijas kūrorta izveidošanas, centrs atbilstoši tika pārbūvēts kūrorta prasībām. 2013. gada speciālajās olimpiskajās spēlēs tur norisinājās distanču slēpošanas sacensības, bet biatlona trasē — sniega kurpju skriešanas sacensības. 2018. gada ziemas olimpiskajās spēlēs centrā norisinājās distanču slēpošanas, biatlona un ziemeļu divcīņas sacensības. «Alpensia Biathlon Centre : PyeongChang 2018 Venue». Arhivēts no oriģināla, laiks: 2018. gada 2. aprīlī. Skatīts: 2019. gada 28. janvārī. 한국스키 70년사 (70 Years' History of Korean Ski) (korejiešu). Korea Ski Association. 1999. gada 30. decembris. 167. lpp.