Sergejs Lavrovs (krievu: Сергей Викторович Лавров, dzimis 1950. gada 21. martā) ir diplomāts, kopš 2004. gada vada Krievijas Federācijas Ārlietu ministriju. Krievijas Federācijas Drošības padomes pastāvīgais loceklis. Dzimis Tbilisi armēņa Viktora Kalantarjana un viņa krievu sievas ģimenē. Studiju laikā viņš apprecējās ar Mariju Lavrovu un pieņēma viņas uzvārdu. 1972. gadā viņš absolvēja Maskavas Valsts Starptautisko attiecību institūta Austrumu nodaļu. Tajā pašā gadā uzsāka darbu padomju diplomātiskajā dienestā ārvalstīs. Līdz 1991. gadam bija PSKP biedrs. 1991. — 1994. gadā darbojās Ārlietu ministrijā vadošajos amatos. No 1994. līdz 2004. gadam bija Krievijas pastāvīgais pārstāvis Apvienoto Nāciju Organizācijā. Kopš 2004. gada Lavrovs ir Krievijas Federācijas ārlietu ministrs, atrodoties šajā amatā ilgāko laiku kopš šīs valsts izveidošanās. Vienlaikus viņš ir Krievijas Drošības padomes pastāvīgais biedrs. Bez dzimtās krievu valodas pārvalda arī angļu, franču un singāļu valodu. Armenian who Was Born on Ararat Street: Sergey Lavrov – the Unsurpassed Diplomat armedia.am 02.28.2019 «Lavrov Sergey Viktorovich». Ministry of Foreign Affairs of the Russian Federation. Skatīts: 2013. gada 4. februārī. (angliski) Rupert Wingfield Hayes. «Russia's deep suspicion of the West». BBC News. British Broadcasting Corporation. Arhivēts no oriģināla, laiks: 2007. gada 16. Decembris. Skatīts: 2007. gada 16. decembrī. (angliski) Vikikrātuvē par šo tēmu ir pieejami multivides faili. Skatīt: Sergejs Lavrovs. Brockhaus Enzyklopädie raksts (vāciski) Krievijas Lielās enciklopēdijas raksts (krieviski)