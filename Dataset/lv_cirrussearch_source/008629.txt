2011. gada Tour de France bija 98. Tour de France velobrauciens, kas norisinājās no 2011. gada 2. jūlija līdz 24. jūlijam. Tas bija tikai otrais Tour de France velobrauciens kopš 1967. gada, kas sākās ar grupas braucienu, nevis prologa braucienu ar atsevišķu startu. Sacensības notika ne vien Francijas ceļos, bet arī Itālijā. Izšķirošie posmi cīņā par uzvaru notika kalnu etapos Pirenejos, bet it īpaši Alpos, velobrauciens finišēja pēc aizvadīta 21 posma un 3430 kilometriem kā vienmēr Elizejas laukos Parīzē. 2011. gada Tour de France piedalījās 22 komandas un 198 riteņbraucēji. Šajā gadā Tour de France nepiedalījās Latvijas riteņbraucēji. Iepriekšējā gada uzvarētājs Alverto Kontadors (Spānija, Astana Team) uz laiku bija diskvalificēts par dopinga lietošanu. Janvārī A. Kontadora diskvalifikācija tika atcelta un viņš varēja piedalīties Tour de France (vālāk gan diskvalifikācija tomēr tika piespriesta un A. Kontadoram atņēma uzvaru 2010. gada Tour de France), pie kam viņš uzvarēja Giro d'Italia jūnija sākumā. Par otru galveno favorītu pirms Tour de France tika uzskatīts iepriekšējā gada otrās vietas ieguvējs Andi Šleks (Luksemburga, Leopard Trek). Par velobrauciena uzvarētāju pirmo reizi kļuva Austrālijas riteņbraucējs Keidels Evanss no BMC Racing Team, velobrauciena vadībā izvirzoties vien priekšpēdējā dienā — braucienā ar atsevišķu startu. Otrajā vietā tāpāt kā iepriekšējā gadā palika Andi Šleks (Leopard Trek) no Luksemburgas, kurš kopvērtējumā zaudēja uzvarētājam 1 minūti un 34 sekundes, bet trešajā - viņa brālis un komandas biedrs Frenks Šleks. "Kalnu karaļa" raibo kreklu tūres noslēgumā ieguva Samuels Sančess (Spānija, Euskaltel-Euskadi), savukārt labākā sprintera zaļo kreklu — Marks Kevendišs (Lielbritānija, HTC-Highroad), kurš izcīnīja uzvaras arī piecos Tour de France posmos. Kopumā pēc šī gada sacensībām viņam bija jau 20 posmu uzvaras prestižākajā daudzdienu velobraucienā, taču sprinteru kopvērtējumā M. Kevendišs uzvarēja pirmoreiz. Komandu kopvērtējumā uzvarēja ASV komanda Team Garmin-Cervelo, savukārt par labāko jauno braucēju kļuva Pjērs Rolāns (Francija, Team Europcar). Tour de France - Blazin' Saddles: 2011 Prologue logged uk.eurosport.yahoo.com, published: 27 January 2010, accessed: 2 June 2011 Kavendišam piektā uzvara 'Tour de France' posmos; kopvērtējumā triumfē Evanss[novecojusi saite] Evanss triumfē "Tour de France" Evanss sper platu soli pretī uzvarai Tour de France Evanss praktiski nodrošina uzvaru 'Tour de France' kopvērtējumā[novecojusi saite] Tour de France oficiālā mājaslapa