Jauno braucēju ieskaite Tour de France ir viena no papildu ieskaitēm Tour de France sacensībās, kas tika izveidota 1975. gadā. Atskaitot izņēmumu no 1989. līdz 1999. gadam, ieskaites līderis valkā baltu krekliņu (franču: maillot blanc). Prasības braucēju atbilstībai šai ieskaitei gadu gaitā ir mainījušās, bet vienmēr bijušas tādas, ka pieredzējušie braucēji šai ieskaitei neatbilst, dažkārt izslēdzot braucējus virs konkrēta vecuma, iepriekš Tour de France startējušus sportistus, kā arī sportistus, kuri profesionāļos startē jau vairāk kā divus gadus. Pēdējos gados ieskaitē tiek iekļauti tikai braucēji, kas jaunāki par 26 gadiem. No 1968. līdz 1975. gadam baltais krekliņš Tour de France tika piešķirts līderim kombinētās ieskaites līderim (labākais braucējs kopvērtējumā, punktu un kalnu ieskaitē). 1975. gadā šo ieskaiti likvidēja un to aizvietoja ar jauno braucēju ieskaiti. Ieskaitē sacentās visi jaunie profesionāļi (mazāk kā trīs gadi profesionāļa statusā) un to aprēķināja pēc kopvērtējuma laika Ieskaites līderim tika piešķirts baltais krekliņš. Noteikumi jauno braucēju ieskaitē mainījās 1983. gadā, kad tajā iekļāva tikai pirmreizējos dalībniekus, bet 1987. gadā tajā iekļāva visus dalībniekus, kas bija jaunāki par 26 gadiem rēķinot uz nākamā gada 1. janvāri. No 1989. līdz 1999. gadam balto krekliņu vairs nepiešķīra, lai arī ieskaite tika aprēķināta. Kopš 2000. gada balto krekliņu atkal piešķir un ieskaitē piedalās visi braucēji, kas jaunāki par 26 gadiem rēķinot uz nākamā gada 1. janvāri. 1997. gadā ieskaites oficiālais nosaukums mainījās uz Souvenir Fabio Casartelli. Kopš 2015. gada ieskaiti sponsorē optikas mazumtirdzniecības tīkls Krys. «Cycling Revealed». «La Vuelta 2016». Arhivēts no oriģināla, laiks: 2011. gada 2. septembrī. Skatīts: 2016. gada 13. decembrī. «Tour Xtra: White Jersey». M. Long. «Krys eyes Tour de France’s white jersey». SportsPro, 2015. gada 9. aprīlis. Arhivēts no oriģināla, laiks: 2021. gada 11. jūlijā. Skatīts: 2016. gada 21. jūnijs. In addition to continuing as the official optician of the prestigious cycling race – a role it began last year – Krys will also sponsor the tour’s white jersey, awarded to the best young rider under the age of 25. Filipo finišēja 24. vietā kopvērtējumā, četras vietas aiz 24 gadus vecā Alverto Luisa Kamargo, kurš būtu uzvarējis jauno braucēju ieskaitē, bet viņa komandas sporta direktors nebija viņu šai ieskaitei pieteicis.