Heiki Nabi (igauņu: Heiki Nabi; dzimis 1985. gada 6. jūnijā) bija igauņu grieķu-romiešu stila cīkstonis, 2012. gada vasaras olimpisko spēļu sudraba medaļas ieguvējs, divkārtējs pasaules čempions, Eiropas spēļu medaļnieks, daudzkārtējs Igaunijas čempions. Heiki Nabi dzimis Hillestes ciemā, netālu no Kerdlas pilsētas Hījumā salā, Igaunijā. Heiki pirmais treneris bija Tīts Madalvē, pēc viņa treneri bija Kristjans Sāre (2001—2002), Henns Pelluste (2002—2016), Aleksandrs Jairuse (2017), Igors Bugajs (2017–19). 2006. gada pasaules čempionāts bija pirmais, kurā Nabi piedalījās. Pēc četrām uzvarām, viņš iekļuva finālā, kur, uzvarot čehu cīkstoni Mareku Švecu, izcīnīja zelta medaļu. 2010. gada nogalē apprecējās ar Egli Elleri. 2011. gada 28. maijā Nabi ģimenē piedzima meita Renata. 2012. gada olimpiskajās spēlēs Londonā Nabi izcīnīja sudraba medaļu aiz kubieša Mihaina Lopesa. Par šo panākumu viņš tika atzīts par Igaunijas Gada labāko sportistu. 2015. gadā viņš bija Igaunijas karognesējs 1. Eiropas spēlēs un izcīnīja bronzas medaļu. 2017. gada pasaules čempionātā cīņā viņš izcīnīja sudraba medaļu. Pirmsolimpiskajā 2019. gada pasaules čempionātā Kazahstānā svara kategorijā līdz 130 kg Heiki izcīnīja bronzas medaļu un ieguva savai valstij vietu olimpisko spēļu cīņas sacensībās. Baltās Zvaigznes ordenis, 2. šķira (2013) «Heiki Nabi. ESBL» (igauņu). Värske abielupaar Heiki Nabi ja Egle Eller ootavad last Arhivēts 2011. gada 1. janvārī, Wayback Machine vietnē. (igauniski) «На Европейские игры в Баку отправятся 59 эстонских спортсменов» (krievu). Postimees. 2015-05-27. Skatīts: 2022-04-28. «Эстонский борец Хейки Наби выиграл бронзу на Европейских играх» (krievu). Postimees. 2015-06-14. Skatīts: 2022-04-29. «Хейки Наби завоевал серебро ЧМ» (krievu). Postimees. Skatīts: 2022-04-29. Vikikrātuvē par šo tēmu ir pieejami multivides faili. Skatīt: Heiki Nabi. Olympedia profils (angliski) The Sport.org profils (angliski) FILA profils (angliski)