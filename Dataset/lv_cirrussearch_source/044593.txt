Salome Reišere (vācu: Salome Reischer; 1899. gada 19. decembris — 1980. gadā) bija ebreju izcelsmes Austrijas starptautiskā meistare šahā (1952), daudzkārtējā Austrijas sieviešu šaha čempione. 1936. gadā starptautiskajā sieviešu šaha turnīrā Austrijas pilsētā Zemmeringā ieņēmusi 8. vietu. Divas reizes piedalījusies Pasaules čempionātos šahā sievietēm: 1937. gadā Stokholmā dalījusi 17.—20. vietu; 1939. gadā Buenosairesā dalījusi 14.-16. vietu. Pēc Austrijas anšlusa devusies uz Palestīnu, bet pēc tam caur Argentīnu uz ASV. 1939. gada Pasaules čempionātā šahā sievietēm pārstāvējusi Palestīnu. Pēc Otrā pasaules kara atgriezusies Austrijā un trīs reizes uzvarējusi Austrijas sieviešu šaha čempionātos (1950, 1952, 1954). 1952. gadā Maskavā piedalījusies pretendentu turnīrā, kurā palikusi pēdējā 16. vietā. FIDE 1952. gadā viņai piešķīra starptautiskās meistares (WIM) nosaukumu. «1927-39 Title Tournaments : World Chess Championship (women)». www.mark-weeks.com. World Chess Championship (women): 1952 Candidates Tournament Šahista profils chessgames.com mājaslapā (angliski) Šahista profils 365chess.com mājaslapā (angliski)