Jeļena Ribakina (krievu: Елена Андреевна Рыбакина); dzimusi 1999. gada 17. jūnijā) ir krievu tenisiste, kura kopš 2018. gada pārstāv Kazahstānu. 2022. gada Vimbldonas čempionāta uzvarētāja vienspēlēs. Profesionāles karjeru uzsākusi 2016. gadā. 2018. gadā J. Ribakina ieguva Kazahstānas pilsonību un kopš tā laika pārstāv šo valsti. Galvenais iemesls šai maiņai bija Kazahstānas Tenisa federācijas finansiālais atbalsts. 2020. gada vasaras olimpisko spēļu turnīrā, kas notika Tokijā 2021. gadā, J. Ribakina sasniedza pusfinālu, kur piekāpās Belindai Benčičai, bet spēlē par bronzas medaļu atzina arī Eļinas Svitoļinas pārākumu. Uzvarot 2022. gada Vimbldonas čempionātā, viņa kļuva par pirmo Kazahstānas tenisisti, kas uzvarējusi Grand Slam turnīrā, kā arī viņa bija pirmā savas valsts pārstāve WTA reitinga labāko piecpadsmitniekā. J. Ribakinas, kā Kazahstānu pārstāvošas Krievijas tenisistes, uzvara Vimbldonā izraisīja disksusijas, jo pēc Krievijas iebrukuma Ukrainā Krievijas un Baltkrievijas sportisti bija izslēgti no starptautisko sacensību aprites. 2023. gada Austrālijas atklātā čempionāta ceturtdaļfinālā pārspēja Latvijas tenisisti Aļonu Ostapenko, vēlāk sasniedzot finālspēli, kurā piekāpās Arinai Sabaļenkai. Ben Morse. «Elena Rybakina wins Wimbledon women's singles title, her first grand slam and first for Kazakhstan». CNN (angļu), 2022-07-09. Skatīts: 2023-01-24. Matthew Futterman. «Despite a Wimbledon Ban on Russian Players, a Russian Woman Might Win». The New York Times (en-US), 2022-07-08. ISSN 0362-4331. Skatīts: 2023-01-24. Vikikrātuvē par šo tēmu ir pieejami multivides faili. Skatīt: Jeļena Ribakina. Olympedia profils (angliski) WTA tenisistes profils (angliski) ITF profils (angliski) Billijas Džīnas Kingas kausa profils (angliski) Tennis Temple profils (angliski) tennisabstract.com profils (angliski)