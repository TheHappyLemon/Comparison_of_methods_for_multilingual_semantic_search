Nacionālās basketbola asociācijas 1998.—1999. gada sezona bija 53. NBA sezona. Šajā sezonā piedalījās 29 komandas (27 no ASV un 2 no Kanādas). 53. NBA sezona netika uzsākta līdz pat 1999. gada 5. februārim līgas lokauta dēļ. Lokauts tika beigts līdz ar 1999. gada 18. janvārī parakstīto sešu gadu kolektīvo līgumu starp līgu un tās spēlētājiem. Visas 29 komandas aizvadīja saīsinātu regulāro sezonu ar 50 spēlēm (61% no parastā spēļu skaita regulārajā sezonā). Visas 16 izslēgšanas spēlēm kvalificējušās komandas aizvadīja pilnu izslēgšanas spēļu sēriju izspēli. Par NBA čempioniem kļuva Sanantonio "Spurs" spēlētāji, kas piecu spēļu finālsērijā pieveica Ņujorkas "Knicks" ar 4—1. Finālsērija ilga no 16. jūnija līdz 25. jūnijam. Par regulārās sezonas vērtīgāko spēlētāju tika atzīts Jūtas "Jazz" basketbolists Karls Malons un par finālsērijas vērtīgāko atzina Timu Dankanu no "Spurs". 1998. gada NBA drafts notika 1999. gada 24. jūnijā, tajā Losandželosas "Clippers" ar pirmo numuru izvēlējās Maiklu Olovokandi. Līgas lokauta dēļ nenotika Visu zvaigžņu spēle. Šī bija pirmā reize līgas vēsturē, kad ar astoto numuru izsētā komanda (šoreiz Ņujorkas "Knicks") kvalificējas NBA fināsērijai. Piezīmes z – Ieguva mājas spēļu priekšrocības visām izslēgšanas spēlēm. c – Ieguva mājas spēļu priekšrocības konferences izslēgšanas spēlēm. y – Ieguva divīzijas titulu. x – Iekļuva izslēgšanas spēlēs. Piezīmes: Treknraksts = komanda uzvar kārtā MVP: Karls Malons, Jūtas "Jazz" Labākais aizsardzībā: Alonso Mornings, Maiami "Heat" Debitants: Vinss Kārters, Toronto "Raptors" Rezervists: Darels Ārmstrongs, Orlando "Magic" Visvairāk progresējušais: Derels Ārmstrongs, Orlando "Magic" Treneris: Maiks Danlīvijs, Portlendas "Trail Blazers" 1998.—1999. gada NBA lokauts Oficiālā NBA mājaslapa (angliski) Basketball Reference profils Arhivēts 2012. gada 4. oktobrī, Wayback Machine vietnē. (angliski)