Liu Šilaņa (ķīniešu: 刘适兰, piņjiņs: Liu Shilan; dzimusi 1962. gada 24. janvārī) ir Ķīnas starptautiskā lielmeistare šahā (1982), septiņkārtējā Ķīnas sieviešu šaha čempionāta uzvarētāja (1979–1981, 1983-1986). No 1979. līdz 1986. gadam septiņas reizes uzvarējusi Ķīnas sieviešu šaha čempionātos. Trīs reizes piedalījusies Pasaules sieviešu šaha čempiones nosaukuma izcīņas cikla starpzonu turnīros. Lielāko panākumu guvusi 1982. gada starpzonu turnīrā Tbilisi, kurā izcīnījusi 3. vietu un kļuvusi par pirmo Ķīnas šahisti, kas ieguvusi tiesības piedalīties pretendentu mačos. 1983. gadā pretendentu maču ceturtdaļfinālā zaudējusi Nanai Joseliani ar 3:6. Nākamajos starpzonu turnīros šo panākumu vairs neizdevās atkārtot: 1985. gada starpzonu turnīrā Žeļeznovodskā viņa palika 14. vietā, bet 1987. gada starpzonu turnīrā Tuzlā ieņēma 10. vietu. Piecas reizes pārstāvējusi Ķīnas komandu Pasaules šaha olimpiādēs (1980-1988), kurās lielāko panākumu sasniegusi 1986. gadā, kad individuālajā vērtējumā izcīnījusi sudraba un bronzas medaļas.. Par panākumiem turnīros FIDE 1981. gadā viņai piešķīra starptautiskās meistares (WIM), bet 1982. gadā - starptautiskās lielmeistares (WGM) nosaukumu. Pēc 1990. gada FIDE šaha turnīros piedalījusies ļoti reti. Campeonato de China - femenino 1982 Tbilisi Interzonal Tournament 1983-84 Candidates Matches «1985 Zeleznovodsk Interzonal Tournament». Arhivēts no oriģināla, laiks: 2020. gada 29. jūnijā. Skatīts: 2018. gada 9. oktobrī. «1987 Tuzla Interzonal Tournament». Arhivēts no oriģināla, laiks: 2019. gada 30. aprīlī. Skatīts: 2018. gada 9. oktobrī. OlimpBase :: Women's Chess Olympiads :: Liu Shilan Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)