Džons Horvuds (angļu: John Horwood) bija 1821. gadā slepkavībā apsūdzēta persona Bristolē, Anglijā. Horvuds bija pirmais cilvēks, kuru pakāra Bristoles Ņugaolas cietumā. Viņa skelets tika saglabāts un ilgu laiku tas atradās Bristoles Universitātes skapī. Skeletam ap kaklu bija karātavu cilpa. Džonu Horvudu apglabāja blakus tēvam 2011. gada 13. aprīlī, tieši 190 gadus pēc viņa nāves soda izpildes dienas. Horvuds bija astoņpadsmit gadus vecs ogļracis no Henemas, Tomasa Horvuda desmitais bērns. 1820. gadā Horvuds pārtrauca attiecības ar savu draudzeni Elīzu Belsomu. 1821. gadā viņš viņu ieraudzīja ar jaunu draugu un meta tai ar akmeni, trāpīdams Elīzai pa deniņiem. Akmens nodarīja nelielu traumu, bet Bristoles Karaliskajā slimnīcā Dr. Ričards Smits kā diagnozi uzstādīja galvaskausa lūzumu un nolēma operēt. Operācija izraisīja nāvējošu abscesu un četras dienas vēlāk 1821. gada 17. februārī Elīza nomira. Dr. Smits Horvuda vārdu nodeva policijai. Tiesa notika Bedminsterā, 1821. gada 11. aprīlī un Smits liecināja pret Horvudu. Divas dienas vēlāk Horvudu pakāra un viņa ķermenis tika nodots Dr. Smitam preparēšanai. Smits ķermeni lika nodīrāt un ādu izmantoja, lai iesietu slepkavības lietas papīrus. Šie dokumenti tagad atrodas "M Shed" muzejā Bristolē. Uz tiem ir iestrādāts karātavu simbols. Antropodermisko bibliopedžiju piekopa kopš 17. gadsimta un slepkavas ādu bieži šādi izmantoja 17. un 18. gadsimtā grāmatu vai dokumentu iesiešanai. Smits glabāja skeletu savās mājās līdz savai nāves dienai, kad to nodeva Bristoles Karaliskajai slimnīcai un vēlāk Bristoles Universitātei. Bēres sarīkoja Mērija Helivela, Horvuda brāļa mazmazmazmazmeita. Zārks bija ar samta drapērijām un to veda ar ratiem viņa nāves laika tradīcijās. «Burial of man hanged in Bristol in 1821 to take place». BBC. 2011. gada 13. aprīlis. Skatīts: 2011. gada 13. aprīlis. Rob Cooper. «Funeral for murderer hanged in 1821 after his skeleton is found in Bristol University cupboard». Daily Mail, 2011. gada 13. aprīlis. Skatīts: 2011. gada 13. aprīlis. «Young man hanged in 1821 gets burial». United Press International. 2011. gada 14. aprīlis. Skatīts: 2011. gada 14. aprīlis. «Funeral for lad 190yrs overdue». Daily Mirror. 2011. gada 14. aprīlis. Skatīts: 2011. gada 14. aprīlis. «Exactly 190 years after Bedminster trial and hanging, John Horton laid to rest». Bedminster People. Northcliffe Media Limited. Arhivēts no oriģināla, laiks: 2011. gada 19. aprīlī. Skatīts: 2011. gada 13. aprīlis. Joanna Briscoe. «New wrinkles on an old subject». The Guardian, 2004. gada 17. aprīlis. Skatīts: 2011. gada 13. aprīlis. «Hunt after book bound with human skin is found in street». Yorkshire Post. 2006. gada 8. aprīlis. Skatīts: 2011. gada 13. aprīlis. «Bristol man finally laid to rest - 190 years after his death». Bristol Evening Post. 2011. gada 14. aprīlis. Arhivēts no oriģināla, laiks: 2011. gada 20. aprīlī. Skatīts: 2011. gada 14. aprīlis.