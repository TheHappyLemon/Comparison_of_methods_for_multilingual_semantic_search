Deimante Kornete (franču: Deimantė Cornette; dzimusi kā Deimante Daulīte (lietuviešu: Deimantė Daulytė) 1989. gada 22. februārī, Šauļos) ir Lietuvas starptautiskā lielmeistare šahā (2009), kas kopš 2021. gada pārstāv Franciju. Vairākkārtējā Lietuvas junioru šaha čempione dažādās vecuma grupās (2007, 2008, 2009). Pārstāvējusi Lietuvu junioru Pasaules un Eiropas čempionātos, kur augstākais sasniegums ir 3. vietā U-16 vecuma grupā 2005. gadā. Piecas reizes ir uzvarējusi Lietuvas sieviešu šaha čempionātā (2006, 2007, 2008, 2012, 2013), bet 2010. gada turnīrā ieņēmusi 2. vietu. Lietuvas sieviešu izlases sastāvā 6 reizes piedalījusies Pasaules šaha olimpiādēs (2006-2016), bet 7 reizes piedalījusies Eiropas komandu šaha čempionātos (2005-2007, 2011-2017), kur izcīnījusi bronzas medaļu (2017) individuālajā vērtējumā. 2005. gada Eiropas komandu šaha čempionātā izcīnījusi individuālo sudraba medaļu, bet 42. šaha olimpiādē Baku izcīnījusi individuālo bronzas medaļu pie 2. galdiņa. Augstākais sasniegums komandu sacensībās ir 2. vieta pie 4. galdiņa 2005. gadā Eiropas komandu šaha čempionātā Gēteborgā (+6 =1 -2). Piedalījusies arī 2009. gada Latvijas atklātajā šaha čempionātā Mežezerā (Aizkraukles novads). 2023. gada augustā izcīnījusi 2. vietu Francijas sieviešu šaha čempionātā, finālā piekāpjoties Mitrai Hedžazipūrai. 2023. gada septembrī Francijas izlases sastāvā izcīnījusi bronzas medaļu Pasaules komandu šaha čempionātā. 2023. gadā Budvā Francijas izlases sastāvā izcīnījusi 3. vietu Eiropas komandu šaha čempionātā. 2024. gada martā uzvarējusi Evas Mozeres piemiņas turnīrā Gracā. 2024. gada martā izcīnījusi 3. vietu Vācijas atklātajā sieviešu šaha čempionātā Augsburgā. Precējusies ar Francijas šaha lielmeistaru Matjē Kornetu. FIDE Transfers in 2021 EU-ch U16 Girls Herceg Novi 2005 Deimante Daulyte is 2013 Lithuanian womens champion 42nd Olympiad Baku 2016 Women th European Team Chess Championship (women): Gothenburg 2005 {https://en.chessbase.com/post/french-championships-2023-report French Championships: Gozzoli and Hejazipour clinch titles] European Team Chess Championship 2023 - Women CHESS LADIES GRAZ 2024 Internationale Offene Deutsche Frauen Einzelmeisterschaft 2024 Deimante Kornete šahista profils vietnē fide.com Deimante Kornete šahista profils vietnē chessgames.com Deimante Kornete šahista profils vietnē 365chess.com Deimante Kornete šahista profils vietnē chesstempo.com Deimante Kornete šahista profils vietnē olimpbase.org (Pasaules šaha olimpiādes) Deimante Kornete šahista profils vietnē olimpbase.org (Eiropas komandu šaha čempionāti)