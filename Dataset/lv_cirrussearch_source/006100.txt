Borgas masīvs (norvēģu: Borgmassivet) ir ap 80 km garš un līdz 70 km plats kalnu masīvs Antarktīdā, Karalienes Modas Zemē. Izvietojies Ričera augstienē Princeses Martas krastā, rietumos no Jūtulstreumena glečera un Penka ieplakas. Ziemeļos Vidālenas ieleja to atdala no Ālmana grēdas. Augstākā virsotne ir Hegseteta kalns (1843 m) masīva vidusdaļā. Kalnus pirmie atklāja un nofotografēja Vācijas antarktiskā ekspedīcija 1938./1939. gadā, bet masīvs netika korekti atainots kartēs. Detālu izpēti un kartēšanu veica norvēģu kartogrāfi pēc NBSAE (1949-1952) un Norvēģijas antarktiskās ekspedīcijas (1958-1959) materiāliem un nosauca to pēc grēdas prominentākā virsotnes Borgas ("pils") masīva vidienē. Masīva dienvidos pie Vindegas grēdas no 1969. līdz 1976. gadam darbojās Dienvidāfrikas vasaras polārstacija Borga. ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Borgas masīvs Apvidus karte mērogā 1:1 000 000