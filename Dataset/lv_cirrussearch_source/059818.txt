Džamals Musiala (vācu: Jamal Musiala, dzimis 2003. gada 26. februārī) ir Vācijas futbolists, spēlē uzbrūkošā pussarga pozīcijā, Vācijas futbola izlases dalībnieks. Kopš 2020. gada Musiala pārstāv Vācijas Bundeslīgas komandu Bayern Munich. Dzimis Štutgartē, tēvs — nigērietis, māte — vāciete. Uzaudzis Anglijā, kur ilgus gadus spēlējis Chelsea jauniešu akadēmijā. 2019. gadā, 16 gadu vecumā, pārcēlies atpakaļ uz Vāciju, lai pievienotos Bayern Munich. 2020. gada 20. jūnijā, mačā pret Freiburg, debitējis Vācijas Bundeslīgā, 17 gadu un 115 dienu vecumā kļūstot par visu laiku jaunāko Bayern Munich spēlētāju Bundeslīgā. 2021. gada 5. martā Musiala noslēdza savu pirmo profesionālo līgumu. Pārstāvējis gan Anglijas, gan Vācijas jauniešu izlases. 2021. gada 24. februārī Musiala paziņoja, ka nolēmis pārstāvēt Vācijas futbola izlasi. Izlasē debitējis tā gada 25. martā pret Islandi. Musiala tika iekļauts Vācijas izlases sastāvā 2020. gada Eiropas čempionātam. 2021. gada 23. jūnijā, Eiropas čempionāta mačā pret Ungāriju, Musiala guva vārtus, tādējādi 18 gadu un 117 dienu vecumā kļūstot Vācijas izlases visu laiku jaunāko vārtu guvēju kādā no lielajiem turnīriem. Bayern Munich Vācijas Bundeslīga: 2019–20, 2020–21, 2021–22, 2022–23 DFL-Supercup: 2020, 2021, 2022 UEFA Superkauss: 2020 FIFA Klubu Pasaules kauss: 2020 «Bayern Munich sign 16-year-old Chelsea talents Jamal Musiala and Bright Arrey-Mbi». bundesliga.com - the official Bundesliga website (angļu). Skatīts: 2022-01-18. «Jamal Musiala: Jüngster Bundesliga-Debütant des FC Bayern». 20.06.2020. Skatīts: 18.01.2022. «Musiala signs until 2026». 05.03.2021. Skatīts: 18.01.2022. Raphael Honigstein. «Jamal Musiala exclusive: Why it's the right decision to play for Germany». The Athletic (angļu). Skatīts: 2022-01-18. «Germany 2-2 Hungary: Leon Goretzka's late equaliser sees Germany survive Euro 2020 scare». Sky Sports (angļu). Skatīts: 2022-01-18. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)