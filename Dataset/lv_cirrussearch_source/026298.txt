Sers Deivids Līns (angļu: Sir David Lean; dzimis 1908. gada 25. martā, miris 1991. gada 16. aprīlī) bija angļu kinorežisors, scenārists, kinoproducents un filmu montāžas autors. Kaut arī Līns savas 40 gadus ilgās karjeras laikā bijis režisors tikai 16 pilnmetrāžas filmām, tomēr viņš tiek uzskatīts par vienu no izcilākajiem britu režisoriem. Pazīstams kā vairāku nozīmīgu episku Holivudas filmu režisors — "Tilts pār Kvai upi" (1957), "Arābijas Lorenss" (1962), "Doktors Živago" (1965). Režisējis filmas pēc Čārlza Dikensa darbu motīviem — "Lielās cerības" (Great Expectations, 1946), "Olivers Tvists" (Oliver Twist, 1948). Par filmu "Īsā tikšanās" (A Brief Encounter, 1945) saņēmis Kannu kinofestivāla lielo balvu Grand Prix. Septiņas reizes nominēts Amerikas Kinoakadēmijas balvai kā labākais režisors, un divas reizes no tām balvu saņēmis — par filmām "Tilts pār Kvai upi" un "Arābijas Lorenss". Par šīm divām un par filmu "Doktors Živago" saņēmis arī Zelta globusa balvas. «Lean, David (1908-1991)». Britu Filmu institūts. «Savu slaveno filmu ēnā». diens.lv. Vikikrātuvē par šo tēmu ir pieejami multivides faili. Skatīt: Deivids Līns. IMDb profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)