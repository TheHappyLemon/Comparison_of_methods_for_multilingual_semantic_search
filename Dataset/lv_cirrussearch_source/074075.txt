Sirdsveida divlape (Listera cordata (L.) R.Br.) ir orhideju dzimtas suga. Latvijā tā ir diezgan reta, ierakstīta Latvijas Sarkanajā grāmatā trešajā kategorijā. Daudzgadīgs, sīks, 5-25 cm augsts lakstaugs. Guma nav izveidots. Saknes diezgan garas, tievas. Var būt veģetatīvā vairošanās. Stublājs stāvs, tievs. Stublāja apakšdaļā ir divas sirdveidīgas lapas, kas horizontāli atstāv no stublāja. Ziedkopa skraja. Ziedi var būt violeti vai zaļgandzelteni. Pieša nav. Lūpa divdaivaina, gara. Daivas smailas. Auglis - maza pogaļa. Latvijā zied no maija beigām līdz jūlijam. Aug dažviet Eiropā, Ziemeļamerikā un Āzijā. Atsevišķi eksemplāri pārmitros vai mēreni mitros skujkoku mežos. Izplatība Werner Rothmaler: Exkursionsflora von Deutschland. Gefäßpflanzen: Kritischer Band. München 2005. ISBN 3-8274-1496-2 Zigmas Gudžinskas, Mindaugas Ryla. Lietuvos gegužraibiniai (Orchidaceae). Vilnius 2006. ISBN 9986-662-28-1. Vikikrātuvē par šo tēmu ir pieejami multivides faili. Skatīt: Sirdsveida divlape. Encyclopædia Britannica raksts (angliski) Encyclopædia of Life raksts (angliski) Latvijasdaba.lv