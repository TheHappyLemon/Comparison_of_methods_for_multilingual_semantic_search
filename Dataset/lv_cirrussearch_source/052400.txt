Svetlana Podobedova (krievu: Светлана Николаевна Подобедова; dzimusi 1986. gada 25. maijā) ir profesionālo karjeru beigusi Krievijas, pēc tam Kazahstānas svarcēlāja. Krievijas un Kazahstānas Nopelniem bagātā sporta meistare. Divkārtējā pasaules čempione (2009, 2010), divkārtējā Eiropas čempione (2004, 2005), trīskārtējā Kazahstānas čempione (2010, 2011, 2012), Āzijas (2009) un Āzijas spēļu čempione (2010). Krievijas komandas sastāvā Svetlana Podobedova uzvarēja 2004. un 2005. gada Eiropas čempionātā. 2006. gadā viņa kļuva par pasaules junioru čempioni, bet pozitīva dopinga testa dēļ tika diskvalificēta. Pēc šī incidenta viņa kopā ar treneri veda sarunas ar Kazahstānas Svarcelšanas federāciju, kas piekrita Podobedovas startam zem Kazahstānas karoga. Tomēr Krievijas Svarcelšanas federācija šai pārejai savu piekrišanu nedeva, un, saskaņā ar Starptautiskās Svarcelšanas federācijas noteikumiem, sportiste bija spiesta izlaist Pekinas olimpiskās spēles. Svetlana Podobedova, saņēmusi oficiālas tiesības pārstāvēt Kazahstānu, divreiz kļuva par pasaules čempioni. 2010. gadā viņa tika atzīta par labāko planētas svarcēlāju . Kazahstānas čempionātā Taldikorghanā 2012. gada 6. jūnijā viņa raušanā pacēla 130 kg, bet grūšanā uzrādīja rezultātu 165 kg (vairāk nekā pasaules rekords). Tomēr sacensību kategorijas dēļ rekords netika oficiāli atzīts. Podobedova bija 2012. gada vasaras olimpisko spēļu dalībniece. Parādījusi otro rezultātu raušanā (130 kg) un pirmo grūšanā (161 kg), viņa kļuva par olimpisko čempioni ar jaunu olimpisko rekordu grūšanā. Tomēr 2016. gadā vēlreiz pārbaudot viņas dopinga testu, kas bija ņemts 2012. gadā olimpiskajās spēlēs Londonā, tika atrasts anabolisko steroīdu preparāts stanozolols un 2016. gada 15. jūnijā ar Starptautiskās Svarcelšanas federācijas lēmumu viņa uz laiku tika diskvalificēta. Kazahstānas Republikas kultūras un sporta ministrs Aristanbeks Muhamediuli 2016. gada 5. jūlijā paziņoja, ka Iļja Iļjins, Svetlana Podobedova, Maija Maneza un Zulfija Činšanlo izlaidīs olimpiskās spēles Riodežaneiro. Starptautiskā olimpiskā komiteja, dopinga lietošanas dēļ, 2016. gada 19. oktobrī atņēma Podobedovai 2012. gada vasaras olimpisko spēļu zelta medaļu. 2016. gada 31. oktobrī Podobedova paziņoja par sporta karjeras beigšanu. Viņas personīgais treneris bija Aleksejs Ni. Pirmais treneris bija Pāvels Bļinovs. Gudrības ordenis (kazahu: Парасат ордені). Krievijas Nopelniem bagātais sporta meistars (2005). Kazahstānas Nopelniem bagātais sporta meistars (2009). Kazahstānas Labākā sportiste (2009, 2010). Pasaules labākā svarcēlāja (2010) pēc Starptautiskās svarcelšanas federācijas versijas. Sniega Leoparda ordenis (Барыс ордені), 2. pakāpe. 2012. gadā Kazahstānas pasts izlaidis pastmarku ar Svetlanas Podobedovas attēlu. «МИГРАЦИОННЫЕ БЕДЫ ПОДОБЕДОВОЙ». Arhivēts no oriģināla, laiks: 2011-10-31. Skatīts: 2020-04-04. «Вето на Подобедову». «IWF». Arhivēts no oriģināla, laiks: 2013-02-18. Skatīts: 2020-04-04. «Штангисты сделали олимпийский выбор». Arhivēts no oriģināla, laiks: 2012-10-09. Skatīts: 2020-04-04. «The IWF reports that as a consequence of the IOC’s reanalyses of samples from the 2012 London Olympic Games». «IWF». Arhivēts no oriģināla, laiks: 2016-06-29. Skatīts: 2020-04-04. Informburo.kz. «Дисквалификация четырёх тяжелоатлетов похоронит всю сборную Казахстана», 2016-07-05. Skatīts: 2020-04-04. «IOC SANCTIONS EIGHT ATHLETES FOR FAILING ANTI-DOPING TEST AT LONDON 2012». «IOC». Arhivēts no oriģināla, laiks: 2016-11-02. Skatīts: 2020-04-04. «Олимпийская чемпионка Светлана Подобедова уходит из большого спорта | Новости | КТК». KTK. Skatīts: 2020-04-04. Светлана Николаевна Подобедова[novecojusi saite] // цска.рф Назарбаев наградил олимпийских чемпионов самыми почетными орденами страны Arhivēts 2020. gada 25. oktobrī, Wayback Machine vietnē. (krieviski) Vikikrātuvē par šo tēmu ir pieejami multivides faili. Skatīt: Svetlana Podobedova. Olympedia profils (angliski) The Sport.org profils (angliski) IWF profils (angliski) IWRP profils (angliski) Institut für Angewandte Trainingswissenschaft profils (vāciski)