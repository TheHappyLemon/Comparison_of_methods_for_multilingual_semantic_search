Staņislavs Šķesters (dzimis 1958. gada 17. decembrī) ir latviešu inženieris un politiķis. Bijis 8., 9. un 10. Saeimas deputāts. Kopš 2006. gada bijis Centrālās zemes komisijas priekšsēdētājs. Pārstāv politisko partiju Latvijas Zemnieku savienība. 1982. gadā Šķesters pabeidza Latvijas Lauksaimniecības akadēmiju inženiera-mehāniķa specialitātē. No 1994. līdz 2002. gadam bija Mākoņkalna pagasta padomes priekšsēdētājs. Togad, 8. Saeimas vēlēšanās, ievēlēts par Saeimas deputātu. 8. Saeimā darbojies Eiropas lietu komisijā, kā arī bija Valsts pārvaldes un pašvaldības komisijas priekšsēdētājs. 2006. gadā piedalījies 9. Saeimas vēlēšanās un atkārtoti ievēlēts par deputātu. Togad kļuvis arī par Centrālās zemes komisijas priekšsēdētāju. Bijis arī Valsts pārvaldes un pašvaldības komisijas un Eiropas lietu komisijas biedrs. 2009. gadā kandidējis Eiroparlamenta vēlēšanās, taču nav ievēlēts. 2010. gadā Šķesters piedalījās 10. Saeimas vēlēšanās, tika ievēlēts Saeimā no Latgales vēlēšanu apgabala. 10. Saeimā Šķesters darbojas Ārlietu komisijā, kā arī Eiropas lietu komisijā. 2011. gadā bija viens no pieciem deputātiem, kas Valsts prezidenta vēlēšanās virzīja Andra Bērziņa kandidatūru, ko ievēlēja par Latvijas prezidentu. 11. Saeimas vēlēšanās ar pirmo numuru kandidēja no ZZS saraksta Latgales apgabalā, tomēr netika ievēlēts, piekāpjoties R. Eigimam un J. Klaužam. 2012. gada februārī iecelts par Zemgales plānošanas reģiona izpilddirektoru. Staņislavs Šķesters ir dzimis 1958. gada 17. decembrī. Precējies, ir seši bērni. Dzīvo Rēzeknes novada Mākoņkalna pagastā. «Saeimā ievēlēto ZZS pārstāvju biogrāfijasu». Delfi. 2002.10.23. Arhivēts no oriģināla, laiks: 2016. gada 5. martā. Skatīts: 2011.06.12. «Staņislavs Šķesters». Latgales dati. Skatīts: 2011.06.12. «Staņislavs Šķesters». 8. Saeima. Arhivēts no oriģināla, laiks: 2008. gada 22. jūnijā. Skatīts: 2011.06.12. «Staņislavs Šķesters». 9. Saeima. Skatīts: 2011.06.12. «6. jūnijā – par Zaļo un Zemnieku savienības sarakstu Nr. 14!». Zaļo un zemnieku savienība. Arhivēts no oriģināla, laiks: 2016. gada 4. martā. Skatīts: 2011.06.12. «Staņislavs Šķesters». Gudras galvas. Arhivēts no oriģināla, laiks: 2011. gada 23. jūnijā. Skatīts: 2011.06.12. «Bērziņš: viens kandidāts prezidenta amatam neliecina par demokrātiju». Delfi. 2011.05.25. Skatīts: 2011.06.12. «Ar otro piegājienu par prezidentu ievēlēts eksbaņķieris Andris Bērziņš». Delfi. 2011.06.02. Skatīts: 2011.06.12. Zenta Briede. «Deputāts Šķesters: «Vīrietim jābūt iejūgtam rūpēs par bērniem.»». Latvijas Avīze, 2007. gada 6. oktobrī. Bērniņš ir lielākais brīnums pasaulē!" teic DAIGA un STAŅISLAVS ŠĶESTERI, kuru ģimenē 12. septembrī piedzima sestais bērns. Kopā ar |accessdate= jālieto |url= «Staņislavs Šķesters». 10. Saeima. Skatīts: 2011.06.12.