Spēcija (itāļu: La Spezia, izrunā: [la ˈspɛttsja]) ir pilsēta Itālijā, Ligūrijas reģionā. Tas ir Spēcijas provinces administratīvais centrs. 2015. gadā Spēcijā dzīvoja 100 tūkstoši iedzīvotāju. Pēc šī rādītāja tā ir otra lielākā pilsēta Ligūrijā pēc Dženovas. Spēcija atrodas Ligūrijas jūras krastā starp Dženovu un Pizu. Šeit ir viena no nozīmīgākajām Itālijas flotes militārajām ostām. Tā ir arī nozīmīga tirdzniecības osta. Pilsētā bāzēts futbola klubs Spezia Calcio, kurš 2020.—2021. gada sezonā pirmo reizi spēlēja augstākajā līmenī — A sērijā. Starp slavenākajiem Spēcijā dzimušajiem cilvēkiem ir minami komponists un dzejnieks Džačinto Šelsi un šosejas riteņbraucējs Alesandro Petaki. Vikikrātuvē par šo tēmu ir pieejami multivides faili. Skatīt: Spēcija. Encyclopædia Britannica raksts (angliski) Encyclopædia Universalis raksts (franciski) https://demo.istat.it/?l=it.