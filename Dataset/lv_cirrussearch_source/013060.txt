Koba Jass (dzimis 1990. gada 1. maijā) ir latviešu hokejists, spēlē uzbrucēja pozīcijā. Pašlaik (2021) pārstāv Latvijas čempionāta vienību Rīgas "Olimp". Kobas brālis Māris Jass un brālēns Mareks Jass arī ir profesionāli hokejisti. Tēvs Ilgvars Jass ir bijis bokseris, bet māsa Vanesa Jasa — profesionāla basketboliste. Karjeru sācis 2007. gadā ASK Ogre komandā, kuras sastāvā spēlēja Latvijas čempionātā. 2009.—2010. gada sezonā pārstāvēja Rīgas "Dinamo Juniors" Baltkrievijas Ekstralīgā (bija viens no komandas kapteiņa palīgiem). 2010.—2011. gada sezonā viņš pārstāvēja Liepājas "Metalurga" komandu Baltkrievijas Ekstralīgā un kluba otro komandu Latvijas čempionātā. 2011.—2012. gada sezonā spēlēja Kazahstānas kluba Ustjkamenogorskas "Kazzinc-Torpedo" sastāvā Krievijas Augstākā līgā un Kazahstānas čempionātā. 2012. gada vasarā Jass uz pārbaudes laiku bija pievienojās KHL klubam Rīgas "Dinamo", vietu tās sastāvā gan neizcīnot. Vēlāk rudenī spēlētājs devās uz ECHL klubu Sinsinati "Cyclones", taču arī tā sastāvā Jass nevienu oficiālu spēli neaizvadīja. Sezonas turpinājumā Jass spēlēja Slovākijas Ekstralīgas klubā HK Žilina, kā arī Čehijas Ekstralīgas vienībā HC Kladno. 2013. gada 24. maijā noslēdza divu gadu līgumu ar Liberecas "Bili Tygri". 2013.—14. gada sezonā 33 aizvadītajās spēlēs atzīmējās vien ar sešiem (5+1) rezultativitātes punktiem. 2015.—16. gada sezonu aizvadīja Slovākijas Ekstralīgas klubos HK Skalica un MHC Martin. 2016.—17. gada sezonas ievadā ilgstoši nespēlēja, tad novembra nogalē aizvadīja divas spēles Rīgas "Prizma" sastāvā, uzreiz pēc tam pievienojoties HK Kurbads rindām. Latvijas hokeja izlases rindās spēlējis 2014. gada ziemas olimpiskajās spēlēs, kā arī 2012., 2013. un 2014. gada Pasaules čempionātā. «Atvaino, Zigurd, nevis tārps, bet saldēdiens!». Sporto.lv. Arhivēts no oriģināla, laiks: 2014. gada 28. februārī. Skatīts: 2014. gada 18. aprīlī. Arhivēts 2014. gada 28. februārī, Wayback Machine vietnē. «Koba Jass: Lai atteiktos no «Ferrari», vispirms pie tā jātiek». Apollo.lv. Skatīts: 2014. gada 18. aprīlī. Vikikrātuvē par šo tēmu ir pieejami multivides faili. Skatīt: Koba Jass. Olympedia profils (angliski) LOK profils Eliteprospects profils (angliski) Internet Hockey Database profils (angliski) Eurohockey profils (angliski)