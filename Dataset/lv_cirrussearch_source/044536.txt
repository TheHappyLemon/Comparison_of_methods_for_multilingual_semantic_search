Anna Katarīna Beskova (zviedru: Anna Katarina Beskow vai Anna Catharina Beskow; 1867. gada 2. februāris Stokholma — 1939. gada 12. augusts Zalcburga) bija Zviedrijas šahiste, 1927. gada Pasaules čempionāta šahā sievietēm sudraba laureāte. 1914. gadā šaha simultānspēles seansā nospēlējusi neizšķirti ar nākamo Pasaules šaha čempionu Aleksandru Aļehinu. 1920. gadā bijusi vienīgā sieviete Gēteborgas starptautiskajā šaha turnīrā, kurā 14 spēlētāju konkurencē ieguvusi 12. vietu. Četras reizes piedalījusies Pasaules čempionātos šahā sievietēm. 1927. gada Pasaules čempionāta šahā sievietēm Londonā izcīnījusi 2. vietu aiz Veras Menčikas, 1930. gada Pasaules čempionāta šahā sievietēm Hamburgā ieņēmusi 4. vietu, 1931. gada Pasaules čempionāta šahā sievietēm Prāgā atkal palikusi 4. vietā, bet 1931. gada Pasaules čempionāta šahā sievietēm Stokholmā palikusi 23. vietā. 1930. gados aktīvi piedalījusies korespondencšaha turnīros. Ir saglabājušās divas partijas, kurās viņa zaudējusi nākamajam lielmeistaram Paulam Keresam žurnāla Deutsche Schachzeitung turnīrā, kas notikušas 1932.—1933. gados. Šahista profils chessgames.com mājaslapā (angliski) Šahista profils 365chess.com mājaslapā (angliski) «Entry on the family website». Arhivēts no oriģināla, laiks: 2015. gada 7. februārī. Skatīts: 2018. gada 4. septembrī. Pēc citas versijas mirusi 1937. gadā Zviedrijas pilsētā Tullstorpā (Henrik Malm Lindberg: Det tidiga damschacket och Sveriges okända VM-tvåa, in: Schackkultur, issue 49/2014. Mentioned by the author in a letter to Edward Winter, published in Chess Notes, item 9078). «1927-39 Title Tournaments : World Chess Championship (women)». www.mark-weeks.com.