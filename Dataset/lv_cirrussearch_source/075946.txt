Ieva Tāre (dzimusi 1974. gada 15. martā Rīgā) ir bijusī latviešu basketboliste, spēlējusi vieglās uzbrucējas pozīcijā, bijusi Latvijas sieviešu basketbola izlases dalībniece. Kopā ar PSRS U-16 izlasi izcīnījusi pirmo vietu 1991. gada Eiropas U-16 čempionātā. Latvijas izlasē spēlējusi no 1992. gada 24. aprīļa līdz 2009. gada 20. jūnijam. Tās sastāvā ir izcīnījusi 9. vietu 1999. gada Eiropas čempionātā Polijā, 6. vietu 2005. gada Eiropas čempionātā Turcijā, 4. vietu 2007. gada Eiropas čempionātā Itālijā, 7. vietu 2009. gada Eiropas čempionātā Latvijā un dalītu 9.—12. vietu 2008. gada Pekinas olimpiskajās spēlēs. I. Tārei pieder rezultativitātes rekords Latvijas izlasē vienā spēlē iemesto punktu ziņā — 1994. gadā viņa parbaudes spelē spējusi gūt 36 punktus. 2008. gada Latvijas gada balvas sportā ieguvēja nominācijā "Par cīņas gribu". Izglītību ieguvusi Jūrmalas Pumpuru vidusskolā (1981—1992), LU Pedagoģijas un psiholoģijas fakultātē (1999—2004) un LU izglītības zinātņu maģistrantūrā. I. Tāre ir precējusies ar bijušo Latvijas regbija komandas dalībnieku Juri. Laikposmā no 2005. gada decembra līdz 2007. gada martam nespēlēja, jo ģimenē nāca pasaulē dēls. Šajā laikposmā I. Tāre bija LBS Jaunatnes līgas direktore. Ievas Tāres pirmais treneris Ainars Zvirgzdiņš. Jūrmalas sporta skolas komandā viņa spēlēja kopā ar Ilzi Ieviņu, Ilzi Auziņu un citām Latvijas izlases dalībniecēm. Uz SK Cēsis I. Tāre pārgāja pēc 2008. gada Pekinas olimpiskajām spēlēm. Pirms tam viņa spēlēja daudzkārtējā Latvijas čempionvienībā Rīgas TTT. 20. gadsimta 90. gados I. Tāre bija viena no pirmajām latviešu basketbolistēm, kura aizbrauca spēlēt uz ārzemēm, Skandināviju. Ieva Tāre ir spēlējusi visos pirmajos četros Eiropas čempionātos (1999, 2005, 2007, 2009), kuros ir startējusi Latvijas izlase, kā arī 2008. gada Pekinas olimpiskajās spēlēs. Viņa ir arī spēlējusi PSRS sastāvā Eiropas U-16 čempionātā un uzvarējusi 1991. gadā, kad čempionāts notika Portugālē. 2008. gada Pekinas olimpisko spēļu kvalifikācijas turnīra pēdēja spēlē pret Angolu, I. Tāre spēles epizodē izmežģīja elkoņa locītavu. Pateicoties ātrai atlabšanai, viņa varēja spēlēt Pekinas olimpiskajās spēlēs. Pēc dēla piedzimšanas atgriezās sportā, noraidīja SK Cēsis piedāvājumu un turpināja spelēt TTT Rīga. Vēlāk komandu mainīja un kopā ar klubu SK Cēsis 2008.—2009. gada sezonā cīnījās Latvijas Sieviešu basketbola līgā, kur izcīnīja zelta medaļas, finālā uzvarot Rīgas TTT, Baltijas Sieviešu basketbola līgā, kur nokļuva līdz Final Four turnīram Cēsīs (izcīnīta 2. vieta), vēl tika startēts FIBA Eiropas kausā, kur tika līdz sešpadsmitdaļfināliem. 2009.—2010. gada sezonā kopā ar klubu SK Cēsis cīnījās Latvijas Sieviešu basketbola līgā un Lietuvas Sieviešu basketbola līgā. Sakarā ar kluba ierobežotajām finansiālajām iespējām, nestartēja kādā no Eiropas klubu turnīriem. 2010. gada 9. aprīlī Ieva Tāre, solidarizējoties ar SK Cēsis bijušo galveno treneri A. Zvirgzdiņu, paziņoja par karjeras beigšanu. 2009: 7. vieta 2009. gada Eiropas čempionātā kopā ar Latvijas sieviešu izlasi Latvijā. 2009: Latvijas čempione un Baltijas vicečempione SK Cēsis sastāvā. 2009: piedalīšanās Eiropas kausa izcīņā ar klubu SK Cēsis. 2008: 9. vieta Pekinas Olimpiskajās Spēlēs kopā ar Latvijas sieviešu izlasi Pekinā, Ķīnā. 2008: 4. vieta FIBA otrajā "Dimanta bumbas" turnīrā Hainiņā, Ķīnā. 2008: Uzvara Pekinas Olimpisko spēļu kvalifikācijas turnīrā Madridē, Spānijā. 2007: Latvijas čempione Rīgas TTT sastāvā. 2008: piedalīšanās Eirolīgā ar klubu Rīgas TTT. 2007: 4. vieta 2007. gada Eiropas čempionātā kopā ar Latvijas sieviešu izlasi Itālijā. 2005: 6. vieta 2005. gada Eiropas čempionātā kopā ar Latvijas sieviešu izlasi Turcijā. 2002: piedalīšanās Ronketi kausā ar klubu Rīgas TTT. 2001—2005: Latvijas čempione Rīgas TTT sastāvā. 1999: 9. vieta 1999. gada Eiropas čempionātā kopā ar Latvijas sieviešu izlasi Polijā. Ieva Tāre - karjeras statistika, sportacentrs.com Jānis Bendziks. «Šteinberga un Babkina sasniedz rekordus, Latvija droši pieveic Zviedriju». Andrejs Siliņš. «Labākā cīnītāja - Tāre». sportacentrs.com, 2008. gada 6. decembrī. Atzinība nemierīgākajā gadā Arhivēts 2011. gada 28. septembrī, Wayback Machine vietnē., sporto.lv Tāre noslēdz spēlētājas karjeru Olympedia profils (angliski) LOK profils Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) LBS profils FIBA Europe profils (angliski) Basketinfo.eclub.lv profils