Emīls Artins (vācu: Emil Artin, dzimis 1898. gada 3. martā, miris 1962. gada 20. decembrī) bija Austroungārijas armēņu izcelsmes vācu / ASV matemātiķis. Darbi abstraktajā algebrā, algebrisko skaitļu teorijā, L-funkcijās. Dzimis Vīnē operdziedātājas un mākslas dīlera ģimenē. Uzauga Liberecā (mūsdienās Čehijā). Mācījies Vīnē, vēlāk Leipcigā. Pasniedza Hamburgas Universitātē. Tā kā Artina sievai bija daļēji ebreju izcelsme, pēc nacistu nākšanas pie varas Artins bija spiests emigrēt uz ASV. Strādāja vairākās universitātēs, tai skaitā Prinstonā. 1958. gadā atgriezās Hamburgā, kur 1962. gadā mira. Vikikrātuvē par šo tēmu ir pieejami multivides faili. Skatīt: Emīls Artins. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski)