Klāgenfurte (vācu: Klagenfurt) ir pilsēta Austrijas dienvidos pie Glānas upes netālu no Slovēnijas robežas. Tā ir Karintijas federālās zemes galvaspilsēta ar vairāk kā 90 000 iedzīvotāju pilsēta ir sestā lielākā pilsēta Austrijā. Pilsētā dzīvo vēsturiska Karintijas slovēņu minoritāte. Pilsētas teritorija ir sadalīta 16 rajonos. Klāgenfurte atrodas 446 metrus virs jūras līmeņaun ir 120,11 km2 liela. Pilsētas teritoriju ieskauj ar mežiem klāti pakalni un kalni ar augstumu līdz 1000 metriem virs jūras līmeņa. Uz dienvidiem no pilsētas atrodas Karavanku grēda, kas atdala Austriju no Slovēnijas. Apkārtnē ziemas sporta centri. Klāgenfurti dibināja Karintijas hercogs starp 1193. un 1199. gadu kā tirgus vietu. 1252. gadā tā ieguva pilsētas tiesības. Pilsēta attīstījās ļoti lēni līdz 1514. gadā Svētās Romas impērijas imperators Maksimiliāns I izvēlējās Klāgenfurti par reģiona galvaspilsētu un sākās pilsētas strauja attīstība. 1809. gadā Klāgenfurti ieņēma Napoleona karaspēks. 2.pasaules kara laikā Klāgenfurte tika bombardēta, bet tūlīt pēc kara tā ietilpa Lielbritānijas okupācijas zonā. 1947. gadā pilsētā uzcēla pirmo TEC Austrijā, bet 1961. gadā vecpilsētā tika izveidota pirmā gājēju zona valstī. Klāgenfurtē dzimuši: Ingeborga Bahmane (Ingeborg Bachmann, 1926-1973) — rakstniece Udo Jirgenss (Udo Jürgens, 1934-) — mūziķis Roberts Mūzils (Robert Musil, 1880-1942) — rakstnieks Ursula Plasnika (Ursula Plassnik, 1956-) — politiķe Jozefs Stefans (Jožef Stefan, 1835-1893) — fiziķis https://www.klagenfurt.at/die-stadt/statistik/bevoelkerung.html; pārbaudes datums: 14 jūlijs 2020. Vikikrātuvē par šo tēmu ir pieejami multivides faili. Skatīt: Klāgenfurte. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)