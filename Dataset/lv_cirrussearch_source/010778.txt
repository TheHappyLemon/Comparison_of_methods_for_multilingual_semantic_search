Šis raksts ir par apdzīvotu vietu Baltkrievijā. Par ezeru Lietuvā skatīt rakstu Asveja (ezers). Asveja (baltkrievu: Асвея), agrāk arī Osveja (krievu: Освея), ir apdzīvota vieta (agropilsētiņa) Baltkrievijā, ciema padomes centrs Vitebskas apgabala Vjerņadzvinskas rajonā Asvejas ezera dienvidu krastā. Vēstures avotos pirmoreiz minēta 1503. gadā Lietuvas lielkņazistes sastāvā. 16. gadsimtā — Polockas vojevodistes pagasta centrs, 1696. gadā ieguva pilsētas tiesības, no 1897. gada — miests, no 1938. gada — pilsētciemats, no 2007. gada — agropilsētiņa. 16.—18. gadsimtos bija tirdzniecības centrs (divi ikgadēji gadatirgi), no 1924. līdz 1959. gadam Asvejas rajona centrs. Mūsdienās lauksaimniecības, pārsvarā lopkopības, centrs, būvmateriālu un pārtikas rūpniecība. Tūrisms. Q125194897. «Агрогородок Освея». Arhivēts no oriģināla, laiks: 2011. gada 19. augustā. Skatīts: 2011. gada 8. novembrī.