Bīlefelde (vācu: Bielefeld) Vācijas pilsēta, kas atrodas valsts rietumos pie Teitonburgas Meža, Ziemeļreinā-Vestfālenē, uz ziemeļaustrumiem no Reinas-Rūras aglomerācijas. Pēc 2013. gada datiem pilsētas teritorijā dzīvo 328 864, bet tās aglomerācijā dzīvo 591 862 iedzīvotāji. Pēc iedzīvotāju skaita tā ir Vācijas astoņpadsmitā lielākā pilsēta un 91. lielākā Eiropas Savienības pilsēta. Liels pārtikas un tekstilrūpniecības centrs. Dibināta 1214. gadā, lai apsargātu ceļu cauri Teitonburgas Mežam. 15. gadsimtā bija Hanzas savienības locekle. Vēlākajos gados kļuva par slavenu linu audumu tirdzniecības centru. Kopš 1969. gada pilsētā darbojas universitāte. Bīlefeldē ir dzimuši: F. V. Murnavs (F. W. Murnau, 1888-1931) - kinorežisors Bernhards Šlinks (Bernhard Schlink, 1944-) - rakstnieks Horsts Vesels (Horst Wessel, 1907-1930) - nacists 2022. gada Vācijas pašvaldību reģistrs; pārbaudes datums: 7 oktobris 2023.