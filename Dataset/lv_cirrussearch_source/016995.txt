"Noziedzīgie prāti" (angļu: Criminal Minds) ir amerikāņu kriminālizmeklēšanas seriāls, kura autors ir Džefs Deiviss. Tas tiek pārraidīts CBS televīzijas kanālā kopš 2005. gada 22. septembra. Seriālam ir iznākušas 15 sezonas (kopumā 324 sērijas). Seriāls ir par noziegumu izmeklētājkomandu, kas strādā Federālā izmeklēšanas biroja (FIB) Uzvedības analīzes vienībā (BAU) Kvantiko, Virdžīnijā. Šajā seriāla lielāka uzmanība tiek pievērsta noziedznieka profila veidošanai, nevis pašam noziegumam. Seriālā noziedznieki tiek saukti par "nezināmajiem subjektiem" (angļu: unknown subject, unsub). Uzvedības analīzes vienība ir veidota pēc realitātē pastāvošās Uzvedības analīzes vienības, ko izveidojis FIB profilētājs Džons Daglass. Seriāla bijušais tēls Džeisons Gideons un pašreizējais tēls Deivids Rosi ir daļēji veidoti pēc Daglasa. Katrā sērijā (parasti sērijas sākumā un beigās) tiek nolasīts kāds citāts, kas ir attiecināms uz sērijas sižetu. Sākumā šos citātus nolasīja Gideons, tomēr pēc viņa aiziešanas to dara citi tēli. 2011. gadā tika pārraidīts "Noziedzīgo prātu" atvasinātais seriāls Suspect Behavior, kurā galveno lomu attēloja Forests Vaitekers un kam pilotsērija bija "Noziedzīgo prātu" 5. sezonas sērija The Fight. 2016. gadā tika uzsākta jauna atvasinātā seriāla Criminal Minds: Beyond Borders pārraide. Tajā galveno lomu attēlo Gērijs Sinīzs, pilotsērija bija "Noziedzīgo prātu" 10. sezonas sērija Beyond Borders. Seriāla astotā sezona bija 2012.—2013. gada televīzijas sezonas astotā skatītākā pārraide. Sākot ar 3. sezonu, katra sezona ierindojusies 20 skatītāko pārraižu topā (pirmās divas ierindojās 28. un 24. vietā). Skatītākā seriāla sērija ir otrās sezonas sērija The Big Game, kuras pirmo pārraidi noskatījās 26,3 miljoni skatītāju (sērija tika pārraidīta pēc Superkausa izcīņas amerikāņu futbolā). Galvenais aktieru sastāvs Deivids Rosi (Džo Mantenja) Spensers Rīds (Metjū Grejs Gablers) Dženifere Džero (Andrea Džoja Kuka) Penelope Garsija (Kirstena Vangsnesa) Emilija Prentisa (Peidžeta Brūstera) Tara Lūisa (Aiša Tailere) Lūks Alvess (Adams Rodrigess) Stīvens Volkers (Deimons Guptons) Regulārais aktieru sastāvs/mazās lomas Viljams Lamontažs (Džošs Stjuarts) Kevins Linčs (Nikolass Brendons) Daiena Rīda (Džeina Linča) Džeks Hočners (Keids Ouenss) Henrijs Lamontažs (Mehai Andersons) Beta Klemonsa (Belamija Janga) Mateo Kruss (Esai Moraless) Bijušie tēli Ella Grīnveja (Lola Glaudīni) Džeisons Gideons (Mendijs Patinkins) Džordana Toda (Meta Goldinga) Heilija Hočnere (Meredita Monro) Ešlija Sīvera (Reičela Nikolsa) Mīva Donovana (Beta Rīsgrāfa) Erina Štrausa (Džeina Atkinsone) Aleksa Bleika (Džīna Triplhorna) Keita Kalahena (Dženifere Lava Hjūita) Dereks Morgans (Šemars Mūrs) Ārons Hočners (Tomass Gibsons) Oficiālā tīmekļa vietne IMDb profils (angliski) TV.com profils (angliski) Metacritic profils (angliski) Rotten Tomatoes profils (angliski)