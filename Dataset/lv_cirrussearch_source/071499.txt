Austrumu galega (Galega orientalis) ir augu suga, kurai ir šaurs dabiskais izplatības areāls Kaukāzā, taču suga ir ievazāta arī citviet pasaulē, tostarp Latvijā. Austrumu galega ir daudzgadīgs (Latvijā arī viengadīgs), 70—120 cm garš lakstaugs ar masīvu, zarainu sakneni. Augam ir stāvs, stāvs, vienkāršs vai zarains un kails stublājs. Tā lapas ir nepāra plūksnaini saliktas no 4—8 pāriem eliptisku lapiņu ar gludu malu un smailu galu. Pielapes ir lielas, ieapaļas. Ziedi augšējo lapu žāklēs garos ziednešos; ziedu ķekars arī ir garš. Ziedi ir nelieli, to kauss zvanveidīgs, galā ar īlenveidīgiem zobiņiem. Vainags violeti sārts, visas vainaga daļas vienāda garuma. Karogs galā jomains. Auglis ir šaura un gara pāksts. Zied jūlijā un augustā. «Galega orientalis Lam. | Plants of the World Online | Kew Science». Plants of the World Online (angļu). Skatīts: 2024-02-25. «austrumu galega - Galega orientalis Lam. - Augi - Latvijas daba». www.latvijasdaba.lv. Skatīts: 2024-02-25.