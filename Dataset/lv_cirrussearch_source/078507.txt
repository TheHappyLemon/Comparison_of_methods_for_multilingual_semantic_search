Steyr AUG Austrijas bruņoto spēku bruņojumam paredzētas jaunas triecienšautenes izstrāde tika sākta 1960. gadu beigās ar mērķi nomainīt bruņojumā esošās 7,62-mm triecienšautenes "Stg58" (pēc licences ražots beļģu triecienšautenes "FN FAL" variants). Triecienšauteni izstrādājis firmas Steyr konstruktoru kolektīvs Horsta Vespa, Karla Vāgnera un Karla Mozera vadībā ciešā sadarbībā ar Austrijas armiju. Triecienšautene pieņemta Austrijas armijas bruņojumā 1978. gadā ar indeksu Schturmgewehr77 jeb saīsināti Stgw77. Šī triecienšautene atrodas arī Austrālijas, Jaunzēlandes, Īrijas, Omānas, Malaizijas, Saūda Arābijas un vēl vairāku valstu bruņoto spēku bruņojumā. Bez tam, šo triecienšauteni plaši izmanto arī dažādi policijas spēki un paramilitārie formējumi, tā sastāv ASV Krasta Apsardzes bruņojumā. Triecienšautene “AUG” (vācu: Armee Universale Gewehr — 'universālais armijas ierocis') var tikt izmantota kā desanta triecienšautene ar stobra garumu 350 mm, kā automātiskā karabīne ar stobra garumu 407 mm, kā standarta triecienšautene 508 mm garu stobru un kā rokas ložmetējs ar 621 mm garu smago stobru, kura priekšējā daļā piestiprinātas saliekamas atbalsta kājiņas. Visi ieroča tipi aprīkoti ar 1,5-kārtīgu optisko tēmēkli, kas iemontēts ieroča pārnēsāšanas rokturī. Bez tam, var tikt uzstādīts balstenis citu optisko vai nakts tēmēkļu nostiprināšanai. Triecienšautene izgatavota pēc bull pup shēmas un tai ir mūsdienīgs dizains. Izstrādātāju mērķis bija radīt vieglu un ērti lietojamu ieroci, kuru varētu lietot kaujas mašīnās un kura lielākā daļa detaļu būtu universālas. Šaušanai, atbalstot laidi pret kreiso plecu, nepieciešams pārlikt izsviedēju un pagriezt izšauto patrončaulu izsviešanas loga vāku. Šī operācija var tikt veikta lauka apstākļos, tādējādi pavisam vienkārši pārveidojot ieroci, lai ar to būtu ērti rīkoties arī kreiļiem. Konstruktīvi triecienšautene sastāv no sešiem komponentiem: stobra, stobra kārbas, triecienmehānisma, aizslēga, patronkārbas un laides. Triecienšautenes automātika darbojas pēc pulvera gāzu novades no stobra kanāla principa. Tās īpatnība ir gāzu cilindra novietojums stobra kārbas labajā pusē. Gāzu regulatoram ir divi stāvokļi — šaušanai normālos un apgrūtinātos apstākļos. Šaušanas triecienmehānisms nodrošina šaušanu atsevišķiem šāvieniem un nepārtrauktām kārtām. Šaušana atsevišķiem šāvieniem tiek veikta nospiežot šaušanas mēlīti līdz pirmreizējai sprūda nostrādāšanai. Nospiežot mēlīti līdz galam šaušana tiek veikta nepārtrauktām kārtām. Paredzēta cita tipa triecienmehānisma uzstādīšana. Piemēram, policijas vajadzībām tiek ražoti modeļi, no kuriem šaušana iespējama tikai pusautomātiskā režīmā. Bez tam, iespējama mehānisma uzstādīšana, kurš ierobežo automātisko šaušanu fiksētām kārtām pa 3 šāvieniem. Triecienšautenes konstrukcijā plaši izmantoti vieglmetālu sakausējumi un kompozītmateriāli. Tā, stobra kārba izgatavota no alumīnija ar zemspiediena atliešanas metodi, gailis, patronkārba un dažas citas detaļas izgatavotas no plastmasas. Patronkārbas korpuss var tikt izgatavots no caurspīdīgas plastmasas, kas ļauj vizuāli kontrolēt atlikušās munīcijas daudzumu. Stobrs tiek izgatavots no augstas kvalitātes tērauda ar aukstās kalšanas metodi un tas tiek hromēts. Uz tā stiprinās ārējā uzmava, kurā atrodas gāzu atvere, kamera un gāzu regulators. Īsajā gāzu kamerā novietots gāzu virzulis un ar to saistīta atgriešanas atspere. Gāzu regulatoram ir divi stāvokļi: normāls un palielināts, otrais tiek lietots ieroča mehānismu piesārņojuma gadījumā. Ieroča stobra galā uzskrūvēts liesmu slāpētājs, kurš vienlaikus kalpo arī kā stobra bremze un kuram ir iekšējā vītne palīgierīces uzstādīšanai šauteņu granātu izšaušanai. Šauteņu granātas tiek izšautas ar signālpatronu palīdzību. Trīs stobra modifikācijas atšķiras tikai ar garumu. Tie visi stobra kārbā stiprinās ar izciļņu palīdzību: astoņi izciļņi stobra aizmugurējā daļā sajūdzas ar noslēdzošo uzmavu stobra kārbā. Šīs uzmavas aizmugurējā daļā novietots aizslēgs. Pistoles veida uguns vadības rokturis izgatavots ar lielu šaušanas mēlītes aizsargskavu, kura aptver visu roku un ļauj šaut ar cimdiem rokās. Stobra kārbas priekšējā daļā ērtākai ieroča vadāmībai un labākai noturībai šaušanas laikā uzstādīts papildus atlokāms rokturis, kurš šarnīrveidā stiprinās pie gāzu regulatora. Optiskajam tēmēklim ir siets, kas sevī ietver melnus apļus, ar kuru palīdzību var ātri nomērķēt uz cilvēka figūru līdz 300 m attālumam. Turklāt, mērķi nepieciešams turēt apļa centrā. Tēmēklis nodrošina augstu trāpījumu precizitāti pat sliktas redzamības apstākļos. Kaut arī vizuāli tēmēklis liekas trausls, tas var izturēt stiprus triecienus. Ir tēmēkļa variants ar punktu apļa vidū, kas nodrošina vēl precīzāku notēmēšanu. Šāds modelis atrodas policijas spēku bruņojumā. Šaušanai tiek lietotas 5,56x45 mm NATO patronas. Ieslēgt drošinātāju, atvienot patronkārbu un pārliecināties par patronas neesamību patrontelpā. Uzvilkt triecienmehānismu un uzstādīt aizslēgu galējā aizmugurējā stāvoklī pagriežot uzvilkšanas rokturi uz augšu stobra kārbas spraugas izgriezumā. Lai atvienotu stobru nepieciešams ar īkšķi nospiest stobra noslēdzēju uz leju un pa kreisi, pēc tam ar priekšējā roktura palīdzību pagriezt stobru pa labi un pavilkt uz priekšu. Pagriežot uzvilkšanas rokturi uz leju pārvietot aizslēgu priekšējā stāvoklī. Pagriezt aizslēga mehānismu pa labi un izvilkt to. Uzspiest uz laides pakauša un izvilkt stiprinājuma skavu. Atvienot laides pakausi. Caur laides aizmuguri izņemt šaušanas mehānismu. Tālāka triecienšautenes izjaukšana nav nepieciešama. Ātršāvība 40—100 šāv./min. «Steyr». Arhivēts no oriģināla, laiks: 2008. gada 23. jūlijā. Skatīts: 2017. gada 21. maijā. Професия - антитерорист[novecojusi saite]. Capital.bg, May 23, 1998 «Steyr Aug Editorial». Remtek.com. Arhivēts no oriģināla, laiks: 2009-03-02. Skatīts: 2009-11-17. «Special Forces (Land) (Falkland Islands) - Jane’s Amphibious and Special Forces». Janes.com. 2008-09-15. Skatīts: 2009-11-17. «Defence Forces - Army Steyr Assault Rifle». Arhivēts no oriģināla, laiks: 2010. gada 30. martā. Skatīts: 2017. gada 21. maijā. «Steyr AUG (Armee Universal Gewehr - Universal Army Gun).». Arhivēts no oriģināla, laiks: 2015. gada 17. oktobrī. Skatīts: 2015. gada 17. oktobrī. «Steyr Mannlicher US: Our History». Steyrarms.com. Arhivēts no oriģināla, laiks: 2009-12-12. Skatīts: 2009-11-17. FireArm Training System. «Militaria - Corpi Elite (12)». Inilossum.it. Arhivēts no oriģināla, laiks: 2009-04-19. Skatīts: 2009-11-17. «Lëtzebuerger Arméi - Matériel - Armement». Arhivēts no oriģināla, laiks: 2009. gada 13. septembrī. Skatīts: 2017. gada 21. maijā. «Equipement :: Unité Spéciale de la Police ::». USP.LU. Arhivēts no oriģināla, laiks: 2011-07-22. Skatīts: 2009-11-17. Daniel E Watters. «The 5.56 X 45mm: 1986-1994». The Gun Zone, 2008-06-21. Arhivēts no oriģināla, laiks: 2011-02-10. Skatīts: 2010-06-21. Daniel E Watters. «The 5.56 X 45mm: 2004». The Gun Zone. Arhivēts no oriģināla, laiks: 2012-03-16. Skatīts: 2008-06-21. Malaysia inks major rifles deal. Arhivēts 2008. gada 25. aprīlī, Wayback Machine vietnē. Retrieved on November 1, 2007. Hogg, Ian (2002). Jane's Guns Recognition Guide. Jane's Information Group. ISBN 0-00-712760-X. NZ Army - Personal Weapons TJ Burgonio. «Mutineers Used Hi-Tech Guns Given By US». Philippine Daily Inquirer. GlobalSecurity.org, 2003-08-08. «Steyr AUG». Rifles n Guns. 2006-12-08. Arhivēts no oriģināla, laiks: 2007-10-28. Skatīts: 2010-04-30.