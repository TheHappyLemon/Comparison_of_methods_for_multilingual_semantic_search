Suomusalmi kauja (somu: Suomussalmi lahing, krievu: Битва при Суомуссалми) bija kauja Ziemas kara laikā, kurā Somijas armija sakāva iebrukušo PSRS karaspēku. 1939. gada 30. novembrī Sarkanās armijas 163. strēlnieku divīzija iebruka Somijas teritorijā un virzījās uz rietumiem. PSRS karaspēka uzdevums bija ieņemt Oulu, sašķeļot Somiju divās daļās. 7. decembrī divīzija bez lielas pretestības ieņēma nodedzināto Suomisalmi ciematu. Somijas virspavēlnieks Karls Gustavs Mannerheims nosūtīja uz kaujas rajonu papildspēkus, kas ielenca 163. divīziju. Lai atbrīvotu 163. divīziju no ielenkuma, no PSRS teritorijas pa Rātes lielceļu uz Suomisalmi nosūtīja 44. strēlnieku divīziju. Nogaidot, kamēr 44. divīzijas karaspēka kolonna izstiepjas 20 kilometru garumā, somu karaspēks to 1940. gada 1.—7. janvārī ielenca, sašķeļot kolonnu vismaz 6 atsevišķos "katlos". Kaujās krita tūkstošiem sarkanarmiešu, tomēr ielenktajai 163. divīzijai tomēr izdevās pa ezera ledu izlauzties no aplenkuma, zaudējot 30% no personālsastāva. Suomusalmi uzvara, kurā somi spēja uzvarēt kaujā pret pieckārtīgu pārspēku, tāpat kā iepriekšējā uzvara kaujā pie Tolvajervi pacēla Somijas armijas un sabiedrības morāli. Ziemas kara piemiņas vieta pie Suomusalmi Iznīcinātais T-26 tanks Uz Rātes lielceļa iznīcinātā padomju 44. strēlnieku divīzija Somu strēlnieki uz Rātes lielceļa Vikikrātuvē par šo tēmu ir pieejami multivides faili. Skatīt: Suomusalmi kauja. The Battle of Suomussalmi (angliski) Боевые действия в районе Суомуссалми в период советско-финляндской войны 1939-1940 годов Arhivēts 2019. gada 16. oktobrī, Wayback Machine vietnē. (krieviski)