Fans (angļu: fan), dažreiz saukts arī par līdzjutēju, atbalstītāju, entuziastu vai pielūdzēju, ir persona, kas aizrautīgi nododas kaut kam, piemēram, mūzikas grupai, sporta komandai vai aktierim. Pašā pamatā vārds „fans” ir radies no angļu valodas vārda fanaticism un ir sastopams vismaz trīssimt gadu, tomēr plašāk tas tika izmantots vēlajos 90. gados, kad žurnālisti ieviesa terminu sporta entuziasti. Fanu darbība izpaužas visdažādākajos veidos un savu entuziasmu tie var izrādīt, ne tikai aizrautīgi sekojot savam favorītam, bet arī radot fanu mākslu — ievietojot video, veidojot mājas lapas un piesaistot citus fanus, ar kuriem dalīties savās izjūtās. Vārds „fans” ir atvasināts no termina „fanātiķis”, kas pirmo reizi angļu valodā parādījās 15. gadsimta sākumā. Termins „fanātiķis” apzīmē personu, kurai piemīt pārmērīgs entuziasms un spēcīga nekritiska pieķeršanās. Tas radies no latīņu valodas sākotnējās nozīmes „neprātīgi, bet dievišķi iedvesmots”, un tas tika saistīts ar spēcīgu ticību reliģijai. Atvasinājums „fans” pirmo reizi sastopams tikai 18. gadsimta beigās, kad ASV radās komandu sporta spēle — beisbols. Šis vārds apzīmēja personu kolektīvu, kurš aizrautīgi nodevies kaut kā atbalstam vaļasprieka līmenī. Fanus var uzskatīt par „skandalozu” kategoriju, jo viņu darbība pārsniedz normu. Viņi rada savu interpretāciju par noteikto produktu vai elku,ignorējot viedokļus un ražotāju, reklāmdevēju, kritiķu u.c. vēlmes. Vienam konkrētam subjektam tiek piešķirta būtiskāka un lielāka vērība, nekā tas tiek darīts attiecībā pret citiem subjektiem. Fani ir distancēti no „parastajiem” patērētājiem, jo fanu aizrautīgās intereses veids ne tikai izpaužas interesē par kādu noteiktu objektu, lietu vai parādību,bet izpaužas arī, radot saturu — ievietojot video, veidojot mājas lapas, komentējot, rakstot fanu fikcijas, kā arī piesaistot citus fanus. Faniem raksturīga ļoti emocionāla sasaiste ar noteikto subjektu. Tāpat fanu kultūrā būtiska iezīme ir ģērbšanās stila izmaiņas, vēloties pēc iespējas vairāk līdzināties savam elkam. Pateicoties faniem, ir radusies tā saucamā „fanu kultūra”. Fani piesaista daudz uzmanības un aizvien biežāk filmu nozarē parādās filmas par viņiem, piemēram, Holivudā ir radītas tādas fanu filmas kā: Gandrīz slavens, Fans, Komēdijas karalis, u.c. Pārsvarā tās ir komēdijas, kurās fani tiek attēloti kā traki un bezprātīgi. Faniem ir speciālsortimenta veikali, žurnāli, mājas lapas, kā arī žurnālistiem un intervētājiem tie ir interesanta auditorija, arī akadēmiskajā vidē šis fenomens tiek pētīts aizvien biežāk. Fandoms Tezaurs. Jenkins, H. (2006) Fans, Bloggers ang Gamers: Exploring participatory Culture. New York and London: New york University Press, pp. 12—117. Costello, V., Moove, B., (2007) Cultural Outlaws : An Examination of Audience Activity and Online Television Fandom. Television & New Media, SAGE publication, pp 124-141 Arhivēts 2012. gada 2. novembrī, Wayback Machine vietnē.. Webster Dictionary. Online Etymology Dictionary. Jenkins, H. (1988) Star Trek Rerun, Reread, Rewritten: Fan Writing as Textual Poaching. Critical Studies in Mass Communication [online] 5, pp. 70–86. . Reysen, S., & Branscombe, N. R. (2010). Comparisons between sport and non-sports fans. Journal of Sport Behavior, 33 (2),pp 176-193..