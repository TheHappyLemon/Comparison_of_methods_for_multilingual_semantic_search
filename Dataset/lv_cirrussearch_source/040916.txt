Leyton House Racing bija Formula 1 komanda no Apvienotās Karalistes. Komanda piedalījās F1 sacīkstēs no 1990. līdz 1991. gadam. Komanda tika veidota uz March bāzes. Leyton House Racing īpašnieks bija Akira Akagi. 1990. gads bija neizdevies jau pašā sākumā. Pilotiem bija grūti kvalificēties, viņi bieži izstājās. Pārsteidzošā kārtā, Ivans Kapelli izcīnīja otro vietu Francijas Grand Prix, tikai astoņas sekundes atpaliekot no uzvarētāja Alēna Prosta. Sacīkstes gaitā kādu laiku piloti bija pirmajā un otrajā vietā. Maurisiu Guželmins izstājās dzinēja defekta dēļ. Iepriekšējā sacīkstē nevienam no komandas pilotiem neizdevās kvalificēties sacīkstei. Viņš izcīnīja vienu punktu Beļģijas Grand Prix, tādēļ komanda ierindojās septītajā vietā ar septiņiem punktiem. 1991. gadā komanda paturēja gan Guželminu, gan Kapelli. Lai gan šosezon komandas piloti ne reizi nepalika aiz kvalifikācijas barjeras, formulas bija neizturīgas un piloti reti finišēja. Sezonas beigās situācija mazliet uzlabojās, tomēr vienīgo punktu ieguva Kapelli Ungārijas Grand Prix. Pēdējās divās sacīkstēs Kapelli aizvietoja Kārlis Vendlingers. Komandas vadītājs Akira Akagi iekūlās finansiālās grūtībās ārpus čempionāta, tāpēc komanda tika pārdota vairākiem bijušajiem komandas darbiniekiem un atkal pārsaukta par March. March palika Vendlingers, viņam piebiedrojās Pols Belmondo. Abi piloti sezonas beigās aizgāja no komandas. Viņus aizvietoja Emanuele Naspeti un Jans Lammerss. Atjaunotā komanda beidza pastāvēt 1993. gada sākumā, tā arī nepiedaloties tās sezonas čempionātā.