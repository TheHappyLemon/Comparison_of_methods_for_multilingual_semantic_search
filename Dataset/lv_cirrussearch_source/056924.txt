Rustavi (gruzīnu: რუსთავი, izrunā: [rustʰɑvi]) ir pilsēta Gruzijas dienvidaustrumos, Lejaskartlijas mhares administratīvais centrs. Pilsēta atrodas Kūras upes krastos neauglīgā stepes apgabalā 20 km no galvaspilsētas Tbilisi. Otrs lielākais valsts industriālais centrs pēc galvaspilsētas. Sena pilsēta, apdzīvota kopš bronzas laikmeta. Kā pilsēta vēstures avotos minēta kopš 4. gadsimta kā nozīmīgs senās Ibērijas valsts politiskais un tirdzniecības centrs. 11. gadsimtā minēta kā Bostankalaki — ‘Dārzu pilsēta’. Senā pilsēta nopostīta Timurīdu iebrukumā 14. gadsimta otrajā pusē. Pilsēta atjaunota PSRS laikā 1940.—1950. gados, kad Tbilisi tuvumā tika uzbūvēti vairāki metalurģijas, metālapstādes un ķīmiskās rūpniecības uzņēmumi. Nozīmīgākais bija Rustavi metalurģijas kombināts, kas apstrādāja dzelzs rūdu no tuvējās Azerbaidžānas. Pēc PSRS sabrukuma lielākā daļa uzņēmumu tika slēgti un brīžiem līdz pat 65% iedzīvotāju bija bez darba. Iedzīvotāju skaits ievērojami samazinājās. Pilsētas ekonomika atdzīvojās 2000. gadu sākumā pēc restrukturizācijas. https://www.geostat.ge/en/modules/categories/41/population. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 611. lpp. Vikikrātuvē par šo tēmu ir pieejami multivides faili. Skatīt: Rustavi. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)