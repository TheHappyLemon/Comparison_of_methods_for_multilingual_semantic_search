TET-1 (no vācu: Technologieerprobungsträger-1 — "Tehnoloģiju izmēģinājumu nesējs 1") ir Vācijas tehnoloģisko eksperimentu mikropavadonis, Tas palaists 2012. gada jūlijā Vācijas Aerokosmiskā centra programmas On-Orbit-Verifikation von neuen Techniken und Technologien (OOV) ietvaros. TET-1 platforma izgatavota Vācijas uzņēmumā Astro- und Feinwerktechnik Adlershof (Astrofein), par pamatu ņemot 2001. gadā palaistā pavadoņa BIRD-1 platformu. Aparatūra izgatavota uzņēmumā Kayser-Threde, kas ietilpst OHB-System grupā. Pavadonī tiek izmēģināti: jauna veida saules baterijas; litija jonu bateriju sistēma; termogrāfiskā kamera ugunsgrēku uzraudzīšanai; komerciāls komponents temperatūras mērīšanai; pusvadītāju atmiņa; divu frekvenču navigācijas sistēma (GPS / Galileo); borta datorsistēma; pikopavadoņa piedziņa; radiofrekvences datu pārraides sistēma. TET-1 kā sekundārā krava startēja 2012. gada 22. jūlijā 06:41:39 UTC ar nesējraķeti Sojuz-FG/Fregat no Baikonuras kosmodroma. Kopā ar to tika palaisti arī pavadoņi Kanopus-V №1, BKA, Zond-PP un exactView-1. No Fregat dzinējbloka TET-1 atdalījās 07:33 UTC. 2012 - Launches to Orbit and Beyond Technologieerprobungsträger TET DLR (vāciski) TET Kayser-Threde (angliski) TET Satellitenbus Astrofein (vāciski)