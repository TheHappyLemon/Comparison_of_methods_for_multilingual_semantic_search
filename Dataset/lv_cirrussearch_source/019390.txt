Kukaiņēdāji (Eulipotyphla) ir Laurāzijas placentāļu (Laurasiatheria) kārta, kuru mūsdienu sistemātikā vairs nelieto kā taksonomisku vienību. Šī kārta kādreiz apvienoja 5 mūsdienās dzīvojošas zīdītāju dzimtas. Kukaiņēdāju kārtas zinātniskais nosaukums pirms 1999. gada bija Insectivora. Kārta bija plašāka un kopumā apvienoja 10 dzimtas. Šo dzimtu kopība bija samērā nosacīta, tās bija dažādas primitīvu, maza auguma, kukaiņus ēdošu zīdītāju dzimtas, kurām citās zīdītāju kārtās īsti nebija vietas. Tika pieņemts, ka šīs dzimtas ir kalpojušas kā evolucionārs pakāpiens pārējām dzimtām. Attīstoties ģenētiskajiem pētījumiem, kukaiņēdāju kārta tika reorganizēta. Tai mainījās zinātniskais nosaukums uz Eulipotyphla un Āfrikas kukaiņēdāju virskārtā (Afroinsectiphilia) tika izdalītas 3 dzimtas: lēkātāju dzimta (Macroscelidea), tenreku dzimta (Tenrecidae) un zeltaino kurmju dzimta (Chrysochloridae); bet pirmprimātu placentāļu virskārtā (Euarchontoglires) 2 dzimtas: ciršļpērtiķu dzimta (Tupaiidae) un ādlidoņu dzimta (Cynocephalidae). Tomēr arī šī jaunā kukaiņēdāju kārta pēc neilga laika tika izmainīta, tā tika sadalīta 2 jaunās kārtās: ežveidīgo kārtā (Erinaceomorpha) un ciršļveidīgo kārtā (Soricomorpha). Tomēr mūsdienu DNS jaunākie pētījumi zinātniekus atkal liek pārvērtēt esošo sistemātiku. Molekulāros pētījumos ir noskaidrojies, ka ciršļu dzimtai un ežu dzimtai ir bijis kopīgs priekštecis un ka ciršļi ir tuvāk radniecīgi ežiem nekā pārējām ciršļveidīgo kārtas dzimtām, abas šīs dzimtas ir monofilētiskas. Kukaiņēdāju kārta (Insectivora) †Amerikas ciršļu dzimta (Nesophontidae) Ciršļu dzimta (Soricidae) Ežu dzimta (Erinaceidae) Kurmju dzimta (Talpidae) Lēkātāju dzimta (Macroscelidea) Šķeltzobju dzimta (Solenodontidae) Tenreku dzimta (Tenrecidae) Zeltaino kurmju dzimta (Chrysochloridae) Kukaiņēdāju kārta (Eulipotyphla) †Amerikas ciršļu dzimta (Nesophontidae) Ciršļu dzimta (Soricidae) Ežu dzimta (Erinaceidae) Kurmju dzimta (Talpidae) Šķeltzobju dzimta (Solenodontidae) Ciršļveidīgo kārta (Soricomorpha) †Amerikas ciršļu dzimta (Nesophontidae) Ciršļu dzimta (Soricidae) Kurmju dzimta (Talpidae) Šķeltzobju dzimta (Solenodontidae) Ežveidīgo kārta (Erinaceomorpha) Ežu dzimta (Erinaceidae) «INSECTIVORA (Eulipotyphla)». Arhivēts no oriģināla, laiks: 2012. gada 6. janvārī. Skatīts: 2013. gada 18. maijā. A higher-level MRP supertree of placental mammals Roca, A.L., G.K. Bar-Gal, E. Eizirik, K.M. Helgen, R. Maria, M.S. Springer, S.J. O'Brien, and W.J. Murphy (2004). "Mesozoic origin for West Indian insectivores". Nature 429 (6992): 649–651. doi:10.1038/nature02597. PMID 15190349