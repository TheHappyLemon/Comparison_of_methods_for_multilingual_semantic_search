Borodjanka (ukraiņu: Бородянка) ir pilsētciemats Ukrainas Kijivas apgabalā, uz ziemeļrietumiem no galvaspilsētas Kijivas Zdvižas upes krastos. Administratīvi pakļauts Bučas rajonam. Vēstures avotos pirmoreiz minēta 1190. gadā kā Kozjatiči (Козятичі). 1509. gadā minēta kā muižniekam Makarevičam piederošs Borodjankas ciems. 1660. gadā Krievijas cars Aleksejs to dāvājis Kijivas Mihaila klosterim, bet Polijas valdība dāvinājumu neatzina. Vēlāk ciems vairākkārt mainījis īpašniekus, pēdējais — Josifs Šembeks. 1891. gadā Borodjanka bija Kijivas apriņķa miests ar 1800 iedzīvotājiem, tur bija ādenieku un audēju darbnīcas, divas dzirnavas, pareizticīgo un katoļu baznīcas. 1923. gadā kļūst par rajona centru. 1974. gadā ciematā uzbūvēja Kijivas ekskavatoru rūpnīcas filiāli, kas veicināja ciemata strauju izaugsmi. 2022. gada Krievijas iebrukuma laikā ciemats stipri nopostīts. Vasiļkivas majolikas gailis Разрушения в Бородянке после обстрелов