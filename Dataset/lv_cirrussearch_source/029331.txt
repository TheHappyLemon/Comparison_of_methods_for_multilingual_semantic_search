Cepelīni (lietuviešu: cepelinai vai didžkukuliai — ‘lielklimpas’) ir Lietuvas nacionālais ēdiens, kas ir ļoti populārs arī Polijas ziemeļaustrumu daļā. Cepelīni ir klimpu veids, ko gatavo no rīvētiem kartupeļiem un parasti pilda ar malto gaļu, biezpienu vai sēnēm. Iespējams Lietuvā un Latvijā cepelīni ienākuši no Vācijas, kur tos saukuši par ķiļķeniem. Nosaukums "cepelīns" ir radies no tā formas, kas atgādina Cepelīna dirižabli. Cepelīni parasti ir aptuveni 10—20 cm gari, lai gan lielums ir atkarīgs no tā, kur tie tiek gatavoti, jo katrā Lietuvas reģionā gatavo citādāk. Pēc vārīšanas cepelīni tiek pasniegti kopā ar skābo krējumu, mērci un speķi vai cūkas ādiņām. «Cepelīnu vēsture, mammamuntetiem.lv». Arhivēts no oriģināla, laiks: 2014. gada 12. oktobrī. Skatīts: 2015. gada 28. maijā. Cepelīni - lietuviešu virtuves gardums, epadomi.lv Informācija par Dzūkijas cepelīniem, la.lv