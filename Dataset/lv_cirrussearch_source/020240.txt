Kira Zvorikina (krievu: Кира Алексеевна Зворыкина; 1919. gada 29. septembris, Mikolajiva, Ukraina - 2014. gada 6. septembris, Maskava, Krievija) bija Krievijas starptautiskā lielmeistare šahā (WGM, 1977). Piedzimusi Ukrainā daudzbērnu ģimenē. 1927. gadā ģimene pārcēlās uz dzīvi Ļeņingradā. Sākusi nodarboties ar šahu vietējā Pionieru pilī, kur pulciņu vadījis pazīstamais treneris Pjotrs Romanovskis. 17 gadu vecumā kļuvusi par Ļeņingradas skolēnu čempioni. Vēlāk daudz laika aizņēmušas studijas Kinematogrāfijas institūtā, un tikai 1946. gadā izcīnījusi savu nākamo panākumu, ieņemot 2. vietu Ļeņingradas sieviešu šaha čempionātā. 1950. gados trīs reizes uzvarējusi PSRS sieviešu šaha čempionātos (1951, 1953, 1956). 1957. un 1963. gadā PSRS izlases sastāvā uzvarējusi Pasaules šaha olimpiādēs, izcīnot arī zelta medaļu pie sava galdiņa (1957). No 1952. līdz 1964. gadam sekmīgi piedalījusies Pasaules čempiones nosaukuma ciklos. Vislielākais panākums tika izcīnīts 1959. gadā Plovdivā, kad Zvorikina uzvarēja pretendentu turnīrā un izcīnīja tiesības spēlēt maču par Pasaules čempiones nosaukumu.. Tomēr šajā mačā bija jāatzīst toreizējās Pasaules čempiones Jeļizavetas Bikovas pārākums - 4½:8½ (+2 -6 =5). Bijusi precējusies ar lielmeistaru Alekseju Suetinu. No 1950. līdz 1990. gadiem dzīvojusi Minskā un pārstāvējusi Baltkrieviju PSRS komandu sacensībās. 1957. gadā par panākumiem šahā apbalvota ar ordeni «Goda Zīme». 1977. gadā FIDE piešķīrusi Zvorikinai starptautiskās lielmeistares un šaha tiesneses goda nosaukumus. Ilgi saglabājusi sportisko formu, vēl 2007. gada nogalē piedaloties Krievijas šaha veterānu oficiālajos turnīros. 1959 Candidates Tournament World Chess Championship (Women) 1959 Bikova - Zvorikina Title Match Kira Zvorikina šahista profils vietnē chessgames.com Kira Zvorikina šahista profils vietnē 365chess.com Kira Zvorikina šahista profils vietnē chesstempo.com Kira Zvorikina šahista profils vietnē olimpbase.org (Pasaules šaha olimpiādes) Kira Zvorikina šahista profils vietnē olimpbase.org (PSRS komandu čempionāti) Kira Zvorikina šahista profils vietnē olimpbase.org (PSRS komandu kausi)