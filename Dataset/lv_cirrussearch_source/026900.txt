Daugavpils teātris ir Daugavpils profesionālais teātris, kas dibināts 1988. gadā. Iestudējumi notiek latviešu, krievu un latgaliešu valodā. Repertuārā ir uzvedumi pieaugušajiem un bērniem. 1856. gadā Daugavpils cietokšņa galvenais inženieris Nikolajs Hagelstroms nodibināja Dinaburgas Krievu dramatisko teātri. 1921. gadā Daugavpils Dzelzceļnieku kluba ēkā nodibināja latviešu dramatisko teātri, kura vadītāja bija aktrise un režisore Otīlija Muceniece. 1930. gadā teātri sāka vadīt aktieris un režisors Jānis Kļava. Teātra repertuārā pārsvarā bija modernā dramaturģija, Raiņa lugas. 1938. gadā teātris pārcēlās uz jaunu zāli jaunatklātajā Vienības namā, atklāšanas izrādē 1938. gada 3. februārī R. Blaumaņa lugā "Indrāni" titullomas spēlēja Berta Rūmniece un Aleksis Mierlauks. 1938. gadā teātri pārņēma pilsētas pašvaldība. Pēc Otrā pasaules kara 1945. gadā darbu atsāka vienīgi Daugavpils Krievu drāmas teātris. 1953. gadā teātrī sāk strādāt režisors Sergejs Radlovs. 1958. gadā dibināja Daugavpils Muzikāli dramatisko teātri ar latviešu un krievu trupām, mūziķiem un baletu. Teātra mākslinieciskais vadītājs bija Oļģerts Dunkers. 1959. gada 29. aprīlī notika Verdi operas "Traviata" iestudējums, bet 1962. gadā teātri slēdza. Atmodas kustības laikā 1988. gadā Daugavpils teātri atjaunoja, par galveno režisoru ieceļot Nauri Klētnieku. Sāka darboties divi aktieru kursi latviešu un krievu trupās, kuru pedagogi ir režisori Pēteris Krilovs un Anna Eižvertiņa. 1996. gadā uz Daugavpili no Valmieras atnāca režisors Valentīns Maculevičs, 1999. gada rudenī ar Daugavpils domes atbalstu Daugavpils Universitātē uzņēma jaunu aktieru kursu. No 2001. gada Daugavpils teātri vada Inese Laizāne, strādā režisors Harijs Petrockis. 2002. gadā Daugavpils teātrī sāka darbu jauna latviešu trupa. Mihails Abramovs Miroslavs Blakunovs Vadims Bogdanovs Vladimirs Dupaks Ritvars Gailums Nikolajs Gedzjuns Vera Hramņikova Līga Ivanova Inese Ivulāne - Mežale Viktors Jancevičs Irina Kešiševa Aleksandrs Komarovs Maija Korkliša Māris Korsiets Jurijs Losevs Žanna Lubgāne Zanda Mankopa Jeļena Ņetjosina Milena Savkina Mihails Samodahovs Karīna Sidina Alberts Vecmanis Kristīne Veinšteina Egils Viļumovs Juris Jonelis Ivars Lūsis Paula Pļavniece Lucina Sosnovska Georgijs Surkovs Oļegs Šapošņikovs Laura Atelsone Ilona Bagele Ivars Brakovskis Andris Bulis Jurijs Djakonovs Jānis Kirmuška Alda Krastiņa Jurijs Kušpelo Olga Maksimova Ineta Radčenko Jānis Jarāns Nadežda Jermaka Džordžs Stīls Marks Šelutko Žūrijas specbalva Blaumaņa festivālā Valmierā: 2001. gadā — "Zagļi" (rež. Harijs Petrockis) 2005. gadā — "No saldenās pudeles" (rež. Harijs Petrockis) Spēlmaņu nakts balva par labāko izrādi bērniem: 2003. gadā — "Brīnumdaiļā skaistule" (rež.V.Dupaks) 2004. gadā — "Aizej tur, nezin kur" (rež. M.Mamedovs) 2008. gadā — R.Blaumaņa "Velniņi" (rež. V.Jansons) 2014. gadā — "Viss ir viņa" (rež. Georgijs Surkovs) un arī Spēlmaņu nakts balvu "Gada mazās formas izrāde 2016./2017." par Paulas Pļavnieces iestudēto izrādi "Jubileja ‘98". «Daugavpils teātris.». Vietas.lv. Arhivēts no oriģināla, laiks: 2015. gada 14. maijā. Skatīts: 2015. gada 2. janvārī. «Daugavpils teātrī pirmo reizi tapis mūzikls bērniem "Leo – mazais lauva"». kasjauns.lv. Arhivēts no oriģināla, laiks: 2016. gada 4. martā. Skatīts: 2015. gada 2. janvārī. «Daugavpils Teātris». www.daugavpilsteatris.lv (latviešu). Arhivēts no oriģināla, laiks: 2018-09-02. Skatīts: 2018-06-26. «Daugavpils teātris saņēmis Blaumaņa festivāla žūrijas balvu.». latgaleslaiks.lv. Arhivēts no oriģināla, laiks: 2015. gada 3. janvārī. Skatīts: 2015. gada 2. janvārī. «Spēlmaņu naktī triumfē Seņkova iestudējums Ezeriņš.». diena.lv. Skatīts: 2015. gada 1. janvārī. Oficiālā mājaslapa Daugavpils teātris izrades.lv