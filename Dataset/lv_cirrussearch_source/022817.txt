Bobs de Jongs (nīderlandiešu: Bob Johannes Carolus de Jong; dzimis 1976. gada 13. novembrī) ir nīderlandiešu ātrslidotājs, specializējies garajās distancēs (5000 m un 10 000 m). Piedalījies piecās ziemas olimpiskajās spēlēs (1998, 2002, 2006, 2010, 2014). 1998. gadā Nagano izcīnījis sudrabu 10 000 m distancē, savukārt divreiz garākā distancē ierindojies 4. vietā. 2002. gada Soltleiksitijas Olimpiskās spēles bija sportista neveiksmīgākās (30. vieta 5000 m, 15. vieta 10 000 m). 2006. gadā Turīnā kļuva par čempionu 10 000 m distancē un 6. vietas ieguvēju 5000 m distancē. 2010. gadā Vankūverā un 2014. gadā Sočos 10 000 m distancē izcīnīja bronzu. 2014. gada Olimpiskajās spēlēs 37 gadu vecumā kļuva par vecāko medaļnieku ātrslidošanā pēdējo 86 gadu laikā. Ar panākumiem startējis Pasaules čempionātā, kur kļuvis par 7 zelta medaļu, 8 sudraba medaļu un 4 bronzas medaļu ieguvēju. 2006. un 2011. gadā ticis atzīts par Nīderlandes gada labāko ātrslidotāju. «Men's 10000 m : Speed Skating Men's 10000 m». Sochi 2014 Winter Olympics. http://www.sochi2014.com/. Arhivēts no oriģināla, laiks: 2014-01-29. Skatīts: 2014-02-18. «Longest skating race destined for Dutch triple». sportsillstrated.cnn.com. Skatīts: 2014-02-17. Vikikrātuvē par šo tēmu ir pieejami multivides faili. Skatīt: Bobs de Jongs. Olympedia profils (angliski) Munzüger Sport profils (vāciski) Speedskatingbase profils (angliski) SpeedSkatingNews profils (angliski) SpeedSkatingResults profils (angliski) SpeedSkatingStats profils (angliski)