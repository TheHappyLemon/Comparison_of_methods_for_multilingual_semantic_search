Džims Kerijs (angļu: Jim Carrey, īstajā vārdā Džeimss Jūdžīns Kerijs (James Eugene Carrey), dzimis 1962. gada 17. janvārī Ņūmārketā, Kanādā) ir amerikāņu un kanādiešu kinoaktieris un komiķis. Džims Kerijs piedzima 1962. gada 17. janvārī Ņūmārketas pilsētā, Ontārio provincē, Kanādā. 16 gadu vecumā pameta skolu, uzstājās komiķu klubos. Pēc gada pārvācās uz Losandželosu, ASV, sāka piedalīties humoristiskos šovos, spēlēt nelielas lomas kino. Pirmie nozīmīgie panākumi bija 1994. gadā ar lomām filmās "Eiss Ventura: Zvēru detektīvs" un tai sekojošajās komēdijās "Maska" ar Kemeroni Diasu un "Stulbs un vēl stulbāks". Filma "Stulbs un vēl stulbāks" ar 16 miljonus dolāru lielu budžetu pasaules tirgū nopelnīja 246 miljonus, bet "Maska" — 230 miljonus dolāru. Kerijs sešas reizes nominēts Zelta globusa balvai, no kurām divreiz šo balvu ieguva — par lomām filmās "Trūmena šovs" (1998) un "Cilvēks uz Mēness" (1999). Pārējās nominācijas bija par lomām filmās "Maska" (1994), "Melis melis" (1997), "Kā Grinčs nozaga Ziemassvētkus" (2000), "Gaišo atmiņu mūžīgais starojums" (2004). 2004. gadā Kerijs ieguva ASV pilsonību, vienlaicīgi saglabājot arī Kanādas pilsonību. «Jim Carrey Becomes New U.S. Citizen». People.com. Arhivēts no oriģināla, laiks: 2016. gada 3. martā. Skatīts: 2015. gada 11. oktobrī. Vikikrātuvē par šo tēmu ir pieejami multivides faili. Skatīt: Džims Kerijs. Oficiālā tīmekļa vietne IMDb profils (angliski) AllMovie profils (angliski) Box Office Mojo profils (angliski)