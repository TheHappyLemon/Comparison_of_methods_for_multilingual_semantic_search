World of Warcraft: The Board Game ir galda spēle, kas balstīta uz datorspēli World of Warcraft MMORPG. Spēli 2005. gadā izstrādāja uzņēmums Fantasy Flight Games. Galda spēle paredzēta 2 līdz 6 cilvēkiem, vecumā no 12 gadiem. Spēles uzstādīšanas laiks ir apmēram no 15 līdz 30 minūtes. Spēles ilgums sākot no 3 stundām. World of Warcraft: The Board Game spēlētāji var izvēlēties starp divām frakcijām (Aliansi un Hordu) un 9 dažādiem varoņiem, piemēram, paladīni, kareivji, mācītāji un citi. Spēles gaitā spēlētāji piedalās dažādos piedzīvojumos un pilda dažādas misijas klejojot pa Azerotu, iegūstot pieredzi, jaunus ieročus, bruņas, dažādas noderīgas lietas, kā arī jaunus paņēmienus, ar kuriem nogalināt ceļā sastaptos monstrus. Spēles galvenais mērķis ir nogalināt spēcīgo "Pavēlnieku", kurš valda un izplata ļaunumu pār kontinentiem. Spēle piedāvā pamata variantu, kas ierobežo spēles laiku uz 30 gājieniem katram spēlētājam un, ja pēc 30. gājiena "Pavēlnieks" ir vēl dzīvs, tad spēlētāji noskaidro uzvarētāju savstarpējā cīņā starp abām frakcijām, jeb kā to dēvē spēles valodā — PvP. Šīs spēles atšķiras no citām līdzīgām spēlēm ar to ka parasti spēle ir kooperatīva starp spēlētājiem katrā frakcijā, jo uzvarēt var tikai viena no divām frakcijām, līdz ar to uzvar visi spēlētāji, kuri pieder pie uzvārējušās frakcijas. Spēlei komplektā nāk vairāk kā 1000 komponentes (figūras, kartītes, un vēl cits spēles aprīkojums). Galda spēlei ir iznākuši divi papildinājumi, Shadow of War un The Burning Crusade. Shadow Of War galvenokārt deva klāt jaunas misijas, bet The Burning Crusade palielināja varoņu maksimālo līmeni no 5 uz 6, pievienoja klāt divas jaunas rases, jaunu un vēl spēcīgāku monstru klasi (kā jaunajiem, tā arī vecajiem monstriem), jaunus Dungeons (vietas, kurās var iegūt dažādus labumus, kas nav atrodami nekur citur), kā arī papildus jaunu spēles karti Outland, ko pievieno klāt jau esošajai. Abi papildinājumi deva gan jaunas misijas, gan jaunus ieročus, bruņas un citus varoņu papildaprīkojumus. 2007. gadā tika izdots neliels papildinājums spēlei World of WarCraft: the Board Game Epic Armor Sets Mini-Expansion, ko varēja iegūt tikai tie kuri apmeklēja Blizzard Entertainment rīkoto konvenciju BlizzCon. «Official Warcraft board game website by fantasy flight games». Arhivēts no oriģināla, laiks: 2010. gada 15. decembrī. Skatīts: 2014. gada 13. augustā. World of Warcraft: The Board Game vietnē BoardGameGeek