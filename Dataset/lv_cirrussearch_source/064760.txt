Soda ekspedīcijas bija karaspēka un policijas vienības, kuras pastāvēja no 1905. līdz 1907. gadam, lai apspiestu 1905. gada revolūciju Krievijas Impērijā. Savu darbību soda ekspedīcijas Latvijas teritorijā uzsāka 1905. gada decembrī, kuras vadīja ģenerālmajors Aleksejs Orlovs. Soda ekspedīcijām tika dotas plašas pilnvaras, jo sagūstītos revolucionārus sodīja nošaujot, nodedzinot mājas, perot un ieliekot cietumā bez tiesas izmeklēšanas. Decembra beigās un 1906. gada pirmajos mēnešos nāves sods tika izpildīts 1170 cilvēkiem, no tiem aptuveni 700 bija skolotāji, kas tika nogalināti, jo tos uzskatīja par revolūcijas vadītājiem. Nāvessodu izpildīšana tika veikta publiskās vietās, galvenokārt pie evaņģēliski luteriskajām baznīcām. Vienības ieradās tajos pagastos, kuros revolucionāri bija nogalinājuši cilvēkus, dedzinājuši muižas vai uzbrukuši karaspēkam vai policijai. Baltijas ģenerālgubernatora rīcībā pavisam bija 12 tūkstoši kājnieku un gandrīz 4 tūkstoši jātnieku, kā arī 42 lielgabali. «1905. gada revolūcija Latvijā». enciklopedija.lv (angļu). Skatīts: 2023-04-15. «Latvijas vēsture - Īss Izklāsts - Vita Krieviņa - iBook.lv - Grāmatu draugs». www.ibook.lv. Skatīts: 2023-04-03. Ansis Gulbis. Latviešu konversācijas vārdnīca. Rīga : Anša Gulbja apgāds, 1927-1940. «Revolūcijas uzplūdi un sakāve — teorija. Latvijas vēsture, 8. klase.». www.uzdevumi.lv (latviešu). Skatīts: 2022-12-20.