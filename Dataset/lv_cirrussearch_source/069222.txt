Viļņas Pestītāja baznīca (lietuviešu: Vilniaus Išganytojo bažnyčia) ir 18. gadsimta sākumā uzbūvēts baroka stila Romas katoļu dievnams, kas atrodas Lietuvas galvaspilsētas Viļņas Antakalņa rajonā. Baznīca ir nacionālas nozīmes Lietuvas valsts kultūras piemineklis (unikālais kods — 759). Baznīcu, kas ir trinitāriešu klostera ansambļa sastāvdaļa, dibinājis Lietuvas lielhetmanis Kazimirs Sapiega (Kazimierz Jan Sapieha/Kazimieras Jonas Sapiega/Казімір Ян Сапега, 1637/1638 — 1720). Tā uzcelta 1717. gadā un bija Sapehu dzimtas rezidences sastāvdaļa. Baznīcas pagrabos tika izbūvēta Sapehu dzimtas kripta. 1864. gadā (pēc citām ziņām 1865. gadā) baznīcu atdeva pareizticīgajiem, bet klostera ēkās iekārtoja kazarmas. 1919. gadā baznīca bija atgriezta katoļiem un kalpoja kā poļu kara hospitāļa baznīca. PSRS okupācijas gados baznīca atradās Padomju armijas kazarmu teritorijā un tika izmantota kā noliktava. Pēc PSRS armijas izvešanas atdota ticīgajiem. 2000. gadā no jauna iesvētīta. Ieraksts Lietuvas kultūras vērtību reģistrā Vikikrātuvē par šo tēmu ir pieejami multivides faili. Skatīt: Viļņas Pestītāja katoļu baznīca.