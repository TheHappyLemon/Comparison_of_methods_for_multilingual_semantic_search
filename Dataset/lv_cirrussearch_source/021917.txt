Sesame Street ir amerikāņu bērnu televīzijas raidījums, kura autori ir Džoana Gansa Kūnija un Loids Moresets. Raidījums ir kļuvis populārs ar tā izglītojošo saturu. Raidījuma pirmā sērija iznāca 1969. gada 10. novembrī un kopš tā laika ir iznākušas 44 sezonas ar vairāk nekā 4300 sērijām. 2001. gadā raidījumam bija vairāk nekā 120 miljoni skatītāju (raidījuma dažādām versijām) un 2009. gadā raidījums tika pārraidīts vairāk nekā 140 valstīs. 2009. gadā tas ierindojās 15. vietā visaugstāk novērtēto bērnu televīzijas raidījumu reitingā. 1996. gada aptaujā tika atklāts, ka 95% ASV pirmsskolas vecuma bērni skatījās Sesame Street raidījumu trīs gadu vecumā. 2008. gadā tika lēsts, ka 77 miljoni amerikāņu ir skatījušies šo raidījumu bērna vecumā. Saskaņā ar 2009. gada datiem, Sesame Street raidījums ar 8 Grammy un 153 Emmy balvām ir balvām bagātākais bērnu raidījums. Sesame Street IMDb profils (angliski) TV.com profils (angliski) Metacritic profils (angliski)