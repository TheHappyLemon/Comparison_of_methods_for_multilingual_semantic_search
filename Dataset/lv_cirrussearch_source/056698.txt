Madss Ditmans Mikelsens (dāņu: Mads Dittmann Mikkelsen, IPA: [ˈmæs ˈmikl̩sn̩]; dzimis 1965. gada 22. novembrī) ir dāņu aktieris. Jaunībā Mikelsens nodarbojies ar vingrošanu un dejošanu. Savas aktiera karjeras sākumā piedalījies vairākās dāņu filmās. Mikelsens sev pievērsa pasaules uzmanību ar lomu divdesmit pirmajā Džeimsa Bonda filmā "Kazino Royale" (2006). Piedalījies arī tādās filmās kā "Karaliskā dēka" (2012), "Medības" (2012), "Doktors Streindžs" (2016), "Rogue One: Zvaigžņu karu stāsts" (2016), "Pazuduši ledājos" (2018), "Vēl pa mēriņam" (2020), "Taisnās tiesas jātnieki" (2020), "Indiana Džonss un Likteņa rats" (2023), "Apsolītā zeme" (Bastarden, 2023). Par dalību dāņu filmā "Medības" saņēmis Kannu kinofestivāla balvu kā labākais aktieris. Divas reizes saņēmis Eiropas Kino balvu kā labākais aktieris — par lomām filmās "Vēl pa mēriņam" un "Apsolītā zeme". Piedalījies arī seriālā "Hanibāls" (2013—2015), par ko 2013. gadā saņēmis Saturna balvu kā labākais televīzijas aktieris. Madsa Mikelsena brālis Lāšs arī ir pazīstams dāņu aktieris. Vikikrātuvē par šo tēmu ir pieejami multivides faili. Skatīt: Madss Mikelsens. Brockhaus Enzyklopädie raksts (vāciski) IMDb profils (angliski) AllMovie profils (angliski) Box Office Mojo profils (angliski)