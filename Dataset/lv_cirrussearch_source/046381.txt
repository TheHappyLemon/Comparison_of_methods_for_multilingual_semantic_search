Paolo Silveri Džentiloni (itāļu: Paolo Silveri Gentiloni, izrunā: [ˈpaːolo dʒentiˈloːni], dzimis 1954. gada 22. novembrī) ir Itālijas politiķis, no 2016. līdz 2018. gadam bija Itālijas premjerministrs. Ir bijis žurnālists. Paolo Džentiloni ir viens no Itālijas Demokrātiskās partijas dibinātājiem 2007. gadā, pirms tam bija partijas La Margherita biedrs. Pirms kļūšanas par Itālijas premjerministru Paolo Džentiloni bija valsts ārlietu ministrs (2014–2016), kā arī pēdējais Itālijas sakaru ministrs (2006–2008, amats pēc tam likvidēts). 2019. gadā Itālijas valdība izvirzīja Džentiloni Eiropas Komisijas komisāra amatam. 2019. gada 1. decembrī Džentiloni kļuva par Eiropas Komisijas ekonomikas komisāru Urzulas fon der Leienas komisijā. Brockhaus Enzyklopädie raksts (vāciski)