Uz aktivitātēm balstīta pašizmaksas kalkulācijas metode (no angļu valodas Activity-based costing (ABC)) ir vispārējo izmaksu sadalīšanas metode, kas analīzē izmaksu rašanās cēloņus. ABC ir pašizmaksas kalkulācijas metode, kas izmaksas attiecina uz darbībām (aktivitātēm), kas tiek veiktas, lai saražotu produktu. Šī metode informē uzņēmuma vadību par darbībām, kas patērē resursus, līdz ar to uzņēmums, zinot šo informāciju, spēj nodrošināt pievienoto vērtību. ABC piedāvā strukturizētu modeli, kas ļauj vadītājiem saprast: 1. Kas izraisa darbu; 2. Kad darbs ir pabeigts; 3. Kādi ir darba rašanās cēloņi un tā process; 4. Kā tiek veikts darbs; 5. Kāpēc darbs tiek veikts. 19. gadsimta sākumā, pārejot no liela darbaspēka apjoma uz mašinizētu ražošanu jeb, iestājoties Industriālajai Revolūcijai, ļoti būtiski izmainījās arī grāmatvedības sistēma. Daudz intensīvāks un sarežģītāks ražošanas process, kā arī izmaiņas uzņēmējdarbības vidē prasīja daudz precīzāku finanšu uzskaites sistēmu. ABC metode sākotnēji tika ieviesta 1980. gados, jo tā uzlaboja nopietnus trūkumus tradicionālajā izmaksu kalkulēšanas sistēmā. Tradicionālā sistēma parasti izmanto tikai trīs izmaksu kategorijas: darbaspēku, materiālus un pieskaitāmās izmaksas. Lai gan ražošanas uzņēmumi kopumā varēja noskaidrot savu ražojumu izmantoto darbu un materiālus, to izmaksu sistēma piešķīra netiešās un atbalsta izmaksas — “pieskaitāmās”, kuras uzņēmumiem bija daudz grūtāk attiecināt uz gala produktu. ABC metodes pielietošanas process tiek izdalīts četros soļos: 1. Tiek noteiktas darbības, kas rada vispārējās izmaksas; 2. Tiek noteikta galvenā izmaksu sadalīšanas bāze; 3. Nosaka izmaksu centrus galvenajām darbībām; 4. Veic vispārējo izmaksu sadalīšanu pa produktiem atkarībā no to patērētā daudzuma. Edward Forrest. Activity-based Management. A comprehensive Implementation guide. McGraw-Hill, 1996. 289. lpp. Steven R.Anderson Robert S.Kaplan. Time-driven Activity-based costing. Harward Business School Publishing corporation. 50–54. lpp. Hugh Becker Ernest Glad. Activity-Based costing and management. Inta&Company Limited. 125–126. lpp.