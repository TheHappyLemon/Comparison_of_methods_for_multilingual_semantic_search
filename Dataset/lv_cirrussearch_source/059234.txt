Temurs Kujbokarovs (angļu: Temur Kuybokarov; dzimis kā Temurs Igoņins (angļu: Temur Igonin) 2000. gada 22. jūlijā Taškentā) ir Uzbekistānā dzimis Austrālijas starptautiskais lielmeistars šahā (2019). Šahu iemācījies spēlēt piecu gadu vecumā. Pirmā viņa trenere biju māte Tatjana Igoņina, bērnībā un agrā jaunībā šaha turnīros piedalījies zem viņas uzvārda. 2010. gadā izcīnījis bronzas medaļu Āzijas jauniešu šaha čempionātā U10 vecuma grupā. 2016. gadā kopā ar ģimeni pārcēlies uz Austrālijas pilsētu Pērtu. Kopš 2018. gada šaha turnīros pārstāv Austrāliju. Divas reizes uzvarējis Austrālijas atklātajos šaha čempionātos (2017, 2019). 2020. gadā uzvarējis Austrālijas šaha čempionātā. Daudzu starptautisko šaha turnīru laureāts, tajā skaitā uzvarējis Pinangā (2016), Australian Masters sērijas turnīros (2019). 2021. gada novembrī Rīgā ierindojies 65. vietā 2021. gada "FIDE Chess.com Grand Swiss" turnīrā. 2023. gada novembrī Daglasā ierindojies 33. vietā "FIDE Grand Swiss" turnīrā. Par panākumiem turnīros FIDE 2016. gadā viņam piešķīrusi starptautiskā meistara (IM), bet 2019. gadā - starptautiskā lielmeistara (GM) nosaukumu. «2019 Australian Open». Arhivēts no oriģināla, laiks: 2021. gada 12. februārī. Skatīts: 2021. gada 3. decembrī. 19-year-old wins 2020 Australian Championship 2019 Australasian Masters GM Norm Tournament 2021 FIDE Chess.com Grand Swiss 2023 FIDE Grand Swiss Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)