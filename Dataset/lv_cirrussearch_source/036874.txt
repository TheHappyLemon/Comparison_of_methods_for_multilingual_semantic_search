Villijs Šlāge (vācu: Willi Schlage; 1888. gada 24. decembris — 1940. gada 5. maijs Berlīne) bija Vācijas šahists. 1910. gadā Hamburgā uzvarējis Vācijas šaha savienības kongresa B turnīrā. Piedalījies draudzības mačos: Berlīne—Prāga (1913), Vācija—Nīderlande (1922), Vācija—Zviedrija (1922). Pirmā pasaules kara dalībnieks. Divas reizes uzvarējis Berlīnes pilsētas šaha čempionātos (1921, 1926). 1921. gadā Hamburgā bijis trešais Vācijas šaha čempionātā aiz Ērharta Posta un Frīdriha Zēmiša. 1922. gadā dalījis 3.—5. vietu aiz Ērharta Posta un Kārļa Karlsa. Pēdējo reizi Vācijas šaha čempionātā piedalījies 1935. gadā Āhenē, kad dalījis 11.—13. vietu (uzvarējis Kurts Rihters). Piedalījies daudzos starptautiskos šaha turnīros: Berlīne (1928) — dalījis 11.—13. vietu (uzvarējis Ārons Nimcovičs); Berlīne (1930) — dalījis 5.—7. vietu (uzvarējis Kārlis Hellings); Svineminde (1932) — dalījis 8.—9. vietu (uzvarējis Gēsta Štolcs); Berlīne (1933) — dalījis 6.—7. vietu (uzvarējuši Bertolds Kohs un Kurts Rihters); Berlīne (1937) — dalījis 3.—4. vietu (uzvarējuši Karloss Gimars un Ludvigs Relštābs); Krēfelde (1938) — dalījis 4.—7. vietu (uzvarējuši Erihs Eliskazess un Ludvigs Engelss). 1935. gadā iecelts par Lielvācijas šaha savienības galveno treneri (vācu: Reichstrainer des Großdeutschen Schachbundes). Šajā amatā gatavojis Vācijas šaha izlasi 1936. gada neoficiālajai šaha olimpiādei Minhenē. 1939. gada augustā sācis nodarboties ar Vācijas jauno šahistu grupu, kurā bijuši Klauss Junge, Volfgangs Uncikers, Edīte Kellere un citi. Deutsche Schacheinzelmeisterschaft 1921 in Hamburg Deutsche Einzelmeisterschaft 1922 in Bad Oeynhausen «28. Deutsche Schacheinzelmeisterschaft 1935 in Aachen». Arhivēts no oriģināla, laiks: 2016. gada 4. martā. Skatīts: 2017. gada 9. janvārī. Šahista profils chessgames.com mājaslapā (angliski) Šahista profils 365chess.com mājaslapā (angliski)