Malolosa (filipīniešu: Lungsod ng Malolos, angļu: Malolos City) ir pilsēta Filipīnās. Atrodas Lusonas salas vidusdaļā Angatas upes ielejā, administratīvi ietilpst Centrālās Lusonas reģiona Bulakanas provincē, ir tās administratīvais centrs. Lielākā daļa iedzīvotāju ir tagali. Lai arī tagadējā pilsētas teritorija bijusi apdzīvota vēl pirms eiropiešu ierašanās, par pilsētas dibināšanas datumu tiek uzskatīts 1571. gada 14. novembdris, kad spāņu kolonisti dibināja Malolosas enkomjendu. 1580. gadā Malolosai piešķirts publiskas mazpilsētas (pueblo) statuss, nodibināta atsevišķa draudze un iekļauta Bulakanā. 17. gadsimta vidū Malolosā sāka apmesties ķīnieši un attīstījās tirdzniecība. Kā formāla municipalitāte pirmoreiz izveidota 1822. gadā. 1892. gadā savienota ar Manilas—Dagupanas dzelzceļa līniju, kas ļāva attīstīties rūpniecībai. Malolosā 1898. gadā norisinājās konstitucionālais konvents, kura rezultātā tika dibināta pirmā Filipīnu Republika un Malolosa tika pasludināta par tās galvaspilsētu. 1899. gadā pēc Malolosas kaujas un amerikāņu okupācijas galvaspilsēta tika pārcelta atpakaļ uz Manilu. 1903. gadā Malolosa tika nozīmēta par provinces centru, bet 1999. gadā tai piešķirts pilsētas statuss. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Malolosa. Encyclopædia Britannica raksts (angliski)