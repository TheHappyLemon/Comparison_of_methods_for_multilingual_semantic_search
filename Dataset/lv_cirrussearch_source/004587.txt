Kenets "Kenijs" Matisons Dalglišs, OBE (angļu: Kenneth Mathieson Dalglish; dzimis 1951. gada 4. martā Glāzgovā, Skotijā) ir bijušais skotu futbolists un treneris. Lielāko karjeras daļu viņš pavadījis ar "Liverpool" klubu. 2009. gadā futbola izdevums "FourFourTwo" viņu atzina par pēckara labāko britu uzbrucēju. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. Savu futbolista karjeru Dalglišs uzsāka vietējā klubā "Celtic". Galvenajā komandā viņš ielauzās 1971. gadā, kļūstot par ļoti nozīmīgu vienības spēlētāju. Četrus gadus vēlāk Dalglišs tika nozīmēts par kluba kapteini. Laika posmā no 1971. gada līdz 1977. gadam uzbrucējs ieguva četrus Skotijas čempiona titulus, tikpat Skotijas kausus un vienu līgas kausu. "Liverpool" par Dalgliša iegūšanu "Celtic" samaksāja 440 000 sterliņu mārciņu, kas bija tā brīža britu rekords. Skotu uzbrucējs "Liverpool" pievienojās tā ziedu gados, septiņas reizes triumfējot Anglijas augstākajā līgā, ieguva trīs Eiropas kausus, kā arī piecus vietējos kausus. Arī trenera karjeru viņš iesāka Liverpūles komandā, bet vēlāk vadījis arī Blekbērnas "Rovers", Ņūkāslas "United", Glāzgovas "Celtic", bet kopš 2009. gada strādāja ar "Liverpool" jauniešu sistēmu, līdz 2011. gada janvārī galvenā trenera amatā nomainīja neveiksmīgi strādājošo Roju Hodžsonu. Liverpool galvenā trenera amatā strādāja līdz 2012. gada maijam. 2013. gada oktobrī atgriezās Liverpool klubā kā direktoru padomes loceklis. Celtic Skotijas Premjerlīga: 1971–72, 1972–73, 1973–74, 1976–77 Skotijas kauss: 1971–72, 1973–74, 1974–75, 1976–77 Skotijas Līgas kauss: 1974–75 Liverpool Anglijas futbola līga: 1978–79, 1979–80, 1981–82, 1982–83, 1983–84, 1985–86 FA kauss: 1985–86 Anglijas Līgas kauss: 1980–81, 1981–82, 1982–83, 1983–84 FA Charity Shield: 1977 (dalīts), 1979, 1980,1982, 1986 (dalīts) Eiropas kauss: 1977–78, 1980–81, 1983–84 Eiropas Superkauss: 1977 Individuālie sasniegumi FWA gada labākais futbolists: 1978–79, 1982–83 FIFA 100 Liverpool Anglijas futbola līga: 1985–86, 1987–88, 1989–90 FA kauss: 1985–86, 1988–89 Anglijas Līgas kauss: 2011–12 FA Charity Shield: 1986 (dalīts), 1988, 1989, 1990 (dalīts) Blackburn Rovers Anglijas Premjerlīga: 1994–95 Celtic Skotijas Līgas kauss: 1999–2000 Individuālie sasniegumi Anglijas Premjerlīgas sezonas labākais treneris: 1994–95 Dalglish named the greatest «Kenny Dalglish returns to Liverpool on board of directors». BBC. 2013. gada 4. oktobris. Skatīts: 2018. gada 4. februārī. Vikikrātuvē par šo tēmu ir pieejami multivides faili. Skatīt: Kenijs Dalglišs. Munzüger Sport profils (vāciski) WorldFootball profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)