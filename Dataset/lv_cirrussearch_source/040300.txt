Endrū Džeimss Klaterbaks (angļu: Andrew James Clutterbuck; dzimis 1973. gada 14. septembrī), plašāk zināms ar skatuves vārdu Endrū Linkolns (Andrew Lincoln), ir angļu aktieris. Visvairāk pazīstams ar Rika Graimsa lomu TV seriālā "Staigājošie miroņi". Dzimis 1973. gadā Londonā. Kad viņam bija tikai 18 mēneši, viņa ģimene pārcēlusies uz Hallu, bet astoņu vai deviņu gadu vecumā — uz Bātu Somersetā. Vienu vasaru pavadījis Nacionālajā jaunatnes teātrī, vēlāk studējis Karaliskajā dramatiskās mākslas akadēmijā Londonā, kur arī sācis lietot vārdu "Endrū Linkolns". Pirmā parādīšanās TV ekrānos bija 1994. gadā britu situāciju komēdijseriālā Drop the Dead Donkey. Plašāku atpazīstamību ieguvis ar Marka lomu 2003. gada britu Ziemassvētku filmā "Tāda ir mīlestība". Kopš 2010. gada filmējas amerikāņu šausmu/drāmas seriālā "Staigājošie miroņi", kur atveido galveno varoni — agrāko šerifa palīgu Riku Graimsu, kurš kļūst par izdzīvotāju grupas līderi. «Andrew Lincoln: My family values» (angļu). The Guardian. Skatīts: 2017. gada 9. novembrī. «Andrew Lincoln» (angļu). Arhivēts no oriģināla, laiks: 2017. gada 9. novembrī. «Love Actually (2003) - Full Cast & Crew». imdb.com (angļu). Skatīts: 2017. gada 9. novembrī. Vikikrātuvē par šo tēmu ir pieejami multivides faili. Skatīt: Endrū Linkolns. IMDb profils (angliski) AllMovie profils (angliski)