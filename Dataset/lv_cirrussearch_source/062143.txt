Heirakanti (Cheiracanthus) ir akantodveidīgo akantodu ģints. Tās pārstāvji dzīvoja devona periodā un bija izplatīti Skotijā, Špicbergenā, Severnajā Zemļā, Vācijā, Antarktīdā u.c. Šīs ģints pārstāvju zvīņas ir sastopamas arī Latvijas devona nogulumos. Heirakantu tipveida suga ir Cheiracanthus murchisoni'. Tās bija nelielas zivis. Ķermenis nedaudz laterāli saplacināts. Aste spēcīga, ar pagarinātu augšējo daivu un ļoti nelielu izgriezumu. Palielinātu zvīņu uz ķermeņa nav. Muguras spura projicējas starp vēdera spurām un anālo spuru. Vēdera spura atrodas pa vidu starp krūšu spurām un anālo spuru. Cirkumorbitālajā gredzenā ir 4-6 plānas plātnītes. aukslēju-kvadrātskrimslis un mekeļskrimslis pārkaulojas katrs no viena centra. Ir extramandibulare. Plecu josla sastāv no lāpstiņas un korakoīda. Muguras un anālajai spurai ir viena neliela bazālija. Peldspuru dzelkšņi ir slaidi. Krūšu dzelkšņi ir nedaudz garāki par citiem. Muguras, anālais un vēdera dzelkšņi ir apmēram vienāda lieluma. Visiem ir peldplēve, kas aiziet līdz dzelkšņu galiem. Dzelkšņiem ir liela, gluda priekšējā riba, kas ar dziļu vagu nodalīta no pārējās sīkām gareniskām vadziņām klātas plakanā dzelkšņa virsmas. Dzelkšņa dobums iet gandrīz līdz pašam galam. Uz zvīņu vainagiem ornamentējumu veido paralēli un vēdekļveidīgi saplūstoši ķīlīši, kas stiepjas pāri visam vainagam vai arī aizmugurējā daļā pakāpeniski saplūst. Aizmugurējā daļā uz zvīņas garenass reizēm paceļas divi (vai viens) centrālais ķīlis. Kakliņš ir augsts. Pamatne ir liela un izliekta. Kakliņā virs pamatnes virsmas atrodas lieli, ļoti sarežģīti (daudzstāvīgi), radiāli un cirkulāri asinsvadu kanāli. No tiem paceļas lieli, augšupejoši kanāli, kas izliecas vainaga plaknē un vēdekļveidīgi stiepjas uz tā aizmugurējo daļu. Virs "embrionālās zvīņas" pamatnes atrodas sarežģīts kanāls. Pamatnes bezšūnu kaulaudos atrodas daudz sīku nenosakāmas izcelsmes kanāliņu. ģints: † Cheiracanthus Agassiz, 1835 suga: † Cheiracanthus brevicostatus Gross, 1973 suga: † Cheiracanthus crassus Valiukevičius, 1985 suga: † Cheiracanthus flabellicostatus Pinakhina, 2018 suga: † Cheiracanthus gibbosus Valiukevičius, 1986 suga: † Cheiracanthus intricatus Valiukevičius, 1985 suga: † Cheiracanthus latus Egerton, 1861 suga: † Cheiracanthus murchisoni Agassiz, 1835 suga: † Cheiracanthus longicostatus Gross, 1973 suga: † Cheiracanthus talimae Valiukevičius, 1985 (†) - izmirušu organismu grupa. Д. В. Обручев, Основы палеонтологии (Бесчелюстные, рыбы), издательство "Наука", Москва, 1964. г., 189-190. lpp. Ю.Ю.Валюкявичюс, Акантоды наровского горизонта Главного Девонского поля, Вильнюс, Мокслас, 1985. г., 34. lpp