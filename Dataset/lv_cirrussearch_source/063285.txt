Tehnoloģiju inovācija (no latīņu novus - jauns) apzīmē jauninājumu, jaunievedumu. Tehnoloģiju inovācijas ir process, darbība, inovācijas kā galarezultāts (jauna prece, jauns pakalpojums, jaunievedumi, izmaiņas tehnoloģijās, sabiedrības dzīvē u.c.). Tehnoloģiju inovācijas pamatā ir uzlabot kādu jau esošu produktu, pārveidojot to atbilstoši mūsdienu sabiedrības prasībām. Tehnoloģiju pārnese (technology transfer) ir noteiktas tehnoloģijas (zināšanu, ražotprasmes, tehnoloģiju) nodošana no viena tehnoloģiju lietotāja otram, vienā zemē radītu tehnoloģiju pielietošana citā, ar nolūku radīt jaunus produktus, procesus vai pakalpojumus. Vilnis Dzelme tehnoloģiskās inovācijas iedala 3 klasēs: 1) Nepārtrauktās, plūstošās, ilgstošās inovācijas, kas rada relatīvi nelielus uzlabojumus. Šādas inovācijas izpaužas kā esošo produktu izmainīšana, uzlabošana. Šo inovāciju rezultāts nav būtiski jauna produkta radīšana. 2) Dinamiski nepārtrauktās inovācijas, kas rada būtiskus uzlabojumus, būtiskas izmaiņas esošā produktā vai pat jaunu produktu. 3) Radikālās inovācijas, kas nodrošina fundamentālas izmaiņas un principiāli jaunus sasniegumus. Radikālo inovāciju rezultāts ir agrāk nebijuši jauni produkti, jaunas uzvedības normas sabiedrībā. Civilizācijas attīstības vēsture ir cieši saistīta ar tehnoloģiskajām inovācijām. Lielie zinātniskie atklājumi - ūdens enerģijas izmantošana, elektriskās kvēlspuldzes, tvaika mašīna, iekšdedzes dzinējs, motori utt. ir nozīmīgi tehnoloģiskie atklājumi, kas ir izmainījušas cilvēka dzīves kvalitāti. Tūkstošiem jauno ideju īstenotāji - inovatori ir padarījuši izgudrojumus par praktiski lietojamām lietām, to pilnveidošana un tālākā uzlabošana ir nepārtraukts process, ko veicina tehnoloģiju inovācijas. Piemēram, kāds gan būtu bijis Dž. Vatta izgudrotās tvaika mašīnas mūžs, ja nebūtu bijuši inovatori, kas atrada iespēju, kā taisnvirziena kustību „uz augšu - uz leju” pārvērst rotācijas kustībā, piesaistot kloķa - klaņa un sadales izciļņa mehānismu. Tā tas notiek ikvienā tehnikas nozarē. Bet jauni produkti un jauni procesi nešķiet izauguši. Viņi ir balstīti uz jauniem principiem un jaunām koncepcijām, kuri šobrīd pirmām kārtām ir rūpīgi attīstīti. Cilvēka radošais gars nepārtraukti meklē jaunus risinājumus kā, izmantojot uzkrātās zināšanas un apgūto prasmi vai veiksmīgi pielietojot vienas nozares sasniegumus citā nozarē, var uzlabot produktus un nodrošināt efektīvāku ražotās produkcijas praktisko lietojumu. Tehnoloģiju attīstība ir domāta, lai mēs nebūtu monumentālā vidū. . D. Vilnis „Inovācijas pasaulē, Eiropā, Latvijā”, Rīga: LZA EI, Latvijas Zinātņu akadēmijas Ekonomikas institūts, 2003 «Arhivēta kopija». Arhivēts no oriģināla, laiks: 2007. gada 26. oktobrī. Skatīts: 2007. gada 26. oktobrī. D. Vilnis „Inovācijas pasaulē, Eiropā, Latvijā”, Rīga: LZA EI, Latvijas Zinātņu akadēmijas Ekonomikas institūts, 2003. http://omega.rtu.lv/rki/projekts/mac-mater/2_4_i/w-Broshura_inovacija.doc[novecojusi saite] D.E. Stokes. „Pasteurs Quadrant . Basic Science and technological Innovation.”, Brookings Institution Press 1997. B. Winston. „Media Technology and society: A history: from the telegraph to the internet.” Routledge 1998.