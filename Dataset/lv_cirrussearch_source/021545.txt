Kupidons, arī Urāns XXVII, ir Urāna pavadonis. Tas ir devītais pavadonis pēc kārtas, skaitot no Urāna. Pavadonis tika atklāts 2003. gada 25. augustā ar Habla kosmisko teleskopu uzņemtajos attēlos. Pavadoni atklāja astronoms Marks Šovalters un NASA Eimsa pētniecības centra zinātnieks Džeks Lisauers (Jack J. Lissauer). Tam tika piešķirts pagaidu apzīmējums S/2003 U2. Starptautiskā Astronomijas savienība pavadonim vēlāk piešķīra nosaukumu Kupidons. Kupidons ir tēls Viljama Šekspīra traģēdijā „Atēnietis Timons”. Kupidons ir neliels pavadonis, tā diametrs ir apmēram 18 km. Nelielais izmērs un tumšā virsma, visticamāk, bija par iemeslu tam, ka to neatklāja jau 1986. gadā, kad Urāna sistēmu pētīja starpplanētu zonde „Voyager 2”. Kupidona orbīta atrodas tikai 863 km attālumā no Belindas. Atšķirībā no Mebas un Peritas (Urāna pavadoņi, kurus arī atklāja 2003. gadā), Kupidona orbīta nav pakļauta perturbācijām. Kupidons ietilpst Porcijas grupā (nosaukta Porcijas vārdā). Tajā vēl atrodas Bjanka, Kresīda, Dezdemona, Džuljeta, Rozalinda, Porcija, Belinda un Perita. Visiem šiem pavadoņiem ir līdzīgas orbītas un fotometriskās īpašības. Satellites of Uranus Planetary Satellite Physical Parameters Uranian System Circular No. 8209 The Second Ring-Moon System of Uranus: Discovery and Dynamics Erich Karkoschka, Comprehensive Photometry of the Rings and 16 Satellites of Uranus with the Hubble Space Telescope