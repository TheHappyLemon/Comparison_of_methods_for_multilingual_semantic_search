Goferu virsdzimta (Geomyoidea) ir grauzēju kārtas (Rodentia) viena no virsdzimtām, kas apvieno 2 mūsdienās dzīvojošas dzimtas. Visas šīs grupas mūsdienas dzīvojošās sugas mājo galvenokārt Ziemeļamerikā, lai gan dažu sugu izplatības areāls iesniedzas arī Dienvidamerikā. Aizvēsturisko dzīvnieku fosilijas atrodamas visā senās Laurāzijas teritorijā. Goferu virsdzimtas dzīvnieku galvenā kopīgā iezīme ir zemacs kanāla pozīcija. Atšķirībā no pārējiem grauzējiem, kuriem zemacs kanāls vērsts uz priekšu, šīs grupas dzīvniekiem tas pavērsts uz sāniem. Šī iezīme ir ļoti viegli pamanāma, turklāt purns ir tik ļoti šaurs, ka abas puses kanāli savienojas, tādējādi, skatoties uz dzīvnieku no sāniem, tā purnam var redzēt cauri. Goferu virsdzimta (Geomyoidea) †ģints: Diplolophus — incertae sedis †ģints: Floresomys — incertae sedis †ģints: Heliscomys — incertae sedis †ģints: Jimomys — incertae sedis †ģints: Schizodontomys — incertae sedis †ģints: Texomys — incertae sedis †dzimta: Entoptychidae †dzimta: Florentiamyidae Goferu dzimta (Geomyidae) Austrumu goferi (Geomys) Dienvidu goferi (Cratogeomys) Lielie goferi (Orthogeomys) Meksikas goferi (Pappogeomys) Mičoakanas goferi (Zygogeomys) Rietumu goferi (Thomomys) Ķengurpeļu dzimta (Heteromyidae) Asspalvainās ķengurpeles (Chaetodipus) Kabatas ķengurpeles (Perognathus) Ķengurpeles (Heteromys) Ķenguržuras (Dipodomys) Mazās ķengurpeles (Microdipodops) Korth, W.W., J.H. Wahlert, and R.J. Emry, 1991. A new species of Heliscomys and recognition of the family Heliscomyidae (Geomyoidea: Rodentia) Journal of Vertebrate Paleontology 11(2):247-256. McKenna, Malcolm C., and Bell, Susan K. 1997. Classification of Mammals Above the Species Level. Columbia University Press, New York, 631 pp. ISBN 0-231-11013-8