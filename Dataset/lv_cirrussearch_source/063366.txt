Somerseta (angļu: Somerset Island) vai Kūganajūpnunana (inuītu: ᑰᒐᓇᔫᑉ ᓄᓇᖓ, Kuuganajuup Nunanga) ir neapdzīvota sala Kanādas ziemeļos Kanādas Arktiskajā arhipelāgā. Administratīvi pieder Nunavutas teritorijas Kitikmeotas un Kikiktālukas reģioniem. 12. lielākā Kanādas sala un 46. lielākā sala pasaulē. Atrodas Kanādas Arktiskā arhipelāga vidusdaļā uz dienvidiem no Perija šauruma. Barova šaurums ziemeļos to šķir no Kornvolisas un Devonas, Pīla šaurums rietumos — no Velsas Prinča salas, Belo šaurums dienvidos — no Būtijas pussalas, bet Prinča Reģenta šaurums austrumos — no Bafina salas. Sala izstiepta ziemeļu—dienvidu virzienā, krasti izroboti ar līčiem. Salas lielāko daļu aizņem 200—400 m augsts plato. Ainavā valda tundra un arktiskais tuksnesis. Kresvela līča akvatorija salas austrumu krastā kopš 1975. gada ir putniem nozīmīga vieta. Pirmais no eiropiešiem salu 1819. gadā atklāja angļu jūrasbraucējs Viljams Perijs, kas to nodēvēja par godu savai dzimtajai Somersetas grāfistei Anglijā. Jūrasšaurumu starp salu un Būtijas pussalu atklāja tikai 1851. gadā. No 1937. līdz 1948. gadam salas dienvidaustrumos Belo līča krastā pastāvēja Hudson's Bay Company Fortrosas faktorija. Līdz 1991. gadam Kresvela līča krastā pastāvēja apmetne, ko apdzīvoja viena inuitu ģimene. Kopš 1992. gada salas ziemeļos pie Kaningema līča vasarās darbojas privāta tūristu apmetne Arctic Watch Wilderness Lodge; pie tās ierīkots lidlauks. The Atlas of Canada. Sea Islands Inuit Heritage Trust. Place Names Program Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 650. lpp. Canadian Geographical Names Database (CGNDB). Somerset Island IBA Canada. Creswell Bay The Canadian Encyclopedia. Somerser Island TIMOTHY IDLOUT (1916-92) Arctic Watch Wilderness Lodge Vikikrātuvē par šo tēmu ir pieejami multivides faili. Skatīt: Somerseta. Encyclopædia Britannica raksts (angliski) International Map of the World 1:1,000,000 Lancaster Sound NS-15/16/17