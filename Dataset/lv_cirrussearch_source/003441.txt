Larisa Latiņina (krievu: Лариса Семёновна Латынина; dzimusi 1934. gada 27. decembrī Hersonā, Ukrainas PSR, PSRS) ir bijusī padomju vingrotāja. Viņa ir piedalījusies trijās olimpiskajās spēlēs (1956, 1960, 1964). Tajās izcīnījusi deviņas zelta, piecas sudraba un četras bronzas medaļas (kopumā 18 medaļas). 18 izcīnītās medaļas olimpiskajās spēlēs bija šo sacensību rekords 48 gadus, kad 2012. gada vasaras olimpiskajās spēlēs šo rekordu pārspēja amerikāņu peldētājs Maikls Felpss, kas kopumā karjeras laikā ir izcīnījis 22 olimpisko spēļu medaļas. L. Latiņina 14 no savām 18 medaļām ir izcīnījusi individuālajās sacensībās, kas ir olimpisko spēļu rekords. 1998. gadā tikusi uzņemta Starptautiskajā vingrošanas slavas zālē un 1989. gadā tika apbalvota ar sudraba orderi, ko pasniedza SOK. Vikikrātuvē par šo tēmu ir pieejami multivides faili. Skatīt: Larisa Latiņina. Olympedia profils (angliski) Munzüger Sport profils (vāciski) FIG profils (angliski) Gymn Forum profils (angliski) Olimpiskās kustības profils (angliski)