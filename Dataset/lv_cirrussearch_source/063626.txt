Fon Ferzeni (vācu: von Fersen) bija vācbaltiešu dzimta, kas 16. gadsimtā ieceļoja Livonijā un vēlāk izplatījās Zviedrijā un Krievijā. Dzimtas vēsture izsekojama līdz Lorencam Ferzenam (Verssen), kurš 1535. gadā no Pomerānijas ieradās Livonijā, ieprecējās Firstenbergu dzimtā un iegādājās Pajakas un Raikilas (Raikküla) muižas Harijas zemē. Zviedru Igaunijas laikā 1674. gadā Ferzeniem piešķīra brīvkungu titulu. Lielā Ziemeļu kara laikā 1712. gadā Reinholds Johans fon Ferzens ieguva grāfa titulu. 1755. gadā dzimtu ierakstīja Vidzemes bruņniecības un Igaunijas bruņniecības matrikulā. 1795. gadā Krievijas Impērijas armijas infantērijas ģenerālim Hansam Heinriham fon Ferzenam piešķīra grāfa titulu. 1855. gadā visiem dzimtas piederīgajiem apstiprināja barona titulu. Zviedrijas armijas feldmaršals Oto Vilhelms fon Ferzens (1623-1703) Zviedrijas armijas ģenerālleitnants Hanss fon Ferzens (1625-1683) Fabiāns fon Ferzens (1626-1677) Rīgas gubernators, Zviedru Vidzemes ģenerālgubernatora p.i. (1671—1674). Grāfs Reinholds Johans fon Ferzens (1646-1716) Zviedrijas armijas ģenerālleitnants Hanss fon Ferzens (1683-1736) Grāfs Karls Reinholds fon Ferzens (1716-1786), Zviedrijas galminieks Ģenerālmajors grāfs Fredriks Aksels fon Ferzens (1719-1794) Krievijas Impērijas armijas ģenerālis grāfs Hanss Heinrihs fon Ferzens (1739—1800) Ģenerālleitnants grāfs Hanss Aksels fon Ferzens (1755–1810) Krievijas viceadmirālis Hanss Viljams fon Ferzens (1858—1937) Ēriks fon Ferzens (1877—1927), Krievijas Impērijas Valsts domes pristavs Zvārtavas muiža Guberņas muiža