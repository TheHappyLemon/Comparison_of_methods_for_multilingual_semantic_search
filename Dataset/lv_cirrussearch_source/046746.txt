Krones hidroakumulācijas elektrostacija (lietuviešu: Kruonio hidroakumuliacinė elektrinė) ir uzņēmumam Ignitis gamyba piederoša hidroakumulācijas elektrostacija Lietuvā Kauņas apriņķa Krones seņūnijā. Vienīgā šāda veida elektrostacija Baltijas valstīs. Uzcelta 1992. gadā. darbojas vienotā kompleksā ar Kauņas HES. Projektētā stacijas jauda ir 1600 MW, tomēr reāli darbojas četri 225 MW (kopā 900 MW) ģeneratori. Zema elektrības pieprasījuma apstākļos (parasti naktī) stacija darbojas sūknēšanas režīmā, nogādājot ūdeni no Kauņas ūdenskrātuves uz augšējo ūdenskrātuvi. Kad novērojama elektrības pieprasījuma palielināšanās, Krones stacija darbojas HES režīmā. Vikikrātuvē par šo tēmu ir pieejami multivides faili. Skatīt: Krones hidroakumulācijas elektrostacija.