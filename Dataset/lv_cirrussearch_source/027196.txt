Željezovce (slovāku: Želiezovce) ir pilsēta Slovākijā, Nitras apgabala Levices apriņķī pie Hronas upes. Rakstos pirmoreiz minēta 1274. gadā. Tāpat kā lielākā daļa no Slovākijas teritorijas, Željezovce gadsimtiem atradusies Ungārijas sastāvā, tās ungāriskais nosaukums ir Želīza (Zselíz). Pēc Pirmā pasaules kara iekļāvās Čehoslovākijā. No 1993. gada - Slovākijā. 2001. gadā vairums pilsētas iedzīvotāju bija ungāri (51,25 %) un slovāki (47,1 %). Pēc reliģiskās pārliecības - katoļi (61,27 %), nereliģiozi (18,43 %), luterticīgie (6,37 %). Pilsētā atrodas firsta Esterhāzi bijušā vasaras rezidence, kurā 1818. un 1824. gada vasaras pavadīja Francis Šūberts, mācīdams Esterhāzi meitas un radīdams dažus no saviem pazīstamākajiem darbiem, piemēram, Marche militaire. Pilsētas vārdā nosaukta neolīta arheoloģiskā kultūra (Želiezovská skupina), kas uzplaukusi starp 5000. un 4700. gadu p. m. ē. Vikikrātuvē par šo tēmu ir pieejami multivides faili. Skatīt: Željezovce. Q110227967.