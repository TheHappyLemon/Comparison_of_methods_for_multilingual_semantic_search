Matvejs Jeļisejevs (krievu: Матвей Павлович Елисеев; dzimis 1993. gada 31. martā Maskavā) ir Krievijas biatlonists. Ar biatlonu sāka nodarboties 2010. gadā. 2014. gada Pasaules čempionātā junioriem Preskailā ieguva bronzas medaļu stafetē. 2014.—2015. gada sezonā sāka piedalīties IBU kausā. Pasaules kausa sacensībās debitēja 2015. gada 7. februārī Nove Mesto ar 17. vietu sprintā. 2016. gada Eiropas čempionātā Tjumeņā uzvarēja jauktajā stafetē. Piedalījās 2018. gada ziemas olimpiskajās spēlēs Phjončhanā kā Olimpisko sportistu no Krievijas pārstāvis. Jauktajā stafetē ieņēma 9. vietu, bet individuāli labāko rezultātu sasniedza 20 km distancē (28. vieta). 2019. gada Pasaules čempionātā Krievijas komandas sastāvā ieguva bronzas medaļu stafetē. 2019. gada 1. decembrī Pasaules kausa posmā Estešundā izcīnīja 3. vietu sprintā. Tas bija viņa pirmais individuālais goda pjedestāls PK posmos. Izcīnījis godalgas 2019. un 2020. gada Eiropas čempionātos, kas norisinājās Raubičos. 2019. ieguva sudraba medaļu iedzīšanā, bet 2020. gadā zeltu sprinta distancē. 2021. gada Pasaules čempionātā Pokļukā kā Krievijas Biatlona savienības (RBU) pārstāvis izcīnīja bronzu stafetē. «Johannes Thingnes Boe Comes Back to Win Oestersund Sprint» (angļu). biathlonworld.com. 2019. gada 1. decembris. Skatīts: 2021. gada 24. februārī. Vikikrātuvē par šo tēmu ir pieejami multivides faili. Skatīt: Matvejs Jeļisejevs. Olympedia profils (angliski) IBU profils (angliski) biathlon.com.ua profils (ukrainiski)