Foina krasts (angļu: Foyn Coast) ir Antarktīdas piekrastes daļa Greiema Zemes austrumos. Stiepjas no Aleksandra raga ziemeļos līdz Nortropa ragam dienvidos Antarktīdas pussalas austrumu pusē Vedela jūras piekrastē. Ziemeļos robežojas ar ar Oskara II krastu, dienvidos — ar Boumena krastu. Krasta kopējais garums ir ap 160 km. Krasta līnija stipri izrobota. Visu piekrasti klāj Larsena šelfa ledājs, uz ko noplūst vairāki glečeri no pussalas kalniem. Krastu 1893. gadā atklāja norvēģu vaļu mednieku ekspedīcija Kārļa Larsena vadībā un nosauca par godu vaļu medniekam Svenam Foinam (Svend Foyn), kura izgudrotais vaļu medību harpūnu lielgabals deva lielu ieguldījumu nozares attīstībā. ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Foina krasts Koordinātas: 66°40′S 64°20′W﻿ / ﻿66.667°S 64.333°W﻿ / -66.667; -64.333