Kellija Džeida Sotertone (angļu: Kelly Jade Sotherton; dzimusi 1976. gada 13. novembrī Ņūportā) ir angļu daudzcīņniece, kas nereti piedalās arī tāllēkšanā. Šobrīd pasaules rangā daudzcīņā viņa ir 3. vietā, bet pasaules rangā tāllēkšanā viņa ir 13. vietā. 2006. gada Eiropas čempionātā septiņcīņā līdz pat šķēpmešanai (priekšpēdējā disciplīna) viņa atradās 2. vietā uzreiz aiz Karolīnas Kliftas, pēc pēdējās disciplīnas (800 metriem) viņa palika 7. vietā ar 6290 punktiem — viņu iegāza šķēpmešana, kur viņa šķēpu aizmeta tik vien kā 30 metrus tālu (tas bija tuvākais metiens no visiem). 2004. gada vasaras olimpiskajās spēlēs viņa izcīnīja bronzas medaļu septiņcīņā. (6424 punkti) 2005. gada Eiropas čempionātā telpās viņa izcīnīja sudraba medaļu pieccīņā. 2007. gada Eiropas čempionātā telpās viņa izcīnīja sudraba medaļu pieccīņā. (4927 punkti) 2007. gada Pasaules čempionātā vieglatlētikā viņa izcīnīja bronzas medaļu septiņcīņā. (6510 punkti) 2008. gada Pasaules čempionātā telpās viņa izcīnīja sudraba medaļu pieccīņā. 100 m/b — 13,21 sekunde Augstlēkšana — 1,87 metri Lodes grūšana — 14,66 metri 200 m — 23,40 sekundes Tāllēkšana — 6,79 metri Šķēpmešana — 40,81 metri 800 m — 2:07,94 Septiņcīņa — 6547 punkti Olympedia profils (angliski) IAAF profils (angliski) Trach and Field vieglatlētes profils (angliski)