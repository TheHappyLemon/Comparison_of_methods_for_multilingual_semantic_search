Tunguskas fenomens jeb Tunguskas meteorīts bija milzīga eksplozija, kas notika 1908. gada 30. jūnijā [v.s. 17. jūnijā] 07:14 pēc vietējā laika (00:14 UTC) neapdzīvotā taigā Podkamennaja Tunguskas upes tuvumā Krasnojarskas novadā, Krievijā. Vairāk nekā 2000 km² platībā tika izgāzti koki, ko visticamāk radīja meteorīta sprādziens 5–10 kilometru augstumā virs zemes. Ir daudz dažādu hipotēžu par sprādziena iemeslu, bet vairums zinātnieku fenomenu saista ar kosmiska objekta (iespējams, liela meteoroīda vai komētas) sprādzienu 5 — 10 km augstumā atmosfērā. Eksplozijas jauda tiek vērtēta aptuveni 10 — 40 megatonnas, kas ir līdzīga vidējas ūdeņraža bumbas enerģijai. Pirms sprādziena, aptuveni septiņos no rīta virs Austrumsibīrijas virzienā no dienvidaustrumiem uz ziemeļrietumiem tika novērots bolīda lidojums. Tas bija spožs, un bija dzirdamas pērkona dārdiem līdzīgas skaņas. Pēc eksplozijas Zemes garozas svārstības tika uztvertas daudzviet uz zemeslodes. Vairākas dienas pēc sprādziena gandrīz visā ziemeļu puslodē tika novērotas neparastas atmosfēras parādības. Sprādziena spēks nogāza aptuveni 80 miljonus koku vairāk nekā 2100 kvadrātkilometru plašā teritorijā. Aprēķināts, ka, ja meteorīta sadursme ar Zemi būtu notikusi četras stundas un 47 minūtes vēlāk, tas būtu izpostījis Sanktpēterburgu. Čeļabinskas meteorīts Столетие Тунгусской катастрофы Arhivēts 2013. gada 30. jūlijā, Wayback Machine vietnē. 26.06.2008, ИА «Метеоновости» Ģirts Kasparāns. Toreiz cilvēcei paveicās. Kā būs nākamreiz? Diena, 2008. gada 29. jūnijā Vikikrātuvē par šo tēmu ir pieejami multivides faili. Skatīt: Tunguskas fenomens. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) http://web.snauka.ru/en/issues/2013/12/30018 http://arxiv.org/abs/1304.8070 https://web.archive.org/web/20080407110721/http://www.aero.org/conferences/planetarydefense/2007papers/P4-1--Zlobin_Paper.pdf https://web.archive.org/web/20131208035606/http://www.azorcord.orc.ru/index.htm