Migels Alkubjerre (dzimis 1964. gada 28. martā Mehiko) ir Meksikas fiziķis-teorētiķis, zināms ar savu ideju par Alkubjerres dzinēju, teorētisku vērpes dzinēju, ar kura palīdzību kosmosa kuģis varētu pārsniegt gaismas ātrumu. M. Alkubjerre dzimis Mehiko 1964. gadā. Precējies ar Mariju Emīliju Beijeru, no šīs laulības viņam ir meita. 2014. gadā viņam bija četri bērni vecumā no 6 līdz 18 gadiem. 1988. gadā Alkubjerre saņēma licences grādu fizikā, 1990. gadā teorētiskās fizikas maģistra grādu Meksikas Nacionālajā universitātē (UNAM). 1990. gada beigās Alkubjerre pārcēlās uz Velsu, kur Kārdifas Universitātē izstrādāja doktora disertāciju par vispārīgo skaitlisko relativitāti, 1994. gadā iegūstot doktora grādu. Pēc 1996. gada viņš strādāja Maksa Planka Gravitācijas fizikas institūtā Potsdamā, Vācijā, izstrādājot jaunus skaitliskos paņēmienus melno caurumu aprakstam. Kopš 2002. gada viņš strādāja Meksikas Nacionālās universitātes (UNAM) Atomenerģijas zinātņu institūtā, kur nodarbojās ar skaitliskās relativitātes pētniecību, izmantojot datorus, lai formulētu un atrisinātu fizikas vienādojumus, kurus pirmo reizi ierosināja Alberts Einšteins. 2012. gada 11. jūnijā Migels Alkubjerre tika ievēlēts par Meksikas Nacionālās universitātes (UNAM) Kodolinženieru institūta direktoru, 2016. gada 14. jūnijā pēc četru gadu ļoti veiksmīga darba šai amatā ievēlēts atkārtoti vēl uz četriem gadiem. Alkubjerre ir vislabāk zināms ar priekšlikumu par vērpes dzinēju "The Warp Drive:Hyper-fast travel within general relativity", kas tika publicēts zinātniskajā žurnālā Classical and Quantum Gravity. Tajā viņš raksturo Alkubjerres dzinēju, teorētisku veidu ceļošanai ātrāk par gaismu, nepārkāpjot fizikas principu, ka nekas nevar pārvietoties ātrāk nekā gaisma. Šajā dokumentā viņš konstruēja modeli, kas varētu pārvietot parastas telpas gabaliņu izliektas telpas "burbuļa" iekšpusē. Šis burbulis, saukts par hiperrelatīvisku lokāli-dinamisko telpu (hyper-relativistic local-dynamic space), uz priekšu virzītos, saspiežot telpu tā priekšā un izplešot aiz sevis, līdz ar to kosmosa kuģis tiktu pārvietots ar spēku, ko būtu radījušas izmaiņas laiktelpā. John G. Cramer. «Alternate View: The Alcubierre Warp Drive». Analog Science Fiction and Fact]publisher=Penny Publications, November 1996. Arhivēts no oriģināla, laiks: 2012. gada 21. septembrī. Skatīts: 2012. gada 22. septembris. Ángela Posada-Suazo. «El Sheldon Cooper mexicano» [The Mexican Sheldon Cooper]. Supervisa (spāņu), 2014. gada 21. janvāris. Arhivēts no oriģināla, laiks: 2017. gada 14. septembrī. Skatīts: 2017. gada 17. novembrī. «About». Lifeboat Foundation. Skatīts: 2012. gada 22. septembris. «Advisory Board: Dr. Miguel Alcubierre». Lifeboat Foundation. Skatīts: 2012. gada 22. septembris. Biography Miguel Alcubierre Moya Arhivēts 2014. gada 29. aprīlī, Wayback Machine vietnē. - website of the Instituto de Ciencias Nucleares Rafael (aka "sigloxiii") Cansigno. «Mexican Scientists: Miguel Alcubierre Moya» (blog). Tenoch (spāņu), 2008. gada 24. marts. Arhivēts no oriģināla, laiks: 2012. gada 22. septembrī. Skatīts: 2012. gada 22. septembris. Alcubierre, Miguel (1994). "The warp drive: hyper-fast travel within general relativity". Classical and Quantum Gravity 11 (5). doi:10.1088/0264-9381/11/5/001. Atjaunināts: 2015-09-01.