LCVP klases Desanta kuteris (angļu: Landing Craft, Vehicle and Personnel - "desanta laiva, personālam un aprīkojumam") arī Higinsa laiva - desanta kuģa veids, ko izmanto ASV Jūras spēku desanta spēki, lai transportētu aprīkojumu un jūras kājniekus no desanta kuģiem uz krastu. LCVP ir visvairāk masveidā saražotais desantkuģu veids ASV flotes vēsturē. Kopā ASV flotei tika uzbūvēti 23 358 kuteri. Vēl 2366 laivas tika uzbūvētas kā daļa no Lendlīzes programmas. LCVP kuterim ir priekšgala rampa desanta kravu iekraušanai/izkraušanai un tās spēj nogādāt līdz 36 karavīriem vai 1 armijas transportlīdzekli vai līdz 3,7 tonnām kravas 1 braucienā no desanta kuģa uz krastu. Otrā pasaules kara laikā kļuva skaidrs, ka neaprīkotā piekrastē amfībijas uzbrukumu veiksmīgai norisei ir jāizmanto nelielas seklas iegrimes laivas ar aizsargātām dzenskrūvēm, kas varētu noenkuroties tuvu pie krasta līnijas, ātri izkraut karaspēku, tehniku apgriezties un doties atpakaļ atklātā jūrā. Kuterim bija nepieciešama arī rampa, lai desantnieki nevarētu lēkt no peldlīdzekļa sāniem ūdenī. Tādu laivu ieteica Ņūorleānas uzņēmējs Endrjū Higinss, kura uzņēmums Dienvidluiziānas purvos uzbūvēja īpašas laivas naftas pētniekiem. Saņēmis līgumu par kuteru būvniecību, Higinss ātri noorganizēja to masveida ražošanu, kurā strādāja līdz 30 tūkstošiem strādnieku. "Higinsa laivā", kā to neoficiāli sāka dēvēt, bija iespējams transportēt trīsdesmit sešu vīru lielu vadu vai desmit karavīrus un džipu. Tas kļuva par visplašāk izmantoto desantkuģu veidu , ko izmantoja ASV armija. ASV jūras kājnieku korpusa ģenerālis Holands Smits, kurš vadīja desanta operācijas Klusajā okeānā, rakstīja, ka Higinsa laiva "padarīja vairāk, lai uzvarētu Klusajā okeānā, nekā jebkura cita militārās tehnikas vienība". Sabiedroto spēku virspavēlnieks Eiropā Dvaits Eizenhauers nosauca Endrjū Higinsu par "cilvēku, kurš uzvarēja karā mūsu labā", jo bez viņa laivām "visa kara stratēģija būtu savādāka. 1956. gada filma Away All Boats parāda Higinsa laivu lomu pludmales desanta operācijās. Tāda paša nosaukuma romānu uzrakstīja bijušais jūras kara flotes virsnieks, kurš dienēja uz uzbrukuma transporta un sniedz detalizētu informāciju par to izmantošanu. Šo kuteru izmantošana D-dienas iebrukuma laikā Normandijā ir parādīta spēlfilmās Visgarākā diena un Glābjot ierindnieku Raienu. Laivas tika izmantotas arī ainā 1985. gada filmā Invasion USA, kur parādīts komunistu partizānu desants Floridas pludmalē. LCVP HIGGINS BOAT 1944 U.S. NAVY LANDING CRAFT TRAINING FILM 29784 https://cs.stanford.edu/people/eroberts/courses/ww2/projects/fighting-vehicles/higgins-boat.htm http://www.mahsnet.org/projects/Salisbury_LCVP/Salisbury_LCVP_9.html https://www.kirkusreviews.com/book-reviews/a/kenneth-dodson-2/away-all-boats-2/ https://web.archive.org/web/20200420113358/https://www.youtube.com/watch?v=gY8RakbpXnE&gl=US&hl=en Ships of the U.S. Navy, 1940–1945: LCVP History of U.S. Marine Corps Operations in World War II Volume I Chapter 3: "Development of Landing Craft" USS Rankin (AKA-103): LCVP USS LST 494 Higgins Boats Arhivēts 2016-03-03 Wayback Machine vietnē. Higgins Industries Motor Torpedo Boat Diagram Collection Arhivēts 2013-05-09 Wayback Machine vietnē. in the LOUISiana Digital Library Armagnac, Alden P. (October 1941). "New Tools for Army Power". Popular Science: 76–77. Photos of early testing of Higgins's first landing boats.