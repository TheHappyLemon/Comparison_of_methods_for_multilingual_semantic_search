Gīsene (vācu: Gießen) ir sena pilsēta Hesenē, Vācijā pie Lānas upes, kurā atrodas 1607. gadā dibinātā Justa Lībiga Gīsenes universitāte. Gīsenes pils uzcelta 1152. gadā. No 1567. gada Gīsena atradās Hesenes-Marburgas grāfistē, no 1604. gada Hesenes-Darmštates grāfistē. 1806. gadā to iekļāva Hesenes lielhercogistē, kas no 1871. līdz 1919. gadam atradās Vācijas Impērijas sastāvā. Otrā pasaules kara laikā 1944. gada bombardēšanas rezultātā sagrāva aptuveni 75% Gīsenes ēku. Aukstā kara laikā Gīsenē atradās ASV militārā bāze, kurā dzīvoja līdz 10 000 amerikāņu karavīru un viņu ģimeņu locekļu. Pēc bāzes likvidēšanas 2007. gadā ASV armijas ēkas izmantoja Sīrijas kara bēgļu izmitināšanai 2016. gadā. 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Gīsene. Encyclopædia Britannica raksts (angliski) Brockhaus Enzyklopädie raksts (vāciski)