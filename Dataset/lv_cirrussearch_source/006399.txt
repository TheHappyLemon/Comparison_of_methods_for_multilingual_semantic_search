Josefs Vašīčeks (čehu: Josef Vašíček; dzimis 1980. gada 12. septembrī Havlīčkūvā Brodā, Čehoslovākijā, miris 2011. gada 7. septembrī) bija profesionāls čehu hokejists, centra uzbrucējs, Čehijas hokeja izlases dalībnieks. Pirms karjeras KHL viņš spēlēja NHL klubos Karolīnas "Hurricanes", Našvilas "Predators" un Ņujorkas "Islanders". 1998. gada NHL draftā viņu "Hurricanes" izraudzījās ar kopējo 91. kārtas numuru. "Lokomotiv" pārstāv kopš 2008. gada. 2006. gadā "Hurricanes" sastāvā viņš izcīnīja Stenlija kausu. 2011. gada 7. septembrī spēlētājs gāja bojā Jaroslavļas aviokatastrofā. Čehijas izlases sastāvā piedalījies 2010. gada ziemas olimpiskajās spēlēs Vankūverā (7. vieta), trijos Pasaules čempionātos (2003. gadā 4. vieta, 2005. gadā 1. vieta, 2009. gadā 6. vieta) un 2004. gada Pasaules kausa izcīņā (3. vieta). Jānis Celmiņš. «Jaroslavļā nogāzusies "Lokomotiv" lidmašīna, oficiālu ziņu par Skrastiņu nav». sportacentrs.com, 2011. gada 7. septembrī. Skatīts: 2011. gada 7. septembrī. Vikikrātuvē par šo tēmu ir pieejami multivides faili. Skatīt: Josefs Vašīčeks. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)