Latvijas nacionālie simboli ir zīmes, kas pārstāv un raksturo Latviju un tās tautu. Oficiālie Latvijas simboli ir karogs, himna un ģerbonis. Pastāv vairāki neoficiālie simboli. Latvijas nacionālais putns ir baltā cielava, to 1960. gadā apstiprināja Starptautiskā putnu aizsardzības padome. Latvijas Entomoloģijas biedrība 1991. gadā par Latvijas nacionālo kukaini noteica divpunktu mārīti. Pīpene ir Latvijas nacionālais zieds, liepa un ozols — Latvijas nacionālie koki, dzintars — nacionālais minerāls, Daugava — Latvijas likteņa simbols. Brīvības piemineklis ticis atzīts par Latvijas neatkarības simbolu, savukārt Jāņi — tradicionālajiem svētkiem ar nacionālā simbola nozīmi. Latvijas enciklopēdija. 4. sējums. Rīga : Valērija Belokoņa izdevniecība. 2007. 520. lpp. ISBN 978-9984-9482-4-9.