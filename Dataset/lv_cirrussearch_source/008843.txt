Hors catégorie ir termins franču valodā, kuri izmanto velosacensībās (visbiežāk Tour de France), lai apzīmētu kāpumu, kurš ir "ārpus kategorizācijas" kā īpaši grūts. Vairums kāpumu riteņbraukšanā tiek iedalīti kategorijās no 1. (grūtākais) līdz 4. (vieglākais), pamatojoties uz stāvumu un garumu. Kāpums, kurš ir grūtāks par 1. kategorijas kāpumu, tiek apzīmēts kā hors catégorie. Terminu sākotnēji izmantoja tiem kalnu ceļiem, pa kuriem nebija iespējams uzbraukt ar automobili. Kad 1933. gada Tour de France pirmoreiz tika ieviesta kalnu ieskaite, bija tikai viena kalnu kategorija. Pirmajiem kalnus šķērsojušajiem riteņbraucējiem tika piešķirti punkti, sākot no 10 (pirmajam), līdz 1 (desmitajam). Pēc Otrā pasaules kara 1947. gada sacensībās kalni tika sadalīti divās kategorijās — pirmajā un otrajā. Par pirmās kategorijas kalniem deva 10 punktus pirmajam šķērsotājam, bet par otrās kategorijas kalniem tikai piecus punktus. Sadalīšana kategorijās bija veiksmīga un jau divus gadus vēlāk, 1949. gadā, tika pievienotā trešā kategorija. Šie bija vēl mazāki kalni, par kuriem piešķīra 3 punktus pirmajam sasniedzējam. 1962. gadā pievienoja arī ceturto kategoriju. Tika izmainīt arī punktu skaitīšanas sistēma: pirmajai kategorijai uzvarētājam deva 15 punktus, otrajai 10, trešajai 5, bet ceturtajai 3 punktus. Lai arī 1963. gadā ceturtā kategorija tika atcelta, tā atkal atgriezās 1964. gadā. Sistēma ar četrām kategorijām saglabājās līdz 1978. gadam, lai arī gadu gaitā mainījās punktu sadalījums. 1979. gadā tika uzskatīts, ka ar četrām kategorijām nepietiek, un pievienoja vēl vienu kategoriju. Tā vietā, lai sauktu to par "piekto kategoriju", tūres organizatori nolēma pievienoto nosauca par "Hors catégorie". Šie Tour de France sacensībās veiktie kāpumi vismaz vienu reizi apzīmēti ar "Hors catégorie". Visi profili pieejami Le Tour de France depuis 1947 (franciski) Ieskaitot posmu finišus Gourette Ieskaitot posmu finišus La Mongie