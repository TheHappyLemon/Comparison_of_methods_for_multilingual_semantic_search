Ngujens Ngok Čion Šons (vjetnamiešu: Nguyễn Ngọc Trường Sơn; dzimis 1990. gada 23. februārī Kjenzanas provincē) ir Vjetnamas starptautiskais lielmeistars šahā (2005). Šahu sācis spēlēt trīs gadu vecumā. Četrpadsmit gadu vecumā kļuvis par visu laiku jaunāko vjetnamiešu šahistu, kam FIDE piešķīrusi starptautiskā lielmeistara (GM) nosaukumu. Sekmīgi pārstāvējis savu valsti dažādos Āzijas un Pasaules junioru šaha čempionātos. 1999. gadā izcīnījis bronzas medaļu Āzijas junioru šaha čempionātā U10 vecuma grupā. Pēc gada uzvarējis šajā kontinenta junioru šaha čempionāta grupā. 2001. gadā kļuvis par Āzijas junioru šaha čempionu U12 vecuma grupā. 2006. gadā uzvarējis Āzijas junioru šaha čempionātā un kļuvis par bronzas laureātu Pasaules junioru šaha čempionātā U16 vecuma grupās. 2008. gadā izcīnījis sudraba medaļu Pasaules junioru šaha čempionātā U18 vecuma grupā. Daudzu starptautisko šaha turnīru laureāts, tajā skaitā uzvarējis vai dalījis pirmo vietu Budapeštā (2002, 2003, 2004, 2005, 2007), Bīlē (2010). 2011. gadā Mešhedā izcīnījis bronzas medaļu Āzijas individuālajā šaha čempionātā. 2015. gadā ieņēmis 2. vietu FIDE zonas turnīrā. Pārstāvējis Vjetnamas komandu lielākajos komandu šaha turnīros: Pasaules šaha olimpiādēs piedalījies 6 reizes (2006-2016). Individuālajā vērtējumā izcīnījis 2 zelta (2014, 2018) medaļas; Āzijas valstu komandu šaha čempionātos piedalījies 6 reizes (2005-2016). Komandu vērtējumā izcīnījis 2 sudraba (2005, 2009) un 3 bronzas (2008, 2012, 2014) medaļas. Individuālajā vērtējumā izcīnījis 2 zelta (2008, 2014), sudraba (2009) un 2 bronzas (2005, 2012) medaļas. Āzijas spēļu komandu šaha čempionātā piedalījies 2010. gadā; Āzijas spēļēs telpās komandu šaha čempionātā piedalījies 2007. gadā un komandu vērtējumā izcīnījis bronzas medaļu. Precējies ar Vjetnamas šaha lielmeistari Famu Le Thao Ngujenu. Le Quang Liem, Nguyen Ngoc Truong Son and Pham Le Thao Nguyen qualify for World Chess Championships OlimpBase :: Men's Chess Olympiads :: Nguyễn Ngọc Trường Sơn OlimpBase :: Men's Asian Team Chess Championship :: Nguyễn Ngọc Trường Sơn «OlimpBase :: Asian Games (chess) :: Nguyễn Ngọc Trường Sơn». Arhivēts no oriģināla, laiks: 2016. gada 6. martā. Skatīts: 2016. gada 23. novembrī. OlimpBase :: Asian Indoor Games (chess) :: Nguyễn Ngọc Trường Sơn Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)