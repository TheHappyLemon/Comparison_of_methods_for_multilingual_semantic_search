Ņeveļa (krievu: Невель) ir pilsēta Ņeveļas ezera krastā Pleskavas apgabalā Krievijā, Ņeveļas rajona centrs. Tā atrodas pie federālā autoceļa R23 "Pleskava", 242 km uz dienvidaustrumiem no Pleskavas. Rakstos pirmoreiz minēta Maskavas lielkņaza Ivana III testamentā 1504. gadā. Pēc Maskavijas-Lietuvas lielkņazistes kara 1508. gadā ietilpa Maskavijas sastāvā. Livonijas kara beigās pēc Jamzapoļskas miera līguma nosacījumiem 1583. gadā, to iekļāva Polijas-Lietuvas kopvalsts sastāvā līdz Polijas pirmajai dalīšanai 1772. gadā. Otrā pasaules kara laikā pie Ņeveļas notika sīvas cīņas. No 1944. gada 14. janvāra līdz 15. februārim ziemeļos no Ņeveļas kaujās piedalījās Latviešu leģiona 15. divīzija. Ņeveļa ir pianistes Marijas Judinas (Мария Вениаминовна Юдина, 1899-1970) dzimtā pilsēta. 1918. un 1919. gadā Ņeveļā par skolotāju strādāja Mihails Bahtins. http://pskovstat.gks.ru/wps/wcm/connect/rosstat_ts/pskovstat/resources/62780400496b6595befefe3fbd401489/nas190405_1.htm. Vikikrātuvē par šo tēmu ir pieejami multivides faili. Skatīt: Ņeveļa. Krievijas Lielās enciklopēdijas raksts (krieviski) Ņeveļa ekciklopēdijā "Mana pilsēta" (krieviski)