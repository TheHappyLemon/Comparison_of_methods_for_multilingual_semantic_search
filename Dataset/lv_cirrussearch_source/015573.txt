Vasiļs Kirijenka (baltkrievu: Васіль Кірыенка; dzimis 1981. gada 28. jūnijā Rečicā) ir bijušais Baltkrievijas šosejas riteņbraucējs. Karjeras laikā izcīnījis otro vietu 2010. gada Tour de France 10. posmā, kad viņu sprinta finišā pārspēja Seržiu Paulinju pēc tam, kad Kirijenka bija viņu praktiski atvedis līdz finišam. Bez tā Kirijenka uzvarējis trijos Giro d'Italia posmos, 2008., 2011 un 2015. gadā, kā arī vienā 2013. gada Vuelta a España posmā. Kopumā startējis 20 lielajās tūrēs. 2015. gada pasaules čempionātā izcīnījis zelta medaļu individuālajā braucienā. 2012. gadā izcīnījis bronzas medaļu šajā disciplīnā, bet 2016. gadā sudrabu. Kirijenka pēc 2012. gada sezonas pameta Movistar Team un pievienojās Team Sky, parakstot triju gadu līgumu. Karjeras iesākumā, 2006. gadā īslaicīgi startējis Latvijas komandas Rietumu-Rīga sastāvā. 2020. gada janvārī 38 gadu vecumā paziņojis par karjeras beigām sirdsdarbības problēmu dēļ, kas pirmoreiz parādījās iepriekšējās sezonas sākumā. «Vasil Kiryienka retires with heart issue». CyclingTips (en-US). 2020-01-31. Arhivēts no oriģināla, laiks: 2020-01-31. Skatīts: 2020-01-31. «Kiryienka to Sky for three years». Cycling News (Future Publishing Limited). 2012. gada 18. augusts. Skatīts: 2012. gada 20. augusts. Vikikrātuvē par šo tēmu ir pieejami multivides faili. Skatīt: Vasiļs Kirijenka. Vasiļs Kirijenka profils Trap-Friis.dk. Arhīva kopija Wayback Machine (arhivēts 2011. gada 24. maijā) Olympedia profils (angliski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)