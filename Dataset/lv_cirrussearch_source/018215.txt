Adrians Beljū (angļu: Adrian Belew; dzimis Roberts Stīvens Beljū (Robert Steven Belew) 1949. gada 23. decembrī) ir amerikāņu ģitārists, dziedātājs, dziesmu autors, multiinstrumentālists un mūzikas producents. Viņš ir zināms kā progresīvā roka grupas King Crimson dalībnieks. Beljū ir izlaidis gandrīz 20 solo albumus ar ierakstu kompāniju Island Records un Atlantic Records starpniecību. Albumos iekļautā mūzika ir The Beatles ietekmēts poproks ar eksperimentālu pieeju. Viņa 2005. gada singls Beat Box Guitar tika nominēts Grammy balvai labākā roka instrumentālā izpildījuma kategorijā. 1981. gadā Beljū kļuva par King Crimson dalībnieku — galveno vokālistu. Neskatoties uz dalību grupā King Crimson, viņš ir arī uz popmūziku vairāk orientētās grupas The Bears dalībnieks, kā arī bija līderis pats savā grupā Gaga 1970. un 1980. gadu mijā. Beljū ir strādājis arī kā studijas ierakstu mūziķis un koncertgrupu mūziķis vairākiem mūzikas izpildītājiem, to vidū Deividam Bovijam, Frenkam Zapam, grupām Talking Heads un Nine Inch Nails. Lone Rhino (1982) Twang Bar King (1983) Desire Caught By the Tail (1986) Mr. Music Head (1989) Young Lions (1990) Inner Revolution (1992) The Acoustic Adrian Belew (1993) Here (1994) The Experimental Guitar Series Volume 1: The Guitar as Orchestra (1995) Op Zop Too Wah (1996) Belew Prints: The Acoustic Adrian Belew, Vol. 2 (1998) Side One (2004) Side Two (2005) Side Three (2006) e (2009) Side Four (2007) Live Overseas (2009) Desire of the Rhino King (1991) Salad Days (1999) Coming Attractions (2000) ar Kevinu Maksu: Raven Songs 101 (2004) kā Clay & Belew: A Cup Of Coffee And A Slice of Time (2009) Oficiālā mājaslapa (angliski)