Ivans Eduardo Morovičs Fernandess (spāņu: Iván Eduardo Morović Fernández; dzimis 1963. gada 24. martā, Viņjadelmarā) ir Čīles starptautiskais lielmeistars šahā (1986). Šahu sācis spēlēt deviņu gadu vecumā. 1979. gadā uzvarējis Panamerikas junioru šaha čempionātā. 1980. gadā dalījis 3. vietu Pasaules junioru šaha čempionātā. 1981. gadā uzvarējis Čīles šaha čempionātā. 1985. gadā Tunisā piedalījies Pasaules šaha čempionāta izcīņas cikla starpzonu turnīrā, kurā ieņēmis 13. vietu. Divas reizes piedalījies Pasaules šaha čempionātos pēc izslēgšanas sistēmas un abos izstājies 1. kārtā: 1997. gadā Groningenā un 2004. gadā Tripolē. 2009. gadā FIDE Pasaules kausa izcīņā pēc izslēgšanas sistēmas 1. kārtā zaudējis Sergejam Rubļevskim. Daudzu starptautisko šaha turnīru uzvarētājs un laureāts. Īpaši nozīmīga bijusi uzvara 1993. gadā Laspalmasas starptautiskajā šaha turnīrā, kurā apsteidzis daudzus vadošos tā laika šahistus. Pārstāvējis Čīles komandu Pasaules šaha olimpiādēs, kurās piedalījies 13 reizes (1978-1990, 1996, 2000-2004, 2010-2012). Individuālā vērtējumā izcīnījis bronzas medaļu (1984); * os piedalījies 3 reizes (1971-1985, 1991). 1985. gadā Čīles izlases sastāvā izcīnījis bronzas medaļu komandu vērtējumā Panamerikas komandu šaha čempionātā. 2021. gada novembrī Rīgā ierindojies 107. vietā 2021. gada "FIDE Chess.com Grand Swiss" turnīrā. Par panākumiem turnīros FIDE 1980. gadā viņam piešķīrusi starptautiskā meistara (IM), bet 1986. gadā - starptautiskā lielmeistara (GM) nosaukumu. Divdesmit divu gadu vecumā kļuvis par pirmo Čīles šahistu, kas kļuvis par lielmeistaru. 2016. gadā saņēmis FIDE vecākā trenera nosaukumu. 1985 Tunis Interzonal Tournament 1997 FIDE Knockout Matches 2004 FIDE Knockout Matches 2009 World Cup OlimpBase :: Men's Chess Olympiads :: Ivan Morović OlimpBase :: Panamerican Team Chess Championship :: Ivan Morović 2021 FIDE Chess.com Grand Swiss Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)