JCSAT-2B (sākotnēji JCSAT-14) ir Japānas uzņēmuma SKY Perfect JSAT sakaru pavadonis. Tas palaists 2016. gada maijā. Tas apkalpo klientus Japānas teritorijā, kā arī Āzijā, Austrālijā un Klusā okeāna reģionā. Pavadoni izgatavoja ASV uzņēmums SSL uz platformas SSL-1300 bāzes. Kosmiskā aparāta masa startā bija 4696 kg, sausmasa 2622 kg. Tas ir apgādāts ar 26 C un 18 Ku joslas raidītājiem. Līgums ar SSL par JCSAT-14 izgatavošanu tika noslēgts 2013. gada jūnijā. JCSAT-14 tika palaists 2016. gada 6. maijā 05:21 UTC ar nesējraķeti Falcon 9 v1.2 no Kanaveralas zemesraga Gaisa spēku stacijas starta laukuma SLC-40. 32 minūtes pēc starta pavadonis tika ievadīts ģeostacionārajā pārejas orbītā. Pēc Falcon 9 otrās pakāpes atdalīšanās pirmā pakāpe veica veiksmīgu nosēšanos uz okeāna platformas. Pavadonis tika pozicionēts punktā 154° austrumu garuma. Tur tas nomainīs pavadoni JCSAT-2A. Falcon 9 launches with JCSAT-14 – lands another stage William Graham, nasaspaceflight.com, 2016-05-05 (angliski) JCSAT-2B JSAT vietnē Arhivēts 2016. gada 17. augustā, Wayback Machine vietnē. (angliski) JCSAT-14 izgatavotāja vietnē Arhivēts 2016. gada 18. jūlijā, Wayback Machine vietnē. (angliski) JCSAT-14 starta nodrošinātāja vietnē (angliski) JCSAT-14 Gunter Dirk Krebs vietnē (angliski)