„Viņš jums nav nekāds Dimons” (krievu: Он вам не Димон) ir Korupcijas apkarošanas fonda 2017. gada 2. martā YouTube publicēta aptuveni 50 minūtes gara dokumentālā filma par Krievijas premjerministru Dmitriju Medvedevu. Filmā apskatīts tas, kā Medvedevs caur uzticības personu un radinieku uzturētu labdarības un nekomerciālo fondu tīklu esot saņēmis miljardieru Ališera Usmanova un Leonīda Mihelsona dāvinājumus, kā arī Gazprombank, Bašņeft meitas uzņēmuma un citu uzņēmumu finansējumu aptuveni 70 miljardu rubļu jeb 1,1 miljarda eiro vērtībā, par ko citstarp uzcelta un uzturēta premjera muiža un agronomiskais komplekss Mansurovo, premjera kalnu rezidence Sočos, vīna dārzi Anapā un Toskānā un lauku mājas Pļosā, Ivanovas apgabalā. Diennakts laikā filma YouTube ieguva vairāk nekā 2 miljonus skatījumu, bet 2017. gada maijā tās skatījumu skaits bija desmitkāršojies — līdz vairāk nekā 20 miljoniem. Reaģējot uz filmā paustajām apsūdzībām kukuļošanā, nodokļu nemaksāšanā, notiesāšanā par izvarošanu, Krievijas uzņēmumu nelikumīgā iegūšanā un cenzūras ieviešanā sev piederošajā izdevniecībā Kommersant, Ališers Usmanovs iesniedza prasību pret Navaļniju par neslavas celšanu. 2017. gada 26. martā daudzās Krievijas pilsētās notika Navaļnija izsludināti protesti pret valdības korupciju. Piemēram, Vladivostokā protestos piedalījās aptuveni 700 cilvēku, Jekaterinburgā — ap 1000 cilvēku, Novosibirskā — ap 1000 cilvēku, Sanktpēterburgā — ap 4000 cilvēku un Maskavas centrā — no 8000 līdz 20 000 cilvēku (pēc dažādām aplēsēm). Vairāk nekā 1000 protestētāju policija aizturēja. No tiem aptuveni 900 aizturēto bija Maskavas protestos, kuros neilgi pēc protestu sākšanās aizturēja arī pašu Navaļniju, kam par neatļautu protestu rīkošanu un nepakļaušanos policijai tiesa vēlāk piesprieda 15 diennakšu apcietinājumu un 20 000 rubļu naudassodu. Pats Medvedevs atbildi uz apsūdzībām sniedza gandrīz mēnesi pēc filmas publicēšanas — 2017. gada aprīļa sākumā, Krievijas ziņu aģentūrai TASS filmu nosaucot par „pasūtījumu no ļaudīm ar konkrētiem politiskiem mērķiem” un salīdzinot to ar kompotu: Paņem tur visādu zaņķi, savāc par mani visādas muļķības, ja runa ir par mani, par man pazīstamiem cilvēkiem un par cilvēkiem, ko es vispār nezinu. Par kaut kādām vietām, kur esmu bijis. Par vietām, par kurām es arī nekad neesmu dzirdējis. Savāc kaut kādus papīriņus, fotogrāfijas, apģērbu. Tad rada tādu produktu un piedāvā to. — Dmitrijs Medvedevs atbildot uz filmā paustajām apsūdzībām Partijas „Vienotā Krievija” vadītāja vietnieks Andrejs Isajevs filmu nosauca par „Navaļnija izdomājumiem”, bet partijas „Taisnīgā Krievija” vadītāja vietnieks Mihails Jemeļjanovs — par „viltus ziņām”, norādot, ka nerosinās izmeklēt Medvedevam filmā paustās apsūdzības kukuļņemšanā. 2017. gada 19. maijā, dažas stundas pirms pirmstiesas sēdes Usmanovs YouTube publicēja 12 minūtes garu atbildes video „Ališers Usmanovs pret Alekseju Navaļniju”, kurā filmā paustās apsūdzības atkārtoti noliedza, apgalvojot, ka Navaļnijs melo un nosaucot viņu par „bandītu”, „zaudētāju” un „caurkritušu uzņēmēju”, kam viņš uzspļaujot. 2017. gada 31. maijā Maskavas Ļubļinas rajona tiesa Usmanova prasību apmierināja, liekot fondam desmit dienu laikā aizvākt visu Usmanova reputācijai kaitējošo informāciju un publicēt tās atsaukumu. Navaļnijs paziņoja, ka fonds savus materiālus nedzēsīs. «Navaļnija fonds publicē pētījumu par Medvedeva bagātībām». Diena. LETA. 2017. gada 2. marts. Arhivēts no oriģināla, laiks: 2018. gada 12. Marts. Skatīts: 2018. gada 12. martā. «Navaļnija fonds publicē pētījumu par Medvedeva bagātībām». Delfi. LETA. 2017. gada 2. marts. Arhivēts no oriģināla, laiks: 2018. gada 1. Jūlijs. Skatīts: 2018. gada 12. martā. Aigars Lazdiņš. «Medvedevs caur labdarības fondiem atmazgājis vairāk nekā miljardu eiro, paziņo Navaļnijs». TV3 Ziņas. skaties.lv, 2017. gada 3. marts. Arhivēts no oriģināla, laiks: 2018. gada 1. Jūlijs. Skatīts: 2018. gada 12. martā. Ansis Īvāns. «Pilis, jahtas un vīna dārzi: kāda ir Medvedeva slepenā impērija». Delfi, 2017. gada 3. marts. Skatīts: 2018. gada 12. martā. Reinis Helmanis. «Mazliet ķerts uz rezidencēm. Medvedevs – ne kaut kāds Dimons, bet nopietns korumpants». Latvijas Avīze, 2017. gada 6. marts. Skatīts: 2018. gada 12. martā. «Krievijas tiesa liek Navaļnijam aizvākt filmu par Medvedevu». tvnet.lv. LETA. 2017. gada 31. maijs. Skatīts: 2018. gada 12. martā. «Krievijas tiesa liek izdzēst no YouTube Navaļnija filmu par Medvedevu». Diena. 2017. gada 31. maijs. Skatīts: 2018. gada 12. martā. «Krievijas tiesa liek Navaļnijam aizvākt filmu par Medvedevu». Latvijas Avīze. LETA. 2017. gada 31. maijs. Skatīts: 2018. gada 12. martā. «Maskavā protestos pret korupciju aizturēts Navaļnijs». Diena. LETA/BBC. 2017. gada 26. marts. Skatīts: 2018. gada 12. martā. «FOTO: Vairākās Krievijas pilsētās protestē pret korupciju valdībā». Diena. LETA/AFP/Associated Press. 2017. gada 26. marts. Skatīts: 2018. gada 12. martā. «Video: Krievijas protestus pāršalc protestu vilnis; Navaļniju Maskavā aiztur policija». Delfi. 2017. gada 26. marts. Skatīts: 2018. gada 12. martā. «Video: Shēmas un valstsvīru bagātība: krievi iziet ielās. Navaļnijs aizturēts». Latvijas Avīze. LETA. 2017. gada 26. marts. Skatīts: 2018. gada 12. martā. «Navaļnija protesti Krievijā pulcējuši negaidīti daudz cilvēku; ap 1000 aizturēto». Delfi. 2017. gada 27. marts. Skatīts: 2018. gada 12. martā. «Navaļnijam par protestiem 15 diennaktis un naudassods». Delfi. 2017. gada 27. marts. Skatīts: 2018. gada 12. martā. «Medvedevs beidzot reaģējis uz apsūdzībām korupcijā». Delfi. 2017. gada 4. aprīlis. Skatīts: 2018. gada 12. martā. Valdis Bērziņš. «Miljardieris apsūdz opozicionāru». Latvijas Avīze, 2017. gada 17. aprīlis. Skatīts: 2018. gada 12. martā. Andris Kārkluvalks. «Navaļnijs izprovocē miljardieri Usmanovu ierunāt video». Delfi, 2017. gada 19. maijs. Skatīts: 2018. gada 12. martā. «Krievijas tiesa liek Navaļnijam aizvākt filmu par Medvedevu. Noskaties, kamēr vēl ir!». jauns.lv. LETA. 2017. gada 31. maijs. Skatīts: 2018. gada 12. martā. «Krievijas tiesa liek Navaļnijam aizvākt filmu par Medvedevu». Neatkarīgā Rīta Avīze. LETA. 2017. gada 31. maijs. Skatīts: 2018. gada 12. martā. Filma „Viņš jums nav nekāds Dimons” YouTube (krieviski) Oficiālā tīmekļa vietne (krieviski) IMDb profils (angliski) Aleksejs Navaļnijs un viņa jaunā filma[novecojusi saite] (no 17:00) (latviski). 2017. gada 6. marts. Vēlais ar Streipu. Play24. Skatīts: 2018. gada 12. martā.