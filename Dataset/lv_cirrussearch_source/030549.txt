Slāvu aizsardzība ir šaha atklātne, kas sākas ar gājieniem: 1. d2-d4 d7-d5 2. c2-c4 c7-c6. Pieder pie dāmas gambīta un to klasificē pie slēgtām atklātnēm ar Šaha atklātņu enciklopēdijas kodiem D10 līdz D17. Slāvu aizsardzību izstrādājuši krievu un čehu šahisti. Teorijas pamatus 1840. gadā radījis K. Janišs. Vērtīgu ieguldījumu teorijā devuši M. Čigorins, S. Alapins, A. Rubinšteins, M. Botviņņiks un citi. Slāvu aizsardzība ir viens no populārākiem dāmas gambīta variantiem, kas plaši tiek pielietots mūsdienu praksē. Baltie tiecas pēc aktīvas spēles centrā, apvienojot to ar melno stratēģisko draudu novēršanu. Melnie, spēlējot c7-c6, nostiprina bandinieku d5 un ir gatavi, ja radīsies iespēja, ņemt bandinieku c4 un sākt uzbrukumu dāmas spārnā. 3. с4xd5 c6xd5 — nomaiņas variants 3. Zb1-c3 e7-e6 4. e2-e4 — Slāvu gambīts 3. Zb1-c3 е7-e5 — Vinavera variants 4. e2-e3 g7-g6 - Šlehtera−Rubinšteina variants 4. Zb1-c3 d5:c4 - galvenais variants 4. Zb1-c3 a7-a6 - Čebaņenko variants 4. Zb1-c3 e7-e6 5. Lc1-g5 d5xc4 6. e2-e4 - Botviņņika variants 4. Zb1-c3 e7-e6 5. Lc1-g5 h7-h6 6. Lg5xf6 - Maskavas variants 4. Zb1-c3 e7-e6 5. Lc1-g5 h7-h6 6. Lg5-h4 − Anti-Maskavas variants 4. Zb1-c3 e7-e6 5. e2-e3 Zb8-d7 6. Lf1-d3 Lf8-d6 — Čigorina variants 4. Zb1-c3 e7-e6 5. e2-e3 Zb8-d7 6. Lf1-d3 d5xc4 — Meranas variants Бологан В. А. Славянская защита. Система Чебаненко. С.-Петербург, 2008. - ISBN 978-5-903609-11-6 (krieviski) Konstantin Sakaev: Complete Slav 1. Chess Evolution, 2012, ISBN 978-83-934656-3-7. (angliski) Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 361. lpp. ISBN 5-85 270-005-3. (krieviski)