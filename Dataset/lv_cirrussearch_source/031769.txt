Roberts Vipers (krievu: Роберт Юрьевич Виппер, vācu: Robert Wipper; 1859–1954) bija austriešu cilmes Krievijas un Latvijas vēsturnieks, Latvijas Universitātes profesors (1924). Dzimis 1859. gada 14. jūlijā Maskavā skolotāja Georga Vipera ģimenē, viņa vectēvs Francis Vipers bija dzimis Bregencā, ieceļojis Krievijā ap 1820. gadu. Studēja Maskavas Universitātes vēstures un filoloģijas fakultātē, pēc kuras beigšanas 1880. gadā mācīja kultūras vēsturi A. Gunsta Daiļo mākslu privātskolā (Училище изящных искусств А. О. Гунста). Pēc divu gadu pētnieciskā darba Ženēvas arhīvos 1894. gadā aizstāvēja doktora disertāciju "Baznīca un valsts Ženēvā kalvinisma laikmetā XVI. gadsimtā (Церковь и государство в Женеве XVI в. в эпоху кальвинизма). Strādāja Odesas Jaunkrievijas Universitātes Vispārīgās vēstures katedrā, 1897. gadā ievēlēts par Maskavas Universitātes profesoru, lasīja lekcijas par Seno laiku vēsturi. 1910. gadā viņš kļuva par īsteno valsts padomnieku. Pēc Oktobra revolūcijas viņa brāli prokuroru Oskaru Viperu (1870—1919/1920?) boļševiki sodīja ar nāvi (viņš bijis valsts apsūdzības uzturētājs Beilisa prāvā), represijas vērsās arī pret Robertu Viperu. 1922. gadā pēc Ļeņina iniciatīvas profesoru R. Viperu atlaida no darba Maskavas Universitātē un 1924. gadā viņš kopā ar dēlu Borisu pārcēlas uz dzīvi Latvijā. Latvijas Universitātē viņš pasniedza Jauno laiku vēstures kursu un vadīja Latvijas vēstures semināru. Īpašu uzmanību viņš pievērsa 18. gadsimta apgaismotājiem, izceļot Vidzemes luterāņu mācītāju J. G. Eizenu. Daudz ievērības veltīja arī Latvijas agrārās vēstures jautājumiem un dzimtbūšanas izcelsmes jautājumiem. Pēc Latvijas okupācijas 1941. gada pavasarī profesors Roberts Vipers kopā ar dēlu Borisu Viperu pārcēlās uz Maskavu, kur strādāja Maskavas Filozofijas, literatūras un vēstures institūtā. Sakarā ar Vācijas iebrukumu PSRS no 1941. līdz 1943. gadam pavadīja bēgļu gaitās Taškentā. Pēc atgriešanās dzimtenē strādāja Maskavas Universitātē, 1944. gadā iznāca R. Vipera Krievijas caru Ivanu IV ("Jāni Briesmīgo") slavinošā grāmata, par ko viņš tika apbalvots ar Darba Sarkanā Karoga ordeni (1944) un Ļeņina ordeni (1945). Miris 1954. gada 30. decembrī Maskavā. Vēsture un mūsdienas, 1925 Krievu vēsture pamatskolā, 1929 Inteliģences vēsturiskā loma, 1931 Jaunas problēmas vēstures filozofijā, 1936 Vēstures lielās problēmas. Rīga: Zvaigzne, 1990 J. G. Eižena reliģiskie uzskati. Latvijas vēstures institūta žurnāls, 1938. Nr. 2 (6), 189. -210. lpp. С Востока свет Церковь и государство в Женеве XVI века в эпоху кальвинизма, 1894 (krieviski) Политические теории во Франции в эпоху религиозных войн. Журнал министерства народного просвещения, 1896 Общество, государство и культура в XV веке на Западе (Sabiedrība, valsts un kultūra 15. gadsimtā Rietumos, 1897) Лекции по истории Греции, 2 изд., 1906 Очерки истории Римской империи, 1908 Очерки теории исторического познания, 1911 Древний Восток и Эгейская культура, 1913 Общественные учения и исторические теории XVIII и XIX вв, 3 изд., 1913 История Греции в классическую эпоху, 1916 Возникновение христианства, 1918 Четыре века европейской истории 1500—1923, 1924 Иван Грозный, 1944 Возникновение христианской литературы, 1946 Цельс — обличитель христианства. сб. «Вопросы истории религии и атеизма», 1950 Рим и раннее христианство, 1954 PSRS Zinātņu akadēmijas loceklis (1943) Darba Sarkanā Karoga ordenis (1944) Ļeņina ordenis (1945) Institute of Art History, Latvian Academy of Art russkije.lv Maike Sach. Ein russischer Exil-Historiker in Riga. Robert Ju. Vipper (1859-1954) und sein Beitrag zur lettischen Geschichtswissenschaft in der Zwischenkriegszeit // Baltische Politiker, Historiker und Publizisten des 20. Jahrhunderts. Hrsg. Norbert Angermann, Detlef Henning, Wilhelm Lenz. Berlin: Lit, 2021, S. 381-406.