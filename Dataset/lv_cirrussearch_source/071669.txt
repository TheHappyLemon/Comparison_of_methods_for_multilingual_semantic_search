Juhans Ūlavs Smerdāls Botns (norvēģu: Johan-Olav Smørdal Botn; dzimis 1999. gada 18. jūnijā) ir norvēģu biatlonists. Ar biatlonu sāka nodarboties 2004. gadā. Pasaules jauniešu un junioru čempionātos nav startējis. 2021. gada novembrī debitēja IBU kausā un ieņēma 32. vietu sprintā. 2023. gada februārī Kenmorā ieguva trešo vietu sprintā, pirmo reizi izcīnot vietu uz goda pjedestāla IBU kausa posmā. Sezonas pēdējā IBU kausa startā 2023. gada 3. martā turpat Kenmorā uzvarēja iedzīšanā. 2023.—2024. gada sezonas pirmajā trimestrī IBU kausā izcīnīja piecas uzvaras, divreiz bija otrais un vienreiz finišēja trešajā vietā. Pasaules kausa sacensībās debitēja 2024. gada 5. janvārī Oberhofā ar 26. vietu sprintā. 2024. gada Eiropas čempionātā Brezno, Slovākijā, izcīnīja divas sudraba medaļas — 20 km individuālajā distacē un sprintā. Čempionāta pēdējā dienā uzvarēja jauktajā stafetē kopā ar Īsaku Freju, Īdu Līenu un Mārenu Kirkeidi. 2024. gada 9. martā Soldžerholovā pirmo reizi izcīnīja vietu uz goda pjedestāla Pasaules kausa posmā, sprintā ieņemot trešo vietu. «Maren Kirkeeide and Philipp Horn win Canmore Sprints». biathlonworld.com (angļu). 2023. gada 25. februāris. Skatīts: 2024. gada 10. martā. «Canmore Pursuits to Johansen and Botn: Tilda Johansson Wins IBU Cup Total Score». biathlonworld.com (angļu). 2023. gada 3. marts. Skatīts: 2024. gada 10. martā. «First-time IBU Cup wins for Nevland, Tannheimer». biathlonworld.com (angļu). 2023. gada 16. decembris. Skatīts: 2024. gada 10. martā. «Sweden, Norway win Mixed Relays in Osrblie». biathlonworld.com (angļu). 2024. gada 28. janvāris. Skatīts: 2024. gada 10. martā. «Career-first Victory for Eric Perrot in Soldier Hollow Sprint». biathlonworld.com (angļu). 2024. gada 28. janvāris. Skatīts: 2024. gada 10. martā. IBU profils (angliski) FIS profils (distanču slēpošana) (angliski)