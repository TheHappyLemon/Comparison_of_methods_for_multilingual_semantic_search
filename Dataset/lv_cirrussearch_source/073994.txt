Heksogēns (C3H6N6O6, RDX, ciklonīts, ciklotrimetilēntrinitramīns u.c.) ir samērā jutīga sprāgstviela, kuru iegūst, nitrējot urotropīnu. Tīrā veidā heksogēns ir balta, kristāliska viela. Sprāgstvielās to parasti sajauc ar citām vielām, lai uzlabotu stabilitāti. Heksogēnu iegūst, nitrējot urotropīnu ar slāpekļskābi (vai nu vienkārši tīru koncentrētu slāpekļskābi, vai arī ar slāpekļskābes un acetanhidrīda maisījumu). Tā kā urotropīns ir acidofobs, nitrēšanas procesā nevar lietot sērskābi.