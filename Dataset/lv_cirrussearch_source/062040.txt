Jūlija Bebko (dzimusi Holovaņa; ukraiņu: Юлія Олександрівна Бебко (Головань), dzimusi 1990. gada 11. oktobrī), profesionāli pazīstama kā Jūlija Saņina (Юлія Саніна), ir ukraiņu dziedātāja un Ukrainas alternatīvā roka grupas The Hardkiss vadošā soliste. Jūlija Saņina dzimusi mūziķu ģimenē 1990. gada 11. oktobrī Kijivā, Ukrainā. Pirmo reizi uz skatuves viņa uzstājās, kad viņai bija trīs gadi. Viņas dziedāšanu pavadīja tēva vadītais ansamblis. Vēlāk viņa sāka uzstāties kā solo vokāliste, kā arī viena no bērnu grupu un džeza bigbenda dalībniecēm. 2005. gadā absolvējusi Džeza un estrādes mākslas mūzikas skolu. Vēlāk viņa iestājās Kijivas Nacionālās universitātes Filoloģijas institūtā un 2013. gadā ieguva maģistra grādu folkloristikā. Studējot koledžā, pieauga arī interese par žurnālistiku. No 2006. līdz 2008. gadam viņa bija vokāliste grupā Sister Siren. 2011. gada septembrī Saņina un mūzikas producents, kā arī vēlākais Saņinas vīrs, Valērijs Bebko izveidoja popmūzikas duetu Val & Sanina, kas izpildīja dziesmas krievu valodā. Viņi ierakstīja eksperimentālu videoklipu un iedziedāja dažādas padomju estrādes dziesmas, viena no tām — Raimonda Paula dziesmas "Es aiziet nevaru" krievu valodas versiju "Любовь настала". Neilgi pēc tam viņi uzlaboja savu skatuves tēlu un mainīja grupas nosaukumu uz The Hardkiss. Viņi arī paši sāka rakstīt dziesmas angļu valodā un padarīja to skanējumu "smagāku". 2011. gada rudenī viņi izdeva dažas jaunas dziesmas un ierakstīja savu debijas videoklipu Babylon. 2011. gada oktobra beigās The Hardkiss tika iesildīja koncertu britu grupai Hurts. Vēlāk tajā pašā gadā viņi izdeva vēl vienu videoklipu Dance with me, kas tika pārraidīts vadošajos mūzikas kanālos. 2012. gada februārī grupa parakstīja līgumu ar zīmolu Sony BMG. Grupa strauji sāka iegūt popularitāti un ieguva vairākas balvas Ukrainā, kā arī citviet Eiropā. 2014. gadā Saņina savā YouTube kanālā sāka augšupielādēt video blogus par savu dzīvi un grupas dzīves aizkulisēm. 2016. gadā Saņina kļuva par vienu no četriem tiesnešiem Ukrainas X Faktora septītajā sezonā. Jūlija ir precējusies ar Valēriju Bebko, radošo producentu un grupas The Hardkiss ģitāristu. Pāris savas attiecības slēpa 5 gadus (kopš 2009. gada). Sešus mēnešus pēc iepazīšanās Valērijs Bebko bildināja Jūliju, bet pēc pusotra gada viņi apprecējās. Kāzas tika dekorētas autentiskā ukraiņu stilā. 2015. gada 21. novembrī Jūlijai piedzima dēls Daniils. «Юлія Саніна». The Ukrainians (ukraiņu). 2016-12-19. Skatīts: 2022-05-30. «Юлия Санина (The Hardkiss) стала магистром филологии». Joinfo Новости (krievu). 2013-07-01. Skatīts: 2022-05-30. «Солисты The Hardkiss Юлия Санина и Валерий Бебко впервые рассказали о своей свадьбе: интервью Viva!». viva.ua (krievu). Skatīts: 2022-05-30. «День народження Юлії Саніної: кращі пісні The Hardkiss». znaj.ua (ukraiņu). 2017-10-11. Skatīts: 2022-05-30. «Yulia Sanina: Strong, authentic voice of The Hardkiss wins fans, shakes up music scene - Dec. 01, 2016». KyivPost. 2016-12-01. Skatīts: 2022-05-30. «www.aif.ua». Arhivēts no oriģināla, laiks: 2014. gada 25. decembrī. Skatīts: 2022. gada 30. maijā. THE HARDKISS - Guten Morgen - 18.03.2014. Atjaunināts: 2022-05-30 Vogue.ua. «Идея для новогодней вечеринки: 8 образов Юлии Саниной». Vogue UA. Skatīts: 2022-05-30. Габрук Майя. «Учасниця гурту "THE HARDKISS" Юлія Саніна хрестила сина (фото)». Tochka.net (ukraiņu), 2016-04-16. Skatīts: 2022-05-30. Vikikrātuvē par šo tēmu ir pieejami multivides faili. Skatīt: Jūlija Saņina. The HARDKISS TV — Jūlijas Saņinas vlogu kanāls YouTubeYouTube Jūlijas Saņinas biogrāfija Arhivēts 2023. gada 22. martā, Wayback Machine vietnē.