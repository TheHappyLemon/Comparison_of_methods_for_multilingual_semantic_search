FIFA Klubu Pasaules kauss (angļu: FIFA Club World Cup), agrāk zināms kā FIFA klubu pasaules čempionāts (FIFA Club World Championship), ir starptautisks futbola turnīrs, kurā sacenšas labākie klubi no sešām kontinentālajām konfederācijām. Turnīru organize FIFA, un kopš 2005. gada tas notiek katru gadu izvēlēties pasaules čempioni. Pirmais šāds turnīrs notika 2000. gadā Brazīlijā. Pirms tam nozīmīgākās starpkonfederāciju klubu sacensības bija Starpkontinentālais kauss (zināms arī kā Eiropas un Dienvidamerikas kauss vai Toyota cup), kurš pēdējos gados vienmēr notika Japānas galvaspilsētā Tokijā, un tajā sacentās tikai divi klubi — UEFA Čempionu līgas uzvarētājs no Eiropas un Copa Libertadores uzvarētājs no Dienvidamerikas. Otrais turnīrs 2001. gadā bija paredzēts Spānijā. Bija plānots, ka tajā piedalīsies 12 komandas, bet šis turnīrs tika atcelts vairāku iemeslu dēļ, galvenokārt FIFA sadarbības partnera International Sports and Leisure finansiālā sabrukuma dēļ. Sākotnēji tas tika pārcelts uz 2003. gadu, bet arī toreiz tas netika noorganizēts. Vēlāk FIFA vienojās ar UEFA un CONMEBOL, kā arī Starpkontinentālā kausa sponsoriem Toyota par abu sacensību apvienošanu. Līdz ar to atjaunotais Klubu pasaules čempionāts norisinājās 2005. gada decembrī Japānā. Nākamie trīs turnīri arī norisinājās Japānas pilsētā Jokohamā, bet vēlāk tie notika arī Apvienotajos Arābu Emirātos un Marokā. Pašreizējais formāts paredz, ka turnīrā piedalās visu šešu kontinentālo konfederāciju nozīmīgāko klubu turnīru uzvarētāji, kā arī rīkotājvalsts čempioni, kas sacensības sāk izslēgšanas spēlē, par tiesībām spēlēt ceturtdaļfinālā tiekoties ar Okeānijas (OFC) labāko komandu. https://sportacentrs.com/futbols/citas_ligas/22122023-mancestras_city_iesit_pirmaja_minute_un_t "FIFA Club World Cup 2017" (PDF). FIFA Report 2017 (Zurich: Fédération Internationale de Football Association): pages 15, 40, 41, 42. December 2017. FIFA Club World Championship TOYOTA Cup Japan 2005: Report and Statistics. December 2017. 4, 19. lpp. «FIFA Club World Championship 2001 - CANCELLED» (angļu). RSSSF. Skatīts: 2017. gada 28. janvārī. «Toyota confirmed as FIFA Club World Championship 2005 naming partner» (angļu). FIFA.com. 2005. gada 15. marts. Skatīts: 2017. gada 28. janvārī.[novecojusi saite] https://sportacentrs.com/futbols/citas_ligas/11022023-madrides_real_astonu_vartu_spele_izcina_s Starpkontinentālais kauss Futbola klubi pasaules čempioni Klubu Pasaules kauss FIFA vietnē Arhivēts 2011. gada 25. decembrī, Wayback Machine vietnē. (angliski) https://www.fifa.com/fifaplus/tournaments/mens/fifa-club-world-cup