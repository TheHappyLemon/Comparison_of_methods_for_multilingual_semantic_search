Pleocimāti (Pleocyemata) ir desmitkājvēžu kārtas (Decapoda) apakškārta. Balstoties uz ģenētiskajiem atklājumiem, 1963. gadā tika izveidotas 2 jaunas apakškārtas: pleocimātu apakškārta un zāģveida garneļu apakškārta (Dendrobranchiata), kas aizvietoja senākās apakškārtas - peldvēžus (Natantia) un rāpotājvēžus (Reptantia). Pleocimātu apakškārtā ir iekļauti visi rāpotājvēži (krabji, vēži, omāri u.c.), garneles un boksergarneles. Senākā apakškārtas fosilija ir devona laika fosilija - Palaeopalaemon. Visiem pleocimātiem ir raksturīgi, ka mātīte izperē apaugļotās olas, paslēpjot tās zem vēdera. Olas ir piestiprinātas pie vēderkājām (pleopodiem). Šī kopīgā īpašība ir devusi vārdu pleocimātu apakškārtai. Visas desmitkājvēžu sugas, kas sastopamas Latvijas ūdenstilpēs, pieder pleocimātu apakškārtai. Saldūdens tilpēs un Baltijas jūrā kopumā ir sastopamas 8—9 sugas: platspīļu upesvēzis (Astacus astacus), šaurspīļu upesvēzis (Astacus leptodactylus), Amerikas signālvēzis (Pacifastacus leniusculus), dzeloņvaigu vēzis (Orconectes limosus), piekrastes peldkrabis (Carcinus maenas), Ķīnas krabis (Eriocheir sinensis), parastā garnele (Palaemon adspersus), smilšu garnele (Crangon crangon) un Eiropas akmeņu garnele (Palaemon elegans). Lai arī Eiropas akmeņu garnele ir novērota Baltijas jūrā, iespējams, ka pie Latvijas krastiem tā nemājo. apakškārta Pleocimāti (Pleocyemata) infrakārta Aklie omāri (Polychelida) infrakārta Aksīdi (Axiidea) infrakārta Anomuras (Anomura) infrakārta Boksergarneles (Stenopodidea) infrakārta Dūņu omāri (Thalassinidea) infrakārta Garneles (Caridea) infrakārta Glifeīdas (Glypheoidea) infrakārta Krabji (Brachyura) infrakārta Langusti (Achelata) infrakārta Vēži (Astacidea) Burkenroad, M. D. (1963). "The evolution of the Eucarida (Crustacea, Eumalacostraca), in relation to the fossil record". Tulane Studies in Geology 2 (1): 1–17. «A classification of living and fossil genera of decapod crustaceans». Arhivēts no oriģināla, laiks: 2011. gada 6. jūnijā. Skatīts: 2012. gada 18. martā. «Fossil record and evolution». Arhivēts no oriģināla, laiks: 2012. gada 29. februārī. Skatīts: 2012. gada 18. martā. Desmitkājvēži (Decapoda) «Introduction to large crustaceans (decapods)». Arhivēts no oriģināla, laiks: 2012. gada 27. janvārī. Skatīts: 2012. gada 18. martā. Pleocimātu fotogalerija[novecojusi saite]