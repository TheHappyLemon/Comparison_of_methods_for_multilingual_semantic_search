1256. (MCCLVI) bija garais gads, kas pēc Jūlija kalendāra sākās ceturtdienā. Kauja pie Klaipēdas, notika pēc jaunā Livonijas mestra Burharda fon Hornhūzena ierašanās Rīgā un dāvanu apmaiņas ar Lietuvas dižkunigaiti Mindaugu. Rīgas arhibīskaps Alberts, domkapituls un Vācu ordeņa vicemestrs Ludviķis vienojās par dažādiem strīdu priekšmetiem. Aizkraukles komturejai tika pievienota arī sēļu apdzīvotā Medenes zeme Daugavas kreisajā krastā, kur atradās Altenes pils. Sēļi tika iekļauti Livonijas sastāvā, un sēļi, veidojoties latviešu tautai, saplūda ar letgaļiem. Pēc izlīguma Varkas zemi ieguva Livonijas ordenis, nemainot arhibīskapa un ordeņa zemnieku zvejas tiesības.