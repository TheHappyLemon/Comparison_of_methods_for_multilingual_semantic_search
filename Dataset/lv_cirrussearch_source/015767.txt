Datorzinātnē vizuālā programmēšanas valoda (VPV) ir programmēšanas valoda, kas ļauj lietotājiem veidot datorprogrammas, manipulējot ar grafiskajiem elementiem tā vietā, lai izmantotu tekstveida izteiksmes līdzekļus. Vizuālā programmēšanas valoda ļauj programmēt, izmantojot vizuālos izteiksmes līdzekļus, telpiskus izkārtojumus tekstam un grafiskajiem simboliem, kurus izmanto vai nu kā daļu no sintakses vai arī kā sekundāros papildinājumus. Piemēram, daudzas vizuālās programmēšanas valodas (pazīstamas arī kā datu plūsmas vai diagrammu programmēšana) balstās uz „kastes un bultas” idejas, kur kastes vai citi ekrāna objekti tiek uzskatīti par entītijām, kas ir saistītas ar bultiņām, līnijām vai lokiem, kas reprezentē relācijas. Vizuālās programmēšanas valodas var iedalīt atkarībā no to veida un izmantotās vizuālās izteiksmes pakāpes: ikonu-bāzēta; formas-bāzēta; diagrammas. Pašreizējā attīstības posmā tiek mēģināts integrēt vizuālās programmēšanas pieeju ar datu plūsmas programmēšanas valodām, lai nekavējoties iegūtu pieeju programmas rezultāta stāvoklim tiešsaistes validācijas laikā, kad tiek meklētas un labotas kļūdas programmā, vai arī automātiska programmas veidošana un dokumentēšana. Datu plūsmas valodas atļauj arī automātisko sastatīšanu, kas var kļūt par vienu no lielākajiem programmēšanas izaicinājumiem nākotnē. Uzskatāms pretpiemērs vizuālai programmēšanas valodai ir Microsoft Visual Studio. Bieži vien kļūdas pēc par vizuālās programmēšanas valodām tiek uzskatītas Visual Basic, Visual C#, Visual J#, u.c. Visas minētās valodas ir tekstuālas nevis grafiskas. Vizuālās programmēšanas valodas piemēri: Lily — uz pārlūkprogrammas bāzēta vizuālā programmēšanas valoda AgentSheets — vienkārši izmantojams spēļu autorēšanas rīks Scratch — Masačūsetsas Tehnoloģiju institūta veidots produkts bērniem pēc skolas programmas "Visual Programming" — A.A. Puntambekar, Technical Publications Pune, First Edition — 2009 «PWCT Environment Reference». Doublesvsoop.sourceforge.net. Skatīts: 2015-11-02. «Dataflow Programming Languages». Stack Overflow. Skatīts: 2015-11-02. «[Bryan] Lunduke.com » The Future of Computing: Visual Software Creation». Lunduke.com. 2010-08-24. Arhivēts no oriģināla, laiks: 2012-03-17. Skatīts: 2015-11-02. «Akadēmiskā terminu datubāze - [valoda] BASIC - programmēšanas valoda Visual Basic». Termini.lza.lv. Skatīts: 2015-11-02. «セックステクニック～本当にして欲しいのは？女性が語る本音». Lilyapp.org. Arhivēts no oriģināla, laiks: 2015-09-10. Skatīts: 2015-11-02. «Coding for Kids | Computer Programming». AgentSheets. 2014-04-02. Arhivēts no oriģināla, laiks: 2015-11-13. Skatīts: 2015-11-02. «Scratch - Imagine, Program, Share». Scratch.mit.edu. Skatīts: 2015-11-02.