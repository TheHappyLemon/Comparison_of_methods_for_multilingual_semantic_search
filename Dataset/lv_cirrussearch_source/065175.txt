Kermānšāha (persiešu: کرمانشاه, Kermânšâh, izrunā: [keɾmɒːnˈʃɒː]; kurdu: کرماشان, Kirmaşan) ir pilsēta Irānas rietumos, Kermānšāhas ostāna administratīvais centrs. Izvietojusies Zāgrosa kalnos Karhes upes ielejā 510 km no valsts galvaspilsētas Teherānas. Lielākā kurdu valodā runājošā pilsēta Irānā. Pilsētas teritorija apdzīvota kopš agrīnā paleolīta. Saskaņā ar irāņu eposu Šāhnāme, pilsētas būvniecību piedēvē Pišdadiešu dinastijas valdniekam Tahmurasam. Tiek uzskatīts, ka pilsēta uzbūvēta Sasanīdu impērijas laikā un nosaukumu tai piešķīris Bahrams IV Kermānšahs — Kermānas valdnieks. 4. gadsimtā pilsēta bija Persijas valdnieku vasaras galvaspilsēta. Seldžuku valdīšanas laikā pilsēta bija ievērojams Rietumirānas kultūras un tirdzniecības centrs. Pēc Islāma revolūcijas 1979. gadā pilsētu īslaicīgi pārdēvēja par Gahramanšahru. Pilsēta stipri cieta Irānas—Irākas karā (1980-1988). Pēc kara pilsētai atgriezts vēsturiskais nosaukums. https://www.amar.org.ir/english. «Kermanšaha». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 353. lpp. Vikikrātuvē par šo tēmu ir pieejami multivides faili. Skatīt: Kermānšāha. Encyclopædia Britannica raksts (angliski) Krievijas Lielās enciklopēdijas raksts (krieviski) Ebreju enciklopēdijas raksts (angliski)