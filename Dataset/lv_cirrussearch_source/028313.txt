Kantāte ir apjomīgs liroepiska vai svinīga rakstura vokāli instrumentāls skaņdarbs vienam vai vairākiem solistiem, korim un orķestrim. Parasti sastāv no orķestra ievada, ārijām, rečitatīviem, kora dziedājumiem. Pēc struktūras tuva oratorijai, taču atšķiras no tās ar mazāku apjomu, satura viendabību, mazāk izvērstu sižetu. Kantāte radās 17. gadsimta sākumā Itālijā. Ar terminu "Kantāte" sākotnēji apzīmēja lielu vokālu skaņdarbu pretēji instrumentālajai sonātei. Itāļu kantāšu uzplaukums saistās ar Luidži Rosi, Džakomo Karisimi, Frančesko Kavalli, Antonio Česti, Džovanni Legrenci un Alesandro Stradellas daiļradi. Vikikrātuvē par šo tēmu ir pieejami multivides faili. Skatīt: Kantāte. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Pareizticīgo enciklopēdijas raksts (krieviski)