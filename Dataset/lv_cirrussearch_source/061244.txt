Dvaits Hārlans Pauels (angļu: Dwight Harlan Powell; dzimis 1991. gada 20. jūlijā Toronto) ir Kanādas basketbolists, spēlē centra pozīcijā. 2023. gadā pārstāv Nacionālās basketbola asociācijas (NBA) klubu Dalasas "Mavericks", kā arī Kanādas basketbola izlasi. Pēc izcilas vidusskolu basketbola karjeras D. Pauels nokļuva Stenforda Universitātē. NCAA basketbolā aizvadīja visas četras sezonas pirms pieteicās NBA draftam. 2014. gada NBA draftā Šarlotas "Hornets" izvēlējās viņu otrajā kārtā ar kopējo 45. numuru. Drīz pēc tam D. Paules tika aizmainīts, vispirms viņu nosūtīja uz Klīvlendas "Cavaliers". Viņš spēlēja NBA Vasaras līgā "Cavaliers" sastāvā, taču pēc līguma noslēgšanas viņu aizmainīja vēlreiz — šoreiz uz Bostonas "Celtics". "Celtics" sastāvā aizvadīja tikai 5 spēles, pārsvarā pārstāvot D Līgas komandu. 2014. gada decembrī D. Pauels kopā ar Ražonu Rondo tika aizmainīts uz Dalasas "Mavericks" pret Džē Krauderu, Džamīru Nelsonu un Brendanu Raitu, kā arī divām nākotnes drafta izvēlēm. Lomu "Mavericks" sastāvā iekaroja pamazām, sākotnēji daudz spēlējot fārmkubā Teksasas "Legends", katrā nākamajā sezonā gūstot lielāku spēles laiku, līdz 2019.—2020. gada NBA sezonā jau spēlēja vairāk nekā 26 minūtes vidēji spēlē. Kanādas basketbola izlases sastāvā izcīnījis bronzas medaļu gan 2015. gada FIBA Amerikas čempionātā, kas notika Meksikā, gan arī 2023. gada FIBA Pasaules kausā. «Mavs acquire four-time All-Star Rajon Rondo». Mavs.com. 2014. gada 18. decembris. Arhivēts no oriģināla, laiks: 2014. gada 19. decembris. Skatīts: 2014. gada 18. decembris. https://sportacentrs.com/basketbols/pk_2023/10092023-bridzess_izrauj_pagarinajumu_kanada_trill Vikikrātuvē par šo tēmu ir pieejami multivides faili. Skatīt: Dvaits Pauels. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) FIBA ARCHIVE profils (angliski) ESPN NBA profils (angliski) RealGM Basketball profils (angliski)