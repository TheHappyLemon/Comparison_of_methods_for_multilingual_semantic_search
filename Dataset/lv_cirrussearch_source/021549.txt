Divskanis jeb diftongs ir divu patskaņu savienojums vienā zilbē. Divskaņi var būt monofonēmas (viena fonēma) un bifonēmas (divas fonēmas). Mūsdienu latviešu literārajā valodā ir 10 divskaņi: divi divskaņi ([iɛ] un [uɔ]) ir monofonēmas, pārējie divskaņi ([ai], [au], [ɛi], [ɛu], [iu], [oi], [ɔu], [ui]) ir bifonēmas. Nosaukumu hiāts (vēsturiski arī diaireze) izmanto, lai atsauktos uz divu patskaņu atrašanos blakus, tiem neveidojot divskani. Vairākas valodas (franču, spāņu) hiāta norādīšanai izmanto umlautu, ko šajā lietojumā mēdz saukt specifiski par trēmu (vēsturiski arī dierezi), piemēram, kā vārdā naïve, norādot, ka to izrunā [naˈiv] nevis [ˈnajv]. IPA hiāta jeb diairezes norādīšanai izmanto punkta simbolu, kas norāda, ka patskaņu sakopojums nav diftongs, piemēram, burtu sakopojums ⟨sai⟩ vārdos sairt un saistīt — [sa.irt] pretstatā [saistiːt] jeb [sajstiːt], utt. «diftongs». Skatīts: 2013. gada 25. novembris. Nicole Nau. Latvian. Lincom Europa, 1998. 66. lpp. ISBN 3-89586-228-2. Diaireze, tezaurs.lv. Skatīts: 2021. gada 12. februārī. «Arhivēta kopija». Arhivēts no oriģināla, laiks: 2016. gada 5. martā. Skatīts: 2015. gada 9. jūnijā.