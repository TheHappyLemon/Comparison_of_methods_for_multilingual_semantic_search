Straduna (horvātu: Stradun) jeb Placa (horvātu: Placa) ir Dubrovnikas vecpilsētas galvenā iela. Gājēju iela stiepjas 300 metru garumā austrumu - rietumu virzienā. Vēsturiski ielas vietā bija atteka, kas atdalīja Raguzu no Dubravas, līdz 9. gadsimtā pilsētas apvienojās. 1468. gadā to noklāja ar kaļķakmeni. Ielas apbūve saglabājusies no 17. gadsimta, kad Dubrovniku atjaunoja pēc 1667. gada zemestrīces. Iela savieno abus pilsētas vārtus - Pilas vārtus rietumos un Pločes vārtus austrumos. Ielas rietumu galā atrodas Dubrovnikas franciskāņu klosteris un Dubrovnikas Pestītāja baznīca, bet austrumu galā - Sponzas pils un Svētā Blazija baznīca. Vikikrātuvē par šo tēmu ir pieejami multivides faili. Skatīt: Straduna. Encyclopædia Britannica raksts (angliski)