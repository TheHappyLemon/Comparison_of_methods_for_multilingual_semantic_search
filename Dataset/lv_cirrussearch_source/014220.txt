Lelde Priedulēna (dzimusi 1993. gada 20. jūlijā Siguldā) ir bijusī latviešu skeletoniste. L. Priedulēna ir divu olimpisko spēļu dalībniece, 2016. gada pasaules junioru čempione. Ar skeletonu nodarbojās kopš 2010. gada. Pirms tam trenējusies vieglatlētikā (startējusi sprinta distancēs). Pasaules kausa izcīņā debitējusi 2012. gada 7. janvārī ar startu Altenbergas trasē. Posmā viņa ieņēma 22. vietu, tajā pašā laikā izcīnot 12. vietu arī Eiropas čempionātā. 2012. gada Pasaules čempionātā junioriem ieņēma 9. vietu. Savukārt 2012. gada decembrī notikušajā 2013. gada Pasaules čempionātā junioriem Priedulēna ierindojās 4. vietā. 2012.—2013. gada sezonas kopvērtējumā ierindojās 19. vietā. 2013. gadā Eiropas čempionātā ieņēma 13. vietu. 2014. gada ziemas olimpiskajās spēlēs izcīnīja dalītu 14. vietu. 2015.—2016. gada sezonas pirmajā posmā Altenbergā izcīnīja 5. vietu. Turpmākajā sezonā visos Pasaules kausa posmos, kuros piedalījās, ierindojās pirmajā desmitniekā. Divas reizes (abas reizes Kēnigszē trasē) ieņēma 4. vietu. Sezonas kopvērtējumā ierindojās 13. vietā, nestartējot trīs Ziemeļamerikas posmos. 2016. gadā L. Priedulēna izcīnīja uzvaru Pasaules junioru čempionātā. 2018. gada ziemas olimpiskajās spēlēs L. Priedulēna izcīnīja 7. vietu, startējot ar sarautu ceļgala krustenisko saiti (sportiste bija atteikusies no operācijas, jo tad nebūtu iespējams piedalīties olimpiskajās spēlēs). 2019. gada janvāra vidū aizvadīja savas pirmās sacensības pēc gandrīz gada pārtraukuma, ieņemot 14. vietu Eiropas čempionātā (ceļgala traumas un mācību Šveicē dēļ sezonas pirmajā pusē sacensībās nestartēja). Februāra sākumā L. Priedulēna paziņoja par skeletona karjeras beigām. Āzens, Dainis (2012. gada 24. janvārī). "Lelde Priedulēna ideālā brauciena meklējumos". Sporta Avīze (Rīga: SIA "Mediju nams") 4 (830): 20.—23. lpp. ISSN 1691-0451. «Skeletonistei Priedulēnai 22.vieta Eiropas čempionātā». Delfi.lv. Skatīts: 2012. gada 14. jūnijā.[novecojusi saite] «Skeletoniste Priedulēna īsti nav apmierināta ar debiju Pasaules kausa izcīņā». Delfi.lv. Skatīts: 2012. gada 14. jūnijā.[novecojusi saite] «Skeletoniste Priedulēna devītā pasaules junioru čempionātā». Delfi.lv. Skatīts: 2012. gada 14. jūnijā.[novecojusi saite] «Priedulēnai ceturtā vieta pasaules junioru čempionātā». Sportacentrs.com. Skatīts: 2012. gada 17. decembrī. «Skeletonistei Priedulēnai 15.vieta noslēdzošajā PK posmā Sočos». Diena.lv. 2013. gada 16. februārī. Skatīts: 2013. gada 16. februārī. «Skeletonistei Priedulēnai Altenbergā karjeras labākais rezultāts PK posmos - 5.vieta». Diena.lv. 2015. gada 27. novembrī. Skatīts: 2015. gada 27. novembrī. Skeletoniste Priedulēna paziņo par karjeras beigām LSM Vikikrātuvē par šo tēmu ir pieejami multivides faili. Skatīt: Lelde Priedulēna. Olympedia profils (angliski) LOK profils The Sport.org profils (angliski) Latvijas vieglatlēta(-es) profils IBSF profils (angliski) Bobslejs.lv profils[novecojusi saite] LOV profils