Šis raksts ir par upi. Par pilsētu skatīt rakstu Narina. Narina (kirgīzu: Нарын) jeb Norina (uzbeku: Norin) ir 807 kilometrus gara Sirdarjas labā satekupe Kirgizstānā un Uzbekistānā. Izveidojas Centrālajā Tjanšanā pie Tašbasatas, satekot Kičinarinai un Čonnarinai. Pamatā tek rietumu virzienā. Pie Namanganas, Fergānas ielejā, satekot ar Karadarju, izveido Sirdarju. Upes augštecē — Narinas Valsts rezervāts. Lielākās pietekas — Kekemerena, Atbaši. Upes krastos atrodas Narina un Taškumira Kirgizstānā, kā arī Učkurgona Uzbekistānā. Upes ūdens tiek izmantots apūdeņošanā, no tās sākas Lielais Fergānas kanāls un Ziemeļu Fergānas kanāls. Uz upes uzceltas vairākas HES, to starpā Toktogulas HES, celtniecības stadijā ir vēl vairākas HES. Vikikrātuvē par šo tēmu ir pieejami multivides faili. Skatīt: Narina. Encyclopædia Britannica raksts (angliski) Krievijas Lielās enciklopēdijas raksts (krieviski)