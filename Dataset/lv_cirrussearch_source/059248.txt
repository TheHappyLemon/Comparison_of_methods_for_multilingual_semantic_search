Kibasāres bāka (igauņu: Kübassaare tuletorn) atrodas Igaunijā uz Sāmsalas, salas austrumdaļā, uz Kibasāres pussalas. Bāka šajā vietā atrodas jau no 1915. gada, kad šeit bija koka tornis. 1923. gadā koka tornis nodega pēc zibens spēriena. Pašreizējā bāka uzbūvēta 1924. gadā. Tajā ir uzstādīts gaismas aparāts, kurš nomontēts no Laiduninas bākas, pēc tās darbības apturēšanas 1924. gadā. Bākas augstums ir 18 m. Bāku veido apaļš, cilindrisks betona tornis ar galeriju un laternu. Torņa augšdaļa ir melna, apakšdaļa balta. Gaismas elements atrodas 20 m virs jūras līmeņa. Gaisma balta (2,5 s deg, 6,5 s pārtraukums). Gaismas signāls redzams 11 jūras jūdžu attālumā. Bāka darbojas visu gadu diennakts tumšajā laikā. Estonian Maritime Navigation Kibasāres bāka 2008