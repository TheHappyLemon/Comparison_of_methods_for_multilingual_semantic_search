Kailo Rens (angļu: Kylo Ren), īstajā vārdā Bens Solo (angļu: Ben Solo), ir izdomāts ļaundaris Disney veidotajā "Zvaigžņu karu" franšīzē. Viņš pirmo reizi parādās 2015. gada filmā "Zvaigžņu kari: Spēks mostas", kur viņu attēlo Ādams Draivers. Kailo Rens ir izvēlētais Bena Solo vārds, viņš ir Hana Solo un princeses Lejas Organas dēls. Lai arī viņa tēvocis Lūks Debesgājējs apmācīja Benu kā džedu, Pirmā ordeņa līderis Snouks viņu pārvilināja uz Spēka tumšo pusi. Pats Kailo Rens cenšas līdzināties savam vectēvam sitam Dārtam Veideram. Kailo Rens ir bruņinieku meistars, kā arī no bijušās Galaktikas impērijas izveidojušās organizācijas augsta ranga loceklis un vēlāk Pirmā ordeņa augstākais vadītājs. Visā turpinājuma triloģijā Rens ir gan Rejas Debesgājējas pretinieks, gan romantiska interese. Viņš parādās filmās "Zvaigžņu kari: Spēks mostas" (2015), "Zvaigžņu kari: Pēdējie džedi" (2017), "Zvaigžņu kari: Pretestība" (2018—2020) un "Zvaigžņu kari: Skaivokera atdzimšana" (2019). Ādama Draivera sniegums saņēma kritiķu un fanu atzinību. Par sniegumu filmā "Zvaigžņu kari: Spēks mostas", Draivers ieguva Saturna balvu kā labākais otrā plāna aktieris, padarot viņu par pirmo Zvaigžņu karu aktieri kopš Aleka Ginesa, kurš ieguvis šo balvu. Ādams Draivers saņēma otro nomināciju tajā pašā kategorijā par sniegumu filmā "Zvaigžņu kari: Skaivokera atdzimšana". Kailo Rens tiek plaši uzskatīts par vienu no lielākajiem 2010. gadu ļaundariem. Sarah Musgrove. «6 things to know about Adam Driver». Metro (angļu), 2014-04-30. Skatīts: 2021-06-12. Bill Zwecker. «Adam Driver gets in touch with spiritual life in 'Silence'». Chicago Sun-Times (angļu), 2016-12-31. Skatīts: 2021-06-12. «In the driver's seat: Adam Driver's hot career». Reading Eagle. Arhivēts no oriģināla, laiks: 2017-12-01. Skatīts: 2021-06-12. Vikikrātuvē par šo tēmu ir pieejami multivides faili. Skatīt: Kailo Rens.