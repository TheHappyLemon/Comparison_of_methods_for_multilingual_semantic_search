"Reiz Holivudā" (angļu: Once Upon a Time in Hollywood) ir 2019. gada ASV un Apvienotās Karalistes kopražojuma komēdijdrāma. Filmas režisors un scenārija autors ir Kventins Tarantīno. Filmu producējušas studijas Columbia Pictures, Bona Film Group, Heyday Films un Visiona Romantica, izplata Sony Pictures Releasing. Galvenās lomas atveido aktieri Leonardo Di Kaprio, Breds Pits, Margota Robija, Emīls Hiršs un Als Pačīno. Filmas darbība norisinās 1969. gada Losandželosā, sižets seko aktierim un viņa kaskadierim, kas mēģina izdzīvot mainīgajā kino industrijā Holivudas Zelta ēras norieta laikā. Par filmas izveidi tika paziņots 2017. gada jūlijā, un šī ir pirmā Tarantīno filma, kas nav veidota sadarbībā ar Bobu un Hārviju Vainstīnu, jo Tarantīno pārtrauca sadarbību ar producentiem pēc Hārvija apsūdzībām seksuālā izmantošanā. Pēc solīšanas beigām, par filmas izplatītāju kļuva Sony Pictures, saglabājot tiesības Tarantīno uz pēdējo filmas redakciju. Pits, Di Kaprio, Robija, Zoja Bella, Kurts Rasels un citi pievienojās aktieru sastāvam laika posmā no 2018. gada janvāra līdz jūnijam. Filmēšana norisinājās Losandželosā no jūnija līdz novembrim. Šī ir pēdējā filma, kurā filmējas Lūks Perijs, kurš nomira 2019. gada martā. Filmas "Reiz Holivudā" pirmizrāde norisinājās 2019. gada 21. maijā Kannu kinofestivālā, savukārt ASV kinoteātros filmu sāka demonstrēt 2019. gada 26. jūlijā, bet Apvienotajā Karalistē tā paša gada 14. augustā. Latvijā filmas pirmizrāde norisinājās 2019. gada 16. augustā. Filmas pasaules ienākumi ir vairāk kā 377 miljoni ASV dolāru. Tā ir saņēmusi pozitīvu kritiku par Tarantīno scenāriju un režiju, aktierspēli, operatora darbu, kostīmiem, un skaņu celiņu. Šo filmu starp desmit labākajām 2019. gada filmām ir izvēlējušies Amerikas Kinoinstitūts, ASV kinokritiķu padome un Time. Filma tika nominēta 77. Zelta globusa balvai piecās kategorijās, no kurām ieguva trīs — "Labākā filma — mūzikls vai komēdija", "Labākais otrā plāna aktieris" (Breds Pits) un "Labākais scenārijs" (Kventins Tarantīno). Tāpat filma saņēmusi desmit nominācijas, gan 92. Kinoakadēmijas balvai un 73. BAFTA kino balvai. Kinoakadēmijas balvas saņēma Breds Pits ("Labākais aktieris otrā plāna lomā") un kategorijā "Labākais mākslinieka darbs", bet BAFTA kino balvu — Breds Pits. «ONCE UPON A TIME IN HOLLYWOOD (18)». Britu filmu klasifikācijas padome. 2019. gada 11. jūlijs. Arhivēts no oriģināla, laiks: 2019. gada 11. jūlijs. Skatīts: 2019. gada 15. jūlijs. Anthony D'Alessandro. «Hooray For 'Hollywood': Quentin Tarantino Sees His Biggest B.O. Opening Of All-Time With $40M+ As 'Lion King' Still Lords With $76M+ – Sunday Update». Deadline Hollywood, 2019. gada 27. jūlijs. Arhivēts no oriģināla, laiks: 2019. gada 26. jūlijs. Skatīts: 2019. gada 27. jūlijs. «Once Upon a Time in Hollywood (2019)». Box Office Mojo. IMDb. Skatīts: 2022. gada 12. decembrī. «Once Upon a Time In... Hollywood Movie Synopsis | Official Website | Sony Pictures». Once Upon a Time In... Hollywood. Arhivēts no oriģināla, laiks: 2019. gada 22. marts. Skatīts: 2019. gada 22. marts. Matthew Olson. «Does Quentin Tarantino's 'Once Upon A Time In Hollywood' Live Up To The Hype? Here's What Critics Say». Digg.com. Arhivēts no oriģināla, laiks: 2019. gada 24. jūlijs. Skatīts: 2019. gada 25. jūlijs. Nicole Sperling. «Quentin Tarantino Is Ditching Weinstein for Sony». Vanity Fair, 2017. gada 17. novembris. Arhivēts no oriģināla, laiks: 2018. gada 25. februāris. Skatīts: 2018. gada 18. jūnijs. «National Board of Review 2019: ‘The Irishman’ Wins Best Film, Adam Sandler Named Best Actor». National Board of Review. 2019. gada 3. decembris. Skatīts: 2019. gada 3. decembris. Stephanie Zacharek. «The 10 Best Movies of 2019». Time, 2019. gada 25. novembris. Skatīts: 2019. gada 3. decembris. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)