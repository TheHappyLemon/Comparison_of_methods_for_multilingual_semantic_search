The Black Eyed Peas ir amerikāņu hiphopa, alternatīvā repa un popgrupa no Losandželosas, Kalifornijas, kas ir populāra visā pasaulē. Grupas dalībnieki ir will.i.am, apl.de.ap, Tabū un J. Rey Soul. The Black Eyed Peas pirmsākumi meklējami 1989. gadā, kad satikās divi reperi no Losandželosas will.i.am (īstajā vārdā Viljams Adamss) un Apl.de.ap (īstajā vārdā Alens Pineda). Vēlāk viņiem pievienojās Tabū (īstajā vārdā Haime Luiss Gomess) un tika izdoti pirmie divi albumi. Par pagrieziena punktu grupas vēsturē kļuva solistes Fērdžijas (Steisijas Fergusones) atnākšana un albuma "Elephunk" izdošana 2003. gada rudenī. Dziesmas "Where Is The Love", "Shut Up" un "Let's Get It Started" padarīja "The Black Eyed Peas" par vienu no populārākajām grupām pasaulē. 2005. gada pavasarī tika izdots nākamais albums "Monkey Business", kas arī bija komerciāli ļoti veiksmīgs. Populārākie albuma hīti bija "Don't Phunk With My Heart", "Don't Lie" un "My Humps". Šobrīd "Black Eyed Peas" dalībnieki nodarbojas ar solo projektiem, taču grupa nav izjukusi. 1998: Behind The Front 2000: Bridging The Gap 2003: Elephunk 2005: Monkey Business 2009: The E.N.D. 2010: The Beginning 2018: Masters of the Sun Vol. 1 2005: iTunes Originals 2006: Renegotiations: The Remixes 2006: iTunes Essentials Džastins Timberleiks Fergie will.i.am Oficiālā mājaslapa