Lilita Zatlere (dzimusi 1953. gada 24. februārī Rīgā) ir bijušā Latvijas prezidenta Valda Zatlere dzīvesbiedre. No 1960. līdz 1968. gadam mācījusies Rīgas 15. astoņgadīgajā skolā, no 1968. līdz 1971. gadam — Rīgas Tirdzniecības tehnikumā rūpniecības preču prečziņa specialitātē. 1971. gadā uzsākusi darba gaitas sporta un kultūras preču tirdzniecības uzņēmumā "Mākslas antikvariāta veikals", kur līdz 1993. gadam bijusi prečzine. No 1992. līdz 1993. gadam Zatlere bijusi arī eksperte Rīgas pilsētas Centra rajona izpildkomitejas Represēto pilsoņu mantisko zaudējumu kompensāciju izmaksas komisijā. No 1995. līdz 2007. gadam vadījusi individuālo komersantu "Ortopēdijas privātprakse", kas piegādājis Zatlera vadītajai Traumatoloģijas un ortopēdijas slimnīcai mugurkaula implantus. Laikā, kad vīrs bija Latvijas prezidents, viņai tikuši piešķirti vairāku valstu ordeņi oficiālo vizīšu ietvaros. Bijusi precējusies ar mākslinieku Aivaru Manguli, kas pašlaik dzīvo Vācijā. Laulībā dzimusi meita Agnese Mangule. 20. gadsimta 90. gados iepazinusies ar Valdi Zatleru, ar kuru dzimis dēls Kārlis Zatlers. «Valsts prezidenta Valda Zatlera dzīvesbiedre Lilita Zatlere». President.lv. Valsts prezidenta kanceleja. Arhivēts no oriģināla, laiks: 2014. gada 5. aprīlī. Skatīts: 2014. gada 31. oktobrī. «Lilita Zatlere». President.lv. Valsts prezidenta kanceleja. Arhivēts no oriģināla, laiks: 2007. gada 31. oktobrī. Skatīts: 2014. gada 31. oktobrī. Guntis Bojārs. «Kundze». Diena.lv, 2008. gada 5. jūlijā. Skatīts: 2014. gada 31. oktobrī.