Kjustendila (bulgāru: Кюстендил) ir pilsēta Bulgārijas rietumos, Kjustendilas apgabala centrs pie Serbijas un Ziemeļmaķedonijas robežas. No dienvidrietumiem no pilsētas atrodas Osogovska Planina kalnu grēda. Apmēram 10% no pilsētas iedzīvotājiem ir romi. Pilsētas apkaimē atrodas minerālūdens avoti. Apmetne šajā vietā radusies vismaz 5. gadsimta p.m.ē. 1. gadsimtā šeit atradās romiešu apdzīvotā vieta Ulpija Pautānija. Vēlāk apdzīvotā vieta atradās Bizantijas valdījumā. Otrās Bulgārijas caristes cara Kalojana laikā Kjustendila iekļāvās Bulgārijā. No 1395. gada - Osmāņu impērijas sastāvā. 1878. gadā Kjustendilu ieņēma krievu karaspēks un tā iekļāvās Bulgārijas kņazistes sastāvā. Vikikrātuvē par šo tēmu ir pieejami multivides faili. Skatīt: Kjustendila. Encyclopædia Britannica raksts (angliski) Krievijas Lielās enciklopēdijas raksts (krieviski) https://www.grao.bg/tna/t41nm-15-03-2024_2.txt.