Rafaels Nadals Parera (spāņu: Rafael Nadal Parera; dzimis 1986. gada 3. jūnijā Manakorā, Spānijā) ir spāņu tenisists, bijis ATP pasaules ranga līderis. R. Nadals ir 22 reizes uzvarējis Grand Slam vienspēļu turnīros, tostarp 14 uzvaras izcīnītas Francijas atklātajā čempionātā, kas ir visvairāk reizes, cik kāds ir spējis uzvarēt vienā Grand Slam turnīrā. Četri tituli iegūti ASV atklātajā čempionātā, divi — Vimbldonā un divi Austrālijas atklātajā čempionātā. R. Nadals un Matss Vilanders ir vienīgie tenisisti, kam izdevies uzvarēt vismaz divus Grand Slam uz trim dažādiem segumiem: māla, zāles un cietā seguma. R. Nadals tiek uzskatīts par, iespējams, visu laiku labāko tenisistu uz māla seguma, tamdēļ viņš tiek saukts par "Māla karali". 2008. gada 18. augustā viņš pirmo reizi kļuva par pasaules "pirmo raketi", apsteidzot ilgstoši pirmajā vietā bijušo R. Federeru. Dienu iepriekš viņš arī kļuva par 2008. gada Pekinas Olimpisko spēļu čempionu vienspēlēs, finālā ar 6-3, 7-62, 6-3, pārspējot Fernando Gonsalesu no Čīles. 2009. gada 6. jūlijā izdotajā rangā R. Federers viņu atkal atbīdīja uz otro vietu, bet 2010. gada 7. jūnijā, piekto reizi uzvarot Francijas atklātajā čempionātā Roland Garros laukumos, R. Nadals līderpozīciju atkal atguva. Viņa labākais sasniegums ATP dubultspēļu rangā ir sasniegtā 26. vieta (2005. gada 8. augustā). R. Nadalu trenē viņa tēvocis Toni Nadals. Cits viņa tēvocis ir Migels Anhels Nadals bijušais futbolists, spēlējis FC Barcelona un Spānijas izlasē. «ESPN — Is Rafael Nadal the best clay-court player ever?». (angliski) Tom Perotta — Nadal Appearing Unbeatable on Clay Arhivēts 2008. gada 5. decembrī, Wayback Machine vietnē. (angliski) Associated Press sports staff. «'King of Clay' Rafael Nadal outlasts Novak Djokovic in stirring French Open semifinal». cleveland (angļu), 2013-06-08. Skatīts: 2020-10-11. «Nadals beidzot pirmais». eSports. 18.08.2008. «Pārsteigumi nenotiek — zelts Nadalam». eSports. 17.08.2008. «Federers atgūst Vimbldonas titulu un ranga pirmo vietu». eSports. 05.07.2009. Vikikrātuvē par šo tēmu ir pieejami multivides faili. Skatīt: Rafaels Nadals. Oficiālā tīmekļa vietne (angliski) (spāņu) Olympedia profils (angliski) Munzüger Sport profils (vāciski) ATP tenisista profils (angliski) ITF profils (angliski) Deivisa kausa profils (angliski) tennisabstract.com profils (angliski)