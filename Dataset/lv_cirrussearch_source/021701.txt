Perito Moreno ir ledājs, kas atrodas Andu kalnos, Argentīnas dienvidos, Patagonijas reģionā. Tas ir viens no svarīgākajiem tūrisma apskates objektiem Patagonijā.[nepieciešama atsauce] 250 km2 lielais un 30 km garais ledus veidojums ir viens no 48 ledājiem, kas ir daļa no Dienvidpatagonijas ledus lauka, kurš atrodas Andu kalnu sistēmā. Šis ledus lauks ir pasaulē trešā lielākā saldūdens rezerve.[nepieciešama atsauce] Perito Moreno ledājs atrodas 78 km attālumā no Kalafetes pilsētas. Ledājs tika nosaukts pētnieka Francisko Moreno vārdā. Ledājs Perito Moreno ir viens no trim Patagonijas ledājiem, kas turpina augt.[nepieciešama atsauce] Izplešanās iemeslu glaciologi vēl nav noskaidrojuši. Ledāja galējais punkts ir 5 km plats, tā vidējais augstums ir 74 m virs Arhentino ezera. Ledāja ledus biezums sasniedz 170 m. Ledus masas radītais spiediens virza ledāja dienvidu pusi ("Brazo Rico") uz Arhentino ezera dienvidu pusi, tādējādi norobežojot daļu no ledāja un atdalot to no pārējā ezera. Ūdens līmenis ledāja "Brazo Rico" daļā var palielināties līdz pat 30 metriem. Periodiski, spiediens, ko rada ledāja nosprostotais ūdens daudzums izraisa ievērojumus pārrāvumus, kas liek ūdenim satecēt atpakaļ Arhentino ezerā. Šo pārrāvumu rezultātā ledājā izveidojas "arka" jeb tilts, līdz brīdim kad tas sabrūk. Šī dabas parādība var tikt novērota vairākas reizes gadā, taču ir gadījumi, kad tas notiek reizi desmitgadē. Pēdējais ledēja nogruvums bija vērojams 2013. gada 19. Janvārī. Iepriekšējie nogruvumi fiksēti 2012, 2008, 2006, 2004, 1988, 1986, 1980, 1977, 1975, 1972, 1970, 1966, 1963, 1960, 1956, 1953, 1952, 1947, 1940, 1934 un 1917 gadā. Vidēji, ledus arka izveidojās katru ceturto vai piekto gadu. Zinātnieki, kas regulāri novēro ledājus, ir pārliecināti, ka tas, kas katru reizi notiek ar Perito Moreno, ļauj izdarīt dziļi zinātnisku pieņēmumu. Šis ledājs pierāda, ka apledojums pasaulē turpina pastāvēt un nenotiek ledāju katastrofāla samazināšanās, neskatoties uz globālo sasilšanu, par kuru tik daudz pēdējos gados tiek runāts. Neskatoties uz nelielajiem apmēriem un pieejamību, Perito Moreno ir viens no ievērojamākajiem tūrisma objektiem dienvidu Patagonijā. Tas atrodas mazāk nekā divu stundu braucienā no Kalafate pilsētas ar autobusu un vairākas tūroperatoru firmas piedāvā braucienus katru dienu. Pie ledāja ir izveidots liels apmeklētāju centrs, kas piedāvā tūristiem pastaigu plānu, kas ļauj apskatīt Perito Moreno dienvidu un austrumu malas. Pēdējos gados, ceļotāju īpaši iecienīts ir trekinga pārgājiens pa pašu ledāju. http://news.nationalgeographic.com/news/bigphotos/75803897.html News.nationalgeographic.com. 2010-10-28 http://www.elmundo.es/elmundo/2008/07/08/ciencia/1215510614.html?a=45d2e0d39a7a47eb1d591eff2f8aeb0a&t=1215516777 (Spāniski) elmundo.es 10-07-2008 http://pnc.lv/atputas_briziem/06032012-gigantisks_30_tukstosus_gadu_vecs_ledajs_ Arhivēts 2014. gada 29. martā, Wayback Machine vietnē. pnc.lv. 2012-03-16