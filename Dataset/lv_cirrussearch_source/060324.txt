Sieviešu stafete bija viena no 11 disciplīnām biatlonā 2022. gada ziemas olimpiskajās spēlēs. Sacensības notika Džandzjakou biatlona centrā, Džandzjakou 2022. gada 16. februārī. Tajās bija pārstāvēti 80 sportistes (20 komandas) no 20 valstīm. Komandu šajās sacensībās veidoja četras biatlonistes. Katrai biatlonistei bija jāveic 6 kilometru slēpojums ar šaušanu. Olimpisko zelta medaļu šajā disciplīnā izcīnīja Zviedrijas biatlonistu komanda (finiša laiks — 1:11:03.9) — Linna Pēšone, Mona Brūšone, Hanna Ēberga un Elvīra Ēberga. Olimpisko sudraba medaļu ieguva Krievijas Olimpiskās komitejas biatlonistu komanda (finiša laiks — 1:11:15.9) — Irina Kazakeviča, Kristīna Rezcova, Svetlana Mironova un Uļjana Ņigmatuļina. Savukārt bronzas medaļu ieguva Vācijas biatlonistu komanda (finiša laiks — 1:11:41.3) — Vanesa Foigta, Vanesa Hinca, Franciska Preisa un Denīze Hermane. Šī bija pirmā reize, kad Zviedrijas komanda izcīnīja zelta medaļu šajā disciplīnā. Datums — 2022. gada 16. februāris Sacensību sākuma laiks — 15:45 (pēc Ķīnas laika UTC+8) Atsauce — «Biatlons 2022. gada ziemas olimpiskajās spēlēs — sieviešu stafete». Arhivēts no oriģināla, laiks: 2022. gada 16. februārī. Skatīts: 2022. gada 16. februārī. Pamatraksts: Biatlonisti 2022. gada ziemas olimpiskajās spēlēs Sacensībās startēja 80 sportisti (20 komandas) no 20 valstīm. Iekavās norādīts sportistu skaits no attiecīgās valsts.  ASV (4)  Austrija (4)  Baltkrievija (4)  Bulgārija (4)  Čehija (4)  Francija (4)  Igaunija (4)  Itālija (4)  Japāna (4)  Kanāda (4)  Krievijas Olimpiskā komiteja (4)  Ķīna (4)  Norvēģija (4)  Polija (4)  Slovākija (4)  Somija (4)  Šveice (4)  Ukraina (4)  Vācija (4)  Zviedrija (4) «Pekinas olimpisko spēļu biatlona rezultāti 4x6 km stafetē sievietēm (16.02.2022.)». Delfi.lv. Skatīts: 2022. gada 16. febrāris. «Zviedrijas biatlonistes izcīna zeltu 4x6 kilometru stafetē». Delfi.lv. Skatīts: 2022. gada 16. febrāris.