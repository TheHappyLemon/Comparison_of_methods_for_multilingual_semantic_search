Acetoīns (acetilmetilkarbinols, 3-oksi-2-butanons, 3-hidroksibutanons, CH3COCH(OH)CH3) pieder pie oksiketoniem. Acetoīns ir bezkrāsaina vai dzeltenīga šķidra viela ar patīkamu smaržu. Acetoīns rodas dažos bakteriālās rūgšanas procesos (Bacillus tartricus). Acetoīnu satur vīni, jogurti, āboli un citi pārtikas produkti. Iegūst, reducējot diacetilu: CH3−CO−CO−CH3 → CH3−CO−CHOH−CH3 Acetoīns eksistē divu veidu dimērās kristāliskās formās. Kausējot vai šķīdinot var iegūt monomolekulāro acetoīna formu. Lieto kā smaržvielu.