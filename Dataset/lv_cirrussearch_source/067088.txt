Ateisms Kazahstānā ir Kazahstānas pilsoņu kopums, kas atzīst sevi par nereliģioziem. Saskaņā ar valsts konstitūciju Kazahstāna ir laicīga valsts, kurā reliģija ir nošķirta no valsts. Dažādu, tai skaitā valstij piederošu, organizāciju veiktie novērtējumi par ateistu skaitu valstī atšķiras gandrīz desmitkārtīgi, tādēļ tie nav pietiekami uzticami. Liela daļa cilvēku vai nu atsakās nosaukt savu attieksmi pret reliģiju, vai reliģiski identificējuši sevi pēc tautības, nepraktizējot reliģiju faktiski. Reliģiskajā dzīvē nepiedalošies cilvēki Kazahstānā ir pārliecinošā vairākumā (59% no ticīgajiem). Saskaņā ar Kazahstānas Stratēģisko pētījumu institūta pētījumu “Sekulārās un reliģiskās vērtības Kazahstānas uztverē”, 2019. gadā neticīgo īpatsvars valstī bija 18,7%. Amerikāņu Gallup institūta aptaujas liecina, ka Kazahstānas iedzīvotāju reliģiozitātes līmenis (43%) ir zemākais reģionā. Kopumā pasaulē Kazahstāna šajā rādītājā ieņem vietu starp Slovēniju un Šveici. Saskaņā ar reliģijas lietu un pilsoniskās sabiedrības ministra Darhana Kaletajeva teikto, 2018. gadā vairāk nekā 14% Kazahstānas iedzīvotāju sevi pozicionē kā ateistus vai agnostiķus. 2019. gadā parlamenta apakšpalātas spīkers Vladimirs Boiko paziņoja, ka neticīgo ir 18,8%. Līdzīgu skaitli minēja Reliģijas lietu pētījumu centra direktore Ainura Abdirasilkizi, piebilstot, ka 10 gadus agrāk šis skaits bijis tikai 6%. Pretēji tam, pēc oficiālo skaitīšanu datiem, neticīgo skaits 21. gadsimtā svārstījies 2-3% robežās. Saskaņā ar 2021. gada tautas skaitīšanu tikai 2,25% iedzīvotāju atzina, ka ir ateisti, kas ir mazāk nekā 2009. gada tautas skaitīšanā. Taču vienlaikus pa 12 gadiem no 0,5% līdz 11% pieauga to cilvēku skaits, kas skaitītājiem atteicās nosaukt savu reliģisko piederību. Almati un tās apgabalā tādu bija 20%. Pew Research Center 2020. gada skaitļi nosauc ateistu skaitu kā 4%. Kazahstānas plašsaziņas līdzekļi izvairās pieminēt ateisma tēmu. Žurnālists un cilvēktiesību aktīvists Aleksandrs Harlamovs 2013. gadā tika arestēts par starpreliģiju naida izraisīšanu. Viņš tika apsūdzēts par ateisma propagandu savās publikācijās par kristietību un dažādām reliģiskām kustībām, kas aizskārušas ticīgo jūtas. Vēlāk lieta tika izbeigta un 2018. gadā viņš saņēma kompensāciju no valsts par nelikumīgu kriminālvajāšanu. Viņa advokāte izteica viedokli, ka ateisms bijis tikai aresta iegansts un faktiskais iemesls bijušas cilvēktiesību aktivitātes. Parlamenta (Mažilisa) deputāts Žumatajs Alijevs rosinājis mācīt ateismu kopā ar reliģijas studijām. No Kazahstānas politiskajām partijām parlamentā pārstāvētā Kazahstānas Komunistiskā Tautas partija nostājas uz ateisma un ateistiskās propagandas pozīcijām. Tās programmā teikts: “Komunisti iestājas par sirdsapziņas brīvības atzīšanu, tiesībām atzīt vai neatzīt jebkuru reliģiju, par baznīcas un mošejas atdalīšanu no valsts un skolu nošķiršanu no baznīcas un mošejas. Tajā pašā laikā komunisti veic plašu ateistisku propagandu, izvairoties no pazemošanas, aizskarot ticīgo jūtas jebkādā formā”. Pastāvīgas un likumīgas ateistu diskriminācijas Kazahstānā nav, bet dažreiz tā izpaužas nopietnās darbībās: Bijuši aicinājumi izslēgt no izglītības programmām evolūcijas teoriju. Dažkārt notiek cenzūra un tiesas prāvas pret cilvēkiem, kuri publiski pauž ateistisku pasaules uzskatu. 2017. gada vasarā Kazahstānas Republikas Reliģisko lietu un pilsoniskās sabiedrības ministrija ierosināja izmaiņas likumdošanā par apziņas brīvību, kurā teikts: "Īpašu uzmanību plānots pievērst ateistu tiesību aizsardzībai un garīgās izglītības organizēšanas veidu regulēšanai." Tomēr likumprojekts netika pieņemts. Arī 2021. gadā Reliģijas lietu komitejas priekšsēdētājs Nukežanovs ziņoja, ka tā ierosinās grozījumus likumdošanā, lai aizsargātu ateistu tiesības uz neticību. «How the Number of Believers Changed in Kazakhstan». CABAR.asia (en-GB). 2022-11-30. Skatīts: 2023-05-29. «Чем атеисты Казахстана отличаются от верующих - исследование». 365info.kz (ru-KZ). 2019-04-28. Skatīts: 2023-05-29. Gallup Inc. «In More Religious Countries, Lower Suicide Rates». Gallup.com (angļu), 2008-07-03. Skatīts: 2023-05-29. «Мажилис оставил норму о запрете "деструктивной одежды" в законопроекте о религиях». Sputnik Казахстан (krievu). 20180523T1312+0600. Skatīts: 2023-05-29. «People Without Religion. Number of Atheists Grows in Kazakhstan.». CABAR.asia (en-GB). 2019-08-27. Skatīts: 2023-05-29. «Religious Composition by Country, 2010-2050 | Pew Research Center». web.archive.org. 2019-12-21. Arhivēts no oriģināla, laiks: 2019-12-21. Skatīts: 2023-05-29. «Атеисты в Казахстане становятся персонами нон-грата? | Новости Центральной Азии на Camonitor.kz». web.archive.org. 2018-10-30. Arhivēts no oriģināla, laiks: 2018-10-30. Skatīts: 2023-05-29. Казис Тогузбаев. «Правозащитник обвиняется в пропаганде атеизма, говорит адвокат». Радио Азаттык (krievu), 2014-03-13. Skatīts: 2023-05-29. tengrinews.kz. «Депутат наряду с религиоведением предлагает преподавать атеизм». Главные новости Казахстана - Tengrinews.kz (krievu), 2013-06-17. Skatīts: 2023-05-29. «Программф Коммунистической Народной партии Казахстана». knpk.kz. 2016-03-21. Arhivēts no oriģināla, laiks: 2016-03-21. Skatīts: 2023-05-29. «Запретить теорию Дарвина в школах предложили в Казахстане - Последние свежие новости». web.archive.org. 2017-02-18. Arhivēts no oriģināla, laiks: 2017-02-18. Skatīts: 2023-05-29. «Дарвиннің сандырағын оқулыққа кіргізген кім?». web.archive.org. 2017-02-19. Arhivēts no oriģināla, laiks: 2017-02-19. Skatīts: 2023-05-29. «Пора заступиться за атеистов». informburo.kz (krievu). Skatīts: 2023-05-29. U.S. EMBASSY & CONSULATE IN KAZAKHSTAN. 2021 REPORT ON INTERNATIONAL RELIGIOUS FREEDOM: KAZAKHSTAN «Religious Composition by Country, 2010-2050». www.pewforum.org. 2015. gada 2. aprīlis. Arhivēts no oriģināla, laiks: 2019-12-21. Skatīts: 2020-10-18. «Итоги национальной переписи населения 2009 года. Национальный состав, вероисповедание и владения языками в Республике Казахстан». Arhivēts no oriģināla, laiks: 2020. gada 29. aprīlī. Skatīts: 2023. gada 29. maijā. Vikikrātuvē par šo tēmu ir pieejami multivides faili. Skatīt: Ateisms Kazahstānā.