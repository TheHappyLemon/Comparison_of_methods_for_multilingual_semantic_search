Orvila krasts (angļu: Orville Coast) ir Rietumantarktīdas piekrastes daļa Pālmera Zemes dienvidos Ronnes šelfa ledāja rietumu krastā. Stiepjas no Zumberga raga dienvidos līdz Adamsa ragam pie šelfa ledāja frontes. Kopējais piekrastes garums ap 270 km. Dienvidos robežojas ar Elsvērta Zemes Zumberga krastu, ziemeļos — ar Lesitera krastu. Krasta līnija izrobota, ziemeļu daļā iekšzemē iestiepjas Gārdnera un Hansena līči. Iekšzemē paceļas vairākas kalnu grēdas, no kurām uz šelfa ledāju noplūst vairāki nelieli šļūdoņi. Krastu 1947.—1948. gados atklāja Finna Ronnes ekspedīcija un nosauca par Orvila krauju (Orville Escarpment) par godu ASV Kara flotes kapteinim, Aeroloģijas dienesta vadītājam Hauardam Orvilam (Howard T. Orvill), kurš palīdzēja izstrādāt ekspedīcijas meteoroloģijas pētījumu programmu. ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Orvila krasts Koordinātas: 75°45′S 65°30′W﻿ / ﻿75.750°S 65.500°W﻿ / -75.750; -65.500 Ronnes šelfa ledāja karte ar Orvila krastu[novecojusi saite]