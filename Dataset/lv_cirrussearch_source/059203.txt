Anderss Peters Nīlsens (dāņu: Anders Peter Nielsen; dzimis 1867. gada 25. maijā, miris 1950. gada 16. aprīlī) bija dāņu sporta šāvējs. Startējis četrās vasaras olimpiskajās spēlēs (1900 — 1920), kur izcīnījis vairākas olimpiskās medaļas. Viņš ir izcīnījis arī vairākas medaļas pasaules čempionātā šaušanā. Nīlsens kopumā ir startējis četrās vasaras olimpiskajās spēlēs. 1900. gada vasaras olimpiskajās spēlēs Parīzē startēja piecās šaušanas disciplīnās. Šajās olimpiskajās spēlēs viņš izcīnīja trīs sudraba medaļas. Medaļas tika iegūtas 300 metru guļus pozīcijā, 300 metru pozīcijā uz ceļiem un 300 metru trīs pozīciju šaušanā. 1912. gada vasaras olimpiskajās spēlēs Stokholmā viņš startēja divās šaušanas disciplīnās. Šīs olimpiskās spēles viņam nebija tik veiksmīgas kā 1900. gada. Labāko rezultātu, 47. vietu viņš ieguva 300 metru šaušanā trijās pozīcijās. Pēc 8 gadiem viņš startēja 1920. gada vasaras olimpiskajās spēlēs Antverpenē, kur startēja četrās šaušanas disciplīnās. Olimpisko zelta medaļu, būdams Dānijas komandas loceklis, izcīnīja 300 metru šaušanā stāvus pozīcijā komandām. Savukārt no individuālajām disciplīnām viņš labākos rezultātus ieguva 300 metru šaušanā stāvus pozīcijā individuālajās sacensībās, kur izcīnīja dalīto 7. vietu. Beidzamās olimpiskās spēles, kurās viņš startēja bija 1924. gada vasaras olimpiskās spēles Parīzē. Šajā reizē viņš startēja trijās šaušanas disciplīnās. Labāko rezultātu, dalīto 4 vietu, viņš izcīnīja 50 metru šaušana ar mazkalibra šauteni guļus pozīcijā. No 1899. līdz 1930. gadam viņš startēja vairākos pasaules čempionātos šaušanā, kur kopumā izcīnīja 8 medaļas (1 zelta, 3 sudraba un 4 bronzas medaļas). Olimpiskās spēles «Anders Peter Nielsen». Olympedia. Skatīts: 2021. gada 1. decembris. «Paris 1900 Shooting: army rifle 300m prone men Results». Starptautiskā Olimpiska komiteja. Skatīts: 2021. gada 8. augusts. «Paris 1900 Shooting: army rifle 300m kneeling men Results». Starptautiskā Olimpiska komiteja. Skatīts: 2021. gada 8. augusts. «Paris 1900 Shooting: army rifle 300m 3 positions men Results». Starptautiskā Olimpiska komiteja. Skatīts: 2021. gada 8. augusts. «Stockholm 1912 Shooting: 300m free rifle 3 positions 3 men Results». Starptautiskā Olimpiska komiteja. Skatīts: 2021. gada 1. decembris. «Antwerp 1920 Shooting: 300m free rifle standing team men Results». Starptautiskā Olimpiska komiteja. Skatīts: 2021. gada 1. decembris. «Antwerp 1920 Shooting: army rifle 300m standing men Results». Starptautiskā Olimpiska komiteja. Skatīts: 2021. gada 1. decembris. «Paris 1924 Shooting: 50m rifle prone 60 shots men Results». Starptautiskā Olimpiska komiteja. Skatīts: 2021. gada 1. decembris. Anderss Peters Nīlsens (Olympics profils) (angliski) Anderss Peters Nīlsens (Olympedia profils) (angliski) Anderss Peters Nīlsens (Sports Reference profils) (angliski)