Segedas Universitāte (ungāru: Szegedi Tudományegyetem) ir universitāte Ungārijas pilsētā Segedā, valsts dienvidos. Starptautiskos reitingos bieži atzīta par labāko valstī. Universitāte par savu dibināšanas gadu uzskata 1872., kad Koložvārā (mūsdienās Kluža-Napoka Rumānijā) tika nodibināta otrā universitāte Ungārijas kroņa zemēs - Franča Jozefa Universitāte. Pēc Ungārijas sakāves Pirmajā pasaules karā un Transilvānijas nonākšanas Rumānijā, universitāti pārcēla uz Segedu. Universitātē ir 12 fakultātes. Bijušo un esošo pasniedzēju un studentu vidū minami inženieris Zoltāns Bajs (Bay Zoltán), politiķis Ištvāns Bibo (Bibó István), matemātiķis Lipots Fejērs (Fejér Lipót), matemātiķis Alfrēds Hārs (Haar Alfréd), dzejnieks Atila Jožefs (József Attila), matemātiķis Lāslo Lovāss (Lovász László), politiķis Jānošs Martoņi (Martonyi János), dzejnieks Miklošs Radnoti (Radnóti Miklós), metemātiķis Friģešs Rīss (Riesz Frigyes), bioķīmiķis Alberts Sentģerģi (Szent-Györgyi Albert), rakstnieks Antals Serbs (Szerb Antal). Vikikrātuvē par šo tēmu ir pieejami multivides faili. Skatīt: Segedas Universitāte. Oficiālā tīmekļa vietne