Saistība ir tālšāvēja figūras (dāmas, torņa vai laidņa) uzbrukums pretinieka figūrai (vai bandiniekam), aiz kuras uzbrūkošās figūras kustības virzienā atrodas cita pretinieka figūra parasti ar lielāku vērtību. Figūru (vai bandinieku), kas aizsedz no uzbrukuma citu figūru (vai bandinieku), sauc par piesaistīto (piesieto) figūru, jo saistība parasti noved pie šīs figūras kustības ierobežojumiem. Atkarībā no kustības ierobežojuma apjoma izšķir pilno (absolūto) un nepilno (relatīvo). Pie pilnās saistības piesaistītā figūra (vai bandinieks) no uzbrukuma aizsargā karali un nevar izdarīt nevienu gājienu. Pie nepilnās saistības piesaistītā figūra aizsargā karali vai citu figūru, bet kustība tai ierobežota daļēji, jo tā var pārvietoties pa uzbrukuma trajektoriju. Visi citi saistības veidi dažās situācijās var izrādīties šķietami. 1. piemērs Šteiners — Aļehins (Budapešta, 1921) 2. piemērs Klamans — Ļisicins (Ļeņingrada, 1937) 3. piemērs Legals — Senbrī (Parīze, 1750) Melnie izmantoja balto laidņa saistību 3. horizontālē, partijā sekoja 1. ... Lg5 2. Te2 e4+ 3. Kd2 Txe3!!. Ar kvalitātes upuri melnie atjauno saistību, jo pēc atbildes gājiena saistībā nonāk balto tornis. Pēc 4. Txe3 Kd4 torņa zaudējums kļuva nenovēršams un baltie padevās. Baltie ar gājienu 1. Tb3! izmanto bandinieka c4 saistību pa horizontāli, jo pēc 1. ... cxb3, seko 2. Dxb4 un nav iespējams 2. ... cxb4 bandinieka c5 saistības dēļ pa vertikāli. Neglābj dāmas atkāpšanas (pēc 1. Tb3), jo baltie iegūst izšķirošu uzbrukumu, izmantojot lauciņa b8 vājumu. Saistība var būt šķietama. Partijā sekoja: 1. Zxe5! Lxd1? 2. Lxf7+ Ke7 3. Zd5#. Šo mata stāvokli šaha literatūra sauc pirmautora vārdā par Legala matu. Č. Gilbergs Danbury News, 1877, 1. godalga Variants no Č. Gilberga uzdevuma Risinājums: 1. Df1! (gājiena spaids) 1. ... Kxe6+ 2. Df5# Balto dāma atrodas uz trīs melno figūru apdraudēta lauciņa, bet neviena no tām nespēj saistības dēļ glābt savu karali. (Skat. diagrammu pa kreisi.) 1. ... Zf6/Zg7/Zd6/Zc7 2. Dxf6# 1. ... Rd4/Rd3/Rd2/Rd1/Rd6/Rd7/Rd8/Rxc5 2.Qf4# 1. ... Qe3+ 2.Rxe3# 1. ... Qe2 2.Qxe2#/Rxe2# 1. ... Qxe1 2.Qxe1# Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 351. lpp. ISBN 5-85 270-005-3. (krieviski) «Pins» (angļu). Chess Corner. Skatīts: 2016-10-09. «Chess Tactics Guide Chess Pin Attack» (angļu). Chess Game Strategies. Arhivēts no oriģināla, laiks: 2016-10-18. Skatīts: 2016-10-09. «Pin tactics» (angļu). Chessfox.com. Arhivēts no oriģināla, laiks: 2016-02-02. Skatīts: 2016-10-09.