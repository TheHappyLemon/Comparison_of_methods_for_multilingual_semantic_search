Jui Susaki (japāņu: 須崎 優衣; dzimusi 1999. gada 30. jūnijā) ir japāņu brīvā stila cīkstone, 2020. gada vasaras olimpisko spēļu čempione, Āzijas un divkārtējā Pasaules čempione. Jui Susaki dzimusi 1999. gadā. 2014. — 2016. gadā viņa kļuva par pasaules kadetu čempioni. 2017. gadā viņa uzvarēja Ivana Jargina Grand Prix sacensībās, tajā pašā gadā viņa kļuva par Āzijas un pasaules čempioni svara kategorijā līdz 48 kg. 2017. gada pasaules čempionāta finālā viņa uzvarēja rumānieti Alinu Vuku. 2018. gada pasaules čempionātā viņa otrreiz kļuva par pasaules čempioni. Šoreiz finālā viņa bija spēcīgāka par Azerbaidžānas cīkstoni Mariju Stadņiku. 2020. gada vasaras olimpiskajās spēlēs Tokijā viņa cīnījās svara kategorijā 50 kilogrami; par čempiona titulu sacentās 16 cīkstones. Finālā pieveicot ķīniešu cīkstoni Suņu Janaņu, Susaki izcīnīja zelta medaļu. Laikraksta Tokyo Sports cīkstoņu speciālbalvas četrkārtējā (2016—2019) ieguvēja. «東京スポーツ プロレス大賞（2010～）». Tokyo Sports (japāņu). Skatīts: 2021. gada 4. septembris. Olympedia profils (angliski) FILA profils (angliski)