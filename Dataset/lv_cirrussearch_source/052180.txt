"Mežonīgās dabas balss" (angļu: The Call of the Wild) ir 2020. gada ASV piedzīvojumu filma, kas balstīta uz Džeka Londona 1903. gada romāna "Senču asiņu balss" un Twentieth Century Pictures iepriekšējas 1935. gada filmas adaptācijas motīviem. Filmas režisors ir Kriss Sanderss un šī ir viņa debija kā spēlfilmu režisoram, scenārija autors ir Maikls Grīns. Lomas atveido Harisons Fords, Dens Stīvenss, Omārs Sī, Kārena Gilana, Bredlijs Vitfords un Kolins Vudells. Filmas darbība norisinās 1890. gadā Klondaikas zelta drudža laikā, suns vārdā Baks ir nozagts no mājām Kalifornijā un aizsūtīts uz Jukonu, kur tas sadraudzējas ar vecu vīru un uzsāk kopēju piedzīvojumu. Filmas "Mežonīgās dabas balss" pirmizrāde ASV un Latvijā norisinājās 2020. gada 21. februārī. Tā saņēma dažādas kritiķu atsauksmes, slavēts tika izklaidējošais sižets un spraigā filmas darbība, savukārt kritizēta nedabiska dzīvnieku datoranimācija. Filma ir kases ieņēmumu izgāšanās, jo tās ienākumi sastāda gandrīz 111 miljonus ASV dolāru pie 125–150 miljonu ASV dolāru ražošanas budžeta. «The Call of the Wild». Britu filmu klasifikācijas padome. Arhivēts no oriģināla, laiks: 2020. gada 22. februārī. Skatīts: 2020. gada 22. februāris. Pamela McClintock. «Box Office Preview: 'Sonic the Hedgehog' to Leave 'Call of the Wild' Out in the Cold». The Hollywood Reporter, 2020. gada 20. februāris. Skatīts: 2020. gada 20. februāris. «The Call of the Wild (2020)». Box Office Mojo. Skatīts: 2021. gada 30. aprīlis. Jeremy Fuster. «Harrison Ford's 'The Call of the Wild' Faces Off Against 'Sonic' at This Weekend's Box Office». TheWrap, 2020. gada 18. februāris. Skatīts: 2020. gada 18. februāris. Oficiālā tīmekļa vietne IMDb profils (angliski) AllMovie profils (angliski) Metacritic profils (angliski) Rotten Tomatoes profils (angliski)