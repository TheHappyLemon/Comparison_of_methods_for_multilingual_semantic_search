Džons Sidnijs Makeins III (angļu: John Sidney McCain III; dzimis 1936. gada 29. augustā, miris 2018. gada 25. augustā) bija Amerikas Savienoto Valstu politiķis, no 1987. līdz 2018. gadam senators no Arizonas štata. Bija Republikāniskās partijas kandidāts 2008. gada ASV prezidenta vēlēšanās, kurās piekāpās demokrātu kandidātam Barakam Obamam. Absolvējis ASV Jūras kara flotes akadēmiju (U.S. Naval Academy), no 1958. līdz 1981. gadam dienējis Jūras kara flotes aviācijā, piedalījies Vjetnamas karā. Saņēmis vairākus militāros apbalvojumus. Pēc Makeina lidmašīnas notriekšanas virs Hanojas vairāk nekā piecus gadus viņu turēja Ziemeļvjetnamas cietumā. Pēc aiziešanas no Jūras kara flotes pievērsās politikai, vispirms tika ievēlēts Pārstāvju palātā, bet kopš 1987. gada bija ASV senators. Bija šajā amatā līdz pat savai nāvei. 2017. gada jūlijā Makeinam atklāja smadzeņu audzēju. Makeinam veica operāciju, tomēr 2018. gada 25. augustā, četras dienas pirms savas 82. dzimšanas dienas, Makeins nomira. «Profile: John McCain». BBC. Skatīts: 2014. gada 13. novembrī. «Sen. John McCain, independent voice of the GOP establishment, dies at 81». NBC News. «Sen. John McCain, American ‘maverick’ and Arizona political giant, dies at age 81». The Arizona Republic. Vikikrātuvē par šo tēmu ir pieejami multivides faili. Skatīt: Džons Makeins. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Oficiālā tīmekļa vietne