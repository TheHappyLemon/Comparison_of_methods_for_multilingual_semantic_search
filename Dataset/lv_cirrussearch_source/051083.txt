JY1-SAT (zināms arī kā Jordan OSCAR 97 jeb JO-97) ir Jordānijas pirmais Zemes mākslīgais pavadonis. Tas orbītā tika palaists 2018. gada 3. decembrī. Projektu vada Karaliskā Jordānijas radioamatieru biedrība, finansē Jordānijas Kroņprinča fonds un personīgi atbalsta kroņprincis Huseins bin Abdullahs. Pavadonis ir nosaukts par godu nelaiķim karalim Huseinam, kurš nodarbojās ar radioamatierismu; viņa izsaukuma zīme bija JY1. Projektu izstrādāja Jordānijas studenti no dažādām universitātēm, kuri 10 nedēļu intensīvos kursos apguva aviācijas un kosmosa zinātni NASA ekspertu pārraudzībā. Kosmiskais aparāts tika veidots CubeSat 1U formā 10 cm × 10 cm × 10 cm ar masu 1,11 kg. Tā platformu nodrošināja Nīderlandes uzņēmums ISIS. Uztvērējraidītājs tika izgatavots uz Apvienotāks Karalistes un Nīderlandes AMSAT Radioamatieru biedrības izstrādtā FUNcube-1 pavadoņa uztvērējraidītāja bāzes, papildinot to ar spēju pārraidīt saglabātos attēlus, kas saistīti ar Jordānijas kultūru un vēsturi, kā arī pārraidīt kroņprinča ierakstīto balss vēstījumu. Pavadonim ir 435 / 145 MHz radioamatieru lineārais retranslators un atsevišķās blakusfrekvenču joslas ciparu video (SSDV) sistēma saglabāto attēlu pārraidīšanai. JY1-SAT tika palaists 2018. gada 3. decembrī 18:34 UTC ar nesējraķeti Falcon 9 Full Thrust no no Vandenberga Gaisa spēku bāzes starta laukuma SLC-4E. Kopā ar to tika palaisti 65 mazie pavadoņi. JY1-SAT tika ievadīts solārsinhronā orbītā aptuveni 600 km augstumā. Crown Prince announces launch of first Jordanian mini satellite The Jordan Times, 2018-12-04 First Jordanian-made satellite to launch! Roya, 2018-11-09 Jordan’s first satellite – JY1-SAT supported for the final integration by His Royal Highness Crown Prince Al Hussein bin Abdullah II ISIS, 2017-10-24 JY1Sat AMSAT-UK JY1SAT Arhivēts 2019. gada 2. decembrī, Wayback Machine vietnē. AMSAT francophone JY1-Sat (FUNcube 6, JO 97, Jordan-OSCAR 97) Gunter's Space page (angliski)