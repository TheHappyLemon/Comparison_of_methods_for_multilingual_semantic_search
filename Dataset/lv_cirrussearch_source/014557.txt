Guntis Osis (dzimis 1962. gada 30. oktobrī Talsos) ir bijušais latviešu bobslejists, vieglatlēts, pašlaik — burātājs. Bobslejā bijis stūmējs Jāņa Ķipura vadītajās ekipāžās. Sportista karjeru sācis vieglatlētikā (tāllēkšana un trīssoļlēkšana). Uz bobsleju pārgāja 1985. gadā. Piedalījies 1988. gada ziemas olimpiskajās spēlēs Kalgari, kur bija stūmējs J. Ķipuram četriniekā kopā ar Juri Toni un Vladimiru Kozlovu. Sacensībās tika izcīnīta 3. vieta. 1987. gadā izcīnījis 3. vietu PSRS čempionātā četriniekos, tāpat šajā gadā kļuva par Latvijas PSR čempionu divniekos. 1989. gadā G. Osis tika diskvalificēts uz diviem gadiem par dopinga lietošanu, kad arī beidza bobslejista karjeru. Kopš 2005. gada nodarbojas ar burāšanu. «LOK profils». Olimpiade.lv. Arhivēts no oriģināla, laiks: 2012. gada 20. jūnijā. Skatīts: 2012. gada 23. jūnijā. Kreipāns, Anatolijs (2012. gada 24. janvārī). "Guntis Osis – uzņēmējs ar jahtu". Sporta Avīze (Rīga: SIA "Mediju nams") 4 (830): 54. lpp. ISSN 1691-0451. Ivars Ošiņš. «Stūmējs nav pasažieris». Latvijas olimpiskais zelts, sudrabs, bronza. Lauku avīze, 2008. 208.—209. lpp. ISBN 978-9984-827-07-0. «GUNTIS OSIS - trimmer». Latviansailingteam.lv. Arhivēts no oriģināla, laiks: 2013. gada 14. janvārī. Skatīts: 2012. gada 5. jūlijā. Olympedia profils (angliski) LOK profils