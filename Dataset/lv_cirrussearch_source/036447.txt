Paragvajas ilekss (Ilex paraguariensis; Yerba mate) ir akvifoliju dzimtas augs, no kura gatavo mates dzērienu. To tradicionāli audzē Dienvidamerikas centrālajos un dienvidu reģionos, kur tas sastopams dabā, un izplata citur pasaulē. Augam ir stimulējošas īpašības, jo tas satur kofeīnu (dēvētu arī par mateīnu) un citus metilksantīnu grupas alkaloīdus. Visvairāk Paragvajas ileksu lieto Brazīlijā, Argentīnā un Urugvajā. Viens Argentīnas iedzīvotājs gadā patērē vidēji 5 kg ileksa, bet Urugvajā — pat pie 10 kg. Mūsdienās tas atrodams arī daudzu enerģijas dzērienu sastāvā. "Mate: The Bitter Tea South Americans Love to Drink", atjaunināts 2013. gada 30. maijā. (angliski)