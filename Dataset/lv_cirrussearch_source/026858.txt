Santjago del Estero province (spāņu: Provincia de Santiago del Estero) ir viena no Argentīnas 23 provincēm valsts ziemeļu daļā. Robežojas ar Saltas provinci ziemeļos, ar Čako provinci un ar Santafē provinci austrumos, ar Kordovas provinci dienvidos, ar Katamarkas provinci un ar Tukumanas provinci rietumos.Lielākā pilsēta un administratīvais centrs ir Santjago del Estero. Santjago del Estero provinces kopējā platība ir 136351 km², pēc 2010. gada datiem provincē dzīvo 874 006 iedzīvotāji. Tā ir devītā lielākā province Argentīnā pēc platības un divpadsmitā pēc iedzīvotāju skaita. Province ir sīkāk sadalīta divdesmit septiņos departamentos. Vikikrātuvē par šo tēmu ir pieejami multivides faili. Skatīt: Santjago del Estero province. Encyclopædia Britannica raksts (angliski)