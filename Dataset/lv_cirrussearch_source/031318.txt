Šis raksts ir par Francijas rakstnieku. Par citiem cilvēkiem ar uzvārdu Meri skatīt nozīmju atdalīšanas lapu. Žozefs Meri (franču: Joseph Méry; dzimis 1797. gada 27. janvārī, miris 1866. gada 17. jūnijā) bija franču žurnālists, rakstnieks un dzejnieks. Piedzimis Francijas dienvidos - Marseļā. Bijis savā laikā iecienīts rakstnieks, kas sacerējis daudz satīriskas ievirzes darbus, kā arī pamfletus par tā laika Francijas politisko iekārtu. Strādājis populārajā Parīzes žurnālā Némésis. Mūsdienās vairāk pazīstams kā Džuzepes Verdi operas "Dons Karloss" (1867) libreta autors. Arī citas Verdi operas "Kauja pie Lenjano" librets ir ietekmējies no Meri stāsta "Kauja pie Tulūzas". Sadarbojies arī ar Žaku Ofenbahu un sacerējis libretus trim komponista operetēm. No 1836. gada līdz 1839. gadam kopā ar Luiju Šarlu de Laburdonē bijis žurnāla Le Palamède redaktors. Tas bija pasaulē pirmais preses izdevums, kas pilnībā tika veltīts šaham. Project Gutenberg (angliski) Joseph Méry (1797-1866) (franciski)