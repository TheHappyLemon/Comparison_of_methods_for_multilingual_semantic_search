Hidroplāns ir lidaparāts, kas var pacelties no ūdens virsmas, kā arī nolaisties uz ūdens. Hidroplānus izmanto transportā, glābšanas darbos, mežu ugunsgrēku dzēšanā u. c. Hidroplānu izmantošana būtiski paplašina nokļūšanas iespējas vietās, kur nav attīstīta lidlauku un sauszemes transporta infrastruktūra. Hidroplānu transports visplašāk ir attīstīts jūru un ezeru piekrastes reģionos. Atkarībā no lidaparāta šasiju konstrukcijas hidroplānus iedala: pludiņu hidroplāns — lidaparāts, kam pie šasijas piestiprināti speciāli pludiņi, lai pārvietotos pa ūdens virsu; lidlaiva — lidaparāts, kura fizelāžas apakšējā daļa konstruēta laivas formā; amfībija — abu iepriekšminēto lidaparātu modelis, kas piemērots kustībai kā pa ūdeni, tā arī sauszemi. Pie hidroplāniem reizēm pieskaita ekranoplānus, kas spēj atrauties no gaisa spilvena un pārvietoties aerodinamiskā lidojumā. Akadēmiskā terminu datubāze[novecojusi saite] Vikikrātuvē par šo tēmu ir pieejami multivides faili. Skatīt: Hidroplāns. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)