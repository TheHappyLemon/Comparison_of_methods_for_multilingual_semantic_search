Antons Buts (krievu: Антон Николаевич Бут; dzimis 1980. gada 3. jūlijā) ir bijušais ukraiņu izcelsmes Krievijas hokejists, kreisās malas uzbrucējs. Karjeras laikā aizvadījis 17 sezonas Krievijas Superlīgā un KHL, 2002. un 2003. gadā Jaroslavļas "Lokomotiv" sastāvā kļuvis par Krievijas čempionu. Krievijas hokeja izlases sastāvā spēlējis 2001. gada Pasaules čempionātā. Profesionāļa karjeru Buts uzsāka 1998.—99. gada sezonā, tās otrajā pusē debitējot Krievijas Superlīgas kluba Jaroslavļas "Lokomotiv" sastāvā. 2000.—01. gada sezonā uzbrucējs komandas sastāvā nostiprinājās. 2002. un 2003. gadā Buts kopā ar komandu izcīnīja divus Krievijas čempiona titulus. Jaroslavļā Buts spēlēja līdz pat 2005.—06. gada sezonas izskaņai. 2006. gada vasarā Buts pievienojās Sanktpēterburgas SKA rindās, komandā aizvadot divas sezonas. 2008.—09. gada sezonu hokejists aizvadīja Maskavas CSKA, taču tad vēl uz diviem gadiem atgriezās Sanktpēterburgā. 2011.—12. gada sezonu aizvadīja Magņitogorskas "Metallurg" sastāvā, tad sezonu spēlēja Hantimansijskas "Jugra" rindās, savukārt 2013. gada vasarā Buts atgriezās Jaroslavļas "Lokomotiv". 2014.—15. gada sezonā aizvadīja 5 spēles Čerepovecas "Severstal" rindās, taču tad noslēdza profesionāļa karjeru. Krievijas hokeja izlases rindās spēlējis 2001. gada Pasaules čempionātā. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)