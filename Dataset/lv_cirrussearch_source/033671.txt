Šis raksts ir par dzelzceļa staciju. Par citām jēdziena Salaspils nozīmēm skatīt nozīmju atdalīšanas lapu. Salaspils ir dzelzceļa stacija, kas atrodas Salaspils novada Salaspils pilsētā. Stacija atrodas dzelzceļa līnijā Rīga—Daugavpils (elektrificētajā posmā Rīga—Aizkraukle). Attālums no Rīgas — 18 km, līdz Daugavpilij — 199 km. Caur Salaspils staciju kursē un tajā pietur vilcieni uz Ogri, Lielvārdi, Aizkraukli, Krustpili, Daugavpili, Rēzekni, Zilupi, Gulbeni un Madonu. Stacijā ir 2 peroni, 6 sliežu ceļi ar kopējo garumu 6197 m, kā arī 23 pārmijas. Stacijā ir nodrošināta kravu iekraušana un izkraušana. Stacijā darbojas biļešu kase. Dzelzceļa līnija Rīga—Daugavpils sāka darboties 1861. gadā. Tolaik nākamā pietura aiz Rīgas bija "Kurtenhofa" (vācu: Kurtenhof), kura no 1919. pārsaukta par Stopiņiem, bet no 1925. gada tika pārdēvēta par Salaspili. Sliežu ceļi Ogres virzienā Sliežu ceļi Rīgas virzienā Salaspils stacija 2006. gadā Dzelzceļa stacijas «Stopiņi» pasažieru ēka «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-08-01. T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 29. lpp. ISBN 978-9984-38-698-0 Salaspils stacijas vēsture YouTube