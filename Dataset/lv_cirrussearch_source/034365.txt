Ginters Mērings (vācu: Günther Möhring; 1936. gada 25. novembris Gēra — 2006. gada 14. janvāris Berlīne) bija Vācijas starptautiskais meistars šahā (1976). Šahu iemācījies spēlēt desmit gadu vecumā. 1955. gadā izcīnījis 2. vietu Vācijas junioru šaha čempionātā. Uzvarējis Vācijas junioru korespondencšaha čempionāta (1956—1958). Lielāko savas šahista karjeras panākumu guvis 1963. gadā, kad uzvarējis Vācijas Demokrātiskās Republikas šaha čempionātā. 1968. gadā kopā ar Halles šaha kluba komandu uzvarējis Vācijas Demokrātiskās Republikas komandu šaha kausā. Par panākumiem turnīros FIDE 1976. gadā Mēringam piešķīrusi starptautiskā meistara (IM) nosaukumu. Pārstāvējis Vācijas Demokrātiskās Republikas komandu lielākajos komandu šaha turnīros: Pasaules šaha olimpiādē piedalījies 1964. gadā un individuālajā vērtējumā izcīnījis zelta medaļu; Pasaules studentu šaha čempionātā piedalījies 4 reizes (1959, 1961-1963). Komandu vērtējumā izcīnījis bronzas (1961) medaļu. 1968. gadā uzvarējis Vācijas Demokrātiskās Republikas go čempionātā. Pēc profesijas bijis matemātikas skolotājs. OlimpBase :: Men's Chess Olympiads :: Günther Möhring OlimpBase :: World Student Team Chess Championship :: Günther Möhring Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)