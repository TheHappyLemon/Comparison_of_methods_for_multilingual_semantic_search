Tailers Džonsons (angļu: Tyler Johnson; dzimis 1990. gada 29. jūlijā) ir amerikāņu hokejists, uzbrucējs. Pašlaik (2023) Džonsons spēlē Nacionālās hokeja līgas kluba Čikāgas "Blackhawks" sastāvā. No 2007. līdz pat 2011. gadam Džonsons spēlēja Rietumu hokeja līgas kluba Spoukenas "Chiefs" sastāvā. 2008. gadā kopā ar komandu izcīnīja Memoriālo kausu. 2011. gada martā uzbrucējs noslēdza trīs gadu līgumu ar Tampabejas "Lightning". 2011.—12. gada sezonu Džonsons aizvadīja Amerikas hokeja līgas vienībā Norfolkas "Admirals", tās rindās izcīnot Kaldera kausu. 2012.—13. gada sezonas gaitā Džonsons aizvadīja 14 spēles Tampabejas "Lightning" sastāvā, taču lielāko sezonas daļu pavadīja AHL klubā Sirakjūsas "Crunch". "Crunch" sastāvā Džonsons kļuva par AHL labāko vārtu guvēju un izcīnīja arī līgas vērtīgākā spēlētāja balvu. 2013.—14. gada sezonā Džonsons nostiprinājās "Lightning" sastāvā, izcīnot vietu komandas pirmajā maiņā. Džonsons sezonu noslēdza ar 50 rezultativitātes punktiem un tika nominēts Kaldera balvai, taču to saņēma Neitans Makinnons. 2014.—15. gada sezonu noslēdza ar 72 punktiem, kopā ar Stīvenu Stemkosu dalot komandas rezultatīvākā spēlētāja godu. 2020. gadā kopā ar "Lightning" izcīnīja Stenlija kausu. 2021. gada 27. jūlijā Džonsons tika aizmainīts uz Čikāgas "Blackhawks" kopā ar otrās kārtas izvēli 2023. gadā, apmaiņā pret Brentu Sībruku. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) https://www.nhl.com/news/lightning-trade-tyler-johnson-to-blackhawks-for-brent-seabrook/c-325832626?tid=278542340