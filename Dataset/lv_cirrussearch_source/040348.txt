Kristians Dannemanns Eriksens (dāņu: Christian Dannemann Eriksen; dzimis 1992. gada 14. februārī) ir dāņu futbolists, kas spēlē uzbrūkošā pussarga pozīcijā, Dānijas futbola izlases dalībnieks. Kopš 2022. gada Eriksens pārstāv Anglijas Premjerlīgas klubu Manchester United. Ar futbolu sācis nodarboties dzimtajā pilsētā Midelfartā, pēc tam pievienojies Odenses kluba OB jauniešu komandai. 2008. gada 17. oktobrī parakstīja divarpus gadu līgumu ar Amsterdamas "Ajax". Sākumā spēlēja kluba jauniešu komandā, bet "Ajax" pirmās komadas sastāvā Eredivisie līgā debitēja 2010. gada 17. janvārī. 2011. gadā tika atzīts par sezonas labāko jauno spēlētāju Nīderlandē. "Ajax" kluba sastāvā trīs reizes izcīnīja Nīderlandes čempiona titulu. 2013. gada augustā Eriksens pārgāja uz Anglijas klubu Tottenham Hotspur. Savā pirmajā sezonā Premjerlīgā izcēlās ar 7 vārtu guvumiem. 2014.—2015. gada sezonā piedalījās visās 38 Premjerlīgas spēlēs, gūstot 10 vārtus. 2020. gada janvārī Eriksens noslēdza četrarpus gadu ilgu līgumu ar Itālijas Serie A komandu Internazionale. Kļuvis par 2020–21. gada sezonas čempionu. 2021. gada 29. oktobrī tika paziņots, ka Eriksenam nebūs ļauts piedalīties Serie A čempionātā, jo viņa ķermenī tika ievietots implantējamais karidovertera defibrilators, pēc piedzīvotās sirdsdarbības apstāšanās Euro 2020 spēlē. 2022. gada 31. janvārī Eriksens noslēdza sešu mēnešu līgumu ar Anglijas Premjerlīgas klubu Brentford. Debiju piedzīvojis 26. februāra spēlē pret Newcastle United. 2022. gada jūlijā noslēdzis trīs gadu līgumu ar Manchester United. Bijis dažādu vecumu Dānijas jauniešu izlašu spēlētājs. Dānijas nacionālajā izlasē debitēja 2010. gada 3. martā draudzības spēlē pret Austriju, laukumā nākot uz maiņu spēles 57. minūtē. Pirmos vārtus izlases labā Eriksens guva 2011. gada 4. jūnijā 2012. gada Eiropas čempionāta kvalifikācijas spēlē pret Islandi. Izlases sastāvā piedalījies 2010. un 2018. gada FIFA Pasaules kausā, kā arī 2012. un 2020. gada Eiropas čempionāta finālturnīros. 2021. gada 12. jūnijā, 42. minūtē Euro 2020 mačā pret Somijas futbola izlasi, Eriksens piedzīvoja sirdsdarbības apstāšanos. Pateicoties steidzamai mediķu palīdzībai, viņa stāvoklis tika stabilizēts, un viņš tika nogādāts slimnīcā. Ajax Nīderlandes čempions (3): 2010–11, 2011–12, 2012–13 Nīderlandes (KNVB) kausa ieguvējs (1): 2009–10 Nīderlandes superkausa ieguvējs (1): 2013 Internazionale Itālijas A sērijas čempions (1): 2020–21 Manchester United Anglijas Līgas kauss: 2022–23 FA kauss finālists: 2022–23 Dānijas gada futbolists (Spēlētāju asociācijas vērtējumā): 2013, 2014, 2015 Dānijas gada futbolists (Dānijas Futbola asociācijas un TV2 vērtējumā): 2011, 2013, 2014 «Janssen named Netherlands' finest». UEFA. 2011. gada 23. maijs. Skatīts: 2017. gada 14. novembrī. «Christian Eriksen not allowed to resume career in Italy due to ICD». ITV News (angļu). 2021-10-29. Skatīts: 2022-02-01. «Brentford confirm signing of Christian Eriksen». www.brentfordfc.com (en-gb). Skatīts: 2022-02-01. «Transfer news: Eriksen signs for United». www.manutd.com (angļu). Skatīts: 2022-07-16. «Christian Eriksen - national football team player». eu-football.info (angļu). Skatīts: 2017. gada 14. novembrī. «Eriksen suffered cardiac arrest - doctor». BBC Sport (en-GB). Skatīts: 2022-02-01. «In scary scene at Euro 2020, Eriksen collapses on the field». AP NEWS (angļu). 2021-06-12. Skatīts: 2022-02-01. https://sportacentrs.com/futbols/26022023-manchester_united_izcina_ligas_kausu_un_i «Årets Mandlige Fodboldspiller» (dāņu). spillerforeningen.dk. Arhivēts no oriģināla, laiks: 2018. gada 10. augustā. Skatīts: 2017. gada 14. novembrī. «Årets Spiller» (dāņu). DBU. Arhivēts no oriģināla, laiks: 2017. gada 12. septembrī. Skatīts: 2017. gada 14. novembrī. Vikikrātuvē par šo tēmu ir pieejami multivides faili. Skatīt: Kristians Eriksens. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)