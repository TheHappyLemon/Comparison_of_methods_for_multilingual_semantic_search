Fečava/Šprēvalde (vācu: Vetschau/Spreewald, lejassorbu: Wětošow/Błota), līdz 1997. gadam - Fečava) ir pilsēta Vācijā, Brandenburgā, Oberšprēvaldes-Lauzicas apriņķī, Šprēvaldes novadā, 18 kilometrus uz rietumiem no Kotbusas. 1548. gadā apdzīvotajai vietai piešķirts ģerbonis. Pēc Otrā pasaules kara pilsēta ietilpa VDR. Fečavā atrodas Vendu (sorbu)-vācu dubultbaznīca (Wendisch-Deutsche Doppelkirche/Serbsko-nimska dwójna cerkwja we Wětošowje) - divu baznīcu komplekss ar vienotu zvanu torni un sakristeju, kas savulaik bija paredzētas divām apkārtnes tautībām. 1903. gadā no Fečavas uz Ņujorku emigrēja Rihards Helmanis (Richard Hellmann, 1876-1971), kurš nodibināja uzņēmumu, kas sāka ražot pasaulē pazīstamās Hellmann's majonēzes (mūsdienās Unilever zīmols). 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Fečava/Šprēvalde.