Kārlis Klāsups (1922. gada 1. jūlijs, Zaļenieku pagasts - 1991. gada 1. augusts, Rīga) bija Latvijas šaha meistars, kas ir uzvarējis Latvijas šaha čempionātā 1959. gadā. Kārlis Klāsups ir 12 reizes piedalījies Latvijas šaha čempionāta finālos. Jau savā debijas reizē 1950. gadā viņš izcīnīja bronzas medaļu, bet 1955. gadā atkārtoja šo panākumu. 1955. gadā piedaloties Latvijas izlases sastāvā PSRS komandu čempionātā Vorošilovgradā viņš izcīnīja 3. vietu pie 6. galdiņa (+2, =6, −1). Tajā paša 1955. gadā tika izcīnīta 6. vieta PSRS šaha čempionāta zonas turnīrā Viļņā. 1959. gadā Kārlis Klāsups sasniedza savu lielāko panākumu, dalot 1. vietu kopā ar Pēteri Kampenusu Latvijas šaha čempionātā, un uzvarot papildmaču cīņā par čempiona nosaukumu - 4:3. Kārlis Klāsups ir strādājis Rīgas ostā par celtņa vadītāju. Sešdesmito gadu pirmajā pusē viņam pasliktinājās veselība, kas bija par iemeslu šahista karjeras beigām. Vēlāk dzīvojis ļoti noslēgti, un viņa nāves fakts ilgus gadus nebija izpelnījies Latvijas šaha sabiedrības ievērību. 1950. gads, 3. vieta Latvijas šaha čempionātā. 1951. gads, 10. vieta Latvijas šaha čempionātā. 1952. gads, 5. vieta Latvijas šaha čempionātā. 1953. gads, 7. vieta Latvijas šaha čempionātā. 1954. gads, 8. vieta Latvijas šaha čempionātā. 1955. gads, 3. vieta Latvijas šaha čempionātā. 1955. gads, 6. vieta PSRS šaha čempionāta zonas turnīrā Viļņā. 1956. gads, 10. vieta Latvijas šaha čempionātā. 1957. gads, 9. vieta Latvijas šaha čempionātā.. 1958. gads, 13. vieta Latvijas šaha čempionātā. 1959. gads, 1. vieta Latvijas šaha čempionātā. 1955. gads, 13. vieta PSRS šaha čempionāta pusfinālā. 1960. gads, 5. vieta Latvijas šaha čempionātā. 1963. gads, 13. vieta Latvijas šaha čempionātā. Kārlis Klāsups 4th Soviet Team Chess Championship: Voroshilovgrad 1955 7 Championship of Latvia- Riga 1950 8 Championship of Latvia- Riga 1951 9 Championship of Latvia- 1952 10 Championship of Latvia- Riga 1953 11 Championship of Latvia- Riga 1954 12 Championship of Latvia- Riga 1955 Zonal Tournament of 23 Championship of USSR- Vilnius 1955 13 Championship of Latvia- Riga 1956 14 Championship of Latvia- Riga 1957 15 Championship of Latvia- Riga 1958 16 Championship of Latvia- Riga 1959 Semifinal of Championship of USSR- Cheliabinsk 1959 17 Championship of Latvia- Riga 1960 20 Championship of Latvia- Riga 1963 Kārlis Klāsups šahista profils vietnē chessgames.com Kārlis Klāsups šahista profils vietnē 365chess.com Kārlis Klāsups[novecojusi saite] šahista profils vietnē olimpbase.org (PSRS komandu čempionāti) Žuravļevs, N.; Dulbergs, I.; Kuzmičovs, G. (1980), Latvijas šahistu jaunrade, Rīga, Avots., 68. - 69. lpp.