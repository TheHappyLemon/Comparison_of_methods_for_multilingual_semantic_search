Peters Prevcs (slovēņu: Peter Prevc, izrunā: [ˈpéːtəɾ ˈpɾéːwts]; dzimis 1992. gada 20. septembrī) ir Slovēnijas tramplīnlēcējs. 2016. gadā uzvarēja Pasaules kausa kopvērtējumā, kā arī ieguvis četras medaļas olimpiskajās spēlēs. Ir piedalījies arī 2010. gada ziemas olimpiskajās spēlēs, kur izcīnīja 7. vietu normālajā tramplīnā, 8. vietu komandu sacensībās un 16. vietu lielajā tramplīnā. 2014. gadā Sočos kļuva par olimpiskās sudraba medaļas laureātu normālā tramplīna sacensībās un bronzas medaļu lielā tramplīna sacensībās. 2022. gada ziemas olimpiskajās spēlēs Pekinā P. Prevcs ieguva medaļas abās komandu sacensībās: zelta medaļu Slovēnijas jauktajā komandā un sudraba medaļu vīriešu komandas sastāvā. Startējis vairākos Pasaules čempionātos, izcīnījis vienu sudraba un divas bronzas medaļas. Pasaules kausā debitējis 2010. gadā, 2012.—2013. gada sezonas kopvērtējumā izcīnījis 7. vietu, 2013. gada sezonā izcīnīja Adidas balvu, savukārt 2013.—2014. gada sezonā uzvarēja lidošanas ar slēpēm ieskaitē. 2013., 2014., 2015. un 2016. gadā ticis atzīts par Slovēnijas gada labāko sportistu. Olympedia profils (angliski) Munzüger Sport profils (vāciski) FIS profils (tramplīnlēkšana) (angliski)