Turkcell İletişim Hizmetleri A.Ş (darbojas ar zīmolu Turkcell) ir Turcijas uzņēmums, lielākais mobilo sakaru operators Turcijā. Tas ir dibināts 1994. gadā. Uzņēmuma galvenais birojs atrodas Stambulā. Turkcell İletişim Hizmetleri A.Ş akcijas tiek kotētas Stambulas biržā un Ņujorkas fondu biržā. Lielākie kapitāldaļu turētāji (2019. gada 31. decembrī) bija: Turkcell Holding A.S. (51 %), Citibank (7,48 %). Savukārt Turkcell Holding akcionāri ir Çukurova Telecom Holding (52,9 %) un Turcijas labklājības fonds (47,1 %). Uzņēmums Turkcell İletişim Hizmetleri A.Ş tika dibināts 1993. gada 5. oktobrī. Starp dibinātājiem bija Somijas telesakaru uzņēmums Sonera (tagad ietilpst Telia Company), Zviedrijas sakaru aparatūras ražotājs Ericsson un Turcijas rūpniecības konglomerāts Çukurova. Turkcell sāka darbību 1994. gadā. 1998. gada aprīlī Turkcell no Turcijas Transporta un infrastruktūras ministrijas par 500 000 USD ieguva tiesības veikt GSM mobilo sakaru pakalpojumus turpmākos 25 gadus. 1999. gada 3. augustā Turkcell Ziemeļkiprā dibināja meitas uzņēmumu Kuzey Kıbrıs Turkcell (KKTCell). 1999. gada oktobrī Turkcell bija viens no Moldovas mobilo sakaru operatora Moldcell dibinātājiem (66 %). 1999. gada oktobrī Sonera un Çukurova noslēdza vienošanos, kas paredzēja jaunas pārvaldītājsabiedrības dibināšanu Turcijā Turkcell Holding. Saskaņā ar līguma nosacījumiem Turkcell Holding piederēja 51 % Turkcell akciju, un tādējādi Sonera ar 24 % Turkcell akciju ieguva 47,09 % kapitāldaļu Turkcell Holding. Bez tam Sonera paturēja tiešās kapitāldaļas 13,3 % apmērā. 2000. gada februārī Turkcell, Çukurova un Sonera izveidoja Nīderlandē reģistrētu pārvaldītājsabiedrību Fintur Holding BV, ieguldot naudas līdzekļus un mobilo sakaru operatoru kapitāldaļas Kazahstānā (Kcell), Azerbaidžānā (Azercell Telekom), Gruzijā (Geocell) un Moldovā (Moldcell). Šajā uzņēmumu grupā Çukurova piederēja 40 % kapitāldaļu, Sonera — 35 %, bet Turkcell — 25%. 2000. gada jūlijā Turkcell İletişim Hizmetleri A.Ş pabeidza sākotnējo publisko piedāvājumu, un tā akcijas sāka kotēt Stambulas biržā un Ņujorkas fondu biržā. 2002. gadā Çukurova pārdeva savas daļas Fintur Holding, tādējādi Sonera daļa tajā kļuva 58,55 %, bet Turkcell — 41,45 %. 2002. gada decembrī Sonera apvienojās ar Telia un kļuva par TeliaSonera, bet kopš 2016. gada ir Telia Company 2008. gada 29. jūlijā Turkcell iegādājās Baltkrievijas mobilo sakaru operatora BeST 80 % kapitāldaļu. 2009. gadā Turkcell ieguva 3G (IMT-2000/UMTS) licenci. 2015. gadā Turkcell ieguva 4.5G (IMT-2000/UMTS) licenci. 2017. gada maijā Telia Company pārdeva 7 % savu tiešo akciju Turkcell, un 2017. gada septembrī vēl atlikušos 7 %; Telia Company paturēja netiešu (24 %) līdzdalību Turkcell ar Turkcell Holding starpniecību. 2019. gada 2. aprīlī Telia Company ar Sonera Holding B.V. starpniecību no Turkcell iegādājās visas tam piederošās Fintur Holdings akcijas. 2020. gada 17. jūnijā Telia Company vienojās par Turkcell Holding 47,1 % kapitāldaļu pārdošanu Turcijas labklājības fondam par 530 miljoniem ASV dolāru. 2022. gada 9. decembrī Turkcell pabeidza Baltkrievijas operatora ZAT BeST (life:)) 20 % kapitāldaļu iegādi no Baltkrievijas valsts, tādējādi kļūstot par 100 % īpašnieku. Akcionāru strīdi sākās 2005. gadā, kad TeliaSonera parakstīja vienošanos ar Çukurova par tai piederošo Turkcell Holding akciju iegādi, lai panāktu kontroli Turkcell. Çukurova tomēr nekad nepiegādāja akcijas TeliaSonera, tā vietā pusi no tām pārdeva uzņēmumam LetterOne. TeliaSonera Ženēvā sāka arbitrāžas lietu, un 2011. gadā tiesa lēma TeliaSonera par labu 932 miljonus USD zaudējumu atlīdzībai, kā arī procentus un izmaksas par Çukurova akciju nepiegādāšanu. Çukurova šo lēmumu neņēma vērā, tādēļ TeliaSonera sāka tiesiskas darbības vairākās jurisdikcijās, lai veiktu soda iekasēšanu. Turklāt Çukurova un LetterOne gadu gaitā ir bijuši vairāki strīdi. Londonas šķīrējtiesa 2016. gada 29. jūlijā izdeva šķīrējtiesas nolēmumu par Çukurova Telecom Holding (CTH) akcijām. Vienošanās paredzēja, ka Çukurova ir noteikts laika periods, lai pieņemtu lēmumu vai nu pārdot savas CTH akcijas LetterOne, vai iegādāties LetterOne piederošas CTH akcijas par noteiktu cenu. Neviena no pusēm noteiktajā termiņā neizmantoja savas tiesības pirkt citas personas akcijas, tāpēc šķīrējtiesas nolēmums ir beidzies, un tiesības pirkt vai pārdot akcijas vairs nav spēkā. Domstarpības starp akcionāriem jau vairākus gadus radīja nopietnas grūtības Turkcell korporatīvajā pārvaldībā. Laikposmā no 2010. gada līdz 2014. gadam Turkcell nenotika akcionāru sapulces, jo Turkcell Holding nebija pārstāvēts. Tā kā kvoruma noteikums Turkcell statūtos paredzēja, ka sapulces var rīkot tikai tad, ja klāt ir akcionāri, kas pārstāv vismaz 51 procentu akciju. 2020. gada jūnijā Telia Company par 530 miljoniem ASV dolāru pārdeva tai piederšās Turkcell Holding 47,1 % kapitāldaļas Turcijas labklājības fondam. Turkcell İletişim Hizmetleri A.Ş meitas un asociētie uzņēmumi (nepilnīgs uzskaitījums): lifecell (100 %), mobilo sakaru operators Ukrainā BeST (100 %), mobilo sakaru operators Baltkrievijā, zīmols life:) Kuzey Kıbrıs Turkcell (100 %), mobilo sakaru operators Ziemeļkiprā Turkcell Europe (100 %), mobilā virtuālā tīkla operators sadarbībā ar Deutsche Telekom, zīmols Lifecell Turkcell Global Bilgi (100 %), attiecības ar klientiem un cilvēkresursu vadība Global Tower (100 %), torņu un infrastruktūras pakalpojumi Turcijā, Ukrainā, Baltkrievijā, Ziemeļkiprā Turkcell Finansman A.Ş. (100 %), patērētāju finansēšanas pakalpojumi Turkcell Ödeme ve Elektronik Para Hizmetleri A.Ş. (100 %), bezprocentu patērētāju finansēšanas pakalpojumi İnteltek (55 %), informācijas un izklaides pakalpojumi Turkcell Teknoloji (100 %), pētniecība un attīstība Lifecell Ventures (100 %, Nīderlande), investīcijas telesakaros Turkcell Enerji Çözümleri ve Elektrik Satış Ticaret A.Ş. (100 %), elektroenerģijas tirdzniecība Līdz 2019. gada aprīlim Turkcell piederēja 41,45 % pārvaldītājsabiedrības Fintur Holdings kapitāldaļu. Fintur piederēja mobilo sakaru operatoru kapitāldaļas Kazahstānā (Kcell), Azerbaidžānā (Azercell Telekom), Gruzijā (Geocell) un Moldovā (Moldcell) White paper on Turkcell Telia Company, 2019-03-19 "Sonera" un "Turkcell" palielina daļas Nīderlandes "Fintur Holdings" TVNET, 2002. gada 23. augusts Vikikrātuvē par šo tēmu ir pieejami multivides faili. Skatīt: Turkcell. Turkcell vietne