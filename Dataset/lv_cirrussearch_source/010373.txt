Aleksejs Jemeļins (krievu: Алексей Вячеславович Емелин; dzimis 1986. gada 25. aprīlī) ir krievu hokejists, aizsargs, Krievijas hokeja izlases dalībnieks. Pašlaik (2017) Jemeļins spēlē Nacionālās hokeja līgas kluba Našvilas "Predators" rindās. Dzimis Toljati, turpat Jemeļins uzsāka arī savu karjeru, 2002.—03. sezonā spēlējot Toljati "Lada" vienības otrajā sastāvā Krievijas Pirmajā līgā. Tiesa, jau 2004.—05. sezonā Jemeļins debitēja arī Krievijas Superlīgā. Pēc 2006.—07. sezonas beigām Jemeļins pievienojās Kazaņas "Ak Bars" rindām, nākamajās četrās sezonās kļūstot par divkārtēju Gagarina kausa ieguvēju. 2011. gada maijā Jemeļins noslēdza divvirzienu līgumu ar Monreālas "Canadiens" vienību, pēc gada līgumu pagarinot uz vēl nākamajām divām sezonām. 2017. gada jūnijā līgas paplašināšanās draftā viņu izvēlējās Vegasas "Golden Knights", taču nepilnu mēnesi vēlāk Jemeļins tika aizmainīts uz Našvilas "Predators". Krievijas izlases rindās spēlējis četros Pasaules čempionātos, 2012. gadā izcīnot zelta, 2007. gadā - bronzas, bet 2010. gadā - sudraba medaļas. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)