Blaani (B'laan) ir viena no Filipīnu tautām, tiek pieskaitīti lumadiem. Apdzīvo Mindanao salas dienvidrietumus. Kopskaits tiek lēsts ap 370 tūkstošiem (0,3 % no valsts iedzīvotāju skaita) un tā ir viena no daudzskaitlīgākajām lumadu tautām. Lielākā daļa blaanu mīt Sarangani (138 087 cilvēki; 24,7 % no iedzīvotāju kopskaita), Rietumdavao (68 451; 21,6 %) un Dienvidkotabato (63 109; 6,5 %) provincēs un Heneralsantosas pilsētā (35 874; 5,2 %). Dzīvo trijās ģeogrāfiski nošķirtās grupās — Davao blaani, Koronadalas blaani un Sarangani blaani, kas savukārt dalās vairākās apakšgrupās — tagalagadi, tagkogoni, buluani, biraani, vilani un baludi. Runā blaanu valodā, kurai izšķir divas varietātes — Koronadalas blaanu valoda un Sarangani blaanu valoda; kā lingua franca izmanto sebuāņu, ilongu un filipīniešu valodas. Blaani lielākoties ir savas tradicionālās politeistiskās reliģijas piekritēji, kā arī kristieši. Philippine Statistics Authority. Ethnicity Statistical tables Ethnic Groups of the Philippines. B'laan «Peoples of the Philippines: Blaan». Arhivēts no oriģināla, laiks: 2022. gada 19. jūlijā. Skatīts: 2024. gada 1. martā. Vikikrātuvē par šo tēmu ir pieejami multivides faili. Skatīt: Blaani.