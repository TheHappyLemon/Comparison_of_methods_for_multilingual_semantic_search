Grimma (vācu: Grimma) ir pilsēta Vācijā, Saksijas zemē, Leipcigas apriņķī pie Muldes upes. Grimma dibināta 1170. gadā. Dažkārt bijusi Meisenes markgrāfu un Saksijas kūrfirstu rezidences pilsēta. VDR laikā pie pilsētas atradās Padomju armijas kara bāze. Cietusi 2002. gada Eiropas plūdos, kad tika aizskalots 18. gadsimtā celtais tilts pār Muldi. 2012. gadā tas atjaunots, bet 2013. gada plūdos atkal aizskalots. Pilsēta atrodas vēsturiskā apbūve - 1442. gadā celtais rātsnams, 1550. gadā dibinātā skola, pils. Grimma ir Saksijas hercoga Albrehta Drosmīgā (Albrecht der Beherzte, 1443-1500) un aktiera Ulriha Mīes (Ulrich Mühe, 1953-2007) dzimtā pilsēta. 1523. gada 4. aprīlī no Marietronas klostera, kas atradās pie Grimmas, izbēga grupa mūķeņu, kuru starpā bija Mārtiņa Lutera nākamā sieva Katarīna fon Bora (Katharina von Bora, 1499-1552). 17. gadsimtā vietējā skolā mācījās baznīcas mūzikas autors Pauls Gerharts (Paul Gerhardt, 1607-1676) un jurists Samuels fon Pūfendorfs (Samuel von Pufendorf, 1632-1694), bet 18. gadsimta beigās - Vidzemes garīdznieks un pedagogs Augusts Albanuss (August Albanus, 1765-1839). 1932. gadā dzimtas īpašumā Grosbotenē apglabāta urna ar Vilhelma Ostvalda pelniem. 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Grimma.