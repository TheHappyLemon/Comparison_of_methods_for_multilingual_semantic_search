Rozalinda, arī Urāns XIII, ir Urāna pavadonis. Tas ir astotais pavadonis pēc kārtas, skaitot no Urāna. Pavadonis tika atklāts 1986. gada 13. janvārī, Voyager programmas zinātniekiem izpētot starpplanētu zondes „Voyager 2” attēlus. Tam tika piešķirts pagaidu apzīmējums S/1986 U4. Starptautiskā Astronomijas savienība pavadonim vēlāk piešķīra nosaukumu Rozalinda. Rozalinda ir tēls Viljama Šekspīra komēdijā „Kā jums tīk”. Rozalindas diametrs ir apmēram 72 ± 12 km. Rozalinda pieder Porcijas grupai, kurā vēl atrodas Bjanka, Kresīda, Dezdemona, Džuljeta, Porcija, Kupidons, Belinda un Perita. Visiem šiem pavadoņiem ir līdzīgas orbītas un fotometriskās īpašības. Rozalinda ir mazizpētīts pavadonis. „Voyager 2” attēlos tas izskatās kā gandrīz apaļš objekts. Pavadoņa garuma pret platumu attiecība ir 0,8 – 1,0. Rozalindas virsma izskatās pelēka. Starp Rozalindu un Kordēliju pastāv gandrīz pilnīga 3:5 orbitālā rezonanse. The Orbits of the Inner Uranian Satellites From Hubble Space Telescope and Voyager 2 Observations Voyager’s Eleventh Discovery of a Satellite of Uranus and Photometry and the First Size Measurements of Nine Satellites Planetary Satellite Physical Parameters Uranian System Circular No. 4164 Erich Karkoschka, Comprehensive Photometry of the Rings and 16 Satellites of Uranus with the Hubble Space Telescope Vikikrātuvē par šo tēmu ir pieejami multivides faili. Skatīt: Rozalinda. Rozalinda