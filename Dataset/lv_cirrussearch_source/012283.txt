Avia B-534 ir čehoslovāku vienvietīgais iznīcinātājs, ko izmantoja 2. pasaules kara laikā. 1930. gadā Čehoslovākijas uzņēmums Avia, kas izvietojas Prāgas piepilsētā, uzaicina galvenā inženiera amatā Fraņčesku Hovotnu. Viņa pirmais iznīcinātājs bija Avia B-34. Uzstādot uz šīs lidmašīnas dzinēju Hispano-Suiza 12Ycrs tika radīts prototips B-534. Pirmais lidojums notika 1933. gadā. 1937. gadā Cīrihes aviosalonā B-534 demonstrēja izcilu lidojuma sniegumu un ieguva vienu no labākā, tā laika iznīcinātāja, slavu. Šo reputāciju iznīcinātājs saglabāja līdz masveida monoplānu parādīšanos lielvalstu bruņojumā. 1937. gadā, līdz Minhenes krīzei, B-534 jau ražoja trīs gadus. No 445 izgatavotajām lidmašīnām 300 nonāca Čehoslovākijas Gaisa spēkos. Pēc Čehoslovākijas okupācijas 1939. gada martā vācieši nodeva daļu no rekvizētajiem B-534 Ungārijai un Bulgārijai, kur tie piedalījās naftas ieguves vietu aizsardzībā no Sabiedroto bumbvedēju uzlidojumiem. Pirmajai sērijveida modifikācijai B-534I bija koka propellers (prototipam metāla), atvērta pilota kabīne, divi ložmetēji lidmašīnas korpusā un divi zemajā spārnā. Izgatavotas 47 lidmašīnas. Modifikācijai B-534II visi ložmetēji atradās jau korpusa bliseros, kā arī tika uzstādīti aviobumbu zemspārnu turētāji. Izgatavotas 99 lidmašīnas. Modifikācija B-543III bija aprīkota ar plūdlīniju (gaisa plūsmai) riteņu aizsargiem un savadāku gaisa tveres atveri. Izgatavotas 46 lidmašīnas, tai skaitā piegādātās Grieķijai un Dienvidslāvijai. Pēdējai modifikācijai, B-534IV, atkal tika iebūvēta slēgta tipa kabīne. Izgatavotas 272 lidmašīnas. Šīs pašas modifikācijas lidmašīnas aprīkotas ar 20 mm mazkalibra lielgabalu, kas tika izgatavotas 35 eksemplāros. Vraný, Jiří. Avia B.534 (in Czech). Prague, Czechoslovakia: AeroArchiv, 1991. ISBN 80-7030-114-7. Avia B.534 and Avia Bk.534 by Håkan Gustavsson "Avia B.534". Paul Tagliaferri The Great Planes, 3 June 2002. Retrieved: 5 July 2006. Avia B.534 Series II in Greek service