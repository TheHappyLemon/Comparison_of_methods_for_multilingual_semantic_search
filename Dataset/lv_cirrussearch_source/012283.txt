Vašingtona monuments angļu: Washington Monument atrodas ASV galvaspilsētā Vašingtonā. Obelisks celts par godu pirmajam ASV prezidentam Džordžam Vašingtonam. Tas ir obelisks, kas atrodas pie nacionālās alejas rietumu gala. Monuments celts no marmora, granīta un gneisa. Pašlaik obeliskam ir divi rekordi: pasaules augstākais obelisks un augstākā akmens struktūra pasaulē. Obelisks ir 169,294 metrus augsts. Augstākas monumentu kolonnas eksistē, bet tās nav no akmens. Obelisks tika izstrādāts pēc Roberta Milla skices. Obelisku sāka celt 1848. gadā un beidza 1884. gadā, gandrīz 30 gadus pēc arhitekta nāves. Obeliska pamatakmens tika ielikts 1848. gada 4. jūlijā. Uzceļot tas kļuva par pasaules augstāko būvi pārspējot 157 metrus augsto Ķelnes katedrāli. 1889. gadā to pārspēja Eifeļa tornis. Monuments tika bojāts 2011. gada Virdžīnijas zemestrīcē, tāpēc pašlaik tas sabiedrībai nav pieejams. 2011. gada 23. augusta Virdžīnijas zemestrīce nodarīja bojājumus Vašingtona monumentam. Nacionālo parku serviss ziņoja, ka obeliska virsotnē tika atklāta plaisa un paziņoja, ka monuments tiks slēgts, lai salabotu radušos bojājumus. Dažas no monumenta daļām pat bija izkritušas no savām vietām. Monumenta lifts tika bojāts. Nacionālo parku serviss tāpat paziņoja, ka plaisas tiks aizvērtas, lai pasargātu monumentu no lietus un sniega. Monumenta pārbaudei jau iztērēts vairāk kā $200 000. Official NPS website: Washington Monument «Trust for the National Mall: Washington Monument». Trust for the National Mall. Arhivēts no oriģināla, laiks: 2011. gada 11. jūnijs. Harper's Weekly cartoon, February 21, 1885, the day of formal dedication Today in History—December 6 Washington National Monument Structurae vietnē Prehistory on the Mall at the Washington Monument