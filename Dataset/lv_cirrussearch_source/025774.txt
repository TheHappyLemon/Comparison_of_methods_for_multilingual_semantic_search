Roks Tičars (slovēņu: Rok Tičar; dzimis 1989. gada 3. maijā) ir slovēņu hokejists, centra uzbrucējs, Slovēnijas hokeja izlases dalībnieks. Pašlaik (2024) Tičars spēlē Austrijas hokeja līgas vienībā Vīnes Capitals. Profesionāļa karjeru Tičars sāka 2005.—06. gada sezonā Slovēnijas hokeja līgas kluba HK Kranjska Gora. Slovēnijā uzbrucējs aizvadīja arī 2006.—07. gada sezonu, taču tad pārcēlās uz Zviedriju, no 2007. līdz 2009. gadam spēlējot Timrå IK jauniešu komandā. No 2009. līdz 2011. gadam Tičars spēlēja HK Jeseņice rindās, kļūstot par divkārtēju Slovēnijas čempionu. 2011.—12. gada sezonu uzbrucējs aizvadīja Vācijas hokeja līgas vienībā Krēfeldes "Pinguine", taču pēc tam divas sezonas aizvadīja Ķelnes "Haie" rindās. 2014. gada vasarā hokejists pievienojās KHL vienībai Bratislavas "Slovan", tās sastāvā nākamajās divās sezonās kopā atzīmējoties ar 61 rezultativitātes punktu. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski)