Lidosta ir vieta, kur paceļas gaisā un nolaižas lidmašīnas, helikopteri, dirižabļi un citi lidaparāti. Bieži vien lidaparāti tiek arī turēti lidostās. Lidosta sastāv vismaz no vien skrejceļa, kas var būt ne tikai uz zemes, bet arī ūdenī (hidroplāniem), kā arī lidostās var būt angāri un termināļi. Lielākās lidostās tiek sniegti dažādi pakalpojumi: pastāvīgi operatora pakalpojumi, gaisa satiksmes kontrole, restorāni un atpūtas telpas pasažieriem, kā arī avārijas dienesti. Militārās lidostas ir vairāk zināmas kā gaisa bāzes. Savukārt par lidlaukiem sauc salīdzinoši mazākas lidostas, kuras izmanto arī salīdzinoši mazāki lidaparāti. 2009. gadā pasaulē kopumā bija aptuveni 43,8 tūkstoši lidostu, no kurām visvairāk — 15 095 lidostas — atrodas Savienotajās Valstīs. Salīdzinoši, Latvijā ir tikai 43 lidostas. (angliski) CIA World Factbook Arhivēts 2014. gada 25. jūnijā, Wayback Machine vietnē. Vikikrātuvē par šo tēmu ir pieejami multivides faili. Skatīt: Lidosta. Encyclopædia Britannica raksts (angliski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)