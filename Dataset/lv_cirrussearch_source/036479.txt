Šis raksts ir par juristu. Par citām jēdziena Gonsaless nozīmēm skatīt nozīmju atdalīšanas lapu. Alberto R. Gonsaless (Alberto R. Gonzales, dzimis 1955. gada 4. augustā Sanantonio) ir ASV jurists. No 2005. gada 3. februāra līdz 2007. gada 24. augustam viņš bija ASV ģenerālprokurors (Attorney General). Dzimis meksikāņu izcelsmes astoņu bērnu celtnieka ģimenē. Studējis Raisa Universitātē Hjūstonā un Hārvarda Universitātē. 1994. gadā kļuva par toreizējā Teksasas gubernatora Džordža Buša juridisko padomnieku, bet 1999. gadā — Teksasas Augstākās tiesas tiesnesi. Sākoties karam pret terorismu, Gonsaless pauda viedokli, ka Ženēvas konvencija neattiecas uz Guantanamo bāzē ieslodzītajiem kaujiniekiem. Atbalstīja PATRIOT akta pieņemšanu. 2005. gada 3. februārī prezidents Džordžs Bušs iecēla Gonsalesu par ASV ģenerālprokuroru. 2006. gada 7. decembrī Gonsaless atbrīvoja no amata septņus federālos tiesnešus. Lēmums tika kritizēts, jo bija aizdomas, ka tiesnešu atcelšanai no amata ir politiski motīvi. ASV Kongresa abas palātas izdara spiedienu uz prezidentu Bušu, aicinot atcelt no amata Alberto Gonsalesu. 2007. gada 24. augustā Gonsaless demisionēja. Vikikrātuvē par šo tēmu ir pieejami multivides faili. Skatīt: Alberto Gonsaless. Encyclopædia Britannica raksts (angliski) Official biography from whitehouse.gov A second biography from ABC News