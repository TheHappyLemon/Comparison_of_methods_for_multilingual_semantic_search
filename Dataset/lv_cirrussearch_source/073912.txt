Erfurte (vācu: Erfurt, izrunā: [ˈɛʁfʊʁt]) ir pilsēta Vācijas vidusdaļā, Tīringenes federālās zemes administratīvais centrs, kā arī Tīringenes lielākā pilsēta pēc iedzīvotāju skaita. 2019. gadā Erfurtē dzīvoja 214 tūkstoši iedzīvotāju. Tā atrodas Tīringenes baseina dienvidos, Gēras upes krastos, 320 km uz dienvidrietumiem no Vācijas galvaspilsētas Berlīnes. Erfurte ir viena no nozīmīgākajām vācu viduslaiku pilsētām. Rakstiskajos avotos tā pirmo reizi pieminēta 724. gadā kā Erpesfurt. 742. gadā Svētais Bonifācijs šeit izveidoja bīskapiju. 805. gadā Erfurte kļuva par nozīmīgu militāro atbalsta punktu Franku valsts sastāvā. Ap 1250. gadu arhibīskaps Meincs piešķīra tai pilsētas tiesības. 1392. gadā tika dibināta Erfurtes Universitāte, kas ir trešā vecākā Vācijā (1816. gadā tā tika slēgta, bet darbība atjaunota 1994. gadā). 15. gadsimtā Erfurte iestājās Hanzas savienībā. Erfurtē populāri ir ledus sporta veidi. No Erfurtes nākušas slavenas ātrslidotājas kā Gunda Nīmane-Štirnemane, Heike Varnike, Franciska Šenka, Sabīne Folkere, Daniela Anšuca-Tomsa un Stefānija Bekerta. Daiļslidošanā starptautiskus panākumus ir guvis Stefans Lindemanis. Erfurtē ir arī hokeja komandas, kas startē dažāda līmeņa sacensībās. Erfurte bija viena no 2001. gada Eiropas sieviešu futbola čempionāta spēļu norises vietām. 2022. gada Vācijas pašvaldību reģistrs; pārbaudes datums: 7 oktobris 2023. «Thüringer Landesamt für Statistik» (vācu). Skatīts: 2020. gada 6. augustā. Vikikrātuvē par šo tēmu ir pieejami multivides faili. Skatīt: Erfurte. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) «Эрфурт» (krievu). Большая российская энциклопедия. Arhivēts no oriģināla, laiks: 2020. gada 11. novembrī. Skatīts: 2020. gada 5. augustā.