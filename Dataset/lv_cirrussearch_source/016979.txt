Havana (spāņu: La Habana, izrunā: [la aˈβana]) ir Kubas galvaspilsēta, nozīmīgākā ostas pilsēta un komerciālais centrs. Tā ir arī viena no Kubas 14 provincēm. Ar 2,1 miljonu iedzīvotāju tā ir vislielākā pilsēta Karību reģionā. Toties pēc iedzīvotāju skaita aglomerācijā, tā ir tikai ceturtā lielākā aiz Santodomingo, Sanhuanas un Portoprensas aglomerācijām. Pilsēta atrodas Kubas salas ziemeļaustrumos. Havana atrodas Kubas salas ziemeļrietumos pie Floridas šauruma, aptuveni 170 km uz dienvidiem no Amerikas Savienoto Valstu krastiem. Vecā Havanas pilsētas daļa un tās nocietinājumi 1982. gadā tika iekļauti UNESCO Pasaules mantojuma sarakstā. 1509. gadā pirmie eiropieši vietā, kas izkāpa vietā, kur mūsdienās atrodas Havana, bija spāņu ekspedīcija Sebastjana de Okampo vadībā. Havanu 1515. gada (vai 1514. gada) dibināja spāņu konkistadors Djego Velaskess Kveljars Kubas dienvidu piekrastē netālu no vietas, kur mūsdienās atrodas Batabano. 1519. gadā Havana tika izveidota nedaudz uz ziemeļiem, vietā, kur tā atrodas mūsdienās. Sākotnēji Havana bija tikai osta. 16. gadsimtā Havanai regulāri uzbruka pirāti. 1555. gadā franču pirāti Havanu iekaroja, izlaupīja un nodedzināja. Turpmāk spāņi sāka celt nocietinājumus, lai aizsargātu pilsētu. Šie nocietinājumi mūsdienās ir iekļauti UNESCO Pasaules mantojuma sarakstā. 1607. gadā Havana kļuva par Spānijas Kubas kolonijas galvaspilsētu, un par galveno Spānijas ostu Jaunajā pasaulē. 18. gadsimtā tika uzcelta Havanas katedrāle. 1898. gada 15. februārī Havanas ostā tika nogremdēts amerikāņu karakuģis USS Maine (ACR-1), kā rezultātā izcēlās Spānijas-Amerikas karš. 1902. gadā Kuba ieguva neatkarību no Spānijas un Havana kļuva par jaunās valsts galvaspilsētu. 20. gadsimta sākumā Havana bija iecienīts amerikāņu tūristu galamērķis. Havanā ienākumi no kazino bija pat lielāki nekā Lasvegasā. 1959. gadā, kad notika Kubas revolūcija, beidzās arī šis Havanas "zelta laikmets". Havana atrodas Kubas salas rietumos, ziemeļu piekrastē pie Havanas līča. Lielākā daļa no pilsētas atrodas uz dienvidiem un rietumiem no līča. Augstums virs jūras līmeņa pilsētā mainās no 0 līdz 59 metriem. Havanā valda tropu klimats. Vidējā gaisa temperatūra svārstās no +24 °C janvārī līdz +31 °C augustā. Zem +10 °C temperatūrā noslīd ļoti reti. Vidējais nokrišņu daudzums gadā ir 1167 mm. Nokrišņiem bagātāki ir mēneši no jūnija līdz oktobrim, bet sausāks periods ir no februāra līdz aprīlim. Bieži pilsētu skar tropiskie cikloni, bet, salīdzinot ar Kubas dienvidu piekrasti, postījumi no tiem ir daudz mazāki. 2015. gada pavasarī notika lielākā brīvdabas izstāde Kubas vēsturē pie Svētā Asīzes Franciska laukumā esošās bazilikas: Vairāk nekā 8 nedēļas United Buddy Bears atradās Havannā. United Buddy Bears izstādes ir daļa no nekomerciāla un bezpeļņas projekta. To galvenais mērķis ir popularizēt ideju par iecietību un savstarpējo sapratni starp valstīm, kultūrām un reliģijām, kā arī izplatīt nākotnes miermīlīgas pasaules redzējumu. http://www.one.cu/publicaciones/08informacion/2010unamiradaacuba/03Cuba.pdf. United Buddy Bears in Havana 2015 Vikikrātuvē par šo tēmu ir pieejami multivides faili. Skatīt: Havana. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)