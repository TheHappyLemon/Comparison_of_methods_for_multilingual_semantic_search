Aleksandrs Ribaks (baltkrievu: Алякса́ндр І́гаравіч Рыба́к, Alyaksándr Íharavich Rybák, dzimis 1986. gada 13. maijā Minskā, Baltkrievijā) ir baltkrievu izcelsmes Norvēģijas dziedātājs, aktieris, vijolnieks, komponists un pianists. Ribaks pārstāvēja Norvēģiju 2009. gada Eirovīzijā Maskavā, Krievijā. Aleksandrs uzvarēja ar 387 punktiem - lielākais punktu skaits, ar kuru ir uzvarēts Eirovīzijā - pašsacerēto dziesmu "Fairytale" (latviešu: Pasaka). Šī dziesma ir iekļauta viņa debijas albumā Fairytales. Tas tika izdots 2009. gada 2. jūnijā. Aleksandrs piedalījās arī 2018. gada Eirovīzijas dziesmu konkursā Lisabonā, Portugālē ar dziesmu That's How You Write a Song. Savā pusfinālā viņš uzvarēja, taču finālā ieguva tikai 15. vietu. Aleksandrs piedzima Minskā, kas tobrīd atradās Baltkrievijas PSR, PSRS sastāvā. Četru gadu vecumā Aleksandrs kopā ar vecākiem pārcēlās dzīvot uz Norvēģiju, gadu vēlāk viņš sāka apgūt klavierspēli un vijoļspēli. Pašlaik viņš spēlē abus instrumentus, tomēr tuvāka viņam esot vijole. Viņa māte Natālija Ribaka ir slavena pianiste, viņa tēvs Ihars Ribaks ir atzīts vijolnieks. Aleksandrs dzīvo Nesodenā, netālu no Norvēģijas galvaspilsētas Oslo. Ribaks tika apbalvots ar Anders Jahre kultūras balvu 2004. gadā. 2005. gadā viņš piedalījās Norvēģijas konkursā "Elks", kur sasniedza pusfinālu. Pēc gada viņš uzvarēja talantu konkursā "Kjempesjansen", kuru organizē Norvēģijas Televīzija (NRK). Viņš uzstājās kopā ar pasaulslaveno vijolnieku no Izraēlas Pinchas Zukerman. Šeit viņš izpildīja pašsacerēto dziesmu "Foolin". 2007. gadā Aleksandrs Ribaks tēloja vijolnieku Norvēģijas teātra iestudējumā "Fiddler on the Roof" (latviešu: Jumta vijolnieks). Par šo lomu viņš saņēma Hedda balvu. Vēl viņš tēlo Leviju Grēta Salomonsena filmā Yohan. Pamatraksts: 2009. gada Eirovīzijas dziesmu konkurss Aleksandrs uzvarēja 54. Eirovīzijas dziesmu konkursā Krievijā 2009. gadā ar pašsacerēto dziesmu "Fairytale" (latviešu: Pasaka). Dziesmā ir parādīta norvēģu tautas mūzika. Dziesmas izpildījumā piedalās norvēģu tautas deju grupa "Frikar". Dziesma ir saņēmusi labas kritiķu atsauksmes: norvēģu avīze Dagbladet dziesmu novērtēja ar 6/6. Portālā ESCtoday.com dziesma interaktīvajā balsojumā saņēma 71.3% balsu par iekļūšanu finālā no pusfināla, kurā startēja. Norvēģijas atlasē Eirovīzijai Ribaks guva lieliskus panākumus esot līderpozīcijās visu 9 žūrijas pārstāvju vērtējumā. Aleksandrs pārliecinoši uzvarēja, žūrijas un skatītāju kopējā balsojumā iegūstot 747 888 balsis apsteidzot Tonu Damliju Ābergu, kurš ieguva 121 856 balsis. Aleksandrs ar dziesmu startēja otrajā pusfinālā un ieguva iespēju startēt finālā. Tajā Aleksandrs saņēma punktus no visām valstīm, kuras balsoja (izņemot Norvēģiju), beigās saņemot 387 punktus, kas ir jauns ESC rekords. Otro vietu, kuru ieguva Islande, viņš apsteidza par 169 punktiem. Pamatraksts: Aleksandra Ribaka diskogrāfija 2009: Fairytales 2010: No Boundaries 2011: Visa vid Vindens Ängar Delivery time: 1-3 working days. «Fairytales - Rybak Alexander - Music - CDON.COM». Cdon.eu. Arhivēts no oriģināla, laiks: 2009-05-14. Skatīts: 2012-02-24. «Arhivēta kopija». Arhivēts no oriģināla, laiks: 2009. gada 4. martā. Skatīts: 2015. gada 21. novembrī. Arhivēts 2009. gada 4. martā, Wayback Machine vietnē. Written by. «Eurovision Song Contest - Baku 2012 | News - esctoday.com met with Alexander Rybak». Esctoday.com. Arhivēts no oriģināla, laiks: 2015-07-04. Skatīts: 2012-02-24. «Alexander til filmen - Yohan». Yohan.no. Arhivēts no oriģināla, laiks: 2009-03-04. Skatīts: 2012-02-24. 21:06. «Norway: Alexander Rybak and Ovi to final! | News | Eurovision Song Contest - Baku 2012». Eurovision.tv, 2009-02-07. Skatīts: 2012-02-24. Written by. «Eurovision Song Contest - Baku 2012 | News - Norway: Another two acts chosen for the national final». Escfans.com. Arhivēts no oriģināla, laiks: 2011-07-10. Skatīts: 2012-02-24. Written by. «Eurovision Song Contest - Baku 2012 | News - Norway: Alexander Rybak to Eurovision». Esctoday.com. Skatīts: 2012-02-24. Oficiālā mājaslapa (angliski) Aleksandrs Ribaks Myspace (angliski) Aleksandra Ribaka mājaslapa (vāciski) Aleksandra Ribaka biogrāfija portālā eurovision.tv (angliski)