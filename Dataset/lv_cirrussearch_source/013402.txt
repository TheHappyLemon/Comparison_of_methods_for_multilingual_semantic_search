Šis raksts ir par 6. gadu. Par citām jēdziena 6 nozīmēm skatīt nozīmju atdalīšanas lapu. 6. gads bija parastais gads, kas pēc Gregora kalendāra sākās svētdienā. Jūdeja un Moesija kļūst par Romas impērijas provincēm. Augusts izveido īpašu kasi - aerarium militare. No tās tiek izmaksātas prēmijas leģionu veterāniem. Pannonieši, dalmācieši un citas Ilīrijas ciltis sāk sacelšanos (Pannonijas sacelšanās). Tiberijam izdodas to apspiest tikai pēc smagas, trīs gadus ilgas kampaņas. Tagadējā Vīsbādenē sāk būvēt romiešu cietoksni. Kvirīnijs Jūdejā veic tautas skaitīšanu, kas noved pie tautas sacelšanās šajā provincē, kuru vada Jūda Galilejietis un atbalsta farizejs Sadoks. Sacelšanās tiek apspiesta un dumpiniekus sit krustā. Tas savukārt rada zealotu kustību, kuri uzskata Dievu par savu vienīgo kungu. Pārtikas trūkums Romā. Augusts divkāršo pilsētniekiem piešķiramo graudu devu. Marobods kļūst par markomāņu valdnieku. Par Ķīnas imperatoru kļūst Ru Zi Jings (Haņu dinastija). Politisku amatu kandidātiem Ķīnā jāliek ierēdņu eksāmeni. Romā tiek uzsākta Konkordijas tempļa celtniecība, pabeigta 10. gadā. (?) Jēzus Kristus — no vairākiem variantiem pēdējais iespējamais — saskaņā ar Kvirīnija veikto tautas skaitīšanu šajā gadā. Nērons Cēzars — Germānika un Agripīnas Vecākās dēls (m. 30). Milonija Cezonija — Romas imperatore (m. 41). Kleopatra Selēne (II) — ēģiptiešu Kirenaikas un Lībijas valdniece (dz. 40 pmē.). Orodess III — īslaicīgs Partas imperators.