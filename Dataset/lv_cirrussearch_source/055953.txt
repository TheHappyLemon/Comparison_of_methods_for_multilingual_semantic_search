Delonga salas (krievu: острова Де-Лонга, jakutu: Де Лоҥ арыылара) ir neapdzīvotu salu grupa Krievijas Federācijas galējos ziemeļos Ziemeļu Ledus okeānā, Jaunsibīrijas salu arhipelāgā. Administratīvi ietilpst Sahas Republikas Bulunas ulusā. Salu teritorija kopš 2018. gada 2. marta ietilpst valsts dabas liegumā «Jaunsibīrijas salas». Salas izvietojušās Austrumsibīrijas jūras ziemeļrietumos uz ziemeļaustrumiem no Anžū salām. Salu grupā piecas salas: Benneta sala (156 km²), Žohova sala (58 km²), Henrietas sala (12 km²), Žanetes sala (3,3 km²) un Viļkicka sala (1,5 km²). Salas vulkāniskas izcelsmes, daļēji klātas ar ledājiem. Nosauktas par godu amerikāņu polārpētniekam Džordžam Delongam, kurš 1879.—1881. gada ekspedīcijā ar jahtu Jeannette atklāja Benneta, Henrietes un Žanetes salas. Žohova un Viļkicka salas 1914. gadā atklāja Borisa Viļkicka ekspedīcija ar kuģiem Taimir un Vaigač. Henrietes un Žohova salās darbojās polārstacijas Ostrovgenrieti (1937—1939) un Ostrovžohova (1957—1993). «Delonga salas». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 163. lpp. «"Новосибирские острова" - государственный природный заказник федерального значения». Arhivēts no oriģināla, laiks: 2021. gada 26. janvārī. Skatīts: 2021. gada 14. februārī. Определение "Де-Лонга острова" в Большой Советской Энциклопедии Де-Лонга (ледниковая система) Vikikrātuvē par šo tēmu ir pieejami multivides faili. Skatīt: Delonga salas. Encyclopædia Britannica raksts (angliski)