Mūzikas albums ir skaņdarbu apkopojums, kas kādā noteiktā veidā vai formātā ir paredzēts izplatīšanai sabiedrībā. Visbiežāk mūzikas albumi tiek izplatīti komerciāli ar ierakstu kompāniju starpniecību, bet bieži mūziķi albumus izplata arī neatkarīgi, piemēram, pārdodot tos koncertos vai publicējot tos tīmekļa vietnēs. Albums tiek nošķirts no cita veida ierakstu veida — singla, kas pārsvarā ir daudz īsāks, ar mazāk skaņdarbiem un domāts kādas konkrētas dziesmas reklamēšanai. Albumu izplatīšanas veids un ierakstu formāti ir mainījušies līdzi laikam, biežāk sastopamie skaņas nesēji ir skaņuplate, kompaktkasete, kompaktdisks un ciparu lejupielāde. Tiek arī izšķirti albumu veidi pēc to satura un izplatīšanas mērķa, piemēram, albumi var tikt iedalīti studijas albumos, remiksu albumos, koncertalbumos, izlasēs un citos veidos. Pašlaik trīs vispārdotākie mūzikas albumi pasaulē ir: Maikls Džeksons — Thriller (110 miljoni kopiju), Pink Floyd — The Dark Side of the Moon (50 miljoni kopiju), AC/DC — Back in Black (49 miljoni kopiju). EP ieraksts Demo ieraksts