Mihails Pašņins (krievu: Михаил Пашнин; dzimis 1989. gada 11. maijā) ir krievu hokejists, aizsargs. Pašlaik (2020) Pašņins spēlē Kontinentālās hokeja līgas kluba Magņitogorskas "Metallurg" rindās. 2009. gada KHL draftā Pašņinu ar kopējo pirmo numuru izvēlējās Maskavas "CSKA" vienība. Vēlāk viņš ar klubu parakstīja līgumu uz četriem gadiem. 2009. gada NHL draftā viņu, ar kopējo 200. numuru, izvēlējās Ņujorkas "Rangers". Sākot ar 2005. gadu, līdz pat 2008-09 sezonas noslēgumam, Pašņins spēlēja Čeļabinskas "Mechel" pirmajā, kā arī otrajā komandā, kas spēlēja attiecīgi Krievijas Augstākajā un Krievijas Pirmajā līgā. No 2009. līdz 2011. gadam Pašņins spēlēja KHL kluba Maskavas "CSKA" rindās, savukārt 2012. gadā pievienojās Jaroslavļas "Lokomotiv". "Lokomotiv" spēlēja līdz pat 2017. gadam, kad atgriezās CSKA sastāvā. 2019. gadā kopā ar CSKA izcīnīja Gagarina kausu. Krievijas izlases rindās spēlējis 2009. gada Pasaules čempionātā junioriem, tajā izcīnot bronzas medaļu. Mihails septiņās spēlēs atzīmējās ar divām rezultatīvām piespēlēm. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)