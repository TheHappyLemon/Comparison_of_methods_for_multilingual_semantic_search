Sudden Lights ir Latvijas alternatīvā roka grupa. Grupā spēlē Kārlis Vārtiņš (basģitāra), Mārtiņš Matīss Zemītis (sitaminstrumenti), Andrejs Reinis Zitmanis (balss) un Kārlis Matīss Zitmanis (ģitāra). Grupas darbība aizsākās 2012. gadā, tā darbojas joprojām. 2023. gadā grupa piedalījās Latvijas Televīzijas rīkotajā dziesmu konkursā "Supernova 2023" ar dziesmu Aijā, kurā ieguva 1. vietu un iespēju pārstāvēt Latviju 2023. gada Eirovīzijas dziesmu konkursā. Mūziķi grupu izveidoja 2012. gadā, kad tolaik mācījās Pāvula Jurjāna mūzikas skolā. Pirmais solis ceļā uz izaugsmi grupai bija uzvara Rīgas Valsts 1. ģimnāzijas jauno mūziķu konkursā "Pirmā Plate" 2015. gadā. Par pirmās vietas iegūšanu grupai bija iespēja ierakstīt savu oriģināldziesmu "Tik Savādi". Tā kļuva par pirmo "Sudden Lights" izdoto dziesmu. Tālākajā radošajā darbā tika radīts grupas debijas albums, kura priekšvēstneši bija singli "Priekšpilsētas Valsis", "Laikmets" un "Šajā sētas pusē", kas nekavējoties tik iekļautas Latvijas radiostaciju rotācijās. Dziesmām "Priekšpilsētas valsis" un "Šajā sētas pusē" izdeva arī videoklipus. 2017. gada 22. septembrī grupa "Sudden Lights" prezentēja debijas albumu "Priekšpilsētas". Tajā ir 10 dziesmas gan latviešu, gan angļu valodā. Pirmais pašu organizētais koncerts, kurā izskanēja albuma dziesmas, notika Mūzikas namā "Daile" 2018. gada 12. aprīlī. Pasākumā piedalījās arī latviešu mūziķe Tīna Šipkēvica. Albums atnes grupai "Zelta Mikrofons 2018" nomināciju labākā debija. 2018. gada sākumā ar debijas albuma noslēdzošo dziesmu Just Fine grupa piedalījās Supernova 2018. Sākotnēji grupai neizdevās kvalificēties pusfinālam, bet žūrija ar Latvijas Televīzijas komandu grupai piešķīra otro iespēju jeb Wild card. Ieguvuši otro iespēju konkursā, puiši uzstājās finālā un izcīnīja 2. vietu. Līdz ar albuma "Par to zēnu, kas sit skārda bungas" prezentēšanu grupa "Prāta Vētra" paziņoja, ka albuma tūrē pa Latviju viņiem līdzi dosies grupa "Sudden Lights" kā iesildītāji visos piecos koncertos. Pirmo reizi "Sudden Lights" vēsturē grupa uzstājās klausītāju tūkstošiem. Tūres kulminācija bija Rīgā, Mežaparka Lielajā estrādē. Ar singliem "Negribu piezemēties" un "Dzīvnieks" grupa ir pieteikusi jaunu albumu Vislabāk ir tur, kur manis nav. Tas iznāca 2019. gada 11. oktobrī un ir grupas otrais studijas albums. Albuma producents ir Jānis Aišpurs, ar kuru grupa sadarbojās jau singlu radīšanā. Albuma atklāšana notika TC Spice. 2020. gada februāra beigās grupa "Sudden Lights" devās savā pirmajā Latvijas koncerttūrē "Vislabāk ir tur, kur manis nav". Pirmais koncerts notika 2020. gada 21. februārī Valmieras Kultūras centrā, tālākie koncerti notika Liepājā (Kultūras nams "Wiktorija") un Alūksnē (Alūksnes Kultūras centrs). Tūres noslēguma koncerts bija plānots 2020. gada 20. martā Rīgā, "Hanzas Peronā", tomēr vīrusa "Covid 19" izplatības ierobežošanas pasākumu dēļ koncerts tika atcelts uz nenoteiktu laiku. Grupas 2020. gada kopdarbs ar “Astro’n’out” dziesma "Haosā" ieguva balvu “Zelta Mikrofons 2021” kā gada radiohits. 2021. gada janvārī grupa sāk darbu pie trešā studijas albuma kopā ar producentu Jāni Aišpuru. Pirmais topošā albuma singls ir "Klusumi", kas iznāca 2021. gada aprīlī. Ārpus albuma rakstīšanas, grupai sadarbojoties ar dziedātāju ANNNA, attālinātajās sesijās platformā ZOOM top dziesma - radio singls "Aizņem man vietu". 2021. gada augustā tiek izdots gaidāmā albuma nākamais singls "Siltas vasaras ēnā". 2022. gada 25. februārī tiek publiskots singls "Laternas". Trešais studijas albums "Miljards vasaru" tiek prezentēts 2022. gada 13. maijā kino "Splendid palace" mazajā zālē, grupai sniedzot mazu koncertu un demonstrējot dokumentālo filmu par albuma tapšanu. "Viss sākās pirms diviem gadiem agrā pavasarī, kad satikāmies lauku mājās, kur parasti arī norisinās mūsu radošās nometnes. Kad ārā temperatūra ir +5 grādi, tad pietrūkst vasaras. Arī iepriekšējos albumos vadmotīvs ir bijusi ilgošanās pēc tā, kas mums nav, nenovērtējot to, kas mums jau pieder. Un šajā tematikā labi iederas arī ilgas pēc vasaras. Man ļoti patika Arstarulsmirus dziesma "Atvadas vasarai", kas iznāca maijā un kurā viņš bija izmantojis Raimonda Paula citātu. Man patika dziesmas sākumā paustā doma, ka Latvijā vasaras ir tik īsas, ka mēs no tām varam atvadīties jau sākumā, kam varu tikai piekrist. Arī es jau sāku ilgoties pēc nākamās vasaras. Tādā veidā nostalģija un sentiments caurstrāvo arī mūsu albumu" Andrejs Reinis Zitmanis. Līdz ar albuma iznākšanu tiek izdots singls "Pāris neuzņemtu foto". 2022. gada vasarā tiek publiskota "Sudden Lights" un ZEBRENE sadarbība - dziesma "Pasaule trīc". Vasarā "Sudden Lights" uzstājas festivālos "Summer Sound", "Positivus", "Saldus Saule", "Limbizkvīts", Latvijas mūzikas lielkoncertā, kā arī Jēkabpils, Ventspils, Siguldas, Aizskraukles, Madonas, Daugavpils un citu pilsētu svētkos. 2022. gada rudenī grupa realizē savu ieceri par Latvijas tūri, kā koncertu īpašo viesi piesaistot reperi ZEĻĢI. Top arī kopējā "Sudden Lights" un ZEĻĢA dziesma "Jasmīns". "Miljards vasaru" tūre notiek 17. septembrī Jelgavā (Melno cepurīšu Balerijā), 23. septembrī Valmierā (koncertzālē “Valmiera”), 24. septembrī Liepājā (kultūras namā “Wiktorija”) un 8. oktobrī Rīgā (Hanzas peronā). Tūres noslēguma koncerts Hansas Peronā Rīgā ir iemūžināts arī kā koncertvideo “Sudden Lights koncerttūres "Miljards vasaru" noslēguma koncerts”. Grupa saņem piecas "Zelta Mikrofons'23" nominācijas: labākais popa albums, labākais koncertieraksts, divas dziesmas saņēma Elvi gada dziesmas nominācijas, un pie nominācijas tika arī albuma dizains . 2023. gada 28. janvārī dziesmu aptaujā "Muzikālā banka" grupa ar dziesmu "Laternas" iegūst 2. vietu. 2023. gadā grupa piedalījās konkursā Supernova 2023 ar dziesmu Aijā. Konkursā grupa uzvarēja un ieguva tiesības pārstāvēt Latviju 2023. gada Eirovīzijas dziesmu konkursā. Šūpuļdziesma, manuprāt, ir skaistākā un mīlestības pilnākā mūzikas forma. Redzot tumšos pasaules notikumus un ļaunuma izpostītās cilvēku dzīves, mēs nevarējām palikt vienaldzīgi. Tā tapa dziesma angļu valodā, tas ir mūsu mēģinājums mierināt ikvienu, kam sāp notiekošais. Dziesmas nosaukums dzimtajā valodā – latviešu tautasdziesmas noskaņās – vārdā, ko nav iespējams tulkot," dziesmas jēgu skaidro "Sudden Lights" solists Andrejs Reinis Zitmanis. Savu Eirovīzijas promo turneju grupa sāks, uzstājoties Moldovas Eirovīzijas nacionālās atlases finālā. Andrejs Reinis Zitmanis - vokāls, klarnete, ģitāra, perkusijas un klavieres. Kārlis Matīss Zitmanis - ģitāra, taustiņi, mutes harmoņikas, akordeons, vijole, bekvokāls. Mārtiņš Matīss Zemītis - sitamie instrumenti, bekvokāls, perkusijas, ģitāra. Kārlis Vārtiņš - basģitāra, perkusijas, oboja, bekovokāls. Priekšpilsētas (2017) Vislabāk ir tur, kur manis nav (2019) Miljards vasaru (2022) "Tik savādi" (2015) "Priekšpilsētas valsis" (2016) "Laikmets" (2017) "Šajā sētas pusē" (2017) "Negribu piezemēties" (2018) "Dzīvnieks" (2019) "Izbēgšana" (2019) "Gaisma" (2019) "Haosā" (pied. "Astro'n'out") (2020) "Elektriskā gaisma" (2020) "Klusumi" (2021) "Aizņem man vietu" (pied. "ANNNA") (2021) "Siltas vasaras ēnā" (2021) "Laternas" (2022) "Pasaule trīc" (2022) "Jasmīns" (pied. "ZEĻĢIS") (2022) "Aijā" (2023) Mūsu mīlestība(2023) «Latviju Eirovīzijā pārstāvēs grupa «Sudden Lights» ar dziesmu «Aijā»». LSM.lv (latviešu). 2023-02-11. Skatīts: 2023-02-11. RV1Ģ Pirmā Plate 2015 - 1. VIETA - Sudden Lights. Atjaunināts: 2023-02-11 «Grupa 'Sudden Lights' aicina uz pirmo solo koncertu mūzikas namā 'Daile'». «"Nosauc balvas 'Zelta mikrofons 2018' pretendentus; šogad izteikta līdera nav"». 17.01.2018. Skatīts: 05.03.2023.. «Šovā «Supernova 2018» otro iespēju jeb «wild card» saņem «Sudden Lights»». 20.02.2018. Skatīts: 27.02.2023. «Foto: Ar vērienīgu šovu 'Prāta vētra' noslēdz 'Skārda bungu tūri'». 17.08.2018 22:41. Skatīts: 27.02.2023. Līvija Līva Andra. «FOTO: līdzjutējiem un skatītājiem klātesot, grupa “Sudden Lights” prezentē otro albumu un izsludina koncertu tūri», 14.10.2019. Skatīts: 27.02.2023. «Zelta Mikrofons mājas lapa». Skatīts: 28.02.2023.. Aiga Leitholde. «LSM.lv», 18.08.2022.. Skatīts: 26.02.2023. Tv3 ziņas Tv3 ziņas. «ZeBrene un grupa “Sudden Lights" nāk klajā ar jaunu dziesmu “Pasaule trīc"», 05.07.2022.. Skatīts: 26.02.2023.. Kultūrdeva Kultūrdeva. «“Kultūrdeva” dodas tūrē ar grupu “Sudden Lights”», 02.10.2022. Skatīts: 26.02.2023. 900 sekundes 900 sekundes. «TV3.lv», 07.09.2022.. Skatīts: 26.02.2022. «tv3.lv». 12.01.2023. Skatīts: 28.02.2023.. Muzikālā banka Muzikālā banka. «Latvijas Sabiedriskie mediji», 28.01.2023.. Skatīts: 26.02.2023.. Delfi.lv. «Grupa 'Sudden Lights' laiž klajā video savai 'Supernovas' dziesmai 'Aijā'», 27.01.2023. Skatīts: 28.02.2023. Ēvalds Dukuls. «replay.lsm.lv», 4.03.2023. Skatīts: 5.03.2023. «Grupa «Sudden Lights» izdod dziesmu «Dzīvnieks» un izziņo otro albumu». Oficiālā tīmekļa vietne "Sudden Lights" Facebook "Sudden Lights" Spotify