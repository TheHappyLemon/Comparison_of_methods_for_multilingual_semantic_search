Hibiscus fragilis ir ļoti reti sastopams hibisku krūms, kas endēms Maurīcijai. Maurīcieši šo augu dēvē arī par mandrinette. Latīņu vārds fragilis nozīmē ‘trauslais’. Savvaļā aug sausā vidē Corps de Garde kalnā Maurīcijas centrālajā daļā, kur zināmi tikai desmit augi un Lemornes Brabantas pussalā salas dienvidrietumos, kur nesen atklāti 26 augi. Tiek audzēts arī dārzos, tostarp ārpus Maurīcijas. Mūžzaļš krūms ar karmīnsarkaniem ziediem un sulīgi zaļām, spīdīgām lapām. Ziedu diametrs 7—10 cm, tam skaidri nodalītas 5 kauslapas un 5 vainaglapas. Putekšņlapas saaugušas konusveidīgā stobriņā. Augs zems, ložņājošs. Vienu no lielākajiem draudiem rada hibridizācija ar ārēji līdzīgo, invazīvo Ķīnas hibisku (Hibiscus rosasinensis). Vairāk nekā 200 mandrinettes stādu ir audzētavās, no kurām tās paredzēts reintroducēt savvaļā pēc svešzemju hibisku izskaušanas. Hibiscus fragilis Sarkanā grāmata iNaturalist: Hibiscus fragilis, a member of hibiscus and rose mallow (Genus Hibiscus) The Native Plants and Animals of Mauritius. The Mauritius Wildlife Foundation. ISBN 978-999493802-5