Ņencu autonomais apvidus ir viens no Krievijas Federācijas autonomajiem apvidiem. Tas ietilpst Arhangeļskas apgabala sastāvā un atrodas šī apgabala ziemeļaustrumdaļā. Ņencu autonomais apvidus robežojas ar pārējo Arhangeļskas apgabalu rietumos, Komi Republiku dienvidos, Tjumeņas apgabala Jamalas Ņencu autonomo apvidu austrumos un Ziemeļu ledus okeāna Barenca jūru ziemeļos. Vikingu laikos Barenca jūras piekraste un tajā ietekošo upju baseins no 9. gadsimta tika dēvēts par Bjarmaland (latīņu: Bjarmia), no kā cēlies mūsdienu Permas nosaukums. Vēlāk tā nokļuva Novgorodas valsts pārvaldē. Pēc tam, kad 1478. gadā Maskavas lielkņaziste iekaroja Novgorodu, ņencu apdzīvotā teritorija nokļuva Krievijas caristes pakļautībā. Pēc Pētera I 1708. gada administratīvās reformas ņencu teritorija ietilpa Arhangelogorodas guberņā (Архангелогородская губерния), no 1780. gada Vologdas vietniecībā, no kuras 1784. gadā atdalīja Arhangeļskas vietniecību. 1796. gadā abas vietniecības pārdēvēja par guberņām. 1929. gada 15. jūlijā PSRS valdība KPFSR Ziemeļu novadā izveidoja Samojedu (vēlāk Ņencu) nacionālo apvidu (Самоедский округ). 1977. gadā to pārdēvēja par Ņencu autonomo apvidu. Narjanmara Vikikrātuvē par šo tēmu ir pieejami multivides faili. Skatīt: Ņencu autonomais apvidus. Encyclopædia Britannica raksts (angliski) Krievijas Lielās enciklopēdijas raksts (krieviski)