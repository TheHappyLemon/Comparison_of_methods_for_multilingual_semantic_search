Zagrebas funikulers (horvātu: Zagrebačka uspinjača) ir funikulers Zagrebā, Horvātijā. To apkalpo uzņēmums ZET un tas savieno divas pilsētas apkaimes. Funikulera ceļa garums ir 66 metri un tas ir viens no īsākajiem pasažieru pārvadājumu funikuleru maršrutiem pasaulē. Funikuleru sāka būvēt 1890. gadā un kopš 1890. gada 23. aprīļa tas apkalpo pasažierus. Sākotnēji tam bija tvaika dzinējs, kuru 1934. gadā nomainīja uz elektrodzinēju. Ņemot vērā, ka tas ir saglabājis savu sākotnējo formu kā arī lielu daļu konstuktīvos un tehniskos risinājumus, funikuleram ir piešķirts kultūrvēsturisks statuss. Funikulers sastāv no diviem vagoniem ar 28 pasažieru vietām katrā (16 sēdvietas un 12 stāvvietas). Vagoni ir 5,64 metrus gari un tukši sver 5,05 tonnas. Katra vagona celtspēja ir 2240 kilogrami. Elektrodzinējs atrodas ziemeļu (augšējā) stacijā. Dzinēja jauda ir 28,5 kilovati un tas darbojas no 400 voltu līdzstrāvas ar 720 apgriezieniem minūtē. Funikulers pārvietojas pa 1200 milimetrus platām sliedēm, sliežu garums ir tikai 66 metri, bet augstuma atšķirība starp stacijām ir 30,5 metri un 52% slīpums. Tādēļ šis ir viens no īsākajiem, bet stāvākajiem funikuleriem pasaulē. Tā ātrums ir 1,5 metri sekundē un tam ir nepieciešamas 55 sekundes, lai paveiktu visu ceļu. «Funicular». ZET. Arhivēts no oriģināla, laiks: 2013-08-27. Skatīts: 2009-05-19. «Zagreb Funicular:Yesterday». Funimag. Skatīts: 2009-05-19. «Zagreb Funicular:Technical». Funimag. Skatīts: 2009-05-19. Funicular, Zagrebački holding, ZETArhivēts 2013. gada 26. augustā, Wayback Machine vietnē. Koordinātas: 45°48′51″N 15°58′24″E﻿ / ﻿45.81417°N 15.97333°E﻿ / 45.81417; 15.97333