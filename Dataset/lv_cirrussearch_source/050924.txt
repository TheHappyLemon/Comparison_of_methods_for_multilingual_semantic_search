Gvadjana (spāņu: Guadiana, portugāļu: Guadiana) ir Atlantijas okeānā ietekoša 818 kilometrus gara upe Spānijā un Portugālē. Iztece pie Viljarubijas de los Ohosas Kastīlijā-Lamančā. Iesākumā tek rietumu virzienā, bet, sasniedzot Spānijas—Portugāles robežu, pagriežas uz dienvidiem, kur ievērojamu daļu no tecējuma veido valstu robežu. Garākās pietekas (no izteces) — Sankara, Siguela, Asuera, Havalona, Suhara, Matačela, Ardila. Ietek Kadisas līcī pie Vilarealas di Santuantoniu. Lielākās pilsētas upes krastos ir Merida un Badahosa. Upē ierīkoti vairāk nekā 30 aizsprosti, lielākais no tiem ir Alkevas aizprosts Portugālē, kas izveido pēc platības lielāko mākslīgo ūdenskrātuvi Rietumeiropā. Upes augštecē izveidots Tavlas de Daimjelas nacionālais parks. Vikikrātuvē par šo tēmu ir pieejami multivides faili. Skatīt: Gvadjana. Krievijas Lielās enciklopēdijas raksts (krieviski)