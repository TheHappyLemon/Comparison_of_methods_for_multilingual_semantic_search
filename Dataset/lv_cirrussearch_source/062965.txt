Šons Ādams Levijs (angļu: Shawn Adam Levy; dzimis 1968. gada 23. jūlijā) ir kanādiešu kinorežisors, producents, aktieris un uzņēmuma 21 Laps Entertainment dibinātājs. Viņš darbojas dažādos žanros, tomēr plašāk zināms kā "Nakts muzejā" filmu sērijas režisors un viens no Netflix seriāla Stranger Things izpildproducentiem. Sākotnēji strādājot kā televīzijas režisoram, Levijs plašāku atpazīstamību ieguva 2000. gados režisējot komēdijas "Lielais, resnais melis" (2002) un "Tikko precējušies" (2003), kam sekoja filmu "Ducis ir lētāk" (2003), "Rozā pantera" (2006) un "Nakts muzejā" (2006) režisēšana. 2010. gadu sākumā viņš režisēja tādas filmas kā "Neprātīgais vakars" un "Cietais tērauds", izstrādāja vairākas televīzijas komēdijseriālu pilotsērijas un producēja televīzijas kanāla ABC situāciju komēdijseriālu "Pēdējais īstais vīrs". Levijs producēja 2016. gada zinātniskās fantastikas filmu "Atnācēji", par ko saņēma nomināciju Amerikas Kinoakadēmijas balvai kategorijā "Labākā filma". No 2016. gada Levijs ir Netflix seriāla Stranger Things izpildproducents. Viņš režisējis katras sezonas trešo un ceturto seriāla sēriju. Kopš ta laika viņš ir režisējis arī filmu "Brīvais" (2021), The Adam Project (2022), gaidāmo Netflix seriālu All the Light We Cannot See un ir plānots kā Dedpūla trešās filmas režisors. «Shawn Adam Levy — The Guild / Members». Directors Guild of America. Skatīts: 2017. gada 12. novembris. «Shawn Levy — Biography and Filmography - 1968». hollywood.com. 2015. gada 20. februāris. Skatīts: 2017. gada 23. jūlijs. «'Stranger Things' Season 3 Starts Filming Monday». 2018. gada 21. aprīlis. Vikikrātuvē par šo tēmu ir pieejami multivides faili. Skatīt: Šons Levijs. IMDb profils (angliski) AllMovie profils (angliski) Box Office Mojo profils (angliski)