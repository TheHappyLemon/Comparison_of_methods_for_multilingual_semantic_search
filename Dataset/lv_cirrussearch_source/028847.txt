Kārlis (Karps) Abens (igauņu: Karl Aben, dzimis 1896. gada 23. septembrī, miris 1976. gada 22. oktobrī) bija Latvijā dzimis igauņu valodnieks, pedagogs un tulkotājs no latviešu valodas. Latvijas PSR Nopelniem bagātais kultūras darbinieks (1956. gads). Dzimis Alūksnes novadā, igauņu ieceļotāja dēls. No 1906. līdz 1911. gadam mācījās Alūksnes pareizticīgo draudzes skolā. No 1914. līdz 1918. gadam mācījās Valmieras skolotāju seminārā. No 1918. līdz 1919. gadam — Alūksnes igauņu pamatskolas pārzinis un skolotājs. Piedalījās Igaunijas brīvības karā. No 1920. līdz 1940. gadam — Tartu 1. vidusskolas skolotājs. 1924. gadā beidza Tartu Universitāti. No 1940. līdz 1941. gadam strādāja Latvijas Universitātē, bet no 1944. līdz 1961. gadam — Tartu Universitātē. Tulkojis igauņu valodā Rūdolfa Blaumaņa, Annas Brigaderes, Viļa Lāča, Jāņa Raiņa darbus, kā arī kopā ar Vladimiru Bēkmani, eposu "Lāčplēsis". Veidojis igauņu-latviešu vārdnīcas. Kārlis Abens Eesti biograafiline andmebaas ISIK (igauniski) Kārlis Abens nekropole.info