Amore & Vita (UCI kods AMO) ir 1989. gadā dibināta kontinentālā riteņbraukšanas komanda. Šobrīd tā reģistrēta Ukrainā un piedalās UCI Continental Circuits sacensībās. Komandas vēsture sniedzas līdz 1948. gadam, kad Lorenco Fanīni nodibināja amatieru komandu. Komandas vietnē apgalvots, ka šī ir "vecākā profesionālā riteņbraukšanas komanda pasaulē." 1984. gadā komanda kļuva par profesionālu komandu un mainīja nosaukumu uz Fanini-Wührer. 1989. gadā komandai bija audience Vatikānā pie pāvesta Jāņa Pāvila II un komandas vadītājs Ivano Fanīni sportistiem lika valkāt formas ar uzrakstu "Abortiem nē". Pēc tam komandu pārsauca par Amore e Vita (no itāļu valodas: Mīlestība un dzīvība vai Mīlestība dzīvībai). 2009. gadā komandu pārstāvēja Čeds Gerlahs, kurš pēc daudzsološas sportista karjeras sākuma vairākus gadus bija pavadījis kā bezpajumtnieks un no narkotikām atkarīgais. 2019.—2020. gadā komanda bija reģistrēta Latvijā, sastāvā iekļaujot arī sešus Latvijas sportistus. 1999. gada Tour de Suisse Fanīni atlaida Timotiju Džonsu un Masimo Džimondi pēc tam, kad tie neizgāja hematokrita pārbaudes. 2004. gadā Fanīni piedāvāja līgumu Deividam Millaram un Hesusam Mansano pēc tam, kad viņi atzinās dopinga lietošanā. 2011. gadā, kad Vacansoleil komanda atlaida Rikardo Riko par dopinga pārkāpumiem, Fanīni piedāvāja viņam vietu savā komandā, ja viņš nožēlotu savus nodarījumus. Nosacījumi iekļāva arī auskaru, pīrsingu un zobā inkrustētā dimanta izņemšanu. Sadarbība beigās netika noslēgta un Riko pievienojās Meridiana–Kamen komandai. «Arhivēta kopija». Arhivēts no oriģināla, laiks: 2016. gada 10. septembrī. Skatīts: 2019. gada 19. decembrī. http://caferacertt.weebly.com/uploads/1/0/9/3/10934735/aev_usa_theclub_2016.pdf «Amore & Vita». www.amoreevita.eu. Arhivēts no oriģināla, laiks: 2019-01-23. Skatīts: 2019-01-30. «Chad Gerlach turns down Amore & Vita contract». www.cyclingnews.com. Skatīts: 2019-01-30. «Latvijā reģistrēta UCI kontinentālā riteņbraukšanas komanda Amore & Vita». www.diena.lv. Skatīts: 2019-12-19. «News for June 18, 1999». autobus.cyclingnews.com. Skatīts: 2019-01-30. «Italian team offers Millar lifeline». ABC News (en-AU). 2004-07-22. Skatīts: 2019-01-30. «Riccò may return to racing in June with Amore & Vita». www.cyclingnews.com. Skatīts: 2019-01-30. Barry Ryan. «Riccò to sign for Meridian-Kamen». cyclingnews.com (angļu). Skatīts: 2019-12-19. Oficiālā tīmekļa vietne