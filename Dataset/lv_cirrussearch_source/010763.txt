Netbols ir komandu sporta veids, kurā piedalās divas komandas, katrā uz laukuma pa septiņiem spēlētājiem. Šis sporta veids attīstījās 1890. gados Anglijā kā viena no basketbola variācijām. 1960. gadā tika izstrādāti starptautiski noteikumi un tika dibināta Starptautiskā netbola un sieviešu basketbola federācija (vēlāk tika pārsaukta par Starptautisko netbola asociāciju federāciju (IFNA)). Sacensības netbolā notiek taisnstūrveida laukumā, katrā no laukuma galiem ir piestiprināts grozs. Spēlē uzvaru gūst tā komanda, kurai spēles beigās ir vairāk punktu. Netbola spēle ilgst 60 minūtes. Netbols ir populārs Nāciju Sadraudzības valstīs, it īpaši skolās, to parasti spēlē sievietes. Pamatojoties uz IFNA datiem, šo sporta veidu spēlē vairāk nekā 20 miljoni cilvēku vairāk nekā 80 pasaules valstīs. 1995. gadā tas kļuva par SOK atzītu sporta veidu. IFNA mājaslapa (angliski)