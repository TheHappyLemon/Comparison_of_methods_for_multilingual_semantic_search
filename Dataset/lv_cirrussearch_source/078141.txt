Viļķenes pagasts ir viena no Limbažu novada administratīvajām teritorijām tā. Robežojas ar sava novada Pāles, Katvaru, Limbažu, Liepupes un Salacgrīvas pagastiem. Pagasta centrs ir Viļķenē. Upes: Dzirnupīte, Dzirnupīte, Šķirstiņa (Dzirnupīte). Ezeri: Āsteres ezers, Mazezers. 19. gadsimta otrajā pusē izveidojās Rūstūžu muižas (vācu: Rüssel) pagasts (1852) un Viļķenes muižas (Wilkenhof) pagasts (1870). 1935. gadā Viļķenes pagasta platība bija 89,4 km². 1945. gadā pagastā izveidoja Viļķenes un Rūstužu ciema padomes, bet 1949. gadā pagastu likvidēja, abus ciemus iekļaujot Limbažu rajonā. 1954. gadā Viļķenes ciemam pievienoja Rūstužu un Āsteres ciemus, 1975. gadā - Vitrupes ciemu. 1990. gadā Viļķenes ciemu pārdēvēja par pagastu. 2009. gadā pagastu kā administratīvu teritoriju iekļāva Limbažu novadā. Līdz 1920. gada zemes reformai tagadējā Viļķenes pagasta teritorijā atradās Āsteres muiža (Poikern), Viļķenu muiža (Wilkenhof), Rūstužu muiža (Rüssel), Šķirstiņu muiža (Napkul), Ķirbižu (Aderkasa) muiža (Kirbisch, Kürbis) un Blomes muiža (Kulsdorf), kā arī Kārļamuiža, Indriķu pusmuiža, Knipja pusmuiža, Augustiņu pusmuiža, Tiržumu pusmuiža, Lapsiņu pusmuiža un Kollo meža muiža. Līdz mūsdienām saglabājušās vienīgi Āsteres, Blomes, Ķirbižu muižu kungu mājas, kā arī Augustiņu pusmuižas centrs. Agrākā Šķirstiņu muižas kungu māja nodega 1999. gadā, Rūstužu muižas kungu māja 2002. gadā. 1948. gada 5. novembrī Šķirstiņos nodibināja pirmo Valmieras apriņķa lauksaimniecības arteli (l/a) "Dzirkstele", kurā bija 13 biedru. Pēc 1949. gada marta deportācijas notika zemnieku saimniecību piespiedu kolektivizācija, agrāko muižu teritorijās 1949. gada aprīlī dibināja nelielus lauksaimniecības arteļus (kolhozus), kurus apvienoja 1950. gadā: Šķirstiņu l/a "Dzirkstele" (1948-1957) pievienoja Šķirstiņu l/a "Draudzība" (1949), Āsteres l/a "Āstere" (1950) Viļķenes Budjonija vārdā nosauktajam l/a (kantoris “Augustiņos”, 1949-1957) pievienoja Viļķenmuižas l/a "Dzirnupe" (1950), Rūku l/a "Vētra" (1950), Viļķenes l/a “Centība” (1950) Rūstužu Vorošilova vārdā nosauktajam l/a (1949-1957) pievienoja l/a "Savienība" (1950) un l/a "Trieciennieks" (1950) Vitrupes l/a "Darba Karogs” (1949-1955) pievienoja Ķirbižu l/a "Līdums" (1950), Blomes l/a "Upesciems" (1950), Lapsiņu l/a "Nākotnes kalējs" (1950) Ķirbižos pastāvēja I. Sudmaļa vārdā nosauktais l/a (1949-1957). 1957. gadā mazos kolhozus apvienoja padomju saimniecībās (sovhozos) "Vitrupe" un "Viļķene". 1992. gadā sovhozu zemi atkal sadalīja individuālās zemnieku saimniecībās. Esošajās robežās, pēc CSP datiem. Fabians fon Aderkass (pirms 1602—1683), Zviedrijas armijas ģenerālmajors; Baumaņu Kārlis (1835—1905), latviešu komponists, dzejnieks; Kārlis Baumanis (1892—1937), latviešu komunists, PSRS sabiedriskais darbinieks Artūrs Reinfelds (1911—2003), arhitekts «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. «Arhivēta kopija». Arhivēts no oriģināla, laiks: 2016. gada 20. oktobrī. Skatīts: 2017. gada 15. jūlijā. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. «Viļķenes pagasta vēsture». Arhivēts no oriģināla, laiks: 2015. gada 3. martā. Skatīts: 2016. gada 30. aprīlī. OSP