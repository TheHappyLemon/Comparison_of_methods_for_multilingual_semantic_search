Ondržejs Ņemecs (čehu: Ondřej Němec; dzimis 1984. gada 18. aprīlī) ir čehu hokejists, aizsargs, Čehijas hokeja izlases dalībnieks. Pašlaik (2015) Ņemecs spēlē Kontinentālās hokeja līgas kluba Čerepovecas "Severstal" sastāvā. Profesionāļa karjeru Ņemecs uzsāka 2001.—02. gada sezonā, debitējot Čehijas Ekstralīgas kluba HK Vsetīna rindās. Tajā hokejists spēlēja līdz pat 2004.—05. gada sezonas noslēgumam, 2003.—04. gada sezonā gan aizvadot septiņas spēles arī AHL kluba Skrentonas "Penguins" sastāvā. 2005. gada vasarā Ondržejs pievienojās HK Karlovi Vari vienībai, 2008.—09. gada sezonā kopā ar klubu izcīnot Čehijas čempiona titulu. 2010. gadā hokejists pievienojās KHL vienībai Čerepovecas "Severstal", tās rindās aizvadot nākamās divas sezonas. 2013.—14. gada sezonā kopā ar Prāgas "Lev" sasniedza Gagarina kausa finālu, tajā gan septiņās spēlēs piekāpjoties Magņitogorskas "Metallurg". Vasarā, pēc paziņojuma par "Lev" dalības atsaukšanu no KHL, pārcēlās uz Mitišču "Atlant". Ņemecs pildīja "Atlant" kapteiņa funkcijas. Čehijas hokeja izlases rindās spēlējis četros Pasaules čempionātos, 2010. gadā izcīnot zelta, bet 2011. un 2012. gadā — bronzas medaļas. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)