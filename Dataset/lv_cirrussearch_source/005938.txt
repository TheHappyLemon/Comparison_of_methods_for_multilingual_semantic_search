Dmitrijs Orlovs (dzimis 1991. gada 23. jūlijā) ir krievu hokejists, aizsargs. Pašlaik (2023) Orlovs spēlē Nacionālās hokeja līgas kluba Bostonas "Bruins" rindās. Savu profesionālā spēlētāja karjeru Orlovs uzsāka jau 2007. gadā, kad aizvadīja savas pirmās spēles Krievijas Superlīgas kluba Novokuzņeckas "Metallurg" rindās. 2009. gada NHL draftā Orlovu ar kopējo 55. numuru izvēlējās Vašingtonas "Capitals", taču Dmitrijs palika Eiropā. Vien 2009.—10. sezonā Orlovs kļuva par regulāru spēlētāju "Metallurg" sastāvā. Visbeidzot, 2011. gada vasarā Orlovs pārcēlās uz Ziemeļameriku, pievienojoties "Capitals" rindām. Komandas sastāvā Orlovam izdevās nostiprināties jau 2011.—12. gada sezonā. 2018. gadā kopā ar "Capitals" izcīnīja Stenlija kausu. Krievijas hokeja izlases rindās kļuvis par 2014. gada Pasaules čempionu. Spēlējis arī 2008. un 2009. gada Pasaules U18 čempionātos, abos turnīros izcīnot sudraba medaļas, kā arī 2010. un 2011. gada Pasaules čempionātos junioriem, 2011. gadā izcīnot zelta medaļu un tiekot iekļauts turnīra simboliskajā izlasē. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)