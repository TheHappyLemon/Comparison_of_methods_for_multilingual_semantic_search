Handlova (slovāku: Handlová) ir pilsēta Slovākijā, Trenčīnas apgabala Prjevidzas apriņķī. Brūnogļu ieguves un vēsturisks Karpatu vāciešu mazākumtautības centrs. Pilsēta dibināta 1376. gadā, kad šeit pametās vācu iedzīvotāji. Tāpat kā visa Slovākija, gadsimtiem bijusi Ungārijas sastāvā, pilsētas ungāriskais nosaukums ir Ņitrabāņa (ungāru: Nyitrabánya), savukārt vēsturiskais vāciskais nosaukums — Krikerhava (vācu: Krickerhau). 18. gadsimta beigās pilsētas apkārtnē atklāja ogļu iegulas. Pēc Pirmā pasaules kara iekļāvās Čehoslovākijā. Pēc Otrā pasaules kara, pamatojoties uz Beneša dekrētiem, pilsētas vācu iedzīvotāji tika padzīti uz Vāciju. No 1993. gada — Slovākijas sastāvā. 2009. gada 10. augustā ogļu šahtā Handlovā notika avārija, kuras rezultātā gāja bojā 20 cilvēki. Valstī tika izsludinātas sēras. Pēc etniskā sastāva vairums pilsētas iedzīvotāju ir slovāki (96,14 %). Pēc reliģiskās piederības — nereliģiozi (46,10 %), katoļi (44,74 %). Handlova ir futbolistu Karola Dobiaša (Karol Dobiaš, 1947) un Martina Škrtela (Martin Škrtel, 1984) dzimtā pilsēta. Vikikrātuvē par šo tēmu ir pieejami multivides faili. Skatīt: Handlova. Q110227967.