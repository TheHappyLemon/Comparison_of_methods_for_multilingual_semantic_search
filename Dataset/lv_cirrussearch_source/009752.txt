Tamāra Vilerte (dzimusi 1954. gada 5. martā Omskā) ir starptautiskā lielmeistare šahā, kura šo titulu ieguvusi par uzvaru 2008. gada Pasaules senioru čempionātā sievietēm Bādcvišenānē, Vācijā. Tajā pašā gadā viņa izcīnīja sudraba medaļu Eiropas senioru čempionātā Davosā, Šveicē. Tāpat Tamāra Vilerte ir divas reizes bijusi Latvijas junioru čempione šahā, kā arī uzvarējusi Latvijas sieviešu šaha čempionātā 1973. gadā. Tamāra Vilerte ir beigusi Daugavpils Pedagoģisko institūtu (tagad Daugavpils Universitāte). Pēc profesijas viņa ir bioloģijas skolotāja, taču pārsvarā ir strādājusi par šaha treneri. Viņas brālis Jānis Vilerts (1943 - 2001) ilgus gadus bija Kuldīgas šaha skolas direktors, māsa Benita Vēja (Vilerte) - Latvijas meistare un Rīgas Šaha skolas trenere. 1971. gads, 1. vieta Latvijas jauniešu šaha čempionātā. 1972. gads, 1. vieta Latvijas jauniešu šaha čempionātā. 1972. gads, dalīta 3.-7. vieta PSRS junioru šaha čempionātā. 1973. gads, dalīta 1.-2. vieta Latvijas sieviešu šaha čempionātā. 2007. gads, 6. vieta Pasaules senioru čempionātā sievietēm. 2008. gads, 2. vieta Eiropas senioru čempionātā sievietēm. 2008. gads, 1. vieta Pasaules senioru čempionātā sievietēm. 2009. gads, 10. vieta Pasaules senioru čempionātā sievietēm. Pasaules senioru čempionāts 2008 Eiropas senioru čempionāts 2008 PSRS junioru čempionāts 1972 Pasaules senioru čempionāts 2007 «Pasaules senioru čempionāts 2009». Arhivēts no oriģināla, laiks: 2013. gada 12. februārī. Skatīts: 2011. gada 8. septembrī. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Žuravļevs, N.; Dulbergs, I.; Kuzmičovs, G. (1980), Latvijas šahistu jaunrade, Riga: Avots. 95. - 96. lpp.