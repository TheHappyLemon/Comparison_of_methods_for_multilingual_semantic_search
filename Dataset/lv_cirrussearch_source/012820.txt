Elizabete Vūlridža Grānta (angļu: Elizabeth Woolridge Grant; dzimusi 1985. gada 21. jūnijā), pazīstama ar skatuves vārdu Lana Del Rey, ir amerikāņu dziedātāja un dziesmu autore. Augusi Ņujorkas priekšpilsētā, dziedātāja pārcēlās uz Ņujorkas centru 18 gadu vecumā, kur viņa iestājās koledžā, sāka rakstīt mūziku un dziedāt dažādos pilsētas klubos. 2008. gadā Lana Del Rey noslēdza līgumu ar neatkarīgu mūzikas ierakstu kompāniju un ierakstīja savā vārdā nosauktu debijas albumu, kurš bija pieejams iTunes jau 2010. gadā. Lana Del Rey nekavējoties atguva albuma tiesības un tas tika izņemts no iTunes drīz pēc tam. 2011. gada jūnijā mūziķe internetā izlaida dziesmu Video Games, kurai pati bija izveidojusi videoklipu. Jau tuvākajos mēnešos dziesmai strauji pieauga popularitāte. Tā paša gada oktobrī dziesma tika izlaista kā singls, kurš iepazīstināja pasauli ar Lana Del Rey debijas albumu Born to Die, kas tika izlaists 2012. gada 31. janvārī ar ierakstu kompānijas Interscope Records sadarbību. Albums Born to Die ieguva pirmo vietu septiņu valstu, tai skaitā Apvienotās Karalistes un Austrālijas, albumu topos. Elizabete Grānta ir dzimusi Ņujorkā. 14 gadu vecumā Elizabete iestājās internātskolā Konektikutas štatā. Māksliniecei ir skotu radniecība un viņa ir īpašumu investora Roba Grānta meita, kurš viņu atbalstīja dziedātājas karjeras uzsākšanas sākumposmā. Vēlāk Lana Del Rey iestājās Fordhama Universitātē (Fordham University) Ņujorkā, uzsākot filozofijas studijas. 18 gadu vecumā viņas tēvocis iemācīja viņai spēlēt ģitāru, sākot ar pašiem vienkāršākajiem akordiem. Kad akordi tika apgūti, māksliniece pārcēlās uz Ņujorku, lai uzsāktu mūziķes karjeru. "Es sapratu, ka visticamāk varētu sarakstīt miljons dziesmas no tiem sešiem akordiem, tāpēc pārvācos uz Ņujorku, lai pāris gadus rakstītu visu, ko vien vēlos", atceras Lana Del Rey. Mūziķes skatuves vārds radās pateicoties biežajām viesošanās reizēm Maiami, kur viņa tikās ar draugiem no Kubas un sarunājās spāniski. Vārds "Lana Del Rey" viņai pašai atgādināja jūras pievilcību, tas izklausījās pietiekami burvīgi, kad tika izrunāts. 2010. gada janvārī Lana Del Rey izlaida savu pirmo studijas albumu ar nosaukumu Lana Del Ray A.K.A. Lizzy Grant. Tas bija dziedātājas pirmais, profesionāli izlaistais albums, sadarbībā ar neatkarīgās ierakstu kompānijas producentu Deividu Kahni (David Kahne). Viņa uzsvēra, ka Deivids vēlējās sākt ar viņu strādāt jau nākamajā dienā, kad bija saņēmis demo ierakstus. Viņš joprojām ir zināms kā producents, kuram piemīt godīgums un interese veidot mūziku, kura nav tikai pops. Dziedātājas tēvs Roberts Grants palīdzēja meitai ar albuma tirgvedību, kurš sākotnēji uz neilgu laiku bija pieejams iTunes. Vēlāk, 2011. gada jūnijā Lana Del Rey noslēdza līgumu ar ierakstu kompāniju „Stranger Records”, lai vēlāk ierakstītu savu debijas singlu Video Games. 2011. gada oktobrī māksliniece ieguva britu mūzikas žurnāla Q balvu nominācijai Next Big Thing. Lana Del Rey prezentēja savu albumu arī vairākās dzīvajās uzstāšanās, piedaloties dažādos TV raudījumos. Populārais žurnāls Rolling Stone mūziķes uzstāšanos Ņujorkas šovā Bowery Ballroom raksturoja, kā "nervozu, tomēr pasniegtu ar lielu pašpārliecinātību". Albums Born to Die tika izlaists 2012. gada 27. janvārī Īrijā, 30. janvārī tas tika izlaists Apvienotajā Karalistē un jau 31. janvārī visā pasaulē. Lana Del Rey uzstājās ar divām dziesmām populārajā šovā Saturday Night Live 14. janvārī, tomēr par šo uzstāšanos saņēma plašu kritiku. Mūziķes uzstāšanos aizstāvēja aktieris Denjels Redklifs, kurš, kaut gan pašu uzstāšanos nemaz īsti neredzēja, paziņoja, ka dziedātāja neuzstājās ne tuvu tik slikti, kā apgalvoja kritiķi. Jau pirms uzstāšanās Lana Del Rey aizstāvēja sevi, apgalvojot, ka dzied pietiekami ilgi, lai būtu laba mūziķe, un, ka raidījuma veidotājs Lorns Mihaels (Lorne Michaels) to zina. Pēc šīs uzstāšanās Lana Del Rey tika arī parodēta Kristenas Vigas izpildījumā. Otrais singls Born to Die, kā izlaistais albums, iznāca 2011. gada 3. decembrī un mūzikas video, balstīts uz pašas dziedātājs izdomu, sabiedrībā nonāca 14. decembrī. 2012. gada 6. aprīlī tika izlaists arī albuma trešais singls Blue Jeans. 2012. gada jūnijā tika izdots Šerilas Kolas trešais studijas albums A Million Lights, kurā tika iekļauta Lana Del Rey sacerēta dziesma Ghetto Baby. 2012. gada vasarā iznāca arī nākamie divi singli no albuma Born to Die — Summertime Sadness un National Anthem. Lana Del Rey 2012. gada 15. jūnijā arī paziņoja, ka strādā pie sava nākamā albuma un ka tam jau ir ierakstītas piecas dziesmas. Vēlāk gan tika nolemts šīs un vēl citas ierakstītās dziesmas iekļaut īpašā pirmā albuma Born to Die versijā Born to Die — The Paradise Edition. Jaunā albuma versija tiks izdota 2012. gada novembrī un vadošais singls Ride no tā tika izdots 25. septembrī. Dažu mēnešu laikā Lana Del Rey iedziedāja divas jaunas dziesmas — Leonarda Koena "Chelsea Hotel#2" un Lī Hezlvuda dziesmu "Summer Wine" kopā ar viņas tā laika partneri Beriju Džeimsu O'Nīlu. Blue Jeans Born To Die Off To the Races Video Games Carmen Dark Paradise National Anthem Serial Killer Summertime Sadness Blue Velvet Burning Desire Ride Young and Beautiful Once Upon a Dream Black Beauty Brooklyn Baby Shades of Cool Ultraviolence West Coast High By The Beach Music to Watch Boys To Terrence Loves You Honeymoon Coachella - Woodstock in My Mind Love Lust for Life ft. The Weeknd Groupie Love ft. A$AP Rocky Summer Bummer ft. Playboi Carti & A$AP Rocky Mariners Apartment Complex Venice Bitch Looking For America Mariners Apartment Complex Doin' Time Season Of The Witch Hope Is A Dangerous Thing For A Woman Like Me To Have - But I Have It Ariana Grande - Don't Call Me Angel ft. Miley Cyrus & Lana Del Rey Matt Maeson - Hallucinogenics ft. Lana Del Rey Let Me Love You Like a Woman You'll Never Walk Alone LA Who Am I To Love You Chemtrails Over The Country Club Blue Banisters Text Book Wildflower Wildfire "Introducing… Lana Del Rey". The Prophet Blog. 2011-07-04. Atjaunots: 2011-09-27 Who is Lana Del Rey, the woman behind one of the "worst outings in 'SNL' history"? - NYPOST.com Rising: Lana Del Rey | Features | Pitchfork «Lana del Rey | NOW Magazine». Arhivēts no oriģināla, laiks: 2014. gada 3. augustā. Skatīts: 2012. gada 18. maijā. BBC News - Love, the law, and Lana Del Rey Lana Del Rey Interview (Vogue.com UK) «Lizzy Grant aka. Lana Del Ray releases album - AdirondackDailyEnterprise.com». Arhivēts no oriģināla, laiks: 2012. gada 5. jūnijā. Skatīts: 2014. gada 30. jūnijā. Teksts " News, Sports, Jobs, Saranac Lake region — Adirondack Daily Enterprise " ignorēts The Quietus | Features | Escape Velocity | Original Sin: An Interview With Lana Del Rey http://strangerrecords.com/#section_01news_2011-06-30-lana_signed_to_stranger Lana Del Rey Tries to Live Up to Her Glamorous Image at New York Show | Music News | Rolling Stone iTunes — Music — Born to Die by Lana Del Rey New Lana Del Rey: "Born to Die" | News | Pitchfork Daniel Radcliffe: 'I didn't actually see Lana Del Rey's 'Saturday Night Live' performance' | News | NME.COM Lana Del Rey's 'SNL' Performance Has Critics Howling — Music, Celebrity, Artist News | MTV.com iTunes — Música — Born to Die — Single de Lana Del Rey Lana Del Rey's blood splattered 'Born To Die' video leaks online — watch | News | NME.COM Vikikrātuvē par šo tēmu ir pieejami multivides faili. Skatīt: Lana Del Rey. Oficiālā mājaslapa (angliski)