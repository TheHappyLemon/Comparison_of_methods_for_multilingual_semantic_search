The Curse of Oak Island ir realitātes šovs par Oukailendu Jaunskotijā, Kanādā. Raidījuma pirmizrāde Kanādā notika History kanālā 2014. gada 5. janvārī. Šovs balstās uz brāļu Rika un Mārtija Lagīnu centieniem atrisināt 220 gadu veco Oukailendas noslēpumu. Izmantojot modernas tehnoloģijas un dažādu ekspertu palīdzību, viņi cenšas atrast dārgumus un vēsturiskus priekšmetus, kas, domājams, ir aprakti Oukailendā. 2016. gada 2. augustā tika paziņots, ka Nova Scotia Business Inc. ir piešķīruši $1 271 546 lielu finansējumu raidījuma 4. sezonas veidošanai, kas tiks pārraidīta no 2016. gada novembra. Šova The Curse of Oak Island galvenie varoņi ir brāļi Mārtijs Lagīna un Riks Lagīna no Kingsfordas Mičiganā. Šovā tiek pētīta salas vēsture, jaunākie atklājumi un teorijas, kā arī uz salas esošā "Naudas bedre", dziļurbums "10-x" un Oukailendas purvs. Brāļi sāka interesēties par salu 1965. gadā pēc žurnāla Reader's Digest 1965. gada janvāra izdevuma izlasīšanas, kurā tika aprakstīti Restālu ģimenes mēģinājumi izpētīt tā saukto "Naudas bedri" Oukailendā. Mārtijam un Rikam pieder uzņēmuma Oak Island Tours akciju kontrolpakete, šī uzņēmuma īpašumā ir lielākā daļa salas teritorijas. Vēlāk Prometheus Entertainment aicināja brāļus radīt realitātes šovu par salas dārgumu meklēšanu. Brāļiem Lagīnām palīdz Dens un Deivs Blankenšipi, kas dzīvo uz salas un meklē Oukailendas dārgumus jau kopš 1960. gada. Sērijās pētītās teorijas ietver gan iespējamo Svētā Grāla, gan dažādu senu tautu priekšmetu, gan Viljama Šekspīra manuskriptu atrašanos salas dzīlēs. Īpašie viesi ir bijuši pētnieks Dž. Hjūtons Pulicers, kas izvirzīja teoriju par senu jūrasbraucēju dārgumiem, Pīters Amundsens, kas izteica pieņēmumu par Frānsisa Bēkona slepeno sadarbību ar rožkrustiešiem, Ketlina MakGovena un Elans Batlers ar savu teoriju par templiešu bruņinieku darbībām uz salas un citi. «History to Premiere New Series 'The Curse of Oak Island', 1/5». BroadwayWorld. Skatīts: 2014. gada 4. janvāris. Amanda Kondolojy. «History Announces New Series 'The Curse of Oak Island'». Zap2It. Arhivēts no oriģināla, laiks: 2016. gada 30. maijā. Skatīts: 2014. gada 4. janvāris. «Treasure Hunters: U.P. Natives on History Channel tonight». The Mining Journal (Marquette, MI). Associated Press. 2014. gada 5. janvāris. Skatīts: 2014. gada 6. janvāris. «History Channel's Curse of Oak Island gets film funding for Season 4». The Chronicle Herald. 2016-08-02. Arhivēts no oriģināla, laiks: 2016-08-03. Skatīts: 2016-08-02. Aaron Pruner. «'The Curse of Oak Island': Rick and Marty get closer to finding legendary loot». Zap2it. Arhivēts no oriģināla, laiks: 2016. gada 17. septembrī. Skatīts: 2016. gada 22. oktobrī. «About 'The Curse of Oak Island'». History Channel. Skatīts: 2014. gada 4. janvāris. Ilsa Matthes. «Treasure or Money Pit?: History Channel Star Visits Escanaba School». Daily Press (Escanaba, Michigan), 2014. gada 8. februāris. Chris Conaton. «'The Curse of Oak Island': Slow Going». PopMatters, 2014. gada 5. janvāris. Skatīts: 2014. gada 6. janvāris. Oficiālā tīmekļa vietne Oukailendas "Naudas bedres" mājaslapa Oficiālā Facebook lapa IMDb profils (angliski)