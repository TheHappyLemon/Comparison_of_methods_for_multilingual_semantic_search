1211. gads (MCCXI) bija gads, kas pēc Jūlija kalendāra sākās sestdienā. Mongoļi Čingishana vadībā iebruka Ķīnā. Francijas pilsētā Reimsā nodega baznīca. Pēc tam sāka celt Reimsas katedrāli. Notika pirmais karagājiens uz Sontaganu. Martā notika pirmais karagājiens uz Sakalu, kam sekoja Vilandes aplenkums. Vasarā notika kauja pie Turaidas — viena no Livonijas krusta karu lielākajām kaujām starp Līvzemē iebrukušo apvienoto igauņu karaspēku un Turaidas līviem, krustnešiem, Zobenbrāļu ordeņa un bīskapa Alberta bruņniekiem. Rudenī notika Otrais Beverīnas aplenkums, kad Sakalas un Ugaunijas igauņi iebruka Tālavas latgaļu zemēs un vērsās pret Rūsiņa un Tālivalža pārvaldītajiem novadiem. Pēc tam krustneši un Zobenbrāļu ordenis kopā ar letiem un līviem rīkoja vairākus atbildes karagājienus pret Sakalas un Ugaunijas iedzīvotājiem. Tika izveidota Igaunijas bīskapija, kas vēlāk tika pārsaukta par Tērbatas bīskapiju. 20. jūnijs — Bohēmijas Agnese, Čehijas karaļa Otokāra I meita (mirusi 1282. gadā) 16. maijs — Meško IV Kleinkājis, Krakovas lielkņazs (dzimis ap 1130. gadu) Dabrelis, Turaidas līvu zemes Gaujas kreisā krasta vecākais