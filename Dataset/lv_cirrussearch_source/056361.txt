Jeļena Kručinkina (krievu: Елена Юрьевна Кручинкина; dzimusi 1995. gada 28. martā Mordvijā, Krievijā) ir Baltkrievijas biatloniste. Startējot jauniešu un junioru sacensībās, pārstāvēja Krieviju. 2018. gada oktobrī pārgāja uz Baltkrieviju. Viņas dvīņumāsa Irina arī ir biatloniste. Ar biatlonu sāka nodarboties 2009. gadā. 2014. gadā piedalījās Pasaules čempionātā jauniešiem, labāko rezultātu sasniedza iedzīšanā (33. vieta). Nākamajos divos gados starēja junioru konkurencē, taču arī godalgas neieguva. Labākā vieta bija 2015. gada Pasaules čempionātā junioriem Raubičos, kad sprintā ierindojās 17. vietā. Pasaules kausa sacensībās debitēja 2019. gada 17. janvārī Rūpoldingā ar 23. vietu sprintā. Pasaules čempionātā pirmo reizi piedalījās 2019. gadā Estešundā. 2020. gada Eiropas čempionātā, kas notika Baltkrievijā, iedzīšanas distancē izcīnīja uzvaru. 2021. gada 16. janvārī PK posmā Oberhofā izcīnīja 2. vietu stafetē, veicot pēdejo posmu. Šo panākumu atkārtoja arī PK posmā Nove Mesto tā paša gada martā. Piedalījās 2022. gada ziemas olimpiskajās spēlēs Pekinā, 15 km individuālajā distancē ieņēma 48. vietu, sprintā bija 70. vietā, bet sieviešu stafetē Baltkrievijas komandas sastāvā ieņēma 13. vietu. «5 российских биатлонистов будут выступать за сборную Беларуси, 2 биатлонистки – за Украину». rusbiathlon.ru (krievu). 2018. gada 12. oktobris. Skatīts: 2021. gada 12. martā. «Сестры Кручинкины вернулись на мировую трассу». stolica-s.su (krievu). 2020. gada 5. marts. Skatīts: 2021. gada 12. martā. «Bendika nestartē, Baltkrievija triumfē Eiropas čempionāta medaļu ieskaitē». sportacentrs.com. 2020. gada 1. marts. Skatīts: 2021. gada 12. martā. «Vācijai uzvara aizraujošā duelī ar Baltkrieviju, norvēģietes tikai septītās». sportacentrs.com. 2021. gada 6. janvāris. Skatīts: 2021. gada 12. martā. Vikikrātuvē par šo tēmu ir pieejami multivides faili. Skatīt: Jeļena Kručinkina. Olympedia profils (angliski) IBU profils (angliski) biathlon.com.ua profils (ukrainiski)