Pixar Animation Studios ir kinostudija, kas darbojas datoranimācijas žanrā. Atrodas Kalifornijā, ASV. Studiju 1979. gadā dibināja Džordžs Lūkass kā Computer Division, un tā bija Lucasfilm datoranimācijas apakšnodaļa pēc "Zvaigžņu karu" veiksmes. 1986. gadā Stīvs Džobss atpirka kompāniju no Džordža Lūkasa par 10 miljoniem dolāru. Par jauno kompānijas vadītāju kļuva Elvijs Rejs Smits, kurš piedāvāja kompāniju pārsaukt par PIXAR. 2006. gadā pēc ilgām pārrunām studiju par 7,4 miljardiem dolāru iegādājās kompānija Walt Disney Pictures, padarot Stīvu Džobsu par vienu no lielākajiem Walt Disney akcionāriem. Kompānija papildus animācijas filmu ražošanai nodarbojas arī ar trīsdimensiju datoranimācijas programmatūras izstrādi. Kompānijas izstrādātā programma RenderMan ir izmantota tādu filmu kā "Titāniks", "Matrikss" un "Gredzenu pavēlnieks" izveidē. Pixar ir izdevusi 25 pilnmetrāžas animācijas filmas, no kurām 11 ir bijušas finansiāli veiksmīgas un kritiķu atzinīgi novērtētas: "Rotaļlietu stāsts (1995) "Kukaiņu dzīve" (1998) "Rotaļlietu stāsts 2" (1999) "Mošķīši" (2001) "Meklējot Nemo" (2003) "Lieliskie" (2004) "Vāģi" (2006) "Gardēdis" (2007) "VALL-E" (2008) "Augšup" (2009) "Rotaļlietu stāsts 3" (2010) "Vāģi 2" (2011) "Drošsirde" (2012) "Mošķīšu universitāte" (2013) "Prāta spēles" (2015) "Labais dinozaurs" (2015) "Meklējot Doriju" (2016) "Vāģi 3" (2017) "Koko noslēpums" (2017) "Lieliskie 2" (2018) "Rotaļlietu stāsts 4 (2019) "Uz priekšu" (2020) "Dvēsele" (2020) "Luka" (2021) "Es sarkstu" (2022) "Bazs Gaismasgads" (2022) "Elementāri" (2023) Inside Out 2 (2024) Elio (2025) «Press Info – Apple Leadership – Steve Jobs». Apple. Arhivēts no oriģināla, laiks: 2006. gada 17. oktobrī. Skatīts: 2011. gada 8. jūlijs. iCon. Steve Jobs / Jeffry C.Young, William L. Simon Oficiālā tīmekļa vietne (angliski) IMDb profils (angliski)