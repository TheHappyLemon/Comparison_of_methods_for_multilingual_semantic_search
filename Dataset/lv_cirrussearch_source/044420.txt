Mišela Jeo (malajiešu: Michelle Yeoh, ķīniešu: 杨紫琼, piņjiņs: Yáng Zǐqióng, dzimusi 1962. gada 6. augustā) ir Malaizijā dzimusi ķīniešu aktrise. 1990. gados sāka filmēties Honkongas filmās. Pasaules ievērību guva ar lomu 1997. gada filmā par Džeimsu Bondu "Rītdiena nemirs" un filmā par kungfu "Tīģeris un drakons". Par lomu filmā " Tīģeris un drakons" Mišela Jeo tika nominēta 2000. gada Britu Kino un televīzijas mākslas akadēmijas (BAFTA) balvai kā labākā aktrise. Jeo saņēmusi Amerikas Kinoakadēmijas balvu kā labākā aktrise par Evelīnas Kvanas Vonas lomu filmā "Viss visur vienlaikus". Piedalījusies vairākās filmās gan angļu valodā, gan arī mandarīnu un kantoniešu valodās, kā "Geišas atmiņas" (Memoirs of a Geisha, 2005), "Mūsu ēras Babilona" (2008), Reign of Assassins (2010), "Kung Fu Panda 2" (2011), The Lady (2011), Crouching Tiger, Hidden Dragon: Sword of Destiny (2016), "Pasakaini bagāti" (Crazy Rich Asians, 2018), Master Z: Ip Man Legacy (2018), "Reiz Ziemassvētkos" (2019) un "Šanči un leģenda par desmit gredzeniem" (2021). 2022. gadā saņēmusi kritiķu atzinību par galveno lomu filmā "Viss visur vienlaikus" (2022). Kopš 2004. gada viņa draudzējās ar Žanu Totu. 2008. gada jūlijā intervijā viņa atklāja, ka ir saderinājusies ar viņu. Vikikrātuvē par šo tēmu ir pieejami multivides faili. Skatīt: Mišela Jeo. IMDb profils (angliski) AllMovie profils (angliski) Box Office Mojo profils (angliski)