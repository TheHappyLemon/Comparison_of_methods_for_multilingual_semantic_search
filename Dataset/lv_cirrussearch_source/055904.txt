Sultāne Aiše-Humašaha (osmaņu turku: عایشه ھماشاہ سلطان) bija osmaņu princese, Sultānes Mihrimahas un Rustema Pašā (lielvezīrs 1544–1553; 1555–1561) vienīgā meita. Viņa bija Suleimana Lieliskā un viņa mīļākās dzīvesbiedres un likumīgās sievas Sultānes Hirremas mazmeita. Viņa ir dzimusi Stambulā 1543. gadā, viņa bija vecāku pirmais bērns un vienīgā meita, iespējams, arī vecvecāku pirmais mazbērns. Saņēma labu izglītību, iecienīja dzeju. Viņai bija vairāki brāļi, kuru skaits un vārdi gan tiek apstrīdēti. Tiek ziņots, ka viņu tāpat kā viņas māsīcu, Sultāni Humašahu, ļoti mīlēja viņu vectēvs. Ap 1557. gadu viņa apprecējās ar topošo lielvezīru Semizu Ahmedu Pašā un kopā viņiem bija vairāki bērni. Viņa bija arī Semiza Mehmeda Pašā vecmāmiņa. Aiše-Humašaha bija politiski aktīva, būdams lielvezīra sieva un varenās Sultānes Mihrimahas meita. Viņa bija arī mātes vienīgā mantiniece, un mantoja ne tikai viņas milzīgo bagātību (ieskaitot 5 pilis), bet arī fondus, kas pēc Mihrimahas testamenta vēlāk tika nodoti dēliem. Droši vien sekojot mātes piemēram, Murada III laikā Aiše-Humašaha uzturēja tuvas attiecības ar Sultāni Safiji. Semizs Ahmeds Pašā nomira 1580. gadā, un Sultāne 1582. gada 6. aprīlī apprecējās ar Ahmedu Feridunu Pašā, bet laulība ilga tikai 11 mēnešus, jo Pašā nomira 1583. gada 16. martā. Pastāv versija, ka 1590. gadā Sultāne apprecējās trešoreiz ar Azizu Mahmudu. Neilgi pirms nāves viņa ar dēlu devās svētceļojumā un drīz pēc atgriešanās Aiše-Humašaha nomira savā pilī Uskudarā. Saskaņā ar vienu no versijām Aiše-Humašaha tika apglabāta viņas iespējamā vīra Aziza Mahmuda kompleksā, kura celtniecību viņa sponsorēja. Saskaņā ar citu versiju viņa tika apglabāta sava otrā vīra Ahmeda Feriduna Pašā mauzolejā, Sultānes Mihrimahas mošejā Edirnekapi. Ar pirmo vīru Aišei-Humašahai bija četri dēli un divas meitas; Sultanzāde Mahmuds Pašā (miris 1602. g. apglabāts Sultānes Mihrimahas mošejā). Kastamononu un Nahčivanas sandžakbejs. Sultanzāde Mehmeda Bejs (miris 1605. g., apglabāts Sultānes Mihrimahas mošejā) Hercegovinas sandžakbejs. Sultanzāde Mustafa Pašā (miris 1593. Gadā, apglabāts Sultānes Mihrimahas mošejā) Klisa sandžakbejs; Sultanzāde Osmana Bejs (miris 1598. gadā, apglabāts Sultānes Mihrimahas mošejā) Karahisaras sandžakbejs. Viņš bija Sultanzades Mehmeda Pašā tēvs. Sultāne Saliha (mirusi 1576. gadā, apglabāta Sultānes Mihrimahas mošejā). Viņa 1574. gadā apprecējās ar Džigalazādi Jusufu Sinanu Pašā; viņai bija viens dēls un viena meita. Sultāne Safije (apglabāta Sultānes Mihrimahas mošejā) Viņa apprecējās ar Džigalazādi Jusufu Sinanu Pašā 1577. gadā pēc māsas nāves. Viņai bija divi dēli un viena meita. «SEMİZ AHMED PAŞA». TDV İslâm Ansiklopedisi (turku). Skatīts: 2023-08-15.