Latvijas U-21 futbola izlase ir Latvijas Futbola federācijas kontrolēta komanda, kas pārstāv Latvijas Republiku tādās futbola sacensībās kā UEFA Eiropas U-21 čempionāts. Latvijas izlases galvenais treneris ir Aleksandrs Basovs. Mājas spēles Latvijas U-21 futbola izlase parasti aizvada Rīgā, Jelgavā vai Liepājā. Kā komanda Latvijas U-21 radās 1992. gadā pēc neatkarības atgūšanas no PSRS. Pirmo spēli izlase aizvadīja Lietuvas pilsētā Viļņā, 28. oktobrī 1992, mačs beidzās ar rezultātu 0:0. Pirmo Eiropas čempionāta kvalifikācijas spēli Latvija aizvadīja Rīgā pret Īriju, 1994. gada 6. septembrī un nospēlēja neizšķirti 1:1. Kopš 2001 gada komanda piedalās arī Baltijas kausā, uzvarot to 2008. gadā. Kopš 1992. gada Latvija jau ir paspējusi aizvadīt vairāk nekā 100 mačus. Šāds sastāvs tika izsaukts 2023. gada UEFA Eiropas U-21 čempionāta kvalifikācijas spēlēm pret Izraēlu un Ungāriju 2022. gada jūnijā. Spēles un vārti pēc spēles pret Sanmarīno 2022. gada martā. Šeit minētas tikai oficiālās izlašu spēles* «U-21 izlase Rīgā aizvadīs noslēdzošās EČ kvalifikācijas turnīra spēles». lff.lv. 2022. gada 27. maijā. Skatīts: 2022. gada 3. jūnijā. U-21 izlase LFF vietnē