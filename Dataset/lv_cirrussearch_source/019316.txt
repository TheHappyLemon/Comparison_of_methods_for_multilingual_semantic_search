Alberts Kapenguts (krievu: Альберт Зиновьевич Капенгут; dzimis 1944. gada 4. jūlijā Kazaņā, Krievijas PFSR) ir ASV (agrāk PSRS un Baltkrievijas) starptautiskais meistars šahā (1991). 18 gadu vecumā kļuvis par PSRS sporta meistaru šahā (1962). Armijas dienesta laikā piedalījies divos Latvijas šaha čempionātos: 1965. gada Latvijas šaha čempionātā dalījis 5.-6. vietu, bet 1966. gada Latvijas šaha čempionātā izcīnījis 2. vietu, tikai par puspunktu atpaliekot no turnīra uzvarētāja Aivara Gipšļa. Pēc tam dzīvojis Baltkrievijā un kļuvis par septiņkārtējo Baltkrievijas čempionu šahā: 1962., 1968., 1969., 1970., 1976., 1977. un 1978. gadā. 1971. gadā ieņēmis 10. vietu PSRS šaha čempionāta finālā, apsteidzot daudzus pazīstamus meistarus. PSRS izlases sastāvā četras reizes uzvarējis Pasaules studentu komandu šaha čempionātos (1964, 1965, 1966, 1968). Kopš 2008. gada 28. aprīļa pārstāv ASV šaha federāciju. Alberts Kapenguts ir pazīstams kā šaha teorētiķis un treneris. 1979.-1980. gadā bijis Mihaila Tāla sekundants. Vēlāk strādājis ar nākamajiem lielmeistariem Borisu Gelfandu un Juriju Šuļmanu. 1984. gadā Minskā izdevis grāmatu par šaha atklātņu teoriju - «Indiešu aizsardzība». Championship of Belarus - 1962 34 Championship of Belarus - Gomel 1968 Championship of Belarus - 1969 Championship of Belarus - 1970 Championship of Belarus - Minsk 5-26.5.1976 Championship of Belarus - Minsk 3-25.5.1977 Championship of Belarus - Minsk 1978 «39 Championship of USSR Leningrad 15.9-18.10.1971». Arhivēts no oriģināla, laiks: 04.06.2016. Skatīts: 14.05.2013. year=2008 FIDE Player transfers Alberts Kapenguts šahista profils vietnē fide.com Alberts Kapenguts šahista profils vietnē chessgames.com Alberts Kapenguts šahista profils vietnē 365chess.com Alberts Kapenguts šahista profils vietnē chesstempo.com Alberts Kapenguts šahista profils vietnē olimpbase.org (Pasaules studentu komandu šaha čempionāti) Alberts Kapenguts šahista profils vietnē olimpbase.org (PSRS komandu čempionāti) Alberts Kapenguts šahista profils vietnē olimpbase.org (PSRS komandu kausi)