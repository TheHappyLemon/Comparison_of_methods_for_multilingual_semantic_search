Alpetragijs ir triecienkrāteris Mēness redzamajā pusē. Atrodas Mākoņu jūras ZA malā. Nodēvēts 12. gadsimtā dzīvojuša Andalūzijas arābu astronoma Nūredīna el Bitrūdži (latinizētā formā — Alpetragijs) vārdā. Vārdu pirmoreiz lietoja Džovanni Batista Ričoli uz 1651. gadā izdotas Mēness kartes. 1935. gadā vārdu apstiprinājusi Starptautiskā Astronomijas savienība. Uz ZA no Alpetragija atrodas Alfonss (Ø 111 km), uz dienvidaustrumiem Arzahels (Ø 97 km), uz rietumiem atrodas Lasels (Ø 23 km). Alpetragijs ir vecs krāteris, daļēji erodējis, izveidošanās laiks precīzi nav zināms. Krātera forma apaļa, ar nelielu izvirzījumu ziemeļdaļā. Virs apkārtējās virsmas krātera valnis paceļas līdz 1020 m. Krātera vidū atrodas netipiski plaša centrālā virsotne, kura paceļas apmēram 2 km augstumā. Tiek uzskatīts, ka virsotne paplašinājusies vulkāniskās darbības dēļ. Uz Mēness kartēm šie krāteri tiek apzīmēti ar burtu uz krātera malas, kas ir tuvāk Alpetragija krāterim. «Alpetragius on Moon». Arhivēts no oriģināla, laiks: 2017. gada 28. septembrī. Skatīts: 2017. gada 2. augustā. «Alpetragius». Arhivēts no oriģināla, laiks: 2010. gada 19. jūnijā. Skatīts: 2017. gada 2. augustā. Vikikrātuvē par šo tēmu ir pieejami multivides faili. Skatīt: Alpetragijs.