Sirius FM-5 ir ASV uzņēmuma Sirius XM Radio sakaru pavadonis, kas paredzēts radio retranslācijai Ziemeļamerikai. Tas orbītā tika palaists 2009. gada jūnijā. SIRIUS FM-5 bija pirmais no SIRIUS FM pavadoņiem, kas izvietots ģeostacionārajā orbītā; iepriekšējie tika ievadīti "tundras orbītā" (augsti eliptiskā ģeosinhronā orbītā. Pavadonis tika izgatavots ASV uzņēmumā Space Systems/Loral uz platformas LS-1300 bāzes. Tam uzstādīts viens raidītājs, kas darbojas S un X diapazonā. SIRIUS FM-5 palaists 2009. gada 30. jūnijā 19:10 UTC ar nesējraķeti Proton-M / Briz-M no Baikonuras kosmodroma 200. laukuma 39. palaišanas iekārtas. Ģeostacionāro orbītu SIRIUS FM-5 sasniedza ar saviem dzinējiem. To izvietoja punktā 96° rietumu garuma. 2009. gada 9. septembrī SIRIUS FM-5 tika nodots ekspluatācijā. Vēlāk tas tika pārvietots uz punktu 86,2° rietumu garuma, līdzās XM-5. 2009 - Launches to Orbit and Beyond SIRIUS XM Announces SIRIUS FM-5 Satellite has Been Placed Into Service Sirius XM Radio Inc, 2009-09-09, (angliski) SIRIUS FM-5 Space Systems/Loral SIRIUS FM-5 International Launch Services Sirius FM5 (Radiosat 5) Gunter Dirk Krebs