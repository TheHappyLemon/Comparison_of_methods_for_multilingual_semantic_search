Fricis Baumbahs (vācu: Fritz Baumbach; dzimis 1935. gada 8. septembrī Veimārā) ir Vācijas šahists un ķīmiķis. Vienpadsmitā pasaules čempionāta korespondencšahā (1983–89) uzvarētājs. ICCF lielmeistars (1973). FIDE meistars (FM). Pirmos panākumus šahā sasniedzis 1950. gadu beigās. 1959. gadā pirmo reizi iekļuvis Vācijas Demokrātiskā Republikas (VDR) šaha čempionātā finālā. No 1960. gada līdz 1962. gadam trīs reizes pārstāvējis savas valsts komandu Pasaules studentu komandu šaha čempionātos, kur 1961. gadā izcīnījis bronzas medaļu komandu vērtējumā. 1961. gadā viesojies Rīgā, kur VDR komanda tikusies ar Latvijas un Lietuvas šaha izlasēm. 1968. gadā VDR šaha čempionātā ieņēmis 2. vietu aiz uzvarētāja Volfganga Ūlmana. 1970. gadā kļuvis par VDR šaha čempionātā uzvarētāju. 1970. gadā bijis arī savas valsts izlases sastāvā Eiropas komandu šaha čempionātā, kur tā negaidīti izcīnīja bronzas medaļas komandu vērtējumā. 1972. gadā pārstāvējis VDR izlasi Pasaules šaha olimpiādē. Lielus panākumus guvis arī korespondencšahā. 1989. gadā dalījis 1. - 3. vietu 11. Pasaules čempionātā korespondencšahā, bet pēc labāka papildus koeficienta atzīts par uzvarētāju. 9. Pasaules čempionātā korespondencšahā (1977-83) kļuvis par vicečempionu. No 1993. gada pildījis Vācijas Korespondencšaha federācijas prezidenta pienākumus. No 1995. gada līdz 1999. gadam bijis Starptautiskā Korespondencšaha federācijas ģenerālsekretārs. Pēc profesijas ir ķīmiķis. 1966. gadā aizstāvējis ķīmijas zinātņu doktora grādu. Ir precējies un piecu bērnu tēvs (dēls un četras meitas). Sarakstījis vairākas grāmatas par šahu. «Friedrich Baumbach». Arhivēts no oriģināla, laiks: 2012. gada 17. janvārī. Skatīts: 2015. gada 10. jūnijā. Soviet Chess Match-Tournament: Rīga 1961 DDR-ch 17th Weimar 1968 DDR-ch 19th Freiberg 1970 ICCF - 11th CC WORLD CHAMPIONSHIP FINAL ICCF - 9th CC World Championship Final Fricis Baumbahs šahista profils vietnē fide.com Fricis Baumbahs šahista profils vietnē chessgames.com Fricis Baumbahs šahista profils vietnē 365chess.com Fricis Baumbahs šahista profils vietnē olimpbase.org (Pasaules šaha olimpiādes) Fricis Baumbahs šahista profils vietnē olimpbase.org (Eiropas komandu šaha čempionāti) Fricis Baumbahs šahista profils vietnē olimpbase.org (Pasaules studentu komandu šaha čempionāti)