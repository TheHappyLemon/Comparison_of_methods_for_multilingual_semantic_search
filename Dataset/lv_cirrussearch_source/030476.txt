Jāsirs Seiravans (angļu: Yasser Seirawan, arābu: ياسر سيروان; dzimis 1960. gada 24. martā, Damaskā) ir arābu izcelsmes ASV starptautiskais lielmeistars šahā (1980). Piedzimis Sīrija galvaspilsētā Damaskā. Septiņu gadu vecumā kopā ar vecākiem pārcēlies uz Sietlu. Divpadsmit gadu vecumā iemācījies spēlēt šahu. 1979. gadā kļuvis par Pasaules junioru čempionāta uzvarētāju. Šajā pašā gadā starpzonu turnīra laikā bijis Rīgā kā amerikāņu šahistu sekundants un sadraudzējies ar Aleksandru Voitkēviču. Četras reizes uzvarējis ASV šaha čempionātos - 1981., 1986., 1989. un 2000. gadā. FIDE 1979. gadā Seiravanam piešķīrusi starptautiskā meistara (IM), 1980. gadā - starptautiskā lielmeistara (GM) titulus, bet 2004. gadā - FIDE vecākā trenera nosaukumu. Sākot no 1981. gada Pasaules šaha čempiona nosaukuma izcīņas ciklos. Pirmajā savā starpzonu turnīrā 1982. gadā ieņēmis 7. vietu. 1985. gada starpzonu turnīrā izcīnījis 2. vietu un iekļuvis pretendentu turnīrā, kur palicis 10. vietā. 1987. gadā Zagrebas starpzonu turnīrā izcīnījis 3. vietu. 1988. gadā pretendentu maču pirmajā kārtā ar 1:4 zaudējis angļu šahistam Džonatanam Spīlmenam. Vēlākajos gados nav spējis atkārtot šos panākumus. 1990. gada Manilas starpzonu turnīrā palicis 15. vietā, bet 1993. gada starpzonu turnīrā Šveicē bijis 23. vietā. ASV izlases sastāvā sekmīgi piedalījies šaha komandu sacensībās: Pasaules šaha olimpiādēs piedalījies 10 reizes (1980-1982, 1986-1994, 1998-2002). Komandu kopvērtējumā izcīnījis 2 sudraba (1990, 1998) un 2 bronzas (1982, 1986) medaļas, bet individuālā vērtējumā zelta (1994) un divas sudraba (1980, 2002) medaļas; Pasaules komandu šaha čempionātos piedalījies 2 reizes (1989, 2011). Individuālā vērtējumā izcīnījis sudraba (2011) medaļu. No 1988. gada līdz 2000. gadam bijis šaha žurnāla Inside Chess redaktors, pēc tam daudz pūļu ieguldījis interneta vietnes ChessCafe.com attīstībā. Pazīstams ar savām grāmatām, kas pārsvarā veltītas šaha atklātņu un galotņu teorijai. Viņa vārdā ir nosaukts atklātnes uzbrukums (1. d4 Zf6 2. c4 e6 3. Lg5), kā arī varianti Grīnfelda aizsardzībā, Karo—Kana aizsardzībā un franču aizsardzībā. 2003. gadā pēc turnejas Ķīnā paziņojis par savas aktīvās šahista karjeras beigām, tomēr vēlāk piedalījies dažos šaha turnīros. 2011. gadā dalījis pirmo vietu Barselonas šaha turnīrā. 28th US Championship and World Championship Zonal; 1981 32nd US Championship and World Championship Zonal; 1986 «35th US Championship and World Championship Zonal; 1989». Arhivēts no oriģināla, laiks: 2016. gada 5. martā. Skatīts: 2015. gada 24. septembrī. 46th US Championship; September 25 - October 6, 2000 1982 Toluca Interzonal Tournament 1985 Biel Interzonal Tournament «1985 Montpellier Candidates Tournament». Arhivēts no oriģināla, laiks: 2013. gada 1. jūnijā. Skatīts: 2015. gada 24. septembrī. 1987 Zagreb Interzonal Tournament 1988-90 Candidates Matches 1990 Manila Interzonal Tournament 1993 Biel FIDE Interzonal Tournament Seirawan's comeback – his views on the chess world today Jāsirs Seiravans šahista profils vietnē fide.com Jāsirs Seiravans šahista profils vietnē chessgames.com Jāsirs Seiravans šahista profils vietnē 365chess.com Jāsirs Seiravans šahista profils vietnē chesstempo.com Jāsirs Seiravans šahista profils vietnē olimpbase.org (Pasaules šaha olimpiādes) Jāsirs Seiravans šahista profils vietnē olimpbase.org (Pasaules komandu šaha čempionāti)