Džordžs Endrū Dž. Makkejs (angļu: George Andrew J. MacKay; dzimis 1992. gada 13. martā) ir angļu aktieris. Savu karjeru sācis ar nelielu lomu filmā "Pīters Pens" (2003). Atveidojis galvenās lomas kara drāmā Private Peaceful (2012), romantiskajā filmā How I Live Now (2013) un šausmu filmā "Meroubounas noslēpums" (Marrowbone, 2017). 2013. gadā Makkeju nominēja BAFTA kino balvai kategorijā "Uzlecošā zvaigzne". Guvis starptautisku atpazīstamību ar lomu Sema Mendesa kara drāmā "1917" (2019). Piedalījies arī filmās Pride (2014), "Kapteinis Fantastika" (2016), "Ofelija" (Ophelia, 2018), " Patiess stāsts par Neda Kellija bandu" (True History of the Kelly Gang, 2019), Munich – The Edge of War (2021) un The Beast (2023). Vikikrātuvē par šo tēmu ir pieejami multivides faili. Skatīt: Džordžs Makkejs. IMDb profils (angliski) AllMovie profils (angliski)