Vozneseņivka (ukraiņu: Вознесенівка) ir pilsēta Ukrainas austrumos Luhanskas apgabalā, pakļauta Dovžanskas pilsētas padomei. Izvietojusies apgabala dienvidaustrumos pie pašas Krievijas robežas. Pilsētā akmeņogļu ieguve un akmeņogļu bagātināšanas kombināts. Novadpētniecības muzejs. Provaļļas stepi tagadējās pilsētas apvidū sāka apgūt pēc dzelzceļa līnijas Debaļceve—Zvereva izbūves 1876.—1879. gados, pie kuras uzcēla Provaļļas staciju. 1906. gadā netālu no stacijas izveidojās Vozneseņivkas, Novomikolajivkas un Vasiļivkas ciemi. 1930. gados apkaimē atklāja ievērojamas antracīta iegulas un 1947. gadā tika atklāta pirmā šahta — «Červonij partizan» (Sarkanais partizāns). No 1949. līdz 1955. gada izbūvētas vēl divas šahtas. 1956. gadā trīs ciemi, kā arī ciemati pie šahtām un stacijas tika apvienoti vienā pilsētciematā, kam piešķīra pirmās šahtas nosaukumu Červonopartizanska (ukraiņu: Червонопартизанськ). 1960. gadā Červonopartizanskai piešķirts pilsētas statuss. 2016. gadā pilsētai atgriezts tās vēsturiskais nosaukums. Склад адміністративно-територіальної одиниці. Луганська область, м Свердловськ, м Червонопартизанськ