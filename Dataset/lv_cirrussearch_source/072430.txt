Silēziešu valoda (ślůnsko godka) tiek lietota Augšsilēzijas reģionā Polijā, kā arī Čehijā un Vācijā. 2011. gadā 509 000 cilvēku deklarēja silēziešu valodu kā savu dzimto valodu. Silēziešu valoda ir ļoti līdzīga poļu valodai — daži valodnieki to uzskata par poļu valodas dialektu, nevis atsevišķu valodu. Silēziešu valodai nav viena noteikta alfabēta. Parasti runu pieraksta, izmantojot poļu alfabēta rakstzīmes. 2006. gadā, apvienojot apmēram 10 paveidus, tika izveidots vienots silēziešu valodas alfabēts. Tas tiek izmantots arī Vikipēdijā silēziešu valodā. Alfabēts: Aa Bb Cc Ćć Čč Dd Ee Ff Gg Hh Ii Jj Kk Ll Mm Nn Ńń Oo Pp Rr Řř Ss Śś Šš Tt Uu Ůů Ww Yy Zz Źź Žž, digrāfi — Ch Dz Dź Dž. Narodowy Spis Powszechny Ludności i Mieszkań 2011. Raport z wyników - Central Statistical Office of Poland Ziņas silēziešu valodā Pů našymu – djalykt ślůnski kodyfikowůny