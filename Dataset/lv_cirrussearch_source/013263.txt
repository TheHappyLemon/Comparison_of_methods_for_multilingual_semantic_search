Milāna—Sanremo (itāļu: Milano–Sanremo), "pavasara klasika" (la classica di Primavera), ir ikgadējas šosejas riteņbraukšanas sacensības Itālijā no Milānas uz Sanremo. Tās ar 298 km trases garumu ir garākās profesionālās viendienas sacensības. Pirmās sacensības notika 1907. gadā, kad uzvarēja Lisjēns Petī-Bretons. Mūsdienās tās ir vienas no Eiropas riteņbraukšanas klasikām un rezultāti tiek iekļauti UCI Pasaules tūres kopvērtējumā. Līdz 2007. gadam tās bija UCI ProTour kalendārā. No 1999. līdz 2005. gadam īsākā distancē tika organizētas arī sieviešu sacensības Primavera Rosa. Milāna—Sanremo bieži tiek saukta par sprinteru klasiku, kamēr citas Itālijas sacensības Giro di Lombardia, kas notiek rudenī, sauc par kalnu braucēju klasiku. Sacensību uzvarētājs bieži vien izšķiras Podžo kāpumā. 2022. gada maijā tika paziņots par sacensību organizatora RCS Sport plāniem 2023. gadā sarīkot arī sacensības sievietēm īsākā distancē. «Milan–San Remo Preview 2015». The Inner Ring. Skatīts: 2016. gada 18. februāris. «There will be a women's Milan-San Remo in 2023». CyclingTips (angļu). 2022-05-03. Skatīts: 2022-05-03. Oficiālā tīmekļa vietne