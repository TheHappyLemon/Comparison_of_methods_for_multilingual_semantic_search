Suominen Oyj ir Somijas neaudumu tekstila ražotājs. Tas dibināts 2001. gadā, atdaloties no Lassila & Tikanoja. Uzņēmums rūpniecības klientiem un vairumtirgotājiem piegādā neaudumu tekstilu tīrīšanas, medicīnas un higiēnas pielietojumiem. Līdz 2014. gadam tika ražoti arī 2014. gadāa materiāli. Suominen darbojas Somijā, Spānijā, Itālijā, Brazīlijā un ASV. Uzņēmuma akcijas tiek kotētas biržā NASDAQ OMX Helsinki. Suominen lielākie kapitāldaļu turētāji 2015. gada septembrī bija: AC Invest two B.V. (26,83 %), Varma Mutual Pension Insurance (8,91 %), Ilmarinen Mutual Pension Insurance (6,98 %), Elo Pension (5,60 %), Euroclear Bank Sa/Nv (4,88 %), Etra Invest (4,84 %). 1982. gadā Somijas daudznozaru uzņēmums Lassila & Tikanoja nopirka neauduma tekstila izstrādājumu ražotāju J.W. Suominen Oy, kurš dibināts 1898. gadā Nakilā. 1988. gadā iegādāts plastmasas elastīgo iepakojuma materiālu ražotājs Amerplast, kas dibināts 1952. gadā un līdz šim laikam bija nopircis vairākas ražotnes Somijā un Zviedrijā. 2001. gada 30. septembrī Lassila & Tikanoja Oyj tika sadalīts divos atsevišķos uzņēmumos: Lassila & Tikanoja Oyj (vides pakalpojumi, atkritumu apsaimniekošana un tīrīšanas pakalpojumi) un Suominen Yhtymä Oyj (tekstila un iepakojuma ražošana). J.W.Suominen tika pārdēvēts par Suominen Kuitukankaat Oy (Suominen Nonwovens), bet Amerplast kļuva par Suominen Joustopakkaukset (Suominen Flexibles). 2003. gadā Suominen nopirka Nīderlandes mitro tīrīšanas izstrādājumu ražotāju Codi International. 2011. gadā iegādāts Ahlstrom Oyj Home and Personal nodaļas tīrīšanas izstrādājumu bizness. 2012. gadā Suominen Yhtymä Oyj pārdēvēts par Suominen Oyj. 2013. gadā Suominen galveno biroju pārcēla no Tamperes uz Helsinkiem. Uzņēmums nolēma pārtraukt mitrās tīrīšanas izstrādājumu biznesu, Codi International pārdodot investīciju uzņēmumam Value Enhancement Partners. 2014. gada 1. janvārī neaudumu tekstila nodaļa sadalīta divās biznesa sfērās: Convenience un Care. Convenience fokusēsies uz apkalpošanas klientiem tīrīšanas, ceļojumu un ēdināšanas biznesā. Care fokusēsies uz klientiem medicīnas un higiēnas biznesā. 2014. gadā iegādāta Ahlstrom Brazīlijas fabrika, kas ražo neauduma tekstila izstrādājumus. Jūlijā Elastīgā iepakojuma bizness (Suominen Joustopakkaukset Oy un Suominen Polska Sp. z.o.o) pārdots Apvienotās Karalistes privāto investīciju uzņēmumam Lonsdale Capital Partners LLP un menedžeru grupai. Major shareholders Suominen (somiski) (angliski)