1992.—1993. gada UEFA Čempionu līgas sezona bija Eiropas spēcīgākā futbola klubu turnīra 38. sezona un 1. zem UEFA Čempionu līgas nosaukuma. Sezona ilga no 1992. gada 19. augusta līdz 1993. gada 26. maijam. Finālspēle norisinājās Minhenes olimpiskajā stadionā. Par UEFA Čempionu līgas uzvarētājiem pirmo reizi kļuva Francijas klubs Marseille, kas finālā uzvarēja Itālijas komandu Milan ar rezultātu 1–0. Marseille kļuva arī par pirmo Francijas komandu, kas ir uzvarējusi Eiropas spēcīgākajā klubu turnīrā. Šī bija otrā reize, kad astoņas otrās kārtas uzvarētājas tika sadalītas divās grupās un grupu uzvarētāji iekļuva finālā. Šī bija pirmā sezona pēc PSRS un Dienvidslāvijas dalīšanās, tādējādi ļaujot piedalīties komandām no Baltijas valstīm (arī Skonto no Latvijas), Ukrainas un Slovēnijas. Pirmo reizi piedalījās arī komandas no Fēru Salām un Izraēlas. 1 – Pēc uzvaras 3–0 mājās un zaudējuma 4–1 viesos, Stuttgart sākotnēji iekļuva nākamajā kārtā. Pēc otrās spēles videomateriāla noskatīšanās atklājās, ka Stuttgart komandai laukumā atradās vairāk nekā trīs atļautie ārzemju spēlētāji, tādējādi Leeds United komandai tika piešķirta tehniskā uzvara 3–0. Tā kā rezultāts summā bija 3–3, Barselonā tika izspēlēta trešais mačs, kurā Leeds United uzvarēja 2–1. Avots: UEFA Avots: UEFA UEFA.com. «Marseille-Milan 1992 History | UEFA Champions League». UEFA.com (angļu). Skatīts: 2021-11-19. UEFA mājaslapa (angliski)