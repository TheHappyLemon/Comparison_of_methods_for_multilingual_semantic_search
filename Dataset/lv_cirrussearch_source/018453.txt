S60 (līdz 2005. gadam Series 60) ir programmatūras platforma viedtālruņiem, kas bāzēta uz Symbian operētājsistēmu. To Nokia izstrādāja 2001. gadā, un pirmais tālrunis (Nokia 7650 ) ar S60 izlaists 2002. gadā. Izlaistas piecas S60 paaudzes. 2011. gadā Nokia nolēma pārtraukt izmantot Symbian, tā vietā izvēloties Windows Phone. S60 satur standarta lietojumprogrammu un bibliotēku komplektu, piemēram, telefonijas, personālā informācijas menedžera rīkus, uz Helix bāzētus multimediju atskaņotājus. Operētājsistēma ļauj instalēt arī citu izstrādātāju lietojumprogrammas. S60 atbalsta tādas programmēšanas valodas un tehnoloģijas kā Java, MIDP, C++, Python (Python for S60) un Adobe Flash. Sākotnēji S60 grafikai tika izmantota rīkkopa AVKON, bet vēlākās versijās Qt. S60 galvenokārt tikusi uzstādīta Nokia ierīcēs, bet to izmantoja arī Lenovo, LG Electronics, Panasonic, Samsung Electronics, Sendo un Siemens Mobile. Pēdējais tālrunis ar S60 bija Nokia 808 PureView. Nokia Confirms The PureView Was Officially The Last Symbian Phone