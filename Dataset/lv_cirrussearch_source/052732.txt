Ika (krievu: Ик, tatāru: Ык, baškīru: Ыҡ) ir upe Krievijā, Kamas kreisā krasta pieteka. Upe savu tecējumu sāk Bulgumas–Belebejevskas augstienē, Baškortostānā. Tālāk tā ir Baškortostānas un Orenburgas apgabala robežupe, pēc tam Baškortostānas un Tatarstānas robežupe un visbeidzot ietek Nižņekamskas rezervuārā, Tatarstānas teritorijā. Upes garums ir 571 km. Ikas baseina platība ir 18 100 km². Lielākā apdzīvotā vieta upes krastos ir Oktjabrska. Vikikrātuvē par šo tēmu ir pieejami multivides faili. Skatīt: Ika. Krievijas Lielās enciklopēdijas raksts (krieviski)