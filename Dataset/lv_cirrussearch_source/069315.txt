Argentīnas regbija izlase ir komanda, kas pārstāv Argentīnu starptautiskās regbija spēlēs. To pārvalda Argentīnas Regbija savienība. Argentīnas izlase ir piedalījusies visos Pasaules kausa regbijā finālturnīros. Lielākais sasniegums ir trešā vieta 2007. gadā. Arī 2015. gada Pasaules kausā Argentīna sasniedza pusfinālu un izcīnīja 4. vietu. Kopš 2012. gada piedalās Dienvidu puslodes nozīmīgākajās sacensībās Regbija čempionātā, kur tā sacenšas ar Jaunzēlandi, Austrāliju un Dienvidāfriku. Argentīna savu pirmo starptautisko regbija spēli aizvadīja 1910. gadā pret Britu salu izlasi. Komandas iesauka ir "pumas", tradicionālās mājas spēļu formas ir ar debeszilām un baltām svītrām. Augstāko vietu pasaules rangā sasniedza pēc 2007. gada Pasaules kausa, kad pacēlās uz trešo vietu. 2023. gada oktobrī pasaules rangā ieņēma 8. vietu. «About The Rugby Championship». super.rugby (angļu). Skatīts: 2023. gada 10. oktobrī. «Men's Full Rankings». www.world.rugby (angļu). Skatīts: 2023. gada 10. oktobrī. Vikikrātuvē par šo tēmu ir pieejami multivides faili. Skatīt: Argentīnas regbija izlase. Oficiālā tīmekļa vietne