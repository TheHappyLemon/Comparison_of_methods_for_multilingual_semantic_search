Albānija 1972. gada vasaras olimpiskajās spēlēs Rietumvācijas (Vācijas Federatīvās Republikas) pilsētā Minhenē bija viena no 121 dalībvalstīm. Šīs bija Albānijas pirmās olimpiskās spēles. Albānija šajās olimpiskajās spēlēs startēja ar 5 sportistiem, 4 vīriešiem un 1 sievieti, divos olimpiskajos sporta veidos. Šajās olimpiskajās spēlēs Albānija neizcīnija olimpiskās medaļas. Labāko rezultātu izcīnīja Imers Pampuri, kurš svarceļšanā ieguva 9. vietu. Albānijas karognesēja olimpisko spēļu atklāšanas ceremonijā bija Aferdita Tuša. Nākamā reize, kad Albānija bija pārstāvēta vasaras olimpiskajās spēlēs, bija 1992. gada vasaras olimpiskās spēles, kad tās norisinājās Spānijas pilsētā Barselonā. Pamatraksts: Svarcelšana 1972. gada vasaras olimpiskajās spēlēs Albānija svarcelšanā bija pārstāvēta ar Imeru Pampuri. Viņš startēja svara kategorijā līdz 60 kilogramiem, izcīnot 9. vietu, kas bija Albānijas labākais panākums šajās olimpiskajās spēlēs. Militārajā presē, kopā ar vēl 2 sportistiem (bulgāru svarcēlāju Norairu Nurikjanu un padomju svarcēlāju Dito Šanidze) uzstādīja tā laika jaunu olimpisko rekordu militārajā presē. Vīrieši Imers Pampuri Vīrieši Pamatraksts: Šaušana 1972. gada vasaras olimpiskajās spēlēs Lielākā daļa Albānijas sportistu, 4 sportisti, startēja šaušanā. Sportisti startēja divās šaušanas disciplīnās 50 metros ar pistoli un 50 metros ar šauteni. Abās šajās disciplīnās vienlaikus varēja sacensties gan vīrieši, gan sievietes. Labāko rezultātu starp Albānijas sportistiem izcīnīja Ismails Rama. Viņš 50 metros ar šauteni izcīnīja 22. vietu, iegūstot 594 punktus. Šajā disciplīnā startēja arī Bekirs Kosova, kurš ar 587 punktiem ieņēma 66. vietu. Fatosam Pilskati bija labākais rezultāts 50 metru šaušanā ar pistoli, iegūstot 546 punktu tādējādi izcīnot 24. vietu. Aferdita Tuša šajā disciplīnā izcīnīja 51. vietu, iegūstot 522 punktus. Jaukti Albānija olimpiskajās spēlēs «Albania at the 1972 Munich Summer Games». Sports Reference. Arhivēts no oriģināla, laiks: 2020. gada 17. aprīlī. Skatīts: 2016. gada 7. februāris. Arhivēts 2020. gada 17. aprīlī, Wayback Machine vietnē. «Weightlifting at the 1972 Munich Summer Games: Men's Featherweight». Sports Reference. Arhivēts no oriģināla, laiks: 2012. gada 14. novembrī. Skatīts: 2020. gada 5. janvāris. Arhivēts 2012. gada 14. novembrī, Wayback Machine vietnē. Sports Reference. «Shooting at the 1972 München Summer Games: Mixed Free Pistol, 50 metres». Arhivēts no oriģināla, laiks: 2020-04-18. Skatīts: 2012-05-30. Arhivēts 2020-04-18 Wayback Machine vietnē. Sports Reference. «Shooting at the 1972 München Summer Games: Mixed Small-Bore Rifle, Prone, 50 metres». Arhivēts no oriģināla, laiks: 2020. gada 18. aprīlī. Skatīts: 2016. gada 14. februāris. Arhivēts 2018. gada 24. oktobrī, Wayback Machine vietnē.