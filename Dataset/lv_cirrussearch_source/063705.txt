Henrijs V Lankasters, Plantagenets (angļu: Henry V of Lancaster; dzimis 1386. gada 9. augustā, miris 1422. gada 31. augustā) bija Anglijas karalis no 1413. līdz 1422. gadam. Viņa valdnieka devīze bija Dievs un manas tiesības! (vecfr. Dieut et mon droict, fr. Dieu et mon droit, angl. God and my right). Hroniku ieraksts norāda, ka 1399. gadā Henrijs pavadīja laiku Oksfordas Karalienes koledžā sava onkuļa Henrija Boforta, universitātes kanclera, aprūpē. No 1400. līdz 1404. gadam viņš pildīja Kornvolas augstā šerifa pienākumus. Mazāk nekā trīs gadus vēlāk Henrijs vadīja daļu angļu spēku. Viņš vadīja savu armiju Velsā pret Ovainu Glindžeru un apvienoja spēkus ar savu tēvu, lai cīnītos ar Henriju "Hotspuru" Persiju Šrūsberijas kaujā 1403. gadā. Tieši tur 16 gadus veco princi gandrīz nogalināja bulta, kas iestrēga viņa sejā. Vienkāršs karavīrs varētu būt miris no šādas brūces, bet Henrijam bija vislabākā iespējamā aprūpe. Vairāku dienu laikā karaliskais ārsts Džons Bredmors apstrādāja brūci ar medu, lai tas darbotos kā antiseptisks līdzeklis, izveidoja instrumentu, ar ko ieskrūvēt iestrēgušajā bultas uzgalī (bodkin point) un tādējādi to izvilkt, nenodarot papildu bojājumus, un izskaloja brūci ar alkoholu. Operācija bija veiksmīga, taču atstāja Henrijam paliekošas rētas, kas liecina par viņa kaujas pieredzi. Bredmors pierakstīja šo medicīnisko procedūru latīņu valodā savā manuskriptā ar nosaukumu Philomena. Henrija ārstēšana parādījās arī anonīmā Vidusangļu ķirurģijas traktātā, kas datēts ar 1446. gadu un kas kopš tā laika tiek attiecināts uz Tomasu Morstedu. Viens no spilgtākajiem karavadoņiem Simtgadu kara laikā. Vadīja Anglijas un Akvitānijas karaspēku kaujā pie Azenkūras 1415. gadā. 1420. gadā, saskaņā ar Truā (Troyes) miera līgumu kļuva par Francijas karaļa Šarla VI Trakā mantinieku un aprecēja viņa meitu Francijas kroņprincesi Katrīnu d'Valuā. Turpināja karu ar Šarla VI dēlu, dofinu Šarlu VII, un mira no dizentērijas 1422. gada 31. augustā (2 mēnešus pirms Šarla VII - ja būtu viņu pārdzīvojis, tad kļūtu par Francijas karali ne tikai de iure, bet arī de facto). Velsas princis (Prince of Wales, 1399—1413) lords Ostu Virsuzraugs (Lord Warden of the Cinque Ports, 1409—1412) Francijas karalis (angl. King of France, fr. Roi de France, 1413—1422) Akvitānijas hercogs (angl. Duke of Aquitaine, fr. Duc d'Aquitaine, 1399—1422) Lankasteras hercogs (Duke of Lancaster, 1399—1413) Kornvelas hercogs (Duke of Cornwall, 1413—1422) Īrijas lords (Lord of Ireland, 1413—1422) Anglijas karalis (King of England, 1413—1422) Karaļa tēlu mākslā iemūžinājis Viljams Šekspīrs, sarakstot par to savu lugu "Henrijs V". Juliet Barker. Agincourt: Henry V and the Battle That Made England. - London, 2005 Hutchinson H.F., Henry V. A Biography. - London, 1967 Earle P., The Life and times of Henry V. - London, 1972 Henry V. The Practice of Kinship., edited by G.L. Harris - Oxford, 1985 Christopher Allmand, Henry V. - London, 1992 Vikikrātuvē par šo tēmu ir pieejami multivides faili. Skatīt: Henrijs V Lankasters. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski) Enciklopēdijas Krugosvet raksts (krieviski) Henry V Chronology About.com - Biography of Henry V Arhivēts 2007. gada 11. decembrī, Wayback Machine vietnē. Britannia: Monarchs of England - Henry V Columbia Encyclopedia: Henry V Official site of the Royal family: Henry V A BBC piece presenting an alternative version of Henry V Illustrated history of Henry V Salter, HE; Lobe, Mary D (1954). "The University of Oxford". A History of the County of Oxford. Victoria County History. Vol. 3. pp. 132–143. Harriss, Gerald Leslie (2005). Shaping the Nation: England 1360–1461. Oxford, England: Oxford University Press. p. 532. ISBN 0-19-822816-3. Lang, S. J. (1992), "John Bradmore and His Book Philomena", Social History of Medicine, 5 (1): 121–130, doi:10.1093/shm/5.1.121, PMID 11612773.