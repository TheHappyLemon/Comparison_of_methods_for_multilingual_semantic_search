„Marseljēza” (franču: La Marseillaise — 'marsaļietis') ir Francijas valsts himna. Dziesmas mūziku un vārdus 1792. gada 25. aprīlī Strasbūrā sacerēja Klods Jozefs Ružē de Lisls (Claude Joseph Rouget de Lisle). Tās sākotnējais nosaukums bija „Reinas armijas kara dziesma” (Chant de guerre de l'Armée du Rhin). „Marseljēza” ir saistīta ar Franču revolūciju, un agrāk tā bija revolucionāru dziesma. 1917. gadā „Marseljēzas” melodiju ar Pjotra Lavrova sarakstītiem vārdiem par savu valsts himnu pieņēma Krievija ar nosaukumu „Strādnieku marseljēza” (krievu: Рабочая Марсельеза). R. de Lila - Marseljēza