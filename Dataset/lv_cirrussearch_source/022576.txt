Alekss Petrandželo (angļu: Alex Pietrangelo; dzimis 1990. gada 18. janvārī) ir kanādiešu hokejists, aizsargs. Pašlaik (2023) Petrandželo spēlē Nacionālās hokeja līgas vienībā Vegasas "Golden Knights". Pēc divām Ontārio hokeja līgā aizvadītām sezonām 2008.—09. gada sezonā Petrandželo debitēja NHL kluba Sentluisas "Blues" rindās. Komandas sastāvā gan aizsargs nostiprinājās vien 2010.—11. gada sezonā, to noslēdzot kā komandas rezultatīvākais aizsargs. 2011.—12. gada sezonā Petrandželo atzīmējās ar 51 punktu 81 spēlē. 2016. gadā hokejists kļuva par "Blues" kapteini. 2019. gadā kopā ar Sentluisas "Blues" izcīnīja Stenlija kausu, gūstot sērijas izšķirošos vārtus. 2020. gadā noslēdza septiņu gadu līgumu ar Vegasas "Golden Knights". Kanādas hokeja izlases rindās kļuvis par 2014. gada olimpisko spēļu čempionu, kā arī spēlējis 2011. gada Pasaules čempionātā, tajā tiekot atzīts par turnīra labāko aizsargu. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)