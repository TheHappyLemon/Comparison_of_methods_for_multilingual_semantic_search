Izoprēns (2-metil-1,3-butadiēns, СН2=С(СН3)—СН=СН2) ir ogļūdeņradis (alkadiēns) ar divām konjugētām dubultsaitēm (dubultsaitēm, starp kurām ir viena vienkāršā saite). Izoprēns ir bezkrāsains, etilspirtā šķīstošs šķidrums. Izoprēnu var iegūt, dažu terpēnu (limonēna, dipentēna, terpentīna) tvaikiem saskaroties ar nokaitētu platīnu, kā arī, destilējot dabīgo kaučuku. Rūpnieciski izoprēnu iegūst no acetona un acetilēna, vai arī izoamilspirta. Izoprēnu lieto kā sintētiskā kaučuka izejvielu.