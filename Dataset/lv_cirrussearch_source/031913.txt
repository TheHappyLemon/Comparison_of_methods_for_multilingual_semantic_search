Braians Lī Krenstons (angļu: Bryan Lee Cranston; dzimis 1956. gada 7. martā) ir amerikāņu aktieris, scenārists, režisors un producents. Pazīstams ar Voltera Vaita lomu (galvenā loma) seriālā "Pārkāpt robežu", Hola lomu seriālā Malcolm in the Middle un Tima Vetlija lomu seriālā Seinfeld. Par Voltera Vaita attēlošanu četras reizes saņēmis Primetime Emmy balvu kā labākais aktieris drāmas seriālā. Iegūstot balvu trīs reizes pēc kārtas, atkārtojis Billa Kosbija panākumu. Pēc kļūšanas par vienu no seriāla producentiem divas reizes saņēmis balvu par pašu seriālu. Vēl ir saņēmis Zelta globusa balvu par Vaita attēlošanu. Par lomu seriālā Malcolm in the Middle tika trīs reizes nominēts Primetime Emmy balvai. 2014. gadā saņēmis Tony balvu par ASV prezidenta Lindona Džonsona tēlojumu All the Way lugā. Par Daltona Trambo lomu 2015. gada filmā "Trambo" ticis nominēts Amerikas Kinoakadēmijas balvai kā labākais aktieris. Krenstons ir tēlojis arī tādās filmās kā "Glābjot ierindnieku Raienu" (1998), "Mis Saulstariņš" (2006), "Draivs" (2011), "Atcerēties visu" (2012), "Argo" (2012), "Godzilla" (2014) un "Pilnīgi nesaderīgi" (The Upside, 2017). Režisējis vairāku seriālu sērijas un ieskaņoja balss lomas animācijas filmās "Madagaskara 3" (2012), "Kung Fu Panda 3" (2016) un "Suņu sala" (2018). Vikikrātuvē par šo tēmu ir pieejami multivides faili. Skatīt: Braians Krenstons. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski) Twitter profils