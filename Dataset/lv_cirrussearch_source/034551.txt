Progresīvais nodoklis ir nodoklis, kura nodokļa likme pieaug, palielinoties vērtībai, kas jāapliek ar nodokli. Vārds "progresīvais" apzīmē to, kā nodokļa likme progresē no zemas uz augstu, tādēļ vidējā nodokļa likme ir mazāka par marginālo nodokļu likmi. Progresīvs var būt gan viens atsevišķs nodoklis, gan arī visa nodokļu sistēma. Šāda veida nodokli ievieš, lai samazinātu nodokļu slogu cilvēkiem ar mazāku maksātspēju. Progresīvais nodoklis šo slogu pārnes uz iedzīvotājiem ar lielāku maksātspēju. Progresīvajam nodoklim pretējais ir regresīvais nodoklis — nodoklis, kura likme samazinās, palielinoties vērtībai, kas jāapliek ar nodokli. Progresivitāti bieži pievieno ienākuma nodoklim, lai cilvēki ar mazāku algu maksātu mazāk nodokļus, nekā cilvēki, kam alga ir lielāka. Nodokļu sistēma var būt progresīva, ja tajā ir, piemēram, augstāks korporatīvais nodoklis, uzņēmuma ienākuma nodoklis, nekustamā īpašuma nodoklis, zemes nodoklis vai citi nodokļi, kuri vairāk skar bagātāko sabiedrības slāni. Šāds nodoklis samazina ienākumu nevienlīdzību un mantisko nevienlīdzību. Ekonomisti gan nav vienisprātis par šāda nodokļa ilgtermiņa efektu. Taču pastāv saikne starp cilvēkiem, kas uzskata sevi par laimīgiem, un vienlīdzību viņu valstī. Regresīvais nodoklis Proporcionālais nodoklis Sociāldemokrātija Ienākumu nevienlīdzība Webster (angliski) (4b): increasing in rate as the base increases (a progressive tax) American Heritage Arhivēts 2009. gada 9. februārī, Wayback Machine vietnē. (angliski) (6). Increasing in rate as the taxable amount increases. Britannica Concise Encyclopedia (angliski) Tax levied at a rate that increases as the quantity subject to taxation increases. Princeton University WordNet Arhivēts 2020. gada 17. maijā, Wayback Machine vietnē. (angliski) (n) progressive tax (any tax in which the rate increases as the amount subject to taxation increases) Inequality and Happiness: Are Europeans and Americans Different? Arhivēts 2017. gada 15. augustā, Wayback Machine vietnē. (angliski) We find that individuals have a lower tendency to report themselves happy when inequality is high