Hīdavendigāras vilājets (turku: Vilâyet-i Hüdâvendigâr) bija Osmaņu impērijas province 1867.–1922. gadā. Tās galvaspilsēta bija pilsēta Bursa. Pirms Pirmā pasaules kara vilājetā dzīvoja 1 844 637 cilvēki. Līdz ar monarhijas gāšanu un Osmaņu impērijas sabrukumu Hīdavendigāras vilājets beidza pastāvēt. Pēc grieķu—turku kara grieķu tautības iedzīvotāji tika pārcelti uz Grieķiju. Pēc armēņu un grieķu iedzīvotāju masveida iznīcināšanas Pirmā pasaules kara laikā bijušajā vilājetā praktiski nepalika iedzīvotāju, kas nebija musulmaņi. Vikikrātuvē par šo tēmu ir pieejami multivides faili. Skatīt: Hīdavendigāras vilājets.