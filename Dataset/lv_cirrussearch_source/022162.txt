Sofija Karmīna Kopola (angļu: Sofia Carmina Coppola; dzimusi 1971. gada 14. maijā) ir amerikāņu scenāriste, režisore, producente un aktrise. Viņa ir kinorežisora Frānsisa Forda Kopolas meita. Sāka filmēties jau bērnībā sava tēva Frānsisa Forda Kopolas filmās. Tomēr aktrises karjera apsīka pēc negatīvās kritikas un Zelta avenes balvas antibalvas par otrā plāna lomu tēva filmā "Krusttēvs 3" (1990). Tomēr kā režisore un scenāriste viņa guva atzinību. 2003. gadā saņēma Amerikas Kinoakadēmijas balvu par labāko oriģinālscenāriju par filmu "Pazudis tulkojumā" (2003), tāpat viņa kļuva par trešo sievieti un pirmo amerikānieti, kas tikusi nominēta Amerikas Kinoakadēmijas labākās režisores balvai. 2010. gadā ar filmu "Kaut kur" (Somewhere) Kopola kļuva par pirmo amerikānieti un ceturto amerikāņu filmu veidotāju vispār (starp vīriešiem un sievietēm), kas saņem Venēcijas kinofestivāla galveno balvu Zelta lauvu. Par filmu "Pieviltie" (2017) ieguva Kannu kinofestivāla balvu "Labākais režisors", kļūstot par otro sievieti, kas ieguvusi šo balvu. Kopolas uzņemtās filmas: "Jaunavu pašnāvības" (The Virgin Suicides; 1999) "Pazudis tulkojumā" (Lost in Translation; 2003) "Marija Antuanete" (Marie Antoinette; 2006) "Kaut kur" (Somewhere; 2010) "Izredzētie" (The Bling Ring; 2013) A Very Murray Christmas (TV filma, 2015) "Pieviltie" (The Beguiled, 2017) On the Rocks (2020) "Priscilla" (Priscilla, 2023) «Sofia Coppola becomes second woman to win Cannes director prize». edition.cnn.com. Vikikrātuvē par šo tēmu ir pieejami multivides faili. Skatīt: Sofija Kopola. IMDb profils (angliski) AllMovie profils (angliski) Box Office Mojo profils (angliski) Encyclopædia Britannica raksts (angliski) Brockhaus Enzyklopädie raksts (vāciski)