Poļina Jeļizarova (dzimusi 1989. gada 1. maijā Liepājā) ir Latvijas vieglatlēte, garo distanču skrējēja, pārsvarā startē 3000 m šķēršļu skrējienā. Latvijas rekordiste šajā distancē. Pašreizējais treneris — Aleksandrs Prokopčuks, iepriekš trenējusies pie Viktora Lāča. Vieglatlētikā trenējas kopš 11 gadu vecuma. 2005. gada Latvijas Gada balvas sportā ceremonijā tika atzīta par gada uzlēcošo zvaigzni. 2007. gada Eiropas čempionātā junioriem P. Jeļizarova ierindojās 3. vietā ar rezultātu 10:03,91. Tāpat ar panākumiem startējusi Pasaules čempionātā junioriem — 2006. gadā ieņēma 4. vietu, savukārt 2008. gadā — 6. vietu. 2012. gada Eiropas čempionātā iekļuva finālā, kur izcīnīja 6. vietu ar rezultātu 9:41,38 min. Viņai pieder Latvijas rekords 3000 m šķēršļu skrējienā — 2012. gada augustā (Olimpisko spēļu priekšsacīkstēs) viņa šo distanci veica 9:27,21 min, (iepriekš maijā viņa bija uzstādījusi savu pirmo Latvijas rekordu — 9:51,08, pārspējot Innas Poluškinas 2008. gadā sasniegto Latvijas rekordu par 0,48 sekundēm, ar šo rezultātu P. Jeļizarova kvalificējās startam 2012. gada vasaras olimpiskajām spēlēm). Kopumā 2012. gada vasarā P. Jeļizarova Latvijas rekordu šai distancē labojusi piecas reizes. Londonas Olimpiskajās spēlēs P. Jeļizarova iekļuva finālā, pusfinālā kārtējo reizi labojot Latvijas rekordu. Finālā viņa izcīnīja 13. vietu ar rezultātu 9:38,56 min. 2013. gada Eiropas čempionātā telpās uzstādīja Latvijas rekordu telpās 1500 m distancē, taču neiekļuva finālā, kopvērtējumā paliekot 12. vietā. Čempionāta 3000 m distancē viņa iekļuva finālā, kur ierindojās 8. vietā. 2013. gada jūnijā guva pēdas savainojumu, līdz ar ko viņai beidzās sacensību sezona. «2012. gada Olimpisko spēļu profils». London2012.com. Arhivēts no oriģināla, laiks: 2012. gada 18. jūlijā. Skatīts: 2012. gada 22. jūlijā. «Prieka skrējiens ar 35 barjerām». Sporto.lv. Arhivēts no oriģināla, laiks: 2012. gada 28. jūlijā. Skatīts: 2012. gada 30. jūnijā. «Jeļizarovai sestā vieta Eiropas čempionātā». Sportacentrs.com. 2012. gada 30. jūnijā. Skatīts: 2012. gada 30. jūnijā. «Jeļizarova atkal labo Latvijas rekordu un iekļūst finālā». Sportacentrs.com. 2012. gada 4. augustā. Skatīts: 2012. gada 4. augustā. «Jeļizarovai Latvijas rekords un Eiropas čempionāta normatīvs». Sportacentrs.com. 2012. gada 25. maijā. Skatīts: 2012. gada 25. maijā. «Jeļizarovai 13. vieta 3000 metru šķēršļu skrējienā». Sportacentrs.com. Skatīts: 2012. gada 6. augustā. «Jeļizarova labo Latvijas rekordu, taču finālā neiekļūst; Ikauniece desmitā». Sportacentrs.com. 2013. gada 1. martā. Skatīts: 2013. gada 2. martā. «Vieglatlētei Jeļizarovai pēdas savainojuma dēļ sezona galā». Diena.lv. Skatīts: 2013. gada 27. jūnijā. Vikikrātuvē par šo tēmu ir pieejami multivides faili. Skatīt: Poļina Jeļizarova. Olympedia profils (angliski) LOK profils IAAF profils (angliski) Trach and Field vieglatlētes profils (angliski) IAAF Dimanta līgas profils (angliski) Latvijas vieglatlēta(-es) profils LVS profils