Anatolijs Ņikoncevs (krievu: Анатолий Николаевич Никонцев; dzimis 1990. gada 25. jūnijā) ir krievu hokejists, labās malas uzbrucējs. Pašlaik (2016) viņš spēlē Kontinentālās hokeja līgas kluba Maskavas "Spartak" sastāvā. 2007. gadā Anatolijs uzsāka spēlēt Čeļabinskas "Traktor" otrajā sastāvā, kas piedalījās Krievijas Pirmās līgas turnīrā. Nākamajā sezona Ņikoncevs spēlēja jau Krievijas Augstākās līgas klubā Tjumeņas "Gazovik". 2009.—10. sezonu Ņikoncevs aizvadīja jau Jekaterinburgas "Avtomobilist" rindās, pēc sezonam beigām iegūstot Alekseja Čerepanova balvu, ko pasniedz katras sezonas labākajam jaunajam spēlētājam. 2011. gada vasarā Ņikoncevs pievienojās Maskavas "Spartak" rindām, tās sastāvā aizvadot nākamās divas sezonas, bet 2013.—14. gada sezonas ievadā uzbrucējs pārcēlās uz Čerepovecas "Severstal" vienību. 2016. gada maijā noslēdza līgumu un atgriezās "Spartak" sastāvā. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)