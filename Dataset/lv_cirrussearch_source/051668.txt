Hosrovs Harandi (persiešu: خسرو هرندی‎; 1950. gada 11. septembris Teherāna — 2019. gada 8. janvāris Teherāna) bija Irānas starptautiskais meistars šahā (1975). No 1970. gadu sākuma līdz 1990. gadu sākumam bijis viens no vadošajiem Irānas šahistiem. Trīs reizes uzvarējis Irānas šaha čempionātos (1972, 1978, 1991). Harandi šahistu karjeru negatīvi ietekmējis šaha aizliegums Irānā no 1981. līdz 1990. gadam. 2010. gadā Beirutā uzvarējis Āzijas senioru šaha čempionātā. Divas reizes uzvarējis Pasaules šaha čempionāta izcīņas cikla Rietumāzijas zonas turnīros Teherānā (1975, 1978) un piedalījies starpzonu turnīros: 1976. gadā Manilā dalījis 18.-20. vietu; 1979. gadā Riodežaneiro ierindojies 15. vietā. Pārstāvējis Irānas komandu lielākajos komandu šaha turnīros: Pasaules šaha olimpiādēs piedalījies 5 reizes (1970-1976, 1990); Āzijas valstu komandu šaha čempionātā piedalījies 1991. gadā; Pasaules studentu šaha čempionātā piedalījies 1972. gadā. Par panākumiem turnīros FIDE 1975. gadā viņam piešķīrusi starptautiskā meistara (IM) nosaukumu. 2009. gadā kļuvis par FIDE vecāko treneri. Obituary - IM Khosro Sheikh Harandi 1976 Manila Interzonal Tournament 1979 Rio de Janeiro Interzonal Tournament OlimpBase :: Men's Chess Olympiads :: Khosro Sheikh Harandi OlimpBase :: Men's Asian Team Chess Championship :: Khosro Sheikh Harandi OlimpBase :: World Student Team Chess Championship :: Khosro Sheikh Harandi Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)