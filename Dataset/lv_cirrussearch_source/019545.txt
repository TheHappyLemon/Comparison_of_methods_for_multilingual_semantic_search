Viesturi ir neizmantots dzelzceļa pieturas punkts līnijā Jelgava—Liepāja starp pieturām 50. km un Dorupe. Stacijas ēka saglabājusies līdz mūsdienām kā dzīvojamā māja. Uz Viesturu staciju kursē 19. Jelgavas pilsētas autobuss, bet vienreiz dienā — arī 1. autobuss. 2024. gadā tuvējā Viesturciema iedzīvotāji savākuši 150 parakstus pieturas atjaunošanai, tomēr pašlaik tas maz iespējams. Stacija tika atvērta 1925. gadā ar nosaukumu Tērvete. 1935. gadā nosaukums tika mainīts uz Viesturi. Otrā pasaules kara laikā pieturas punkta nosaukums tikai vāciski bija Brandenburg. Viesturos līdz 2001. gada augustam apstājās dīzeļvilciens Rīga—Liepāja, bet līdz 2010. gada 15. februārim — dīzeļvilciens Rīga—Reņģe. Kopš 2010. gada 15. februāra pieturas punkts bija neizmantots, bet no 2015. gada 25. oktobra līdz 11. decembrim Viesturos pieturēja vilciens Rīga—Dobele—Rīga un Rīga—Liepāja (uz Rīgu — 7:10 darbdienās; uz Dobeli — 19:20 pirmdienās līdz ceturtdienās; piektdienās uz Liepāju). Biļetes cena uz Rīgu bija 2,30 eiro, bet uz Dobeli 1,20 eiro. 2019. gada jūlijā nojaukts Liepājas virziena perons. «Viesturu stacija—Bērzu kapi». Arhivēts no oriģināla, laiks: 2015. gada 16. oktobrī. Skatīts: 2015. gada 17. oktobrī. «“Viesturos” vilciens vairs nepiestāj. Viesturciema iedzīvotāji aicina pieturas punktu atjaunot». retv.lv. Skatīts: 2024. gada 12. februārī. «http://railwayz.info/photolines/photo/16198». Arhivēts no oriģināla, laiks: 2013. gada 5. jūnijā. Skatīts: 2013. gada 25. maijā. 2014./ 2015.gada vilcienu kustības saraksts, kas stāsies spēkā no 1.jūnija (ar izmaiņām no 2015.gada 25.oktobra)[novecojusi saite] 2015./ 2016.gada vilcienu kustības saraksts, kas stājas spēkā no 13. decembra[novecojusi saite] Google Maps, Viesturu stacija