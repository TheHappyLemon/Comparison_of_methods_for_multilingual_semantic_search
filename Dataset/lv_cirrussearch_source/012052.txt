Romēns Rolāns (franču: Romain Rolland; dzimis 1866. gada 29. janvārī, miris 1944. gada 30. decembrī) bija franču dramaturgs, rakstnieks, esejists, mākslas zinātnieks. Viņa slavenākie darbi ir Jean-Christophe (Žans Kristofs, tulkojis Roberts Kroders, 1927., 1959. g.; tulkojusi Zenta Mauriņa, 1940. g.) un Au-dessus de la mêlée. Tāpat R. Rolāns sarakstījis vairāku ievērojamu personību biogrāfijas, tai skaitā Ludviga van Bēthovena, Georga Frīdriha Hendeļa, Mikelandželo un Ļeva Tolstoja. Rakstnieka karjeru uzsācis 19. gadsimta beigās ar piecus cēlienus garu lugu Saint-Louis. Strādājis par mūzikas vēstures profesoru Sorbonnā, kā arī vairākās skolās. Savukārt pats studējis literatūru, mūziku un filozofiju. 1915. gada Nobela prēmijas literatūrā laureāts (pašu prēmiju viņš saņēma 1916. gadā). «Romēna Rolāna biogrāfija». Nobelprize.org. Skatīts: 2012. gada 25. janvārī. «The Nobel Prize in Literature 1915». Nobelprize.org. Skatīts: 2012. gada 25. janvārī. Vikikrātuvē par šo tēmu ir pieejami multivides faili. Skatīt: Romēns Rolāns. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Pirmā pasaules kara enciklopēdijas raksts (angliski) Enciklopēdijas Krugosvet raksts (krieviski) Nobela prēmijas profils (angliski)