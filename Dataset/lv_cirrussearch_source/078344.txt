Jakovs Pliners (krievu: Яков Гдальевич Плинер; dzimis 1946. gada 27. decembrī Rēzeknē) ir Latvijas ebreju izcelsmes pedagogs, pedagoģijas zinātņu doktors un politiķis. Bijis triju Saeimas sasaukumu deputāts, politiskās apvienības PCTVL, vēlāk Latvijas Krievu savienības līdzpriekšsēdētājs (2003—2015). Rīgas domes deputāts (2020). Dzimis 1946. gadā Rēzeknē. Studēja Daugavpils Pedagoģiskajā institūtā (1965—1970). 1970. gadā sāka strādāt par ķīmijas un bioloģijas skolotāju Talsu rajona Virbu pamatskolā, vēlāk kļuva par skolas direktora vietnieku un direktoru. 1975. gadā kļuva par Talsu rajona izpildkomitejas Izglītības nodaļas vadītāju. 1983. gadā sāka strādāt Izglītības ministrijā. Bija Skolu valdes priekšsēdētāja vietnieks, Vidējās izglītības galvenās pārvaldes priekšsēdētāja vietnieks, Inspektoru galvenās pārvaldes priekšsēdētāja vietnieks un ministrijas nacionālo skolu pārvaldes vadītājs. Pēc Latvijas neatkarības atjaunošanas bija privātskolas "Evrika" direktors (1993—1999) un atklātā sabiedriskā fonda "Vecāki — bērniem" prezidents. 1997. gadā Latvijas Universitātē ieguva zinātņu doktora grādu pedagoģijā. 1993. gada 5. Saeimas vēlēšanās kandidēja "Saskaņa Latvijai — atdzimšana tautsaimniecībai" sarakstā. 1995. gadā iestājas Tautas Saskaņas partijā (TSP) un kandidēja 6. Saeimas vēlēšanās tās sarakstā. 1997. gadā ievēlēts par Rīgas domes deputātu no TSP saraksta. 1998. gadā ievēlēts par 7. Saeimas deputātu no PCTVL saraksta. Vēlētāju uzticību guva arī 8. Saeimas vēlēšanās 2002. gadā un 9. Saeimas vēlēšanās 2006. gadā. 9. Saeimas vēlēšanās bija PCTVL līderis visos vēlēšanu apgabalos un Ministru prezidenta amata kandidāts. 2003. gadā J. Pliners izstājās no TSP, kad tā pameta apvienību PCTVL un uzņēmās jaundibināmās partijas "Brīva izvēle tautu Eiropā" valdes priekšsēdētāja amatu. J. Pliners kļuva par PCTVL līdzpriekšsēdētāju un Saeimas frakcijas vadītāju. Vēl pirms izstāšanās no TSP viņš kļuva arī par vienu no Krievu skolu aizstāvības štāba līderiem. 2010. gada 10. Saeimas vēlēšanas PCTVL saraksts neguva vēlētāju atbalstu un J. Pliners zaudēja Saeimas deputāta mandātu. Tāpat netika ievēlēts ārkārtas 11. Saeimas vēlēšanās nākamajā gadā. 2014. gadā, PCTVL pārveidojot par Latvijas Krievu savienību, J. Pliners saglabāja līdzpriekšsēdētāja amatu. Tai pašā gadā nesekmīgi kandidēja 12. Saeimas vēlēšanās. 2018. gada rudenī kandidēja 13. Saeimas vēlēšanās, taču Latvijas Krievu savienība atkal netika ievēlēta Saeimā. J. Pliners kandidēja 2019. gada Eiropas Parlamenta vēlēšanās no LKS saraksta, taču netika ievēlēts. 2020. gada ārkārtas Rīgas domes vēlēšanās ievēlēts Rīgas domē. 2022. gadā pametis Latvijas Krievu savienību, jo viņa ieskatā, partija vairs neesot tā partija, kāda tā bijusi iepriekš. Viņš esot mēģinājis partijā izrunāt problēmjautājumus, taču uzlabojumu neesot: "Vērsos pie līdzpriekšsēdētāja Miroslava Mitrofanova, ka jūtos savējo vidū svešs. Nekādas reakcijas." Aiziešanu no LKS un tās Rīgas domes frakcijas J. Pliners skaidro ar vairākiem iemesliem. Pirmais no tiem – neapmierinātība ar partijas vadību divu pēdējo gadu laikā, turklāt organizācijas vadību esot pārņēmuši partijas funkcionāri, kuri politiskajā spēkā esot vien neilgu laiku. Partijas vadība tikai sēžot sanāksmēs, bet reālas darbības izpaliekot. Pliners jutis arī diskrimināciju vecuma dēļ. Netaisnīga un neskaidra viņam likusies arī 14. Saeimas vēlēšanu sarakstu veidošana. Эврика. Демократические начала и сотрудничество в школе (1996) Воспитание личности в коллективе (1997, kopā ar V. Buhvalovu) Созвездие проблем образования (1998, ISBN 9984-16-017-3) Латвийская школа евроэтнокультурного развития (1999, kopā ar V. Buhvalovu) ISBN 9984-16-027-0 Проблемы и перспективы интеграции учащихся школ национальных меньшинств в латвийское общество (2000, kopā ar V. Buhvalovu) ISBN 9984-16-041-6 Педагогическая экспертиза школы: Пособие для методистов, завучей и директоров школ (2001, kopā ar V. Buhvalovu, vēlāk izdota arī latviski) Skolas izglītojošā vide (2002, kopā ar V. Buhvalovu) Grūti audzināmu skolēnu uzvedības korekcija (2002) Образование: простые — сложные истины… (2002) ISBN 9984-712-18-4 Антипедагогика реформы русских школ в Латвии (2004, kopā ar V. Buhvalovu) Политическая псевдореформа русских школ — плачевные перспективы (2005, kopā ar V. Buhvalovu) Качество образования в условиях реформы русских школ Латвии (2006, kopā ar V. Buhvalovu) Культурные аспекты повышения качества школьного образования (2007, kopā ar V. Buhvalovu) Реформа школ нацменьшинств в Латвии: анализ, оценка, перспективы (2008, kopā ar V. Buhvalovu) Педагогические идеи на этнократических руинах (2010, kopā ar V. Buhvalovu) Педагогические и поэтические строки... (2013) Valērijas Seiles balva pedagoģijā (1997, 2001). Centrālā vēlēšanu komisija Arhivēts 2016. gada 15. martā, Wayback Machine vietnē. Informācija par 9. Saeimas deputāta kandidātu LETA. «Neapmierināts ar partijas vadību, Pliners pamet Latvijas Krievu savienību». delfi.lv (latviešu), 2022-07-18. Skatīts: 2022-07-18. Латвийская школа евроэтнокультурного развития//Латвийская русская школа XXI века Р.: 2009 Arhivēts 2012. gada 3. martā, Wayback Machine vietnē. — cтр. 7-40 CV[novecojusi saite] LKS mājaslapā Raksts "Skaista" ir dzīve Latvijā Intervija avīzei "Вести сегодня", krieviski Runas PCTVL I (2004. g.) un III (2006. g.) kongresā