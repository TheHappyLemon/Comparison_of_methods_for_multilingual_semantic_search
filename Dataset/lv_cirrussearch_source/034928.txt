Duarte I (portugāļu: Duarte I; dzimis 1391. gada 31. oktobrī, miris 1438. gada 9. septembrī), saukts Filozofs (o Rei-Filósofo) vai Daiļrunīgais (o Eloquente) bija Portugāles karaļa Žuau I vecākais dēls, Portugāles karalis no 1433. līdz 1438. gadam. Pirmais no tā sauktas "Slavenās paaudzes" (Ínclita geração) pārstāvis Portugāles vēsturē. Duarte I bija Enrikes Jūrasbraucēja vecākais brālis, kurš atbalstīja un finansēja viņa darbību. Sāka valdīt, kad tēvs mira no mēra. Valdīšanas laikā valstī daudz konsultējās ar kārtu pārstāvjiem, piecu gadu laikā vismaz piecreiz sasaukdams kortesus. 1437. gadā centās ieņemt Tanžeru un piedzīvoja smagu sakāvi pret Marinīdu sultanāta. Apsolīdams atdot berberiem Seutu, kā ķīlnieku atstāja savu jaunāko brāli infantu Fernandu. Kortesi tomēr darījumu neapstiprināja un Fernandu 1443. gadā gūstā mira. Pats Duarte I mira 1438. gadā no mēra. Vikikrātuvē par šo tēmu ir pieejami multivides faili. Skatīt: Duarte I.