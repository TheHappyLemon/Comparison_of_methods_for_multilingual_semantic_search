Koordinātas: 59°19′33″N 18°05′06″E﻿ / ﻿59.32583°N 18.08500°E﻿ / 59.32583; 18.08500 Arhitektūras muzejs ir muzejs, kurā var iepazīties ar nozīmīgākajiem aspektiem zviedru būvniecības vēsturē pēdējo 1000 gadu periodā, kā arī gūt vispārēju priekšstatu par arhitektūru kopumā pasaulē. Muzejs atrodas Stokholmā, Šepsholmenā. Muzejs ir izvietojies divās ēkās — vienā, 1998. gadā arhitekta Rafaela Moneo projektētajā funkcionālisma stila ēkā, kurā atrodas ieejas halle, specializēta bibliotēka, arhīvs, kanceleja, kantoris, restorāns un veikals, kurā var iegādāties ar arhitektūru saistītus priekšmetus un literatūru, šo celtni muzejs dala ar Modernās mākslas muzeju. Otra ir vēsturiska ēka, kurā līdz jaunās celtnes uzcelšanai atradās Modernās mākslas muzejs, tā ir neoklasicisma stilā būvēta, arhitekta Fredrika Blūma projektētā bijušā jūras flotes manēžas ēka. Bijušajā jūras flotes manēžas ēkā ir izvietotas pastāvīgās ekspozīcijas un tematiskās izstādes. Pastāvīgā ekspozīcijā ir izstādīti vairāk nekā 100 modeļi, kas apmeklētājus iepazīstina ar būvniecību 1000 gadu garumā. Šeit ir redzamas senāko koka māju, kā arī dažādas mūsdienu tehnoloģiju un arhitektūras stilu ēku modeļi. Tāpat redzami ir vēsturiski arhitektūras darbu modeļi, pārstāvot pasauli no senatnes līdz mūsdienām. Muzejs piedāvā arī lekcijas, studijas, gida vadītas ekskursijas, arī pa pilsētu, kā arī īpašas programmas skolēniem un bērniem, dodot iespēju pašiem iesaistīties modeļu būvēšanā. Muzeja mājaslapā ir pieejama par samaksu digitālā arhitektūras objektu attēlu datu bāze. Muzeja oficiālā mājaslapa Virtuālās izstādes «Arkitekturmuseet Museets lokaler». Arhivēts no oriģināla, laiks: 2011. gada 27. jūnijā. Skatīts: 2011. gada 25. jūnijā. «Arkitekturmuseet Arkitektur i Sverige». Arhivēts no oriģināla, laiks: 2011. gada 12. jūnijā. Skatīts: 2011. gada 25. jūnijā. «Arkitekturmuseet Stadsvandringar». Arhivēts no oriģināla, laiks: 2011. gada 12. jūnijā. Skatīts: 2011. gada 25. jūnijā. «Arkitekturmuseet Arkitektur Ung». Arhivēts no oriģināla, laiks: 2011. gada 12. jūnijā. Skatīts: 2011. gada 25. jūnijā. «Arhivēta kopija». Arhivēts no oriģināla, laiks: 2011. gada 12. jūnijā. Skatīts: 2011. gada 25. jūnijā.