Tanlonas citadele (vjetnamiešu: Hoàng thành Thăng Long) ir 11. gadsimtā celta Li dinastijas pils Vjetnamas galvaspilsētā Hanojā. 2010. gadā celtņu kompleksu iekļāva UNESCO Pasaules mantojuma sarakstā. Tanlonas citadele, ko 11. gadsimtā uzbūvēja uz 7. gadsimta ķīniešu cietokšņa drupām, iezīmēja Vjetnamas politiskās neatkarības nodibināšanos. Apmēram 13 gadsimtus tā bijusi reģiona varas centrs. 19. gadsimta beigās to sagrāva franču karadarbības rezultātā. Kompleksa iznīcināšana turpinājās arī 20. gadsimta karu laikā. 21. gadsimtā sākta būvju atjaunošana un arheoloģiskā izpēte. Vikikrātuvē par šo tēmu ir pieejami multivides faili. Skatīt: Tanlonas citadele.