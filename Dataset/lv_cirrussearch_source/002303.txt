Tomes pagasts ir viena no Ogres novada administratīvajām teritorijām. Robežojas ar sava novada Ķeguma pilsētu, Rembates (pa Daugavu) un Birzgales pagastiem, Bauskas novada Vecumnieku pagastu, Ķekavas novada Baldones pagastu un Daugmales pagastu, pa Daugavu ar Tīnūžu pagastu, Ogres pilsētu un Ogresgala pagastu. Upes: Brantupīte, Kausupīte, Līčupe, Silupīte, Vilpīte. Tomes nosaukums (Thompus) pirmo reizi minēts 1735. gadā. Līdz 1924. gadam Tomes pagasts ietilpa Bauskas, vēlāk Rīgas apriņķī. 1935. gadā Tomes pagasta platība bija 73 km² un tajā dzīvoja 763 iedzīvotāji. 1945. gadā pagastā izveidoja Tomes ciema padomi, ko gan 1947. gadā likvidēja, bet 1949. gadā, līdz ar pagasta likvidēšanu, izveidoja no jauna. Tomes ciems ietilpis Rīgas (1945-1949) un Ogres (1947-1949) apriņķos un Baldones rajonā (1949-1954). Ciemu likvidēja 1954. gadā un teritoriju iekļāva Strēlnieku ciemā. 1960. gadā Strēlnieku ciematu likvidēja un kolhoza «Tome» teritoriju pievienoja Ķeguma strādnieku ciematam, izveidojot Ķeguma lauku teritoriju. 1993. gada 11. martā Ķegumam piešķīra pilsētas tiesības, bet lauku teritoriju reorganizēja par Tomes pagastu, kuru 1994. gada 10. martā atkal likvidēja, pievienojot Ķegumam kā lauku teritoriju. 2002. gadā Ķeguma pilsēta ar lauku teritoriju tika reorganizēta par Ķeguma novadu. 2010. gadā Ķeguma lauku teritoriju reorganizēja par atsevišķu administratīvo teritoriju un pārdēvēja par Tomes pagastu. 2021. gadā Ķeguma novadu iekļāva Ogres novadā. Lielākās apdzīvotās vietas ir Tome (pagasta centrs), Rutki, Arāji, Bekuciems, Latgaļi, Tomes zivjaudzētava. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. Latvijas iedzīvotāju skaits pašvaldībās 01.07.2010. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 Par Ogres rajona Ķeguma ciemata administratīvās teritorijas pārveidošanu par Ķeguma pilsētu un Ķeguma ciematam administratīvi pakļauto lauku teritoriju - par Tomes pagastu Par Ogres rajona Ķeguma pilsētas un Tomes pagasta administratīvo teritoriju apvienošanu