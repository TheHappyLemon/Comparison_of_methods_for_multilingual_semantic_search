Dmitrijs Upers (krievu: Дмитрий Уппер; dzimis 1978. gada 27. jūlijā) ir bijušais Kazahstānas hokejists, kreisās malas uzbrucējs, Kazahstānas hokeja izlases dalībnieks. Karjeras lielāko daļu aizvadījis dažādos Krievijas Superlīgas un Kontinentālās hokeja līgas klubos. Profesionāļa karjeru Upers uzsāka 1999.—2000. gada sezonā, debitējot Krievijas Superlīgas kluba Ņižņijnovgorodas "Torpedo" sastāvā. 2000.—01. gada sezonas otro pusi uzbrucējs aizvadīja jau Kazaņas "Ak Bars" sastāvā, taču tad no 2001. līdz 2003. gadam divas sezonas aizvadīja Maskavas "Spartak" rindās. 2003.—04. gada sezonu Dmitrijs uzsāka Maskavas CSKA vienībā, tās sastāvā aizvadot nākamās četras sezonas. No 2007. līdz pat 2010. gadam uzbruējs spēlēja Maskavas "Spartak", taču tad divas sezonas aizvadīja KHL klubā Mitišču "Atlant". No 2012. līdz 2014. gadam bija Astanas "Baris" kapteinis. Kazahstānas hokeja izlases rindās spēlējis 2006. gada olimpiskajās spēlēs, kā arī astoņos Pasaules čempionātos. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)