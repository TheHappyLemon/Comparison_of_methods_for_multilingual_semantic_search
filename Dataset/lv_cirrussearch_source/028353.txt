Nemirstīgā partija (vācu: Unsterbliche Partie) — šaha partija, kas tika spēlēta 1851. gada 21. jūnijā Londonā starp Ādolfu Andersenu (baltie) un Lionelu Kīzericki (melnie). Ievērības cienīga ar lielu daudzumu figūru upuru, kurus izdarīja baltie, lai sasniegtu uzvaru. Viena no pašām pazīstamākajām partijām visā šaha vēsturē, kura tika atzīta par romantiskās šaha skolas augstāko sasniegumu 19. gadsmitā. Partija notika Londonas 1851. gada starptautiskā turnīrā laikā. Tajā pašā gadā tā tika nopublicēta žurnāla "Chess Players" pirmajā numurā. 1855. gadā Vīnes šaha žurnālā "Wiener Schachzeitung" tika publicēta partijas detalizēta analīze un pati partija nosaukta par "Nemirstīgu". Vēlāk "Nemirstīgā partija" tika neskaitāmas reizes pārpublicēta, analizēta un tā rezultātā pamatīgi izpētīta. Ādolfs Andersens — Lionels Kīzerickis Londona, 1851 Karaļa gambīts 1. e2-e4 e7-e5 2. f2-f4 e5:f4 Pieņemtais karaļa gambīts. Melnie pieņem bandinieka upuri, cerot atvairīt uzbrukumu un palikt ar materiālu pārsvaru, vai arī izdevīgā gadījumā atdot atpakaļ materiālu un izlīdzināt spēli. 3. Lf1-c4 Populārs tā laika turpinājums. Mūsdienu šaha teorija iesaka 3.Zf3 3…Dd8-h4+ 4. Ke1-f1 b7-b5? 19. gadsimta vidū Kīzerickis ar šo gājienu bija izcīnījis vairākas spožas uzvaras. Tomēr turpmākajos gados tika atklātas gājiena ēnas puses un mūsdienu teorija to uzskata par nepietiekamu spēles izlīdzināšanai. 5. Lc4:b5 Zg8-f6 6. Zg1-f3 Dh4-h6 Kīzerickis atstāj lauciņu h5 savam zirdziņam. 7. d2-d3 Zf6-h5 8. Zf3-h4 Dh6-g5? Izšķirošā kļūda. Kā vēlāk norādīja Kīzerickis, vajadzēja turpināt 8…g6!, lai pēc 9.g3 Le7 vai 9.g4 Zf6 10.Zg2 Dh3 11.L:f4 Z:g4 melnie varētu cerēt uz labu spēli. Tagad pārsvars pāriet pie baltajiem. 9. Zh4-f5 c7-c6 10. g2-g4 Zh5-f6 11.Th1-g1! Andersens smalki novērtēja radušos pozīciju. Ar figūras upuri viņš iegūst lielu pārsvaru. 11…c6:b5 12. h2-h4 Dg5-g6 13. h4-h5 Dg6-g5 14. Dd1-f3 Tagad baltie draud ar gājienu 15.L:f4 iegūt dāmu. Atbrīvojot dāmai atkāpšanās ceļu, melnie zaudē vairāku tempus un nokļūst zem spēcīga uzbrukuma. 14…Zf6-g8 15. Lc1:f4 Dg5-f6 16. Zb1-c3 Baltajiem ir milzīgs pārsvars attīstībā un melnajiem ir ļoti grūti aizsargāt savu pozīciju. 16…Lf8-c5 17. Zc3-d5 Df6:b2 18. Lf4-d6 Efektīgs gājiens, kas nostāda melnos izvēles priekšā — kuru no torņiem ņemt? 18…Lc5:g1 Kā vēlāk norādīja Vilhelms Steinics, turpinājums 18…D:a1+ 19.Ke2 Db2! deva melnajiem iespēju izglābties. 19. e4-e5!! Šis lieliskais gājiens pilnība liedz melno dāmai aizsargāt savu karali. 19. …Db2:a1+ 20.Kf1-e2 Zb8-a6 21. Zf5:g7+ Ke8-d8 22. Df3-f6+!! Fantastisks upuris! Baltajiem jau tā trūkst divi torņi un laidnis, bet tie vēl atdod dāmu, paliekot tikai ar trīs vieglajām figūrām. Dāma tiek upurēta, lai pieteiktu matu ar laidni uz e7. 22…Zg8:f6 23. Ld6-e7x. Zirdziņš g8 paņemot dāmu pārstāja aizsargāt lauciņu e7, uz kura baltie arī piesaka matu. «Nemirstīgā partija» vietnē chessgames.com