Denijs Desmonds Makelī (nīderlandiešu: Danny Desmond Makkelie; dzimis 1983. gada 28. janvārī Vilemstadē, Kirasao) ir Nīderlandes futbola tiesnesis. Papildus tiesāšanai viņš strādā par policijas inspektoru Roterdamā un par Nīderlandes Karaliskās futbola asociācijas tiesnešu attīstības koordinatoru. Eredivisie spēles sāka tiesāt 2009. gadā. Par FIFA kategorijas tiesnesi kļuva 2011. gadā. 2012. gadā tiesāja Eiropas U-19 čempionāta finālu. 2012. gadā sāka tiesāt UEFA Eiropas līgas spēles, bet 2014. gadā arī UEFA Čempionu līgā. 2018. gada FIFA Pasaules kausā viņš bija viens no video tiesneša asistentiem. Šos pienākumus pildīja arī 2019. gada FIFA Pasaules kausā sievietēm. Makelī tiesāja 2019.—2020. gada UEFA Eiropas līgas finālspēli starp Sevilla FC un Milānas "Internazionale". 2021. gada aprīlī Makelī tika apstiprināts par vienu no tiesnešiem 2020. gada Eiropas čempionāta finālturnīrā. Viņš tika nozīmēts tiesāt turnīra atklāšanas spēli starp Itālijas un Turcijas izlasēm. «Referee team appointed for UEFA Europa League final». uefa.com. 2020. gada 18. augustā. Skatīts: 2021. gada 11. jūnijā. «Referee teams for UEFA EURO 2020 appointed». uefa.com. 2021. gada 21. aprīlī. Skatīts: 2021. gada 11. jūnijā. «Makkelie referee for Italy v Turkey». football-italia.net. 2021. gada 9. jūnijā. Skatīts: 2021. gada 11. jūnijā. Vikikrātuvē par šo tēmu ir pieejami multivides faili. Skatīt: Denijs Makelī.