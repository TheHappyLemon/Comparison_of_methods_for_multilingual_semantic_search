Sona (franču: Saône) ir upe Francijas austrumdaļā, Ronas lielākā (labā krasta) pieteka. Sākas pie Viomenilas Vogēzu departamentā, plūst galvenokārt dienvidrietumu—dienvidu virzienā pa plašu tektonisko pazeminājumu, kas dienviddaļā pāriet Ronas zemienē. Ietek Ronā Lionas pilsētā. Lielākās pietekas galvenokārt kreisās no Juras un Vogēzu kalniem: Oņona (185 km), Dū, Seija. Upei galvenokārt lietusūdeņu barošana. Kuģojama 376 km garumā (30 slūžu); Kanāli savieno ar Mozeli, Reinu, Luāru un Sēnas baseinu. Lielākās pilsētas krastos ir Vilfranša pie Sonas, Šalona pie Sonas, Mākona. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 652. lpp. Vikikrātuvē par šo tēmu ir pieejami multivides faili. Skatīt: Sona. Encyclopædia Britannica raksts (angliski) Encyclopædia Universalis raksts (franciski)