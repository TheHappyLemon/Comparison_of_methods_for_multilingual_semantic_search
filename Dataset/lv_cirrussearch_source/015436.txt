Olavs Ehala (igauņu: Olav Ehala; dzimis 1950. gada 31. jūlijā) ir igauņu komponists, daudzu spēlfilmu un animācijas filmu mūzikas, kā arī koru mūzikas autors. Igaunijas komponistu savienības priekšsēdētājs. Olavs Ehala dzimis Tallinā 1950. gadā. 1969. gadā beidzis Tallinas mūzikas skolas mūzikas teorijas nodaļu un 1974. gadā prof. Eugena Kappa kompozīcijas meistarklasi Tallinas Valsts Konservatorijā (igauņu: Tallinna Riiklik Konservatoorium). Pēc konservatorijas beigšanas 1970. gadā sācis strādāt Igaunijas PSR Valsts Jaunatnes Teātrī un komponējis mūziku teātra izrādēm, bet no 1975. līdz 1991. gadam ieņēmis teātra muzikālā direktora amatu. 1991. gadā kā pasniedzējs sācis darbu Igaunijas Mūzikas un Teātra Akadēmijā (igauņu: Eesti Muusika ja Teatriakadeemia), 1998. gadā kļuvis par docētāju, bet 2004. gadā ievēlēts akadēmijas profesora amatā. 2006. gadā ievēlēts par Igaunijas Komponistu Savienības priekšsēdētāju. Olava Ehala muzikālās darbības pirmsākumi saistāmi ar pirmā Igaunijas bītbenda Kristallid dibināšanu 1967. gadā. Vēlāk vadījis Igaunijas PSR valsts filharmonijas estrādes orķestri. Daudzu mūziklu, tostarp Sabata krokodill (1972), Oliver ja Jennifer (1972), Buratino (1978), Johnny (1980), Thijl Ulenspiegel (1987), Nukitsamees (1981) autors. Līdztekus mūzikliem veidojis arī daudzu teātru izrāžu muzikālo noformējumu. Sadarbojies ar tādiem teātra režisoriem kā Ingo Normets, Kaljo Komisarovs, Elmo Niganens, arī ar Rīgas Jaunatnes Teātra režisoru un māksliniecisko vadītāju Ādolfu Šapiro, strādājot pie televīzijas izrādes "Uzvarētāja" pēc Alekseja Arbuzova darba motīviem. Olavs Ehala daudz laika veltījis filmu mūzikai. 1972. gadā ierakstījis muzikālo celiņu režisora Arvo Krūsementa spēlfilmai Don Juan Tallinas, 1981. gadā - režisores Helles Karisas pasaku spēlfilmām Nukitsamees un 1984. gadā Karoliine hõbelõng, 1989. gadā režisora Rolanda Kalniņa spēlfilmai Tapers, 1994. gadā Hardi Volmera spēlfilmai Tulivesi. Plaša sadarbība Olavam Ehalam ir bijusi arī ar animācijas filmu režisoriem, tostarp Prītu Pernu (lielākā daļa Perna filmu, tostarp starptautiskos konkursos godalgoto), Heiki Ernitsu, Riho Untu, Rao Heidmetsu u.c. Kopumā Olava Ehalas radošajā devumā ir vairāk kā 50 teātra izrāžu un 60 filmu un animācijas filmu mūzikas. Daudzas Ehalas dziesmas, gan no filmām, gan bērnu izrādēm ir pazīstamas un iecienītas vairākās igauņu paaudzēs un vairākkārt tikušas iekļautas igauņu dziesmu svētku repertuārā. Olavs Ehala ir pazīstams arī latviešu klausītājam. 1979. gadā Latvijas Radio bērnu popgrupa Dzeguzīte latviski ieskaņoja "Buratino dziesmu" no 1978. gada izrādes Buratino (rež. Ādolfs Šapiro), kas tika izdota Dzeguzītes skaņuplatē. Par nozīmīgiem radošiem sasniegumiem un apjomīgo pienesumu igauņu kultūrai Olavs Ehala vairākkārt ir saņēmis dažādas Igaunijas kultūras balvas un prēmijas: 1992 Igaunijas mūzikas gada balva 1997 Igaunijas kultūras balva Suur Vanker 2000 Igaunijas Kultūrkapitāla fonda gada balva par dalību animācijas filmas Lotte reis Lõunamaale (latviešu: Lotte. Ceļojums uz Dienvidiem) radošajā grupā 2002 Riho Peta mūzikas fonda (igauņu: Riho Pätsi Koolimuusika Fond ) stipendija 2005 Igaunijas mūzikas padomes (igauņu: Eesti Muusikanõukogu) balva, 2005 Igaunijas Radio Gada mūziķis 2007 Igaunijas mūzikas balva par ieguldījumu igauņu mūzikas attīstībā 2011 Nacionālā kultūra balva par radošajiem sasniegumiem 2010. gadā Kino Muzejs[novecojusi saite] Kino Muzejs[novecojusi saite] Olav Ehala - IMDb Йхмнонхяй.Ru - Бяе Тхкэлш Окюмерш «Ajakiri "Muusika" :: intervjuu Olav Ehalaga». Arhivēts no oriģināla, laiks: 2008. gada 23. aprīlī. Skatīts: 2012. gada 8. septembrī. Meloodia Võluvõim: Olav Ehala . Klassikaraadio «Arhivēta kopija». Arhivēts no oriģināla, laiks: 2016. gada 4. martā. Skatīts: 2012. gada 9. septembrī.