2022. gada Bērnu Eirovīzijas dziesmu konkurss (angļu: Junior Eurovision Song Contest 2022; franču: Concours Eurovision de la chanson junior 2022) bija 20. ikgadējais Bērnu Eirovīzijas dziesmu konkurss. Tas notika Armēnijā, kas ieguva tiesības rīkot konkursu pēc Malenas uzvaras 2021. gada konkursā Parīzē, Francijā, ar dziesmu Qami Qami. Šī bija otrā reize konkursa vēsturē, kad to rīkoja Armēnija (iepriekšējā reize — 2011. gadā). Par uzvarētāju kļuva Francijas pārstāvis Lissandro ar dziesmu Oh maman!. Sākotnēji, pēc noteikumiem, Bērnu Eirovīzijas dziesmu konkursā iepriekšējo gadu uzvarētājiem netika dota automātiska iespēja rīkot nākamā gada konkursu. Taču, laika posmā no 2011. līdz 2017. gadam (ar izņēmumu 2012. un 2015. gadā) iepriekšējo gadu uzvarētājiem tika dota automātiska iespēja rīkot nākamā gada konkursu 2015. gadā, Itālija atteicās rīkot nākamā gada konkursu, pēc uzvaras 2014. gada konkursā. 2017. gada 15. oktobrī Eiropas Raidorganizāciju apvienība (EBU) izņēma no konkursa nolikuma noteikumu, ka iepriekšējo gadu uzvarētājiem ir automātiskā iespēja rīkot nākamā gada konkursu, tādā veidā atgriežoties pie sākotnējiem noteikumiem. 2021. gada 21. decembrī, EBU paziņoja, ka iepriekšējā konkursa uzvarētāji Armēnija rīkos 2022. gada konkursu. 2022. gada 17. februārī, Armēnijas valdības sēdes laikā, ministru prezidents Nikols Pašinjans paziņoja, ka konkurss tiks organizēts Karena Demirčana Sporta un Koncertu Kompleksā. Dalību konkursam apstiprināja 16 valstis. Bērnu Eirovīzijas dziesmu konkurss 2022. gada Eirovīzijas dziesmu konkurss «Armenia to host 20th Junior Eurovision in 2022». junioreurovision.tv (en-gb). EBU. 2021-12-21. Skatīts: 2021-12-21. Anthony Granger. «Armenia to Host Junior Eurovision Song Contest 2022». Eurovoix (en-GB), 2021-12-21. Skatīts: 2021-12-21. Ռոզա Խաչատրյան. «Հոբելյանական՝ 20-րդ «Մանկական Եվրատեսիլի» նախապատրաստական աշխատանքները սկսվել են». 1Lurer (armēņu), 2022-02-12. Skatīts: 2022-02-13. Vikikrātuvē par šo tēmu ir pieejami multivides faili. Skatīt: 2022. gada Bērnu Eirovīzijas dziesmu konkurss. Oficiālā tīmekļa vietne