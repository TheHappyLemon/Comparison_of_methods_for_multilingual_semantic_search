Svatini (angļu un sisvati: eSwatini), oficiāli Svatini Karaliste (sisvati: Umbuso weSwatini, angļu: Kingdom of eSwatini), līdz 2018. gadam Svazilenda (angļu: Swaziland), ir valsts Dienvidāfrikā. Tā robežojas ar Dienvidāfrikas Republiku ziemeļos, rietumos un dienvidos un Mozambiku austrumos. Valsts tiek uzskatīta par absolūtu monarhiju: karaļa rokās ir liela vara, viņš ir valdības galva un pats izvēlas daudzus no parlamenta locekļiem. Tomēr karali ierobežo vietējie rituāli, turklāt viņš dala varu ar karalieni māti. Svatini ir viena no mazākajām valstīm Āfrikā: no ziemeļiem uz dienvidiem tā stiepjas vairāk nekā 200 km un no austrumiem uz rietumiem — aptuveni 130 km. Tomēr valsts ģeogrāfija un klimats ir ļoti daudzveidīgs. Lielākā daļa iedzīvotāju ir svazilandieši, kuri runā sisvati valodā. Karaliste tika dibināta 18. gadsimta vidū ar Ngvani III kā karali; pašreizējās robežas tika noteiktas 1881. gadā. Pēc Angļu—būru kara Svazilenda bija Lielbritānijas protektorāts no 1903. līdz 1967. gadam. Tā atguva savu neatkarību 1968. gada. 6. septembrī. Svatini ir bagāta ar ūdens resursiem. Iedzīvotāji iztikai galvenokārt nodarbojas ar lauksaimniecību. Valsts ir saistīta ar Dienvidāfriku caur muitas un monetāro savienību. Svatini galvenokārt eksportē cukurniedres, kā arī koksnes masu, akmeņogles un azbestu. Svatini ir valsts Dienvidāfrikā. To gandrīz no visām pusēm ieskauj Dienvidāfrikas Republika. Valsts robežojas ar Mozambiku austrumos un tā ir vienīgā valsts, bez Dienvidāfrikas, ar ko tā robežojas. Valsts galvaspilsēta Mbabane atrodas valsts ziemeļrietumos. Svatini ir iekšzemes valsts un tai nav tiešas pieejas jūrai. Ar 17 364 km² lielu platību Svatini ir otra mazākā valsts kontinentālajā Āfrikā aiz Gambijas. Pēc platības tā ierindojas 154. vietā pasaulē. Valsts reljefu pārsvarā veido pauguri un kalni, kā arī līdzenumi. Augstākais valsts punkts ir Elembe kalns (1862 m). Drankensberga kalni (Drakonu kalni), kuri ir augstākās kalnu grēdas Dienvidāfrikā, šķērso valsts rietumu daļu. Lusutfu upe ir garākā upe valstī. Iedzīvotāju vidējais dzīves ilgums ir 50 gadi. Svatini iedzīvotāji slimo ar HIV, AIDS un tuberkulozi. 2012. gadā CIA World Factbook noteica, ka Svazilendai ir visaugstākais HIV infekcijas līmenis pasaulē. 25,8% pieaugušo ir inficēti ar HIV. 2004. gadā, kad Svazilendas valdība pirmoreiz atzina HIV problēmu, 38,8% grūtnieču bija inficētas ar HIV. Paredzamais jaundzimušā mūža ilgums no 61 gada 2000. gadā ir nokrities līdz 32 gadiem 2009. gadā. Sākumskolas izglītība Svatini ir bezmaksas, ieskaitot pirmo un otro klasi. Bāreņiem un neaizsargātiem bērniem pamatizglītība ir bezmaksas. 1996. gadā sākumskolas uzņemšanas līmenis bija 90,8%. 1998. gadā 80,5% bērnu sasniedza piekto klasi. Svatini Universitāte nodrošina augstāko izglītību. «2018. gada 12. septembrī (sēdes protokola Nr. 5)». Valsts valodas centrs. Arhivēts no oriģināla, laiks: 2019. gada 22. Jūlijs. Skatīts: 2019. gada 15. februārī. Izskatot jautājumu par Svazilendas jaunā nosaukuma (eSwatini) atveidi latviešu valodā, komisija ar balsu vairākumu nolēma ieteikt formu Svatini. Pamatojums: lai gan šīs Āfrikas valsts nosaukums oriģinālvalodā ir eSwatini jeb Umbuso weSwatini, latviešu valodā atveidotajos vietvārdos un citvalodu nosaukumos tradicionāli neiekļauj ar mazo sākumburtu rakstītus vispārējos apzīmējumus (angļu val. – generic elements), piemēram, siSwati – svazu valoda, isiZulu – zulu valoda, iXhosa – hosu valoda u. tml. Tātad svazu valsts nosaukums latviski atveidojams kā Svatini. Apsverot otru iespējamo Svazilendas jaunā nosaukuma formu Svatinija, komisijas ieskatā priekšroka dodama īsākai nelokāmai formai – Svatini (pēc analoģijas ar valstu nosaukumiem Mali, Haiti, Fidži, Kiribati u. c. vai svešvārdu martini). Līdzīgas toponīma un attiecīgā etnonīma formu atšķirības oriģinālvalodā un latviešu valodā vērojamas arī dažu Eiropas valstu nosaukumiem, piemēram, España – Spānija, los españols – spāņi. «Svazilenda maina savu nosaukumu». tvnet.lv. 2018. gada 20. aprīlis. Skatīts: 2018. gada 14. jūnijā. «The World Factbook». cia.gov. Arhivēts no oriģināla, laiks: 2018-12-26. Skatīts: 2015-05-05. «Projects : Swaziland Health, HIV/AIDS and TB Project». The World Bank. Skatīts: 2014-08-16. Swaziland: Dual HIV and Tuberculosis Epidemic Demands Urgent Action updated 18 November 2010 «Swaziland: A culture that encourages HIV/AIDS». Integrated Regional Information Networks (IRIN). 2009. gada 15. aprīlis. Skatīts: 2009. gada 21. oktobris. (angliski) «2001 Findings on the Worst Forms of Child Labor». Bureau of International Labor Affairs, U.S. Department of Labor. 2002. Arhivēts no "Swaziland" oriģināla, laiks: 2013. gada 8. decembrī. Skatīts: 2009. gada 29. decembris. Vikikrātuvē par šo tēmu ir pieejami multivides faili. Skatīt: Svatini. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)