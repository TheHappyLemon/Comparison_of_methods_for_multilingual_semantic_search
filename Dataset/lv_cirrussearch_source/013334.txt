Frīdrihs Vilhelms Boks (vācu: Friedrich-Wilhelm Bock, 1897. gada 6. maijs — 1978. gada 11. marts) bija vācu virsnieks, SS oberfīrers, Dzelzs krusta Bruņinieka krusta ar Ozollapām kavalieris. 1914. gadā 2. augustā ticis iesaukts armijā, artilērijas vienībā. 1918. gada februārī paaugstināts par leitnantu. Apbalvots ar Dzelzs krusta 2. šķiru. 1919. gadā dienējis brīvkorpusā Baltijas valstīs. 1922. gada 15. novembrī iestājies šulcpolicijā. 1933. gada 1. maijā iestājies NSDAP (Nr. 2223186) un gada beigās ieguvis policijas kapteiņa pakāpi. 1939. gada decembrī nozīmēts par 3. policijas bataljona komandieri okupētajā Polijas teritorijā. Piedalījies soda operācijās pret Polijas iedzīvotājiem. 1940. gada maijā pārcelts uz SS karaspēku un nozīmēts par 4. SS policijas divīzijas 2. artilērijas pulka diviziona komandieri. 1943. gada 23. augustā apbalvots ar Dzelzs krusta Bruņinieka krustu. 1943. gada 20. oktobrī iecelts par savas divīzijas komandieri, vienlaikus komandējis arī divīzijas kaujas grupu. No 1944. gada 15. marta līdz 1944. gada 13. aprīlim komandējis 19. ieroču SS grenadieru divīziju. Maijā pildījis 4. SS policijas divīzijas komandiera pienākumus. 1944. gada 1. jūnijā nozīmēts par 2. SS tanku korpusa artilērijas komandieri, kur šo pienākumu veicis līdz kara beigām, neskaitot laika posmu no 1944. gada 31. jūlija līdz 1944. gada 29. augustam, kad vadījis 9. SS divīziju "Hohenstaufen". 1944. gada 2. septembrī apbalvots ar Ozollapām pie Dzelzs krusta Bruņinieka krusta. Šturmbanfīrers — 1941. gada 11. novembris Oberšturmbanfīrers — 1942. gada 5. janvāris Standartfīrers — 1943. gada 9. novembris Oberfīrers — 1944. gada 1. augusts The SS: Hitler's Instrument of Terror: The Full Story From Street Fighters to the Waffen-SS by Gordon Williamson (Motorbooks International, (March 1994), ISBN 0-87938-905-2, ISBN 978-0-87938-905-5). The Waffen-SS (2): 6. to 10. Divisions (Men-at-Arms) by Gordon Williamson (Osprey Publishing (March 25, 2004), ISBN 1-84176-590-2, ISBN 978-1-84176-590-7).