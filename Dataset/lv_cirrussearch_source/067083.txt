Žuburotā plaukšķene (latīņu: Silene dichotoma) ir suga neļķu dzimtā. Tās dabiskais izplatības areāls ir austrumu un dienvidaustrumu Eiropā. Suga kā tīrumu nezāle ir plaši izplatījusies arī Ziemeļeiropā, tostarp Latvijā, taču pēdējā laikā strauji izzūd. Latvijā atsevišķi eksemplāri un grupas aug sējumos, atmatās un gar dzelzceļiem. Pēdējos gados valsts teritorijā tiek atrasta ļoti reti. Žuburotā plaukšķene ir viengadīgs, 20—60 cm garš lakstaugs. Ar matiņiem klātais stublājs ir stāvs un ziedkopā dakšveidīgi zaro. Lapas ir lancetiskas 3—5 cm garas un 0,8—1,6 cm platas, klātas ar matiņiem, sēdošas, ar gludu malu un smailu galu. Apakšējās lapas ir platākas. Ziedi ir divdzimumu. Raksturīgs, ka riedkopa ir dakšveidīgi zarots ķekars. Zarojuma vietā ir 1 zieds ar diezgan garu kātu. Kauss ir blīvi klāts ar matiņiem, saaudzis un zvanveidīgs, ar 10 izcilnām un blīvi apmatotām garendzīslām. Vainags ir balts un vainaglapas šķeltas pāri pusei. Ir īss vainadziņš. Auglis ir kaila, iegareni olveidīga (ga 1—1,5 cm) pogaļa. Zied no jūnija līdz augustam. «žuburotā plaukšķene - Silene dichotoma Ehrh. - Augi - Latvijas daba». www.latvijasdaba.lv. Skatīts: 2023-05-28.