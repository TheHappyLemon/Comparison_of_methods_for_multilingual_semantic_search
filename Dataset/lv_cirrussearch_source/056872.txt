Slovāku Nacionālā bibliotēka vai Slovākijas Nacionālā bibliotēka (slovāku: Slovenská národná knižnica) ir moderna zinātniska, kultūras, informācijas un izglītības bibliotēka Slovākijā, kas vāc, glabā un aizsargā vietējās un ārvalstu grāmatas un citus rakstiskus zināšanu avotus par Slovākiju. Bibliotēkas fondā ir 4,9 miljoni grāmatu un 1,7 miljoni arhīvu dokumentu, kā arī tūkstošiem muzeja eksponātu. Bibliotēkā ir vairāki muzeji: Slovākijas literatūrai veltīts Literārais muzejs, kas iesaistīts Nacionālās kapsētas (ievērojamu slovāku kapu galerijas) prezentācijā; Puškina literārais muzejs Brodzjanā; Apponjas vēsturiskā bibliotēka. Tā koordinē bibliotēku attīstības sistēmu Slovākijā, piedalās bibliotēku pakalpojumu modernizācijā, sadarbojas ar Slovākijas un ārvalstu institūcijām, īstenojot dažādus zinātniskos projektus. Kopš 2010. gada bibliotēka piedalās Eiropas Reģionālās attīstības fonda līdzfinansētajā Digital Library and Digital Archive (DIKDA) digitalizācijas projektā, publiskojot digitalizētus darbus no savām kolekcijām. Bibliotēku dibinājusi Slovākijas Kultūras ministrija ar uzdevumu nodrošināt pilsoņu brīvu piekļuvi plašsaziņas līdzekļu izplatītajai informācijai, radīt un aizsargāt bibliotēku, arhīvu un muzeju fondus, lai apmierinātu cilvēku kultūras, informācijas, zinātnes un izglītības vajadzības. Slovākijas Nacionālā bibliotēka piedāvā šādus informācijas pakalpojumus: grāmatas lasīšanai (gan lasītavā, gan mājās); starpbibliotēku pakalpojumi; informācijas pieprasījums un saites; lasītavas (universālas, multivides, mikrofilmas, literārā arhīva un nacionālā biogrāfijas institūta lasītavas); informācijas un zinātniskais centrs; attālināta piekļuve elektroniskajiem informācijas resursiem; Interneta pieslēgums; patentu informācijas centrs; Wi-Fi. Bibliotēka ir pieejama visiem Slovākijas pilsoņiem, kuri ir vismaz 15 gadus veci; ārvalstu pilsoņi var saņemt lasītāja karti, izmantojot personu apliecinošu dokumentu, pasi vai studenta karti. Lasītāja karte ir derīga vienu gadu. Slovāku Nacionālās bibliotēkas ēka Martinā Slovāku Nacionālās bibliotēkas Literatūras muzejs Puškina literārais muzejs Brodzjanā Apponjas vēsturiskā bibliotēka "Slovak National Library" (en). Wikipedia. 2021-01-05. «Vypozicne sluzby» (slovāku). SNK. Skatīts: 2016-09-28. «Loan service». Slovak National Library. Skatīts: 2016. gada 28. septembris. HANAKOVIČ, Štefan. 2013. Dejiny Slovenskej národnej knižnice : historické predpoklady, podmienky jej vzniku a účinkovania do roku 1960 : úvahy a svedectvá. Martin : Slovenská národná knižnica, 2013. 331 s. ISBN 9788081490200. Oficiālā tīmekļa vietne Сайт национального проекта оцифровывания документов DIKDA Портал Spytajte Sakniznice.sk