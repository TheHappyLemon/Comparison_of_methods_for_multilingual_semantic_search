1980. gada Eiropas čempionāts futbolā notika Itālijā no 11. līdz 22. jūnijam. Tas bija pēc skaita 6. Eiropas čempionāts futbolā, ko rīkoja UEFA. Par Eiropas čempioniem kļuva VFR izlase, kas finālā ar 2-1 uzvarēja Beļģiju. Šīs 8 komandas piedalījās 1980. gada Eiropas čempionātā. Turnīram automātiski kvalificējās laukuma saimnieki Itālijas izlase. Anglija Beļģija Čehoslovākija Grieķija Itālija Nīderlande Spānija VFR Stadio Olimpico, Roma - 86 500 Stadio Giuseppe Meazza, Milāna - 85 700 Stadio San Paolo, Neapole - 72 800 Stadio Comunale, Turīna - 50 000 Šī finālturnīra formāts tika krasi izmainīts, salīdzinot ar 1976. gada čempionātu. Pirmoreiz turnīrā piedalījās 8 komandas, kas tika sadalītas 2 grupās pa četrām komandām. Katras grupas uzvarētāji tikās finālā, bet grupu otro vietu ieguvēji cīnījās par 3. vietu. A grupā par uzvarētāju diezgan pārliecinoši kļuva VFR izlase, bet otro vietu, apsteidzot Nīderlandi labākas vārtu starpības dēļ, ieguva Čehoslovākija. 4. vietā grupā palika grieķi. B grupā, tikai pateicoties vairāk gūtajiem vārtiem, uzvarēja Beļģijas izlase, 2. vietā atstājot Itāliju. 3. un 4. vietā grupā palika attiecīgi angļi un spāņi. Spēlē par 3. vietu starp Itāliju un Čehoslovākiju uzvarētāja noskaidrošanai bija nepieciešama pēcspēles 11 m sitienu sērija. Katra komanda realizēja pirmos 8 sitienus, taču 9. sitienā itāļi kļūdījās un 3. vietu ieguva Čehoslovākija. Šī bija pēdēja spēle par 3. vietu Eiropas čempionātos, jo, sākot ar nākamo turnīru, pusfināla zaudētāji vairs spēles neaizvadīja. Finālā tikās VFR un Beļģijas izlases. Spēles 10. minūtē vāciešus vadībā izvirzīja Horsts Hrubešs, taču 75. minūtē beļģi rezultātu izlīdzināja. 2 minūtes pirms pamatlaika beigām Hrubešs panāca rezultātu 2-1 un VFR izlase otro reizi kļuva par Eiropas čempioniem. 21. jūnijs - Neapole Itālija 1-1 (8-9) (pēc 11 m) Čehoslovākija 22. jūnijs - Roma VFR 2-1 Beļģija Labākie vārtu guvēji Klauss Allofss - 3 Zdeņeks Nehoda - 2 Kēss Kists - 2 Horsts Hrubešs - 2 1980. gada Eiropas čempionāta futbolā dalībvalstu sastāvi Oficiālā UEFA mājaslapa (angliski)