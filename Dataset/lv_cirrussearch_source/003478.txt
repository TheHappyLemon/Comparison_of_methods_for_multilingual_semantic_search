Šons Krofords (angļu: Shawn Crawford; dzimis 1978. gada 14. janvārī Vanvikā, Dienvidkarolīnas štatā, ASV) ir bijušais amerikāņu vieglatlēts, startējis sprinta distancēs. Viņa personīgais rekords 100 m ir 9,88 s un 200 m — 19,79 s. Š. Krofords uzvarēja 2004. gada vasaras olimpisko spēļu 200 m distancē, 2008. gada spēlēs viņš šajā distancē izcīnīja sudraba medaļu. Vēl ASV izlases sastāvā izcīnīja sudrabu 2004. gada spēlēs 4x100 m stafetē. Viņa labākais sasniegums Pasaules čempionātos ir izcīnītā bronzas medaļa 2001. gadā Edmontonā 200 m distancē. 2013. gadā ticis diskvalificēts uz diviem gadiem par antidopinga aģentūras noteikumu pārkāpumiem. Viņa treneris Bobs Kērsijs apgalvo, ka sportists 2012. gadā beidzis karjeru. «Olimpisko čempionu, kurš beidzis karjeru, diskvalificē uz diviem gadiem». Sportacentrs.com. Skatīts: 2013. gada 26. jūnijā. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski) IAAF Dimanta līgas profils (angliski)