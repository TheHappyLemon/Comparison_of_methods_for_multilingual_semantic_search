Šis raksts ir par par upi Ganā. Par itāļu fiziķi skatīt rakstu Alesandro Volta. Volta (angļu: Volta River) ir upe, kas kopā ar to veidojošām satekupēm ir galvenā upju sistēma Rietumāfrikas valstī Ganā. Satekupes ieplūst Ganā no Bobo-Diulaso augstienes Burkinafaso. Upju sistēmas galvenās daļas ir Melnā Volta (Muhuna), Baltā Volta (Nakambe) un Sarkanā Volta (Nazinona). Baltā un Sarkanā Volta saplūst Ganas ziemeļos, valsts centrā ar tām savienojas Melnā Volta, izveidojot Voltu. Ziemeļrietumos Melnā Volta veido starptautiskās robežas starp Kotdivuāru, Ganu un Burkinafaso. Volta plūst uz dienvidiem caur Akvavaimas-Togolendas augstieni un ietek Atlantijas okeāna Gvinejas līcī pie Adas. Tai ir ievērojama kreisās puses pieteka — Oti, kas ieplūst Ganā no Togo puses austrumos. Hidroenerģijas iegūšanai Voltas upe ir aizsprostota lejtecē pie Akosombo. Ūdenskrātuve ar nosaukumu Voltas ezers stiepjas no Akosombo Ganas dienvidaustrumos līdz pat valsts ziemeļu daļai, tādējādi ir viens no lielākajiem cilvēka veidotajiem ūdens rezervuāriem pasaulē. Upes mēneša caurtece ļoti atšķiras pa sezonām: vairāk nekā 3500 m³/s augustā un septembrī un mazāk nekā 500 m³/s no decembra līdz jūnijam (dati par periodu no 1936. līdz 1979. gadam). Voltas ezers ir Akosombo HES aizsprosta radīta ūdenskrātuve Voltas lejtecē Ganas centrālajā daļā. Tas stiepjas no Akosombo aizsprosta līdz Japei pilsētai Centrālajā Gondžas rajonā, Ganas ziemeļu reģionā Savannā, aptuveni 400 km uz ziemeļiem no aizsprosta, un noklāj 8482 km² vai 4% visas Ganas teritorijas. Papildus dambja 1966. gadā uzceltās elektrostacijas (ar jaudu 1020 MW kopš 2006. gada) ražotajai elektrībai, ūdenskrātuve nodrošina arī ūdens transporta satiksmi. Tā var kļūt par resursu apūdeņošanai un zivju audzēšanai. Upes dziļums lejpus Voltas ezera ir apmēram 14 metri. Tūlīt lejpus aizsprosta upi šķērso Adomi tilts. Voltas upi tā nosauca portugāļu zelta tirgotāji. Tas bija viņu tālākais izpētes rajons pirms atgriešanās — volta portugāļu valodā nozīmē "izlocīties" vai "pagriezties", t.i., atgriešanās upe (iespējams, tāpēc, ka tās grīva bija vieta, kur kuģi apgriezās un devās mājup) vai līkumotā upe. Laivas Adā netālu no grīvas Voltas atteka sausā laikā Lielbritānijas muitas punkts 1910. gadā pie robežas ar vācu Togolandu Plosti un tirgotāja, 1958. gads Laiva Voltā Watersheds of the World. Water Resources eAtlas Volta River, Encyclopædia Britannica. 2007 «Lake Volta, Ghana». Visible Earth. NASA. NASA: Visible Earth. Volta - etymology Wilks,Ivor. Wangara, Akan, and Portuguese in the Fifteenth and Sixteenth Centuries. Mines of Silver and Gold in the Americas. Aldershot : Variorum, Ashgate Publishing Limited, 1997. 15. lpp. Vikikrātuvē par šo tēmu ir pieejami multivides faili. Skatīt: Volta. Encyclopædia Britannica raksts (angliski) Krievijas Lielās enciklopēdijas raksts (krieviski)