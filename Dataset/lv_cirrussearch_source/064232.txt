Puertotoro (spāņu: Puerto Toro) ir ciems Čīles dienvidos Ugunszemes arhipelāgā. Izvietojies arhipelāga ceturtās lielākās salas Navarino austrumu krastā pie Piktona šauruma 37 km no provinces centra Puertoviljamsas. Administratīvi ietilpst Magaljanesas reģiona Čīles Antarktikas provinces Kabo de Ornosas komūnā. Puertotoro tiek uzskatīta par pasaules vistālāk uz dienvidiem esošo pastāvīgo civilo apdzīvoto vietu, ja neņem vērā Antarktikas polārstacijas. Ziemeļu puslodē šajos platuma grādos (55° 05') atrodas Lietuvas pilsēta Jonava. Puertotoro dibināta 1892. gadā Ugunszemes zelta drudža laikā kā pirmā apdzīvotā vieta uz dienvidiem no Bīgla šauruma. Strauji attīstījās par nozīmīgu pilsētiņu, kas galvenokārt apkalpoja zelta raktuves netālajā Lenoksa salā. Pēc zelta krājumu izsīkšanas ciems panīka. Mūsdienās ciemā dzīvo galvenokārt zvejnieki, kas nodarbojas ar krabju zveju. Ar ārpasauli ciems savienots tikai ar jūras un helikopteru satiksmi. https://geoarchivos.ine.cl/File/pub/Cd_Pb_Al_Cs_2019.pdf; Čīles tautskaite 2017; pārbaudes datums: 5 marts 2020. SENTIDOS COLONIALES I. EL ORO Y LA VIDA SALVAJE EN TIERRA DEL FUEGO, 1880 -1914 Vikikrātuvē par šo tēmu ir pieejami multivides faili. Skatīt: Puertotoro.