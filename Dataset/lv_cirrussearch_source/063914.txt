Vujadins Boškovs (serbu: Вујадин Бошков, dzimis 1931. gada 16. maijā, miris 2014. gada 28. aprīlī) bija serbu futbolists un futbola treneris, spēlēja pussarga pozīcijā, bijis Dienvidslāvijas futbola izlases dalībnieks. Savas spēlētāja karjeras laikā spēlējis Dienvidslāvijā, Itālijā un Šveicē. Dienvidslāvijas futbola izlasi pārstāvējis no 1951. līdz 1958. gadam, kopumā aizvadot 57 mačus. Ieguvis sudraba medaļu 1952. gada vasaras olimpiskajās spēlēs Helsinkos. Piedalījies arī 1954. un 1958. gada FIFA Pasaules kausā. Savu vislielāko slavu guvis kā treneris. No 1971. līdz 1973. gadam vadījis Dienvidslāvijas izlasi. 1981. gadā, vadot Real Madrid, aizvedis komandu līdz Eiropas kausa finālam. 1990. gadā ar Sampdoria izcīnījis Eiropas Kausu ieguvēju kausu, kā arī 1992. gadā otro reizi vadījis komandu Eiropas kausa finālā. Savas trenera karjeras laikā uzvarējis arī La Liga un Itālijas A sērijā, kā arī divas reizes izcīnījis gan Spānijas Karaļa kausu, gan Itālijas kausu. Savas trenera karjeras laikā pazīstams ne tikai kā veiksmīgs treneris, bet arī kļuvis slavens ar savu humoru un pēcspēles komentāriem. Tā dēļ kļuvis par populāru personību, īpaši itāļu līdzjutēju vidū. ADO Den Haag Nīderlandes kauss: 1974–75 Real Madrid La Liga: 1979–80 Spānijas Karaļa kauss: 1979–80 Ascoli Itālijas B sērija: 1985–86 Sampdoria Itālijas A sērija: 1990–91 Itālijas kauss: 1987–88, 1988–89 Supercoppa Italiana: 1991 Eiropas Kausu ieguvēju kauss: 1989–90 UEFA.com. «Europe mourns Serbia great Boškov | Inside UEFA». UEFA.com (angļu), 2014-04-27. Skatīts: 2022-10-13. Olympedia profils (angliski) Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)