Aleksejs Auziņš (dzimis 1910. gada 7. augustā Jelgavā, miris 1997. gada 25. aprīlī Rīgā) bija latviešu hokejists, uzbrucējs, kā arī futbolists un menedžeris. Lielāko daļu savas hokejista karjeras Auziņš nospēlēja vienā komandā - Rīgas "US". Tās sastāvā Auziņš izcīnīja trīs Latvijas čempiona titulus - 1937., 1940. un 1942. gadā. 1940.—41. gada sezonā, pirmās Padomju okupācijas laikā, Rīgas "US" darbība bija apturēta, un Auziņš sezonu aizvadīja Rīgas "Dinamo" B komandā. No 1947. līdz pat 1980. gadam Auziņš bija sporta kluba "Lokomotīve" hokejists, spēlējošais treneris, jaunatnes hokeja treneris un vēlāk arī stadiona direktors. Latvijas hokeja izlases sastāvā spēlēja 1936. gada olimpiskajās spēlēs. Tāpat spēlējis arī 1935. un 1938. Pasaules čempionātos. «Aleksejs Auziņš - 100 gadi un laika biedri». Arhivēts no oriģināla, laiks: 2012. gada 20. februārī. Skatīts: 2012. gada 26. augustā. Latvijas hokeja federācija «Latvija 1936. gada ziemas olimpiskajās spēlēs». Arhivēts no oriģināla, laiks: 2011. gada 4. oktobrī. Skatīts: 2008. gada 26. augustā. Olympedia profils (angliski) LOK profils Eu-football.info profils (angliski) Eliteprospects profils (angliski)