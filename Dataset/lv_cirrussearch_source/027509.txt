Fīniksa (angļu: Phoenix) ir pilsēta ASV, Arizonas štatā uz ziemeļiem no Sonoras tuksneša. Štata lielākā pilsēta un galvaspilsēta. Pilsētas klimats ir karsts un sauss - gadā vidēji 300 dienas ir saulainas un 89 dienas gadā vidējā dienakts temperatūra pārsniedz +38oC, bet 1990. gada 26. jūlijā gaisa temparatūra sasniedza +50oC. Ap 700. gadu p. m. ē. Fīniksas apkārtnē uzplauka Hohokamu civilizācija. Tika ierīkoti sarežģīti apūdeņošanas kanāli, kas nodrošināja zemkopību. Neskaidru iemeslu dēļ XIV, XV gadsimtā civilizācija panīka. Kad apvidū ieradās eiropieši, šeit dzīvoja paimu (pima) indiāņi. 1868. gadā amerikānis Džeks Svilings Fīniksas teritorijā ierīkoja plantācijas, atjaunojot senās civilizācijas kanālus, tāpēc vēlāk pilsēta tika nosaukta fēniksa vārdā. Strauja pilsētas izaugsme sākās XX gadsimta četrdesmitajos gados, kad šeit strauji attīstījās militārā rūpniecība. Pazīstamākā kompānija, kuras galvenā mītne ir Fīniksā, ir vara ieguves kompānija "Phelps Dodge". Finanšu kompānija "American Express" Fīniksā izvietojusi savu apstrādes centru. Pilsētas apkārtnē ir militārās bāzes. Sporta pasaulē Fīniksas vārds saistās ar amerikāņu futbola komandu Arizonas "Cardinals", basketbola komandu Fīniksas "Suns", beisbola komandu Arizonas "Diamondbacks" un hokeja komandu Fīniksas "Coyotes", kaut arī amerikāņu futbola un hokeja komanda faktiski bāzējas Fīniksas priekšpilsētā Glendeilā. Fīniksā dzimuši: Česters Beningtons (Chester Bennington; dzimis 1976–2017), mūziķis Edijs Čīvers (Eddie Cheever; dzimis 1958.), autosportists Berijs Goldvoters (Barry Goldwater‎; dzimis 1909.), politiķis Stīvija Niksa (Stevie Nicks; dzimusi 1948.), mūziķe Ešlija Robertsa (Ashley Roberts; dzimusi 1981.), mūziķe Melodija Torntona (Melody Thornton; dzimusi 1984.), mūziķe https://data.census.gov/cedsci/table?q=United%20States&tid=DECENNIALPL2020.P1; pārbaudes datums: 21 septembris 2021. https://data.census.gov/cedsci/table?t=Populations%20and%20People&g=0100000US,%241600000&y=2020; redaktors: ASV Tautas skaitīšanas birojs; pārbaudes datums: 1 janvāris 2022. Vikikrātuvē par šo tēmu ir pieejami multivides faili. Skatīt: Fīniksa. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)