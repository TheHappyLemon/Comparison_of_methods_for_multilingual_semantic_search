Litecoin (LTC vai L) ir vienādranga kriptovalūta un atvērtā avota programmatūras projekts, publicēts saskaņā ar MIT/X11 licenci. Litecoin ir tehniski gandrīz identisks Bitcoin (BTC). Litecoin ir atvasināta no Bitcoin atvērtā koda protokola. Litecoin emisija ir ierobežota ar algoritmu. Maksimālais laitkoinu daudzums, kas nonāks apritē, četras reizes pārsniedz bitkoinu maksimālo daudzumu (84 miljoni pret 21). 2021. gada martā 1 LTC vērtība nedaudz pārsniedza 200 dolārus, bet Litecoin kapitalizācija sasniedza 13,3 miljardus dolāru. Pašlaik LTC maina gan pret bezseguma naudu, gan pret bitkoiniem, pārsvarā tas notiek tiešsaistes maiņas vietās. Atgriezeniskās transakcijas (piemēram, izmantojot bankas kartes) LTC pirkšanai parasti neizmanto maksājuma atmaksas riska dēļ, jo pašu LTC nodošanas transakcijas ir neatgriezeniskas. 2017. gada maijā Litecoin programmnodrošinājumā tika aktivēts SegWit atbalsts. 2017. gada septembrī notika pirmās atomārās transakcijas. 4 dienu laikā tika veiktas transakcijas starp Litecoin un Decred, Litecoin un Vertcoin, Litecoin un Bitcoin. Litecoin aprēķina sarežģītību izvēlas tā, lai vidēji viens bloks tiktu ģenerēts 2,5 minūtēs, kas ir 4 reizes ātrāk nekā Bitcoin, kas ļauj ātrāk saņemt transakcijas apstiprinājumu. Transakciju ātrums ir ievērojami palielinājies pēc SegWit aktivizēšanas Litecoin tīklā. Transakciju parasti uzskata par pabeigtu pēc 6 blokiem jeb 15 minūtēm. «Litecoin Project». github.com. Skatīts: 2021-03-29. «Litecoin». litecoin.com. Skatīts: 2021-03-29. «What do I need to know about Litecoin?». paypal.com. Arhivēts no oriģināla, laiks: 2021-04-05. Skatīts: 2021-03-29. «Bitcoin vs Litecoin Guide». comparebrokers.co. Skatīts: 2021-03-29. «Litecoin Successfully Activates SegWit». coindesk.com. Skatīts: 2021-03-29. «What is Atomic Cross-Chain Swap? How it works?». steemit.com. Skatīts: 2021-03-29. «How Do You Mine Litecoin (LTC)?». investopedia.com. Skatīts: 2022. gada 20. jūnijs. «What is Litecoin (LTC)? How does it work?». kucoin.com. Skatīts: 2022. gada 20. jūnijs. «Litecoin Successfully Activates SegWit». coindesk.com. Skatīts: 2022. gada 20. jūnijs.