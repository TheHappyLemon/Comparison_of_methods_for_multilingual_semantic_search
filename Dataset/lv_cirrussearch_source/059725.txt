Braiens Rasels De Palma (angļu: Brian Russell De Palma; dzimis 1940. gada 11. septembrī) ir amerikāņu kinorežisors un scenārists. Savā vairāk nekā 50 gadu ilgajā karjerā, viņš ir pazīstams ar savām filmām spriedzes, kriminālajā un psiholoģiskā trillera žanrā. Vairākas viņa filmas guvušas lielus komerciālus panākumus, kā šausmu filma "Kerija" (1976), trilleris Dressed to Kill (1980), krimināldrāmas "Seja ar rētu" (1983) un "Neaizskaramie" (1987) un spiegu filma "Neiespējamā misija" (1996). Vairākas viņa filmas, kā Sisters (1972), Phantom of the Paradise (1974), Blow Out (1981), Body Double (1984), Casualties of War (1989), "Karlito ceļš" (Carlito's Way, 1993), "Čūskas acis" (1998), Femme Fatale (2002) un "Grēcīgā kaislība" (Passion, 2012), ir kļuvušas par kulta filmām. De Palma ir bieži dēvēts par "Jaunās Holivudas" vienu no vadošajiem režisoriem. Viņa filmās ir jūtama tādu režisoru kā Alfreda Hičkoka un Žana Lika Godāra ietekme. Viņa filmas ir kritizētas par to vardarbību un seksuālo saturu, taču tās ir atbalstījuši arī ievērojami amerikāņu kinokritiķi, kā Rodžers Īberts un Paulīne Keila. De Palmas filmas kopumā ir saņēmušas deviņas Amerikas Kinoakadēmijas balvas un 12 Zelta globusa balvas nominācijas. Viņa filma Greetings (1968) ieguvusi Berlīnes starptautiskais kinofestivāla balvu "Sudraba lācis". Par filmu Redacted (2007) De Palma saņēmis Venēcijas kinofestivāla balvu "Sudraba lauva" kā labākais režisors. «Dive into the virtuosic thrillers of Brian De Palma». The A.V. Club (en-us). Skatīts: 2022-01-12. «Steve Rose talks to director Brian De Palma». the Guardian (angļu). 2006-09-08. Skatīts: 2022-01-12. Pauline Kael. «Blow Out: Portrait of the Artist as a Young Gadgeteer». The Criterion Collection (angļu). Skatīts: 2022-01-12. Roger Ebert. «Femme Fatale movie review & film summary (2002) | Roger Ebert». https://www.rogerebert.com/ (angļu). Skatīts: 2022-01-12. IMDb profils (angliski) AllMovie profils (angliski) Box Office Mojo profils (angliski)