Vidējā svērtā kapitāla cena (angļu: weighted average cost of capital) ir cena, kuru uzņēmums maksā par kopējā kapitāla, kas piesaistīts no dažādiem avotiem, izmantošanu. Tādēļ uzņēmuma kapitāla cenas noteikšanā tiek ņemts vērā arī šis faktors un tiek aprēķināta vidējā svērtā kapitāla cena. Vidējo svērto kapitāla cenu aprēķina pēc sekojošas formulas: W A C C = E / V ∗ C e + D / V ∗ C d ∗ ( 1 − t ) {\displaystyle WACC=E/V*C_{e}+D/V*C_{d}*(1-t)} kur: WACC — vidējā svērtā kapitāla cena, procentos (en:weighted average cost of capital); E — uzņēmuma pašu kapitāla tirgus vērtība(en:ownership equity); D — uzņēmuma saistību tirgus vērtība; V = E + D {\displaystyle V=E+D} ; Ce — pašu kapitāla cena, procentos (en:cost of equity); Cd — aizņemtā kapitāla cena, procentos (en:cost of debt); E / V {\displaystyle E/V}  — pašu kapitāla īpatsvars kopējā kapitālā; D / V {\displaystyle D/V}  — aizņemtā kapitāla īpatsvars kopējā kapitālā; t — uzņēmuma ienākuma nodokļa likme, decimāldaļās. Formulu, pēc kuras ir aprēķināmas vidējā svērtā kapitāla cena, var izteikt arī sekojoši: W A C C = ∑ ( k i ( w i ) {\displaystyle WACC=\sum (k_{i}(w_{i})} kur: ki — i-tā kapitāla piesaistes veida cena (pēc nodokļu samaksas), procentos; wi — i-tā kapitāla veida īpatsvars kopējā kapitālā. Parasti pašu kapitāla cena ir augstāka nekā aizņemtā kapitāla cena, tādēļ rodas jautājums: kādēļ uzņēmuma darbības nodrošināšanai izmantot dārgāko finansēšanas avotu — pašu kapitālu, nevis lielāko daļu kapitāla piesaistīt aizņemtā kapitāla veidā? Palielinoties aizņemtā kapitāla un pašu kapitāla attiecībai (palielinot aizņemtā kapitāla īpatsvaru kapitālā), vidējā svērtā kapitāla cena samazinās līdz brīdim, kad pārāk liela aizņemtā kapitāla īpatsvara dēļ uzņēmums saskaras ar pārāk augstu finanšu risku. Šajā brīdī kreditori nosaka augstākas procentu likmes, kā arī investoru pieprasītā atdeve ir augstāka, tādējādi palielinās aizņemtā kapitāla un pašu kapitāla cenas, kā arī vidējā svērtā kapitāla cena. Rodas sekojošs jautājums: vai uzņēmuma kapitāla struktūra, pie kuras vidējā svērtā kapitāla cena ir minimāla, ir optimālā uzņēmuma kapitāla struktūra? Tā kā uzņēmuma vidējo svērto kapitāla cenu nevar noteikt ar augstu precizitāti, šis lielums nevar kalpot kā vienīgais optimālās kapitāla struktūras noteikšanas mērs. Plānojot uzņēmuma kapitāla struktūru jāņem vērā ne tikai vidējā svērtā kapitāla cena, bet arī maksātspējas un likviditātes rādītāji, kas raksturo uzņēmuma spēju apmierināt saistības. M. Rurāne. Finanšu menedžments. — R., 2005. — 155.lpp. «Investopedia». Arhivēts no oriģināla, laiks: 2009. gada 19. janvārī. Skatīts: 2009. gada 24. janvārī. Video about practical application of the WACC approach Velez-Pareja, Ignacio and Tham, Joseph, "A Note on the Weighted Average Cost of Capital WACC" (August 7, 2005). Available at SSRN: http://ssrn.com/abstract=254587. Unpublished. Cheremushkin, Sergei Vasilievich, How to Avoid Mistakes in Valuation — Comment to 'Consistency in Valuation: A Practical Guide' by Velez-Pareja and Burbano-Perez and Some Pedagogical Notes on Valuation and Costs of Capital (December 21, 2009). http://papers.ssrn.com/sol3/papers.cfm?abstract_id=1526681. Unpublished. WACC calculator Arhivēts 2012. gada 28. aprīlī, Wayback Machine vietnē. A more realistic valuation: APV and WACC with constant book leverage ratio calculate the WACC with your own values to understand the equation Find the WACC of any publicly traded company by entering the firm's stock ticker symbol Paper describing a method for generating the WACC curve when there is default risk — spreadsheet available