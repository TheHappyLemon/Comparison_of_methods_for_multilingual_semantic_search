Taitiešu valoda (taitiešu: Reo Mā'ohi; Reo Tahiti) ir austronēziešu saimes austrumpolinēziešu valoda, kas izplatīta galvenokārt Franču Polinēzijā, kur tai ir reģionālās valodas statuss. Taitiešu valoda ir cieši saistīta ar citām valodām Franču Polinēzijā, piemēram, marķīzu, tuamotiešu un mangareviešu valodu. 1797. gadā protestantu misionāri ieradās Taiti, un starp viņiem bija Henrijs Nots. Tajā laikā šai valodai nebija rakstības, tā bija tikai runāta valoda. Henrijs Nots strādāja kopā ar Taiti karali Pomare II, lai pārtulkotu Bībeli no angļu uz taitiešu valodu. Viņi pieņēma 5 patskaņu un 9 līdzskaņu sistēmu, kas kļuva par taitiešu alfabētu. Pēc aptuveni 30 gadu ilga darba, misionāri pabeidza tulkot bībeli taitiešu valodā. Šim tulkojumam bija liela nozīme polinēziešu valodu vēsturē un attīstībā. Informācija par Taitiešu valodu tahititravel.com Cilvēki no vienkāršās tautas iztulko Bībeli Sargtorņa tiešsaistes bibliotēka.