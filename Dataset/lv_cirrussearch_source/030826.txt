Jevgeņijs Barejevs (krievu: Евгений Ильгизович Бареев; angļu: Evgeny Bareev; dzimis 1966. gada 21. novembrī, Čeļabinskas apgabalā) ir Krievijas starptautiskais lielmeistars šahā (1989). No 2015. gada pārstāv Kanādu. Piedzimis Čeļabinskas apgabala pilsētā Jemanželinskā. 1982. gadā uzvarējis Pasaules junioru šaha čempionāta U-16 vecuma grupā. Kopš tā laika regulāri pārstāvējis PSRS un Krieviju augstākā līmeņa šaha sacensībās. 1990. gadā dalījis 1.-4. vietu PSRS šaha čempionātā. 1990.-1991. gadā uzvarējis Hastingsas (Anglija) starptautiskajā šaha turnīrā, bet 2002. gadā Veikanzē (Nīderlande) starptautiskajā šaha turnīrā. FIDE Barejevam 1986. gadā piešķīrusi starptautiskā meistara (IM) nosaukumu, bet 1989. gadā - starptautiskā lielmeistara (GM) nosaukumu. Vairākkārt piedalījies Pasaules šaha čempionātos pēc izslēgšanas sistēmas. 1997. gadā Groningenā aizkļuvis līdz 3. kārtai. 1999. gadā Lasvegasā atkal ticis līdz 3. kārtai, kurā zaudējis Vladimiram Akopjanam. 2000. gadā Deli 5. kārtā zaudējis Aleksejam Širovam. 2001. gadā Maskavā atkal ticis līdz 5. kārtai, kurā zaudējis Ruslanam Ponomarjovam. 2007. gadā piedalījies Pasaules šaha čempionāta pretendentu mačos, kuros 2. kārtā zaudējis Pēteram Lēko. PSRS un Krievijas izlases sastāvos sekmīgi piedalījies šaha komandu sacensībās: Pasaules šaha olimpiādēs piedalījies 5 reizes (1990, 1994-1998, 2006). Komandu kopvērtējumā izcīnījis 4 zelta (1990, 1994, 1996, 1998) medaļas, bet individuālā vērtējumā sudraba (1996) medaļu; Pasaules komandu šaha čempionātos piedalījies 3 reizes (1993-1997, 2005). Komandu kopvērtējumā izcīnījis 2 zelta (1997, 2005) un bronzas (1993) medaļas, bet individuālā vērtējumā 2 zelta (1993, 2005) un sudraba (1997) medaļas; Eiropas komandu šaha čempionātos piedalījies 4 reizes (1992-1997, 2003-2005). Komandu kopvērtējumā izcīnījis 2 zelta (1992, 2003) un sudraba (1997) medaļas, bet individuālā vērtējumā bronzas (1997) medaļu. Četras reizes uzvarējis Eiropas klubu komandu šaha čempionātos dažādu komandu sastāvos: 1994. gadā - Lyon-Oyonnax (Francija), 1997. gadā - Ladya Azov (Krievija), 1999. un 2000. gadā - ŠK Bosna Sarajevo (Bosnija un Hercegovina). Pēdējos gadus dzīvo Kanādas pilsētā Toronto. 2015. gadā ieguvis Kanādas pilsonību un kļuvis par šīs valsts šahistu reitinga līderi. Transfers in 2015 57 Championship of USSR Leningrad 1990 «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2015. gada 19. oktobrī. 1999 FIDE Knockout Matches 2000 FIDE Knockout Matches 2001-02 FIDE Knockout Matches 2007 Candidates Matches Jevgeņijs Barejevs šahista profils vietnē fide.com Jevgeņijs Barejevs šahista profils vietnē chessgames.com Jevgeņijs Barejevs šahista profils vietnē 365chess.com Jevgeņijs Barejevs šahista profils vietnē olimpbase.org (Pasaules šaha olimpiādes) Jevgeņijs Barejevs šahista profils vietnē olimpbase.org (Eiropas komandu šaha čempionāti) Jevgeņijs Barejevs šahista profils vietnē olimpbase.org (Pasaules komandu šaha čempionāti) Jevgeņijs Barejevs šahista profils vietnē olimpbase.org (Eiropas klubu komandu šaha čempionāti)