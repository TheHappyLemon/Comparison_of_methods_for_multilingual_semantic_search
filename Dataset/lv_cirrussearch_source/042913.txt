Rūsiņš Mārtiņš Freivalds (1942. gada 10. novembris — 2016. gada 4. janvāris) bija latviešu datorzinātnieks, matemātiķis un ilggadējs Latvijas Universitātes profesors. Latvijas Zinātņu akadēmijas īstenais loceklis (1992). Latvijas kvantu skaitļošanas zinātniskās skolas pamatlicējs. Dzimis 1942. gadā Cesvainē. 1965. gadā absolvēja Latvijas Valsts Universitātes Fizikas un matemātikas fakultāti un 1971. gadā ieguva zinātņu kandidāta grādu matemātikā Novosibirskas Valsts Universitātē profesora Borisa Trahtenbrota vadībā. 1985. gadā M. Lomonosova Maskavas Valsts universitātē Freivalds ieguva fizikas un matemātikas zinātņu doktora (tagad — habilitēta doktora) grādu. No 1970. gada R. Freivalds strādāja LU Matemātikas un informātikas institūtā, bija ilggadējs LU Datorikas fakultātes (agrāk Fizikas un matemātikas fakultātes Datorikas nodaļas) pasniedzējs. Freivalda zinātnisko interešu lokā ietilpa induktīvais izvedums, varbūtiski algoritmi, datorzinātnes matemātiskie pamati, algoritmu teorija un kvantu skaitļošana. Rūsiņš ir LZA Eižena Āriņa balvas laureāts datorzinātnēs 2000. gadā par darbu ciklu "Efektīvi varbūtiski algoritmi". 2003. gadā Freivaldam tika piešķirta Latvijas Zinātņu akadēmijas Lielā medaļa par izciliem darbiem varbūtisko algoritmu un kvantu automātu teorijā un par zinātniskas skolas izveidošanu Latvijā. Doktora zinātnisko grādu Rūsiņa Mārtiņa Freivalda vadībā ieguvuši: 1974 Jefims Kinbers — Dr. math. 1983 Agnis Andžāns — Dr. math. 1989 Māris Alberts — Dr. math. 1990 Daina Taimiņa — Dr. math. 1991 Jānis Kaņeps — Dr. math. 1994 Juris Vīksna — Dr. sc. comp. 1997 Andris Ambainis — Dr. sc. comp. 1999 Juris Smotrovs — Dr. sc. comp. 1999 Dainis Geidmanis — Dr. math. 2003 Marats Golovkins — Dr. sc. comp. 2006 Maksims Kravcevs — Dr. sc. comp. 2007 Arnolds Ķikusts — Dr. math. 2008 Vasilijs Kravcevs — Dr. sc. comp. 2008 Lelde Lāce — Dr. sc. comp. Freivalda algoritms matricu reizinājuma pārbaudei «Mūžībā aizgājis profesors Rūsiņš Mārtiņš Freivalds». Delfi. 2016. gada 4. janvārī. Skatīts: 2016. gada 4. janvārī. Zinātnes Vēstnesis, 2003. gada 26. maijs: 10 (260), ISSN 1407-6748, Latvijas Zinātņu akadēmijas Lielā medaļa — Rūsiņam Mārtiņam Freivaldam un Indriķim Šternam Arhivēts 2016. gada 4. martā, Wayback Machine vietnē.. Avron, Arnon; Dershowitz, Nachum; Rabinovich, Alexander (2008), "Boris A. Trakhtenbrot: Academic Genealogy and Publications", Pillars of Computer Science, Lecture Notes in Computer Science (Springer) 4800: 46—57, doi:10.1007/978-3-540-78127-1_3, ISBN 978-3-540-78126-4. Skatīt LU Datorikas fakultātes mājaslapu Arhivēts 2009. gada 30. aprīlī, Wayback Machine vietnē. un LU Datorzinātņu promocijas padomē aizstāvēto promocijas un habilitācijas darbu sarakstu, sākot ar 1992. gadu[novecojusi saite]. Rusins Freivalds, LU MII. Rusins Martins Freivalds Arhivēts 2009. gada 5. janvārī, Wayback Machine vietnē., Latvian Scientists, LZA. Rūsiņš Mārtiņš Freivalds, LU. Rusins Martins Freivalds, teorētiskās datorzinātnes ģenealoģijas datubāzē TCS Genealogy. Rūsiņa Mārtiņa Freivalda publikāciju saraksti DBLP Arhivēts 2009. gada 11. martā, Wayback Machine vietnē. un arXiv.org mājaslapās. Rūsiņš Mārtiņš Freivalds, Apsveikums Rīgai 800. dzimšanas dienā. Rūsiņš Mārtiņš Freivalds, Klasiskās matemātikas neizskaidrojamā efektivitāte datorzinātnē, kopsavilkums akadēmiskajai lekcijai saņemot LZA Lielo medaļu. Andris Ambainis, atmiņas par Rūsiņu Mārtiņu Freivaldu (angliski) Daina Taimiņa, Rūsiņš Mārtiņš Freivalds (1942-2016) (angliski)