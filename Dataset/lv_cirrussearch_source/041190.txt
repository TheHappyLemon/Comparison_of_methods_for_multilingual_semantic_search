Aleksandrs Rjazancevs (krievu: Александр Владимирович Рязанцев; dzimis 1985. gada 12. septembrī Maskavā) ir Krievijas starptautiskais lielmeistars šahā (2001). No 1995. līdz 2002. gadam vairākkārt pārstāvējis Krieviju Eiropas un Pasaules jauniešu šaha čempionātos, kuros izcīnījis četras medaļas: divas zelta (1997. gadā Pasaules jauniešu šaha čempionātā U12 vecuma grupā un 1998. gadā Eiropas jauniešu šaha čempionātā U14 vecuma grupā), sudraba (1995. gadā Eiropas jauniešu šaha čempionātā U10 vecuma grupā) un bronzas (1997. gadā Eiropas jauniešu šaha čempionātā U12 vecuma grupā). 2000. gadā kopā ar Krievijas komandu uzvarējis Pasaules jauniešu šaha olimpiādē U16 vecuma grupā. 2006. gadā uzvarējis Maskavas pilsētas šaha čempionātā. Daudzu starptautisko šaha turnīru laureāts, tajā skaitā uzvarējis vai dalījis pirmo vietu Aluštā (2000, 2001), Voroņežā (2003) Obervartā (Austrija, 2004), Hengelo (Nīderlande, 2005), Salehardā (2006), Bīlē (2010). Par panākumiem turnīros FIDE 1999. gadā Rjazancevam piešķīrusi starptautiskā meistara (IM), bet 2001. gadā - starptautiskā lielmeistara (GM) nosaukumu. 2011. gadā bijis Krievijas vīriešu izlases vecākais treneris. 2013. gadā kļuvis par FIDE vecāko treneri. 6th World Youth U16 Chess Olympiad: Artek 2000 Moscow Championship 2006 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)