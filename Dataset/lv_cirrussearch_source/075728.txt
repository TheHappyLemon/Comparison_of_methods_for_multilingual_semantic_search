Hasanals Bolkiahs Muizadins Vadaulahs (malajiešu: Hassanal Bolkiah Mu'izzadin Waddaulah; dzimis 1946. gada 15. jūlijā) ir pašreizējais Brunejas sultāns. Valda no 1967. gada pēc tēva, Brunejas sultāna Omara Ali Saufudina III nāves un ir viņa vecākais dēls. Līdz 1984. gadam, kad Bruneja ieguva neatkarību, tā bija Lielbritānijas protektorāts. Brunejas ekonomika balstās uz naftas un gāzes ieguvi, bet Brunejas sultāns ir pasaules bagātāko cilvēku skaitā. Mācījies vidusskolā Kualalumpurā. Studēja Sandhērstā, bet atgriezās Brunejā, to nepabeidzis. Pazīstams kā retu automobiļu kolekcionārs. Tiek lēsts, ka sultāna kolekcijā ir virs 3000 automašīnām, no tām ap 500 "Rolls-Royce" markas auto. Neskatoties uz sultāna ekstravaganto dzīvesveidu, arī Brunejas iedzīvotājiem tiek daļa no valsts bagātībām - valstī ir bezmaksas izglītība un medicīniskā aprūpe, kā arī gandrīz nav nodokļu. Vikikrātuvē par šo tēmu ir pieejami multivides faili. Skatīt: Hasanals Bolkiahs. Encyclopædia Britannica raksts (angliski)