Didjē Bionā (franču: Didier Bionaz; dzimis 2000. gada 22. februārī Aostā) ir Itālijas biatlonists. Ar biatlonu sāka nodarboties 2007. gadā. Pārstāv klubu CS Esercito. 2019. gadā Pasaules čempionātā jauniešiem Brezno izcīnīja bronzu stafetē. 2019. gada 14. decembrī uzvarēja IBU junioru kausa posmā sprintā. Pasaules kausa sacensībās debitēja 2020. gada 6. martā Nove Mesto Morāvijā, ieņemot 72. vietu sprintā. Tajā pašā posmā tika iekļauts arī Itālijas stafetes komandas sastāvā, kas ieņēma 6. vietu. Pasaules čempionātā pirmo reizi piedalījās 2021. gadā Pokļukā. Individuāli labāko rezultātu sasniedza sprintā, ieņemot 20. vietu. Startēja arī jauktajā un klasiskajā vīriešu stafetē, abas reizes ar komandu ieguva 6. vietu. 2022. gada ziemas olimpiskajās spēlēs Pekinā startēja tikai 20 km individuālajā distancē un ieņēma 48. vietu. 2023. gada janvārī Pasaules kausa posmā Pokļukā kopā ar Tommazo Džakomelu, Doroteju Vīreri un Lizu Vitoci ieņēma 2. vietu jauktajā stafetē. 2023. gada Pasaules čempionātā Oberhofā tajā pašā sastāvā izcīnīja sudraba medaļu jauktajā stafetē. «Junior Men 10 km Sprint Competition Pokljuka». biathlonworld.com (angļu). 2019. gada 14. decembris. Skatīts: 2023. gada 10. februārī. Vikikrātuvē par šo tēmu ir pieejami multivides faili. Skatīt: Didjē Bionā. Olympedia profils (angliski) The Sport.org profils (angliski) IBU profils (angliski) biathlon.com.ua profils (ukrainiski)