Akordeons ir mēlīšu tipa mūzikas instruments, kam gaisu pievada ar rokām darbināmas plēšas, un tas atgādina kasti, kurai vienā pusē ir taustiņi, bet otrajā pusē — pogas. Akordeonu, kuriem abās pusēs ir pogas, sauc par bajānu. Lai gan skaņa no akordeoniem netiek iegūta, pūšot gaisu no mutes, to tomēr pieskaita pie pūšamajiem instrumentiem. Akordeoniem ir ļoti daudzveidīga basu sistēma: akordeonam var būt 120, 96, 80, 72, 60, 48, 40, 32 un pat 24 basu taustiņi. Atkarībā no basu skaita, tie ir izkārtoti vismaz 4 rindās. Harmonikas Bandoneons «Ermoņikas» (latviski). foklora.lv. Arhivēts no oriģināla, laiks: 2012-07-04. Skatīts: 2012-04-24.