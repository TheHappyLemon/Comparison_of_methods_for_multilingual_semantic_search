Daniels Felipe Martiness Poveda (spāņu: Daniel Felipe Martínez Poveda; dzimis 1996. gada 25. aprīlī) ir profesionāls Kolumbijas šosejas riteņbraucējs, pārstāv UCI WorldTeam komandu Ineos Grenadiers. Savās pirmajās Pasaules tūres sacensībās, Volta a Catalunya, Martiness izstājās. 2015. gada Tour of Turkey viņš finišēja 84. vietā. 2016. gadā viņš startēja savā pirmajā Lielajā tūrē, Giro d'Italia. Martiness finišēja 57. vietā Il Lombardia. 2017. gadā viņš atkal startēja Giro d'Italia, bet no sacensībām izstājās. Sezonas beigās viņš ieņēma 4. vietu Presidential Tour of Turkey daudzdienu sacensībās. Martiness sezonu uzsāka ar Kolumbijas čempionātu, kur individuālajā braucienā ieņēma otro vietu aiz Egana Bernala. Turpinājumā viņš ieņēma 5. vietu jaunās sacensībās Kolumbijā, Colombia Oro y Paz. Viņa pirmais finišs pirmajā desmitniekā bija 7. vieta 2018. gada Volta a Catalunya kopvērtējumā. Martiness pirmo reizi startēja Beļģijas klasikās, finišējot 44. vietā La Fléche Wallonne un 61. vietā 2018. gada Ljēža—Bastoņa—Ljēža. Pēc tam viņš startēja Tour de Romandie, ko noslēdza 12. vietā. 2018. gada jūlijā viņu iekļāva komandā startam 2018. gada Tour de France. 2019. gada augustā viņu pieteica startam 2019. gada Vuelta a España. 2020. gadu Martiness iesāka ar atkārtotu uzvaru Kolumbijas čempionātā individuālajā braucienā, bet pēc COVID-19 pandēmijas radītā pārtraukuma viņš uzvarēja savās pirmajās Pasaules tūres sacensībās, Critérium du Dauphiné. Martiness uzvarēja 2020. gada Tour de France 13. posmā, gūstot savu pirmo Lielo tūru posma uzvaru. 2020. gada septembrī tika paziņots, ka pēc sezonas beigām Martiness pievienosies Ineos Grenadiers komandai. «EF Education First Pro Cycling». Cyclingnews.com. Immediate Media Company. Arhivēts no oriģināla, laiks: 2019. gada 2. janvāris. Skatīts: 2019. gada 2. janvāris. «2018: 105th Tour de France: Start List». Pro Cycling Stats. Skatīts: 2017. gada 5. jūlijs. «2019: 74th La Vuelta ciclista a España». ProCyclingStats. Skatīts: 2019. gada 23. augusts. Peter Cossins. «Daniel Martinez wins Critérium du Dauphiné». cyclingnews.com (angļu), 2020-08-16. Skatīts: 2020-09-01. Daniel Ostanek. «Tour de France: Martínez wins stage 13». cyclingnews.com (angļu), 2020-09-11. Skatīts: 2020-09-14. «Ineos Grenadiers sign Porte, Pidcock, De Plus, and Martínez». CyclingTips (en-US). 2020-09-25. Skatīts: 2020-09-29. Vikikrātuvē par šo tēmu ir pieejami multivides faili. Skatīt: Daniels Martiness. Olympedia profils (angliski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)