Tatjana Fomina (igauņu: Tatjana Fomina; dzimusi 1954. gada 26. aprīlī Tallinā) ir Igaunijas starptautiskā lielmeistare šahā (2014), divkārtējā Eiropas senioru sieviešu šaha čempione (2012, 2014), desmitkārtēja Igaunijas sieviešu šaha čempionātu uzvarētāja (1977, 1978, 1983, 1989, 1992, 1998, 2002, 2003, 2012, 2013). Ar šahu sākusi nodarboties Tallinas pionieru pilī. 1969. un 1970. gadā divas reizes pēc kārtas uzvarējusi Igaunijas junioru šaha čempionātā. 1971. gadā Rīgā bijusi labākā PSRS junioru šaha čempionātā. No 1971. līdz 1983. gadam deviņas reizes piedalījusies PSRS sieviešu šaha čempionātu finālos. Labākais rezultāts - sudraba medaļa 1975. gadā. 1976. gadā piedalījusies Pasaules sieviešu šaha čempiones nosaukuma cikla izcīņas starpzonu turnīrā Rozendālā, kurā kopā ar Milunku Lazareviču dalījusi 8.-9. vietu. Trīs reizes uzvarējusi Baltijas sieviešu šaha čempionātos (1985, 1988, 1990). Desmitkārtēja Igaunijas sieviešu šaha čempionātu uzvarētāja (1977, 1978, 1983, 1989, 1992, 1998, 2002, 2003, 2012, 2013), tāpat šajā turnīrā izcīnījusi piecas sudraba (1973, 1974, 1988, 1997, 2007) un astoņas bronzas (1975, 1982, 1984, 1990, 1991, 1993, 1994, 1995) medaļas. Tāpat Tatjanai Fominai ir divpadsmit Igaunijas ātrā šaha čempiones (1990, 1998, 1999, 2000, 2003, 2004, 2005, 2007, 2008, 2009, 2011, 2012) un astoņi Igaunijas šaha ātrspēles čempiones tituli (2004, 2005, 2006, 2007, 2008, 2009, 2011, 2012). Piecas reizes izcīnījusi bronzas medaļas Pasaules senioru šaha čempionātos sievietēm (2005, 2006, 2008, 2009, 2010). 2012. gadā Kauņā pirmo reizi kļuvusi par Eiropas senioru sieviešu šaha čempioni, tāpat izcīnījusi sudraba (2007) un bronzas (2006) medaļas šajās sacensībās. 2014. gadā, kad senioru šaha čempionāts pirmo reizi tika sadalīts divās vecuma kategorijās (S50 un S65), otro reizi kļuvusi par Eiropas senioru čempioni šahā S50 kategorijā sievietēm. Pārstāvējusi Igaunijas komandu lielākajos komandu šaha turnīros: Pasaules šaha olimpiādēs piedalījusies 9 reizes (1992-2002, 2010-2014); Eiropas komandu šaha čempionātos piedalījusies 2 reizes (1992, 2007). Par panākumiem turnīros FIDE 1977. gadā Fominai piešķīra starptautiskās meistares (WIM), bet 2014. gadā - starptautiskās lielmeistares (WGM) nosaukumu. 1971. gadā beigusi vidusskolu Tallinā, 1980. gadā beigusi Tartu Universitātes juridisko fakultāti, bet 2002. gadā beigusi Tallinas Universitātes svešvalodu fakultāti. Strādājusi par juristi un šaha treneri. Championship of USSR juniors - Riga January 1971 «1976 Roosendaal Interzonal Tournament : World Chess Championship (women)». www.mark-weeks.com. Arhivēts no oriģināla, laiks: 2019. gada 15. augustā. Skatīts: 2018. gada 1. oktobrī. Eesti meistrid 1923—2005 Arhivēts 2012-01-18 Wayback Machine vietnē. Women's Chess Olympiads :: Tatjana Fomina European Women's Team Chess Championship :: Tatjana Fomina «FOMINA, TATJANA». Arhivēts no oriģināla, laiks: 2020. gada 25. martā. Skatīts: 2018. gada 1. oktobrī. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)