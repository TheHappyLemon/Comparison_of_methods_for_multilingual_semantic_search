Šeņjana (ķīniešu: 沈阳市, piņjiņs: Shěnyáng Shì) jeb Mukdena (mandžūru: ᠮᡠᡴ᠋ᡩᡝᠨ) ir pilsēta Ķīnas ziemeļaustrumos, Liaoninas provinces administratīvais centrs. 17. gadsimtā tā bija mandžūru galvaspilsēta. Šeņjana ir nozīmīgs transporta un tirdzniecības mezgls starp Ķīnu, Krieviju, Ziemeļkoreju, Dienvidkoreju un Japānu. Burtiskā tulkojumā no ķīniešu valodas Šeņjanas nosaukums nozīmē "pilsēta uz ziemeļiem no Šeņas upes". 2008. gada vasaras olimpiskajās spēlēs dažas no futbola spēlēm tika izspēlētas Šeņjanas olimpiskajā stadionā. Vikikrātuvē par šo tēmu ir pieejami multivides faili. Skatīt: Šeņjana. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)