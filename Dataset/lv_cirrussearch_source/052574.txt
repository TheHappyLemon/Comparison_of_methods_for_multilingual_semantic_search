Ģediminaišu stabi (lietuviešu: Gediminaičių stulpai) ir balti stabi uz sarkana fona, viens no Lietuvas vēsturiskajiem simboliem. Tos 1385. gadā pēc kronēšanas par Polijas karali zīmogā kopā ar Vīti sāka lietot dižkunigaitis Jagailis. Ģediminaišu stabi kalti arī uz monētām. 1440. gadā Lietuvas ģerboņa bruņinieka vairogā esošie Ģediminaišu stabi nomainīti ar Jagaiļa dinastijas divkāršo krustu, tomēr Ģediminaišu stabi saglabājās kā valdošās dzimtas ģerbonis. 1410. gadā notikušās Žalgiras kaujas aprakstos minēts, ka daļai Lietuvas dižkunigaitijas karapulku bijuši karogi ar baltiem Ģediminaišu stabiem uz sarkana fona. 1918. gada 19. aprīlī karogu ar sarkanbaltu Vīti vienā pusē un Ģediminaišu stabiem otrā pusē apstiprināja kā Lietuvas Valsts prezidenta karogu. Lietuvas ģerbonis Daiga Lapāne (1994. gada 16. februāris). "Lietuvas valsts simboli Vītis un Ģediminaišu stabi". Neatkarīgā Cīņa (Nr. 39): 2. lpp.