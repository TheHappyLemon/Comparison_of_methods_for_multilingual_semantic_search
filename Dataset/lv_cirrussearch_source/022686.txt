Teja Gregorina (slovēņu: Teja Gregorin; dzimusi 1980. gada 29. jūnijā) ir slovēņu bijusī biatloniste, iepriekš nodarbojusies arī ar distanču slēpošanu. Piedalījusies četrās ziemas olimpiskajās spēlēs (2002, 2006, 2010, 2014), 2002. gadā kā distanču slēpotāja, pārējās — biatloniste. 2014. gadā Sočos izcīnījusi bronzas medaļu iedzīšanā. Ar panākumiem startējusi arī Pasaules čempionātā, kur izcīnījusi divas sudraba medaļas — 2009. gadā Phjončhanā 15 km individuālajā distancē un 2012. gadā Rūpoldingā jauktajā stafetē. Pasaules kausā debitēja 2003. gada 4. decembrī Kontiolahti. Neskaitot godalgas olimpiskajās spēlēs un pasaules čempionātā, vēl divas reizes individuāli izcīnījusi vietas uz goda pjedestāla Pasaules kausa posmos. 2013.—2014. gada sezonā izcīnīja trešo vietu iedzīšanā Kontiolahti un 2. vietu masu startā Holmenkollenē. 2017. gada 26. oktobrī kļuva zināms, ka Starptautiskās Olimpiskās komitejas ierosinātās atkārtotās pārbaudes rezultātā dopinga analīžu paraugā, kas Gregorinai tika veikts 2010. gada Vankūveras ziemas olimpisko spēļu laikā, tika konstatēta aizliegta viela metabolīts GHRP-2 (augšanas hormons). Sprortiste tika atstādināta no sacensībām. 2017. gada 19. decembrī Gregorina tika atzīta par vainīgu antidopinga noteikumu pārkāpumā. Visi viņas rezultāti Vankūveras olimpiskajās spēlēs (5. vieta masu startā, 8. vieta stafetē, 9. vieta sprintā un iedzīšanā, 36. vieta individuālajā distancē) tika anulēti. Diskvalifikācija tika attiecināta arī uz rezultātiem citās sacensībās no 2010. gada 7. februāra līdz 2012. gada 6. februārim. «Biathlete Gregorin confirmed as athlete who failed Vancouver 2010 doping retest». insidethegames.biz (angļu). 2017. gada 26. oktobris. Skatīts: 2023. gada 10. martā. «IOC sanctions one athlete for failing anti-doping tests at Vancouver 2010». olympics.com (angļu). 2017. gada 20. decembris. Skatīts: 2023. gada 10. martā. «Gregorin handed two-year biathlon ban after Vancouver 2010 drug failure». insidethegames.biz (angļu). 2018. gada 6. oktobris. Skatīts: 2023. gada 10. martā. Vikikrātuvē par šo tēmu ir pieejami multivides faili. Skatīt: Teja Gregorina. Olympedia profils (angliski) The Sport.org profils (angliski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)