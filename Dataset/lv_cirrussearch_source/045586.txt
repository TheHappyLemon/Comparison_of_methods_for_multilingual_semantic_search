Oskars fon Itjē (vācu: Oskar Emil von Hutier, 1857. gada 27. augusts — 1934. gada 5. decembris) bija franču izcelsmes Vācijas Impērijas ģenerālis. 1917. gadā 22. aprīlī viņu iecēla par Vācijas 8. armijas virspavēlnieku, 1917. gada 1.—3. septembrī viņš vadīja Rīgas ieņemšanas operāciju. Pēc Brestļitovskas miera līguma noslēgšanas ģenerāli Itjē pārcēla uz Rietumu fronti, kur 1918. gada marta Pavasara ofensīvas laikā viņš komandēja Vācijas 18. armiju. 1919. gadā viņš atvaļinājās no armijas un vadīja Vācu virsnieku savienību (Deutscher Offizier Bund). Vācu okupācijas laikā no 1942. līdz 1944. gadam 13. janvāra iela Rīgā bija pārdēvēta par Ģenerāļa fon Itjē ielu (vācu: General von Hutier Strasse) Vikikrātuvē par šo tēmu ir pieejami multivides faili. Skatīt: Oskars fon Itjē.