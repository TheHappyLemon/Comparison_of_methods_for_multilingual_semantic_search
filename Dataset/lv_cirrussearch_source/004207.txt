Šis raksts ir par līci Antarktīdas piekrastē. Par līci Kanādā skatīt rakstu Amundsena līcis (Kanāda). Amundsena līcis (angļu: Amundsen Bay) ir līdz 50 km plats un ap 68 km garš Kosmonautu jūras līcis Austrumantarktīdas piekrastē Enderbiju Zemē. Dienvidrietumos līci norobežo Sakellari pussala, rietumos paceļas vairākas nelielas kalnu grēdas, ievērojamākā no kurām ir Tulas kalni. Krasti stipri izroboti, vairāki fjordi, salas. Līcī noplūst vairāki šļūdoņi, lielākais no kuriem ir Bīvera glečers. Līci 1930. gada 14. janvārī atklāja Daglasa Mosona ekspedīcija. Nosaukts par godu norvēģu polārpētniekam Roaldam Amundsenam. ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Amundsena līcis (Antarktīda)