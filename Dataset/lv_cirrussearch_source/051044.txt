Hans Solo (angļu: Han Solo) ir Džordža Lūkasa filmu sērijas "Zvaigžņu karu" tēls, kuru lielākoties atveido Harisons Fords. Hans Solo pirmoreiz parādās 1977. gada filmā "Jaunā cerība", kur viņu attēloja Harisons Fords, kurš varoni spēlēja arī filmās "Impērija dod atbildes triecienu" (1980), "Džedu atgriešanās" (1983), "Spēks mostas" (2015), kā arī "Skaivokera atdzimšana", kā gars. Zvaigžņu karu triloģijā neiekļautajā filmā "Hans Solo: Zvaigžņu karu stāsts", tēla jaunāku versiju spēlē Aldens Enreihs. Hans Solo ir kosmosa kuģa "Tūkstošgades piekūns" (Millennium Falcon) kapteinis, ko viņš pilotē kopā ar vūkiju Čubaku. Filmā "Jaunā cerība", viņš tiek nolīgts, lai aizvestu Obi-Vanu Kenobi un viņa mācekli Lūku uz Alderānu. Viņš arī satiek Leju Organu, kura vēlāk kļūst par viņa sievu. Viņiem piedzimst bērns Bens Solo, kurš vēlāk kļūst par Turpinājuma triloģijas galveno ļaundari Kailo Renu, kurš filmā "Spēks mostas" nogalina savu tēvu Hanu Solo. Amerikas filmu institūts Hanu Solo ierindojis kā 14. labāko filmu varoni. «Uz lielā ekrāna: «Hans Solo: Zvaigžņu karu stāsts»». TVNET (latviešu). 2018-05-25. Skatīts: 2021-06-09.