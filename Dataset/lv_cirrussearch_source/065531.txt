Šis raksts ir par pilsētu. Par salu skatīt rakstu Padana (sala). Padana (indonēziešu: Kota Padang) ir pilsēta un osta Indonēzijā, Rietumsumatras provinces administratīvais centrs un lielākā pilsēta. Izvietojusies Sumatras rietumu krastā pie Indijas okeāna, salas rietumkrasta lielākā pilsēta. Lielākā daļa iedzīvotāju minankabau tautības, pilsēta ir to kultūras un izglītības centrs. 95,6% iedzīvotāju ir musulmaņi, bet 3.4% — kristieši. Kopš 16. gadsimta Padana ir nozīmīgs tirdzniecības centrs, ko kontrolēja Pagarujunas karaliste un Ačehas sultanāts. Reģionā audzēja piparus un eksportēja uz Indiju un Eiropu. 1663. gadā Padana nonāca Nīderlandes kontrolē un 1680. gadā tika atvērta tirdzniecības pārstāvniecība. 1920. gadā Padanā bija 28 tūkstoši iedzīvotāju, bet 1940. gadā jau ap 50 tūkstošiem. Galvenās eksportpreces bija kafija un kopra. 1950. gados caur Padanas ostu sāka transportēt akmeņogles. 2009. gadā pilsēta cieta Sumatras zemestrīcē, kuras epicentrs atradās okeānā 50 km no krasta. Gāja bojā vairāk kā 300 cilvēku. https://www.citypopulation.de/en/indonesia/sumaterabarat/reg/admin/1371__kota_padang/; Q60766119. «Padanga». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 538. lpp. Vikikrātuvē par šo tēmu ir pieejami multivides faili. Skatīt: Padana. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)