Mona Zēfrīda (vācu: Mona Seefried; dzimusi 1957. gada 30. martā Vīnē) ir austriešu aktrise. Mona Zēfrīda ir operdziedātājas Irmgardes Zēfrīdas un vijolnieka Volfganga Šneiderhana meita. Aktrises mācības viņa pabeidza Maksa Reinhardta seminārā Vīnē un studēja dziedāšanu, klasisko deju, džezu un šova deju. No 1977. līdz 1980. gadam Zēfrīda bija aktrise "Talijas teātrī" Hamburgā. No 1980. līdz 1985. gadam viņa bija Staatliche Schauspielbühnen Berlin ansambļa dalībniece Boja Goberta vadībā. Kļuva pazīstama, atveidojot Šarloti Zālfeldi, kas ir viena no galvenajām lomām seriālā "Mīlas viesulis", kurā piedalījās no 2005. gada septembra līdz 2018. gada maijam. Tomēr, paralēli Šarlotes Zālfeldes lomai, viņa atveidoja arī citas lomas, piemēram, seriālā SOKO Donau. 2018. gada 12. martā Zēfrīda paziņoja par savu izstāšanos no veiksmīgā seriāla, kurā viņa piedalījās no paša sākuma. Pēdējā sērija, kurā Šarlote Zālfelde piedalījās, bija 2018. gada 16. maijā, kurā viņa uz visiem laikiem pārcēlās uz Āfriku. Jau pirms seriāla "Mīlas viesulis" Zēfrīda bija redzama TV lomās, piemēram, Praxis Bülowbogen un Marienhof. Zēfrīda ir bijusi attiecībās ar aktieri Nikolausu Parilu. Šajās attiecības dzimusi meita Laura Marija Šneiderhana. 1992. gadā aktrise apprecējās ar savu seriāla partneri Pēteri Funku no seriāla Marienhof. Viņa dzīvo kopā ar vīru Minhenes rietumos un savā mājā Markē, Itālijā. Zēfrīdas meita Laura Marija Šneiderhana, dzimusi 1989. gadā, Vīnē studēja operdziedāšanu un aktiermākslu. «Mona Seefried als Charlotte Saalfeld». daserste.de. ivqs-Stiftungsrat Arhivēts 2020. gada 8. oktobrī, Wayback Machine vietnē. abgerufen am 7. Oktober 2020. IMDb profils (angliski) Mona Seefried - filmportal.de profils Mona Seefried - Deutschen Synchronkartei vietnē Oficiālā mājaslapa