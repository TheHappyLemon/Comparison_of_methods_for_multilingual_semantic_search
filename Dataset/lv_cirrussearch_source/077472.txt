Patrīcija Kāsa (franču: Patricia Kaas, dzimusi 1966. gada 5. decembrī Forbahā, Francijā) ir franču dziedātāja un aktrise. Kāsa ir viena no veiksmīgākajām franču valodā dziedošajiem mūziķiem. Stiliski viņas mūzika ir vairāk tendēta uz džeza, popa un šansona sajaukumu nevis klasisko šansonu. Pēc pirmā albuma izdošanas 1988. gadā, Kāsas ieraksti ir pārdoti vairāk nekā 16 miljonos kopiju. Viņa ir guvusi lieliskus panākumus dažādās valstīs, piemēram, Vācijā, Šveicē, Beļģijā, Kanādā, Krievijā, Korejā un daudzās citās valstīs. Kāsa ir saņēmusi arī 20 apbalvojumus laikposmā no 1988. līdz 2008. gadam. 2002. gadā Patrīcija debitēja kā aktrise filmā „And now... Ladies and Gentlemen” (latviešu: Un tā… dāmas un kungi). Kāsa bija Francijas pārstāve 2009. gada Eirovīzijas dziesmu konkursā Maskavā, Krievijā ar dziesmu "Et s'il fallait le faire". Patrīcija Kāsa ir dzimusi kā jaunākā meita 7 bērnu ģimenē netālu no Francijas robežas ar Vāciju. Viņas tētis Jāzeps bija francūzis, bet viņas māte Irmgarda bija vāciete. Līdz 6 gadu vecumam viņa runāja tikai vācu akcentā. Jau septiņu gadu vecumā viņas balss bija neparasta. Jau 8 gadu vecumā viņa dziedāja Silvijas Vartanas, Dalidas, Klaudijas Francois un Merilijas Metjū izpildītās dziesmas. Dziedāja arī savu brāļu kāzās. Mūzikas industrijā viņa ienāca 13 gadu vecumā. Patrīcijas vecāki, īpaši māte, labprāt atbalstīja meitas vēlēšanos dziedāt un veicināja attiecīgas izglītības un iemaņu apgūšanu. Vienpadsmit gadu vecumā viņa jau regulāri kāpa uz respektēta Zārbrikenes kluba skatuves. Šajā klubā viņa septiņus gadus valdzināja klausītājus ar savu zemo balss tembru, mistisko šarmu, kas uzbūra Marlēnai Dītrihai radniecīgas noskaņas. Ne velti pirms pāris gadiem francisko Patrīciju uzaicināja piedalīties filmā par šo vācu dīvu. 1985. gadā, komponista Fransuā Bernheima uzaicināta uz noklausīšanos, Kāsa ieguva īpaši viņai rakstītu dziesmu, kuru izdeva kā singlu. Tā producents bija Žerārs Depardjē. Milzu slava uzreiz neatnāca, taču daudzi Patrīcijā saklausīja potenciālu zvaigzni. Arī Didjē Barbelivjēns, kurš 1987. gadā uzrakstīja viņai dziesmu "Mademoiselle chante le blues" — Patrīcijas Kāsas vizīkarti līdz šai dienai —, un vienā mirklī šī dziesma kļuva populāra visā Francijā. Pēc gada iznāca debijas albums "Mademoiselle chante..." Tas kļuva par debiju ne vien Francijā, bet — visā pasaulē. Jau desmit gadus viņa spēj būt par Francijas un tās kultūras eksportpreci, kas dara godu saviem izdevējiem, valstij, nopelnot ne tikai naudu, bet iegūstot arī sirdis. 1990. gadā viņa sāka savu koncertturneju, kas ilga 16 mēnešus, tās laikā viņa sniedza 196 koncertus 12 valstīs. Biļetes uz koncertiem tika izpirktas mēnešiem ātrāk pirms koncerta. Mademoiselle chante... Scène de vie Je te dis vous Dans ma chair Le Mot de passe Piano Bar Sexe fort Kabaret Carnets de scène Tour de charme Rendez-vous Live Les Indispensables de Patricia Kaas (reissue of Carnets de scène) Toute la musique... "Jalousie" "Mademoiselle chante le blues"* "D'Allemagne" "Mon mec à moi"* "Elle voulait jouer cabaret" "Quand Jimmy dit" "Les hommes qui passent"* "Les Mannequins d'osier" "Kennedy Rose" "Regarde les riches" "Entrer dans la lumière" "Il me dit que je suis belle"* "Reste sur moi" (remix) "Quand j'ai peur de tout" "Je voudrais la connaître" "Ma Liberté contre la tienne" "Une Femme comme une autre" "Mon Chercheur d'or" "Les Chansons commencent" "If You Go Away" "Où sont les hommes" "Toute la musique que j'aime" "Herz eines Kämpfers" "Et s'il fallait le faire" Oficiālā mājaslapa IMDb profils (angliski)