Vidžajavāda (telugu: విజయవాడ, Vijayavāḍa — ‘uzvaras vieta’) ir pilsēta Indijas dienvidaustrumos, Āndhra Pradēšas štatā, tā otra lielākā pilsēta. Izvietojusies štata vidusdaļā Krišnas upes kreisajā krastā. Tiek dēvēta par štata komerciālo, politisko. kulturālo un izglītības galvaspilsētu. Pretējā Krišnas krastā kopš 2015. gada tiek būvēta jaunā štata galvaspilsēta Amarāvati. Nozīmīgs transporta mezgls. Sena pilsēta, kas zināma kopš 7. gadsimta kā Bezavada. Leģenda par pilsētas nosaukumu vēsta, ka dieviete Durga pēc Mahišasuras uzveikšanas atpūtusies šajā vietā. Pilsētu dibinājuši 626. gadā Paričedu dinastijas valdnieki. Pilsētā saglabājušies vairāki 6.—13. gadsimta tempļi; nozīmīgs induistu svētceļojumu centrs. https://vijayawada.cdma.ap.gov.in/about-us-35. «Vidžajavada». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 759. lpp. Vikikrātuvē par šo tēmu ir pieejami multivides faili. Skatīt: Vidžajavāda. Encyclopædia Britannica raksts (angliski) Krievijas Lielās enciklopēdijas raksts (krieviski)