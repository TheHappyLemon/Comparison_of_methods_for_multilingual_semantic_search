Lešons Merits (angļu: LaShawn Merritt; dzimis 1986. gada 27. jūnijā Portsmutā, Virdžīnijas štatā, ASV) ir amerikāņu vieglatlēts, startē 400 metru distancē. Bijis diskvalificēts par dopinga lietošanu, bet 2011. gadā atgriezies skrejceļā. Merits ir divkārtējs olimpiskais čempions. 2008. gada Olimpiskajās spēlēs Pekinā viņš izcīnīja uzvaru gan 400 m distancē, gan 4×400 m stafetē ASV izlases sastāvā. 2012. gada vasaras olimpiskajās spēlēs Merits nefinišēja 400 m distancē. Ir izcīnījis sešas zelta un divas sudraba medaļas Pasaules čempionātā. 2005. gadā Helsinkos izcīnīja zeltu ASV komandas sastāvā 4x400 m stafetē (skrēja priekšskrējienos). 2007. gadā Osakā atkārtoja sasniegumu stafetē un izcīnīja pirmo individuālo medaļu (sudrabs 400 m). 2009. gadā Berlīnē izcīnīja divus zeltus (stafete, 400 m). 2011. gadā Tegu stafetē izcīnīja zeltu, savukārt individuālajā 400 m distancē — sudrabu. 2013. gadā Maskavā otro reizi karjerā izcīnīja divas zelta medaļas. Merits ir viens no medaļām bagātākajiem sportistiem Pasaules čempionāta vēsturē. 2010. gada aprīlī viņš tika pieķerts dopinga lietošanā un sākotnēji diskvalificēts uz diviem gadiem. Pēc sportista paskaidrojumiem, ka patiesībā tikuši lietoti preparāti dzimumlocekļa pagarināšanai, diskvalifikācijas termiņš tika saīsināts uz 21 mēnesi. 2011. gadā beidzās diskvalifikācija un L. Merits atgriezās sacensību apritē. «LaShawn Merritt». Usatf.org. Skatīts: 2012. gada 5. jūnijā. Lašons Merits iegūst zeltu 400 metros US 400m star LaShawn Merritt fails drug test. BBC Sport (2010-04-22). Retrieved on 2010-04-27. «Olympic champ banned after using penis enlargement drugs». 7pm project. 2010-04-23. Skatīts: 2010-04-27. «LaShawn Merritt profile: a natural champion who felt the need for some enhancement». Telegraph.co.uk. Skatīts: 2012. gada 5. jūnijā. Vikikrātuvē par šo tēmu ir pieejami multivides faili. Skatīt: Lešons Merits. Oficiālā mājaslapa Arhivēts 2021. gada 18. janvārī, Wayback Machine vietnē. (angliski) Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski) IAAF Dimanta līgas profils (angliski)