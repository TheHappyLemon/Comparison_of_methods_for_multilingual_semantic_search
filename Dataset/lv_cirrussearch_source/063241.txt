Baiama Mārtina sala (angļu: Byam Martin Island) ir Kanādai piederoša neapdzīvota sala Kanādas Arktiskajā arhipelāgā. Administratīvi pieder Nunavutas teritorijai. Sala izvietojusies Kanādas Arktiskā arhipelāga rietumu daļā pie Perija šauruma. Ietilpst Perija salu grupā, kas savukārt pieder Karalienes Elizabetes salu grupai. Baiama šaurums rietumos to atdala no Melvila salas, bet Ostina šaurums austrumos — no Batērsta salas. Dienvidos krastus apskalo Vikonta Melvila šaurums. Valda arktiska tuksneša klimats, vietām — tundra. Pirmais no eiropiešiem salu atklāja britu kuģotājs Viljams Perijs 1819. gadā. Nosaukta par godu britu flotes admirālim Tomasam Baiamam Mārtinam (Thomas Byam Martin). The Atlas of Canada. Sea Islands Canadian Geographical Names Database (CGNDB). Byam Martin Island Encyclopædia Britannica raksts (angliski) International Map of the World 1:1,000,000 Viscount Melville Sound NS-12/13/14