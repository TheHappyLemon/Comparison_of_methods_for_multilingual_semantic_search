Gvena Renē Stefani (angļu: Gwen Renée Stefani, dzimusi 1969. gada 3. oktobrī) ir amerikāņu ierakstu māksliniece un modes dizainere. Savu dziedātājas karjeru Stefani sāka 1980. gadu otrajā pusē kā sava brāļa Ērika izveidotās rokgrupas No Doubt soliste. Gvena Stefani savu pirmo solo albumu Love. Angel. Music. Baby. izdeva 2004. gadā. Albumā pārsvarā bija jūtama 1980. gadu mūzikas ietekme, Gvenai Stefani vairāk pievēršoties popmūzikai un deju mūzikai. Debijas albums guva starptautiskus panākumus, tas tika pārdots vairāk nekā 7 miljonos kopiju pasaulē. Viņas otrais albums The Sweet Escape tika izdots 2006. gadā un guva nedaudz mazākus, tomēr kopumā labus panākumus. Gan solokarjeras, gan darbības grupā No Doubt laikā Gvenas Stefani albumi ir pārdoti vairāk nekā 30 miljonos kopiju pasaulē. 2003. gadā Gvena Stefani debitēja arī modes industrijā, izdodot savu apģērbu līniju L.A.M.B., bet 2005. gadā to turpināja ar apģērbu līniju Harajuku Lovers. Stefani ir kopš 2002. gada ir precējusies ar britu alternatīvo rokmūziķi Gevinu Rosdeilu, 2006. gadā viņiem piedzima pirmais dēls. No Doubt (1992) The Beacon Street Collection (1995) Tragic Kingdom (1995) Return of Saturn (2000) Rock Steady (2001) Love. Angel. Music. Baby. (2004) The Sweet Escape (2006) Oficiālā mājaslapa