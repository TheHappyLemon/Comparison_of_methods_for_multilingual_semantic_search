Valērijs Žolnerovičs (dzimis 1985. gada 19. aprīlī Ventspilī) ir Latvijas vieglatlēts, kura pamatdisciplīna stadionā ir 3000 m šķēršļu skrējiens, bet pēdējos gados aktīvi pievērsies pusmaratonam un maratonam, kur pārstāvēja Latviju 2012. gada vasaras olimpiskajās spēlēs. Latvijas rekordists maratonā (2:14:23,2). V. Žolnerovičs 10 reizes ir uzvarējis Latvijas čempionātos dažādās distancēs (1500 m, 3000 m, 5000 m, 3000 m šķ, pusmaratonā un krosā). 3000 m šķēršļu skrējienā viņš startēja 2008. gada vasaras olimpiskajās spēlēs, kur palika 32. vietā ar rezultātu 8:37,65 min. Piedalījās arī 2012. gada vasaras olimpiskajās spēlēs, šoreiz maratona distancē, kur traumas dēļ nefinišēja. 2010. gadā V. Žolnerovičs uzvarēja Nordea Rīgas maratona pusmaratona distancē ar rezultātu 1.05:40, pārspējot Pāvelam Loskutovam piederējušo līdzšinējo sacensību rekordu. 2011. gada 20. martā viņš laboja Latvijas rekordu šajā distancē, Lisabonas maratonā pusmaratonu noskrienot 1.04:43 un tādējādi pārspējot savam trenerim Aleksandram Prokopčukam kopš 1997. gada piederējušo rekordu. 2013. gada 14. aprīlī, ar rezultātu 2.15:55 finišējot 8. vietā Vīnes maratonā, V. Žolnerovičs par vienu sekundi laboja A. Prokopčukam piederējušo Latvijas rekordu arī maratona distancē. Tā paša gada oktobrī viņš Frankfurtes maratonā Latvijas rekordu uzlaboja līdz 2.14:33. 2017. gada 14. maijā ar rezultātu 2:14:23,2, finišējot 4. vietā Lattelecom Rīgas maratonā, V. Žolnerovičs par 10 sekundēm laboja sev piederošo Latvijas rekordu maratonā. «2012. gada Olimpisko spēļu profils». London2012.com. Arhivēts no oriģināla, laiks: 2012. gada 18. jūlijā. Skatīts: 2012. gada 21. jūlijā. «Valērijs Žolnerovičs». Olimpiade.lv. Arhivēts no oriģināla, laiks: 2012. gada 19. jūlijā. Skatīts: 2012. gada 21. jūlijā. Valērijs Žolnerovičs Arhivēts 2011. gada 6. maijā, Wayback Machine vietnē., LVS.lv «Žolnerovičs nefinišē, zelts tiek ugandietim Kiprotičam». Sportacentrs.com. Skatīts: 2012. gada 13. augustā. Žolnerovičs labo Latvijas rekordu pusmaratonā, Sportacentrs.com Žolnerovičs Vīnē labo Latvijas rekordu maratonā Sportacentrs.com «Žolnerovičs otro reizi šogad labo Latvijas rekordu maratonā». Sportacentrs.com. 2013. gada 27. oktobrī. Skatīts: 2013. gada 27. oktobrī. https://www.diena.lv/raksts/sports/vieglatletika/valerijs-zolnerovics-riga-labo-latvijas-rekordu-maratona-14172015 Valērijs Žolnerovičs Rīgā labo Latvijas rekordu maratonā Olympedia profils (angliski) LOK profils IAAF profils (angliski) Latvijas vieglatlēta(-es) profils LVS profils Pekina 2008 profils[novecojusi saite]