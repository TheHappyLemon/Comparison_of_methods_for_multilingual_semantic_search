Ana Bogdana (rumāņu: Ana Bogdan; dzimusi 1992. gada 25. novembrī) ir rumāņu profesionālā tenisiste. Viņa ir radiniece citai rumāņu tenisistei Elenai Bogdanai. Anai Bogdanai bija veiksmīga juniores karjera, 2009. gada 5. janvārī junioru reitingā viņa sasniedza 5. pozīciju. Maijā, Grado viņa uzvarēja pirmajā šīgada ITF turnīrā, finālā uzvarot Susannu Seliku. Tenisa turnīrā Brazīlijā viņa iekļūst savā pirmajā WTA turnīra pusfinālā, turnīra gaitā uzvarot kādreizējo pasaules pirmo raketi Jeļenu Jankoviču. 2016. gada ASV atklātā čempionātā viņa pārvarēja kvalifikāciju un pirmajā kārtā uzvarēja rumānieti Soranu Kirsteju. Tā bija viņas pirmā uzvara Grad Slam pamatturnīrā. Otrā kārtā viņa atkal bija jātiekas ar savu tautieti Moniku Nikulesku. Šoreiz viņa zaudēja divos setos. Austrālijas čempionātā Bogdana, pārvarot kvalifikāciju, iekļuva pamatturnīrā, bet tur jau pirmajā kārtā zaudēja Jeļenai Vesņinai. Aprīlī spēcīgajā Čārlstonas turnīrā, viņa uzvarot divas spēles kvalifikācijā iekļuva galvenajā turnīrā, kur pirmajā kārtā zaudēja Aļonai Ostapenko 4:6, 2:6. Francijas čempionātā viņa zaudēja jau pirmajā kārtā, Vimbldonā izdevās sasniegt otro kārtu, bet tur bija jāatzīst Karolīnas Garsijas pārākums. Jūlijā, Bukarestē ceturtdaļfinālā, uzvarot Anastasiju Sevastovu, viņa iekļūst savā otrajā WTA pusfinālā, kurā zaudēja Jūlijai Gergesai. Amerikas atklātajā čempionātā sasniedza pamatturnīra otro kārtu, bet tur zaudēja trijos setos Monikai Nikulesku. 2018. gada Austrālijas atklātā čempionāta pirmajā kārtā Bogdana uzvarēja Kristīnu Mladenoviču, otrajā — Jūliju Putincevu, bet trešajā zaudēja Medisonai Kīsai. Tomēr, arī izcīnītās uzvaras turnīra pirmajās kārtās, deva pietiekoši daudz reitinga punktu, un viņa pirmoreiz iekļuva starp pasaules pirmajām simts tenisistēm. Pēc tam divi sasniegtie pusfināli aprīļa vidū pacēla viņu reitingā uz 66. pozīciju. Anas Bogdanas profils mājas lapā Tennis Explorer (angliski) WTA tenisistes profils (angliski) ITF profils (angliski) Billijas Džīnas Kingas kausa profils (angliski) Tennis Temple profils (angliski) tennisabstract.com profils (angliski)