Bernards "Bārnijs" Gambls (angļu: Barnard "Barney" Gumble) ir izdomāts tēls animētā televīzijas seriālā "Simpsoni". Šo tēlu ierunājis ir Dens Kastellaneta, pirmoreiz Bārnijs Gambls televīzijā parādījās "Simpsonu" pirmajā sērijā Simpsons Roasting on an Open Fire 1989. gada 17. decembrī. B. Gambls ir Springfīldas lielākais dzērājs, kā arī Homēra Simpsona labākais draugs. Viņa spēja izdzert lielu daudzumu alkohola ir biežs joku temats seriālā. Bārnija tēls ir ticis veidots, iedvesmojoties no seriāla "Flinstoni" tēla Bārnija Rabla, kā arī no citiem dažādu TV programmu tēliem. Sākotnēji viņš tika iecerēts kā H. Simpsona kaimiņš, taču vēlāk viņu izveidoja par alkoholiķi. 2004. gadā Dens Kastellaneta ieguva Emmy balvu par vairāku tēlu, tai skaitā B. Gambla, balsu ierunāšanu. Simpsonu oficiālā mājaslapa (angliski) Bārnija biogrāfija (angliski) IMDb profils Arhivēts 2016. gada 31. jūlijā, Wayback Machine vietnē. (angliski)