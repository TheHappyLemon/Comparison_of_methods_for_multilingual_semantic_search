Antons Belovs (krievu: Антон Сергеевич Белов; dzimis 1986. gada 29. jūlijā) ir krievu hokejists, aizsargs. Pašlaik (2017) Belovs spēlē Kontinentālās hokeja līgas kluba Sanktpēterburgas SKA sastāvā. Profesionālā spēlētāja karjeru Belovs uzsāka 2003.—04. sezonā, kad, spēlējot Maskavas CSKA kluba sistēmā, daļu sezonas aizvadīja Krievijas Augstākās līgas kluba Čeļabinskas "Mechel" sastāvā. 2004.—05. sezonā Belovs spēlēja jau CSKA pirmajā sastāvā Krievijas Superlīgā. Maskavas kluba rindās Antons aizvadīja vēl trīs sezonas, līdz 2008. gada vasarā pievienojās KHL klubam Omskas "Avangard". 2011.—12. gada sezonā kopā ar komandu sasniedza Gagarina kausa finālu, kurā gan piekāpās Maskavas "OHK Dynamo", Belovam tiekot pieķertam arī dopinga lietošanā. Jūlijā hokejistam tika piešķirta trīs mēnešu diskvalifikācija. Pēc 2012.—13. gada sezonas, Belovs noslēdza viena gada līgumu ar NHL klubu Edmontonas "Oilers". 2014. gada pavasarī Belovs noslēdza četru gadu līgumu ar KHL vienību Sanktpēterburgas SKA. Kopā ar komandu 2014.—15. gada sezonā izcīnīja Gagarina kausu. Krievijas izlases rindās spēlējis 2014. gada Olimpisko spēļu turnīrā, kā arī kļuvis par 2014. gada Pasaules čempionu. Spēlējis arī 2013. gada Pasaules čempionātos. Junioru gados spēlējis arī 2005. gada Pasaules čempionātā junioriem, divos Pasaules U-18 čempionātos. Valdis Bērziņš. «Gagarina kausa finālā pieķertajam Belovam trīs mēnešu diskvalifikācija». Sportacentrs.com, 10.07.2012.. Skatīts: 2012. gada 10. jūlijā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)