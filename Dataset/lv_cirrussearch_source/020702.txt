Markneikirhene (vācu: Markneukirchen) ir pilsēta Vācijā, Saksijas zemē, Fogtlandes apriņķī. Pilsēta ir sens mūzikas instrumentu ražošanas centrs. Markneikirhenē un tās apkārtnē ir vairāk nekā 100 uzņēmumu, kas nodarbojas ar mūzikas instrumentu ražošanu. Rakstos pirmoreiz minēta 1274. gadā. Kopš 17. gadsimta pazīstama kā mūzikas instrumentu ražošanas centrs, kad, izvairoties no kontrreformācijas, šeit ieradās Bohēmijas meistari. Emigrējot uz ASV, vairāki Markneikirhenes meistari ir nodibinājuši mūzikas instrumentu kompānijas arī tur, piemēram ģitāru ražošanas kompāniju C. F. Martin & Company. Pilsētas ekonomika balstās uz mūzikas instrumentu ražošanu. Citu starpā šeit atrodas oboju un citu pūšamo instrumentu ražotājs Gebrüder Mönnig - Oscar Adler & Co. un ģitāru ražotājs Warwick GmbH & Co Music Equipment KG (ražo ģitāras Warwick un Framus). Pilsētā atrodas mūzikas instrumentu muzejs. Notiek tradicionāli mūzikas konkursi un meistarklases. 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Markneikirhene. Mūzikas instrumentu muzejs Gebrüder Mönnig - Oscar Adler & Co. Warwick GmbH & Co Music Equipment KG