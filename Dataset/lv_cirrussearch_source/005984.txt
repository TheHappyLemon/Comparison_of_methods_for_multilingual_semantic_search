Šajā sarakstā ir minētas 520 citplanētas. 299 no 520 šeit raksturotām citplanētām ir masīvas gāzu planētas, kas smagākas par Jupiteru. Rādiuss ir noteikts tikai 119 planētām, kas atklātas galvenokārt ar tranzīta metodi. 117 tabulā minētajām planētām apriņķošanas periods ir garāks par 1000 dienām un ir tādas, kurām šis apriņķošanas periods ir garāks pat par 10 000 dienām. Visā šajā sarakstā ir tikai 38 planētas, kurām orbītas ir tādas, lai ap tām varētu riņķot Zemei līdzīgi pavadoņi (svara kategorija virs 0,5 Mjup). Vēl vienai planētai (svara kategorija zem 0,03 Mjup(10 MZ)) no šī saraksta arī ir tāda orbīta, lai uz tās varētu eksistēt dzīvība, kāda pastāv uz Zemes, t.i. būtu līdzīga Zemei. Planētas ar masu zem 0,03 Mjup(10 MZ) sauc par superzemēm un tādas sarakstā ir 26. Par planētas vidējo temperatūru tiek pieņemta tāda temperatūra, kāda būtu uz Zemes, ja Zeme riņķotu ap to pašu zvaigzni pa orbītu, pa kuru riņķo raksturotā planēta. Visos gadījumos Zemes atmosfēras sastāvs un spiediens uz Zemes ir vienāds. Ja kolonnas nosaukumā pirmais vārds ir "Planētas", tad tas ir planētas parametra raksturojums, bet, ja ir vārds "Zvaigznes", tad zvaigznes parametra raksturojums. Planētas vidējā temperatūra tiek aprēķināta pēc šādas formulas: Tp=0,76TzRza−273{\displaystyle T_{p}={\frac {0,76T_{z}{\sqrt {R_{z}}}}{\sqrt {a}}}-273}, kur Tp{\displaystyle T_{p}} ir planētas vidējā temperatūra (°C), Tz{\displaystyle T_{z}} ir zvaigznes efektīvā temperatūra (K), Rz{\displaystyle R_{z}} ir zvaigznes rādiuss un a{\displaystyle a} ir planētas attālums no zvaigznes. Attālumi un rādiusi formulā jāievieto vienā un tajā pašā izdomātajā mērvienībā, piemēram, kilometros (km). Skaitlis "273" formulā tiek lietots, lai no Kelvina skalas pārietu uz Celsija skalu un skaitlis "0,76" ir planētas vidējās temperatūras korekcijas konstante Zemei.