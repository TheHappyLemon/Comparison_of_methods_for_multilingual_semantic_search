Sigeru Mijamoto (japāņu: 宮本 茂; [mijamoto ɕiɡeɾɯ]; dzimis 1952. gada 16. novembrī) ir japāņu videospēļu dizaineris un producents, kas visu savu karjeru strādājis Nintendo, kur šobrīd ieņem vienu no direktora amatiem. Mijamoto radījis vairākas no augstāk novērtētajām un komerciāli veiksmīgākajām uzņēmuma videospēļu sērijām, tādas kā Mario, The Legend of Zelda un Donkey Kong. Dzimis Sonobē, Japānā, pabeidza Kanazavas Municipālo industriālās mākslas koledžu. Karjeras sākumā mēģināja veidot karjeru kā manga mākslinieks, bet vēlāk viņu ieinteresēja videospēles. 1977. gadā ar tēva palīdzību viņš uzsāka darbu Nintendo, kur ar saviem spēļu projektiem atstāja lielu iespaidu uz tā laika uzņēmuma prezidentu Hirosi Jamauči. Mijamoto kļuva par uzņēmuma pirmo mākslinieku un palīdzēja radīt vizuālo tēlu arkādes spēlei Sheriff un vēlāk saņēma uzdevumu izveidot jaunu arkādes spēli. Tā kļuva par Donkey Kong. Vēlāk Mijamoto radīja spēles Super Mario Bros. un The Legend of Zelda, kuras guva lielus panākumus NES un palīdzēja veidot sabiedrības uztveri par videospēlēm. Kopš tā laika viņa spēles ir bijušas nozīmīgākās katrā no Nintendo videospēļu konsolēm. Pirmās viņa spēles parādījās jau 1970. gadu beigās publiski izmantojamās arkāžu spēļu iekārtās. Mijamoto vadīja Nintendo Izklaides analīzes un izstrādes nodaļu, kura radīja daudzas no uzņēmuma nozīmīgākajām spēlēm. Pēc Nintendo prezidenta Satoru Ivatas nāves 2015. gada jūlijā Mijamoto vairākus mēnešus pildīja uzņēmuma prezidenta pienākumus kopā ar Genjo Takedu, līdz tika formāli apstiprināts par uzņēmuma radošo vadītāju. 1998. gadā Mijamoto kļuva par pirmo personu, ko iekļāva Interaktīvās mākslas un zinātnes akadēmijas slavas zālē. 2006. gadā Mijamoto saņēma Francijas kultūras ministrijas apbalvojumu — Mākslas un literatūras ordeņa (Ordre des Arts et des Lettres) bruņinieka pakāpi. 2006. gada 28. novembrī Mijamoto tika iekļauts žurnāla Time Āzijas izdevuma pēdējo 60 gadu Āzijas varoņu tēmas apskatā. Gan 2007. gan 2008. gadā viņš tika iekļauts Time 100 ietekmīgāko gada cilvēku sarakstā. 2010. gadā Mijamoto kļuva par pirmo BAFTA Fellowship balvas saņēmēju no Āzijas. Star Fox 64 Player's Guide. Nintendo of America. 1997. 116–119. lpp. "Master of Play" profile in the New Yorker, December 20, 2010 «Iwata asks – Punch Out!». Nintendo. Arhivēts no oriģināla, laiks: 2010. gada 11. janvāris. Skatīts: 2010. gada 28. februāris. «Notice Regarding Personnel Change of a Representative Director and Role Changes of Directors». Nintendo. Arhivēts no oriģināla, laiks: 2015. gada 14. septembris. Skatīts: 2015. gada 15. septembris. «Miyamoto Will Enter Hall of Fame». GameSpot. 1998. gada 12. maijs. Arhivēts no oriģināla, laiks: 2012. gada 6. novembris. Skatīts: 2009. gada 30. jūnijs. François Bliss de la Boissière. «From Paris with Love: de Chevalier dans l'Ordre des Arts et des Lettres», 2006. gada 15. marts. Skatīts: 2009. gada 25. augusts. Will Wright. «Shigeru Miyamoto: The video-game guru who made it O.K. to play». TIME Magazine, 2006. gada 13. novembris. Arhivēts no oriģināla, laiks: 2010. gada 14. jūnijs. Skatīts: 2006. gada 28. novembris. Johnathan Wendel. «The TIME 100 (2007) – Shigeru Miyamoto». TIME Magazine, 2007. gada 3. maijs. Arhivēts no oriģināla, laiks: 2011. gada 12. novembrī. Skatīts: 2007. gada 3. maijs. «Who is Most Influential? – The 2008 TIME 100 Finalists». TIME Magazine. 2008. gada 1. aprīlis. Arhivēts no oriģināla, laiks: 2011. gada 3. februārī. Skatīts: 2008. gada 12. aprīlis. «Shigeru Miyamoto honoured by Bafta». Daily Telegraph (London). Vikikrātuvē par šo tēmu ir pieejami multivides faili. Skatīt: Sigeru Mijamoto. IMDb profils (angliski)