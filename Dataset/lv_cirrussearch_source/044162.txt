Bermuda olimpiskajās spēlēs pirmo reizi piedalījās 1936. gadā, kad tās notika Nacistiskās Vācijas galvaspilsētā Berlīnē. Kopš tā laika ir piedalījusies visās vasaras olimpiskajās spēlēs, izņemot 1980. gada vasaras olimpiskās spēles, kad pēc ASV iniciatīvas tās nolēma boikotēt. Bermuda kopš 1992. gada piedalās arī ziemas olimpiskajās spēlēs. Pirmais Bermudas sportists, kurš olimpiskajās spēlēs ir izcīnījis kādu no olimpiskajām medaļām, ir Klārenss Hills. Viņš 1976. gada vasaras olimpiskajās spēlēs Monreālā boksa sacensībās izcīnīja bronzas medaļu. Tādējādi olimpisko spēļu vēsturē Bermuda tobrīd kļuva par vismazāko valsti pēc iedzīvotāju skaita, kas ir izcīnījusi kādu medaļu vasaras olimpiskajās spēlēs (1976. gadā — 53 500 iedzīvotāji). Pirmo zelta medaļu Bermudai 2020. gada Tokijas spēlēs izcīnīja triatloniste Flora Dafija. Skatīt arī: olimpisko medaļu skaits pēc valsts Pamatraksts: Bermudas olimpisko medaļnieku uzskaitījums Pamatraksts: Bermudas karognesēji olimpiskajās spēlēs Jason Plautz. «The 21 Countries With One Olympic Medal». mentalfloss.com. «Bermuda». International Olympic Committee. «Olympic Medal Winners». International Olympic Committee. «Bermuda». Sports-Reference.com. Arhivēts no oriģināla, laiks: 2020. gada 17. aprīlī. Skatīts: 2018. gada 8. augustā. Arhivēts 2020. gada 17. aprīlī, Wayback Machine vietnē. «1976 Olympic Games». International Olympic Committee. Skatīts: 2008-08-15.