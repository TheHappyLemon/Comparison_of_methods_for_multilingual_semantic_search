"Galaktikas ceļvedis stopētājiem" (The Hitchhiker's Guide to the Galaxy) ir zinātniskās fantastikas komēdiju sērija, kuru sarakstīja Duglass Adamss. Sākotnēji tas bija radioraidījums, kuru pārraidīja BBC Radio 4 no 1978. gada, bet vēlāk tas tika adaptēts citiem formātiem un dažu gadu laikā tapa par starptautisku multimediju fenomenu. Bez radioraidījuma laika posmā no 1979. līdz 2009. gadam ir iznākušas 6 grāmatas, 1981. gadā uzņemts TV seriāls, kā arī 1984. gadā izveidota datorspēle. Latviešu valodā ir iznākušas četras no piecām "triloģijas" grāmatām (tulkotāja Ieva Zālīte, izdevniecība AGB). "Galaktikas ceļvedis stopētājiem", 2005.; (The Hitchhiker's Guide to the Galaxy, 1979.) "Restorāns Visuma galā", 2006.; (The Restaurant at the End of the Universe, 1980.) "Dzīve, Visums un viss pārējais", 2007.; (Life, the Universe and Everything, 1982.) "Atā, un paldies par zivīm!", 2008.; (So Long, and Thanks for All the Fish, 1984.) «Duglass Adamss» (latviski). Izdevniecība AGB. Skatīts: 2008-20-19.