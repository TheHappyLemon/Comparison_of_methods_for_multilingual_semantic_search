"Es sarkstu" (angļu: Turning Red) ir 2022. gada ASV datoranimācijas fantāzijas komēdija, ko producējusi Pixar Animation Studios un izplata Walt Disney Studios Motion Pictures. Filmas režisore ir Domī Ši un šī ir viņas pilnmetrāžas animācijas filmas režijas debija. Scenārija autore ir Džūlija Čo. Galvenās lomas ieskaņojuši Rozālija Čianga, Sandra O, Eiva Morsa, Maitreja Ramakrišnana, Haiena Pārksa, Orions Lī, Vai Čins Ho un Džeimss Hongs. Sī ir 25. Pixar pilnmetrāžas animācijas filma. Filmas darbība norisinās 2002. gadā Toronto, Kanādā. Stāsts ir par Meilinu "Meju" Lī, 13 gadīgu Ķīnas kanādiešu skolnieci, kurai ir iedzimts lāsts, ka izjūtot stingras emocijas viņa pārvēršas milzīga sarkanā pandā. Iedvesmojoties no Ši pieredzes uzaugot Toronto, filmu sāka izstrādāt 2018. gadā pēc viņas pievienošanās studijai Pixar 2017. gada oktobrī. Šī ir pirmā Pixar filma, ko režisējusi viena pati sieviete un otrā pilnmetrāžas filma, kur galvenajā lomā ir aziāts pēc "Augšup" (2009). Filmas "Es sarkstu" speciālie seansi pirms pasaules pirmizrādes notika 2022. gada 21. februārī Londonā pasākumā Everyman Borough Yards un 8. martā Toronto Starptautiskajā kinofestivālā. Filmas pasaules pirmizrāde notika 2022. gada 1. martā Losandželosas kinoteātrī El Capitan Theatre, savukārt atsevišķos ASV kinoteātros, Latvijas kinoteātros un straumēšanas platformā Disney+ filmu sāka demonstrēt no 11. marta. Filma saņēmusi pozitīvas kritiķu atsauksmes, kas slavē stāstu, humoru, animāciju, balss aktieru sniegumu un Ķīnas kultūras atainošanu. Brooks Barnes. «With Turning Red, a Big Red Panda Helps Break a Glass Ceiling». The New York Times, 2022. gada 7. marts. Skatīts: 2022. gada 9. marts. «Turning Red (2022)». Box Office Mojo. Skatīts: 2022. gada 9. septembrī. IMDb profils (angliski) AllMovie profils (angliski) Metacritic profils (angliski) Rotten Tomatoes profils (angliski)