Boriss Tadičs (serbu: Борис Тадић, Boris Tadić, dzimis 1958. gada 15. janvārī) ir serbu politiķis, bijis Serbijas prezidents no 2004. līdz 2012. gadam. Dzimis Sarajevā augstskolas pasniedzēja un psihiatres ģimenē. Belgradas Universitātē ieguvis psihologa izglītību. Strādājis par pasniedzēju. Iesaistījies disidentu kustībā, Demokrātijas veicināšanas centra izveidotājs un pirmais direktors. Serbijas Demokrātiskās partijas biedrs kopš 1990. gada, līderis no 2004. gada, kad atentātā tika nogalināts tās iepriekšējais vadītājs. Pēc Slobodana Miloševiča gāšanas 2000. gadā Tadičs līdz 2003. gada jūnijam bija telekomunikāciju ministrs, 2003. — 2004. gadā — aizsardzības ministrs Serbijas Melnkalnes ministru padomē. 2004. gadā ievēlēts par Serbijas prezidentu, amatu ieņēmis līdz 2012. gadam, kad atkāpies no amata, lai prezidenta vēlēšanas varētu notikt reizē ar parlamenta vēlēšanām. Lai arī prezidenta vēlēšanu 1. kārtā Tadičs uzvarēja, tomēr 2. kārtā ar nelielu pārsvaru uzvarēja Tomislavs Nikoličs. Pēc neveiksmīgajām vēlēšanām pametis partijas līdera amatu. 2014. gadā izveidojis savu politisko bloku, ar kuru tajā pašā gadā iekļuvis parlamentā. Tiek raksturots kā prorietumniecisks politiķis. «"Президент Сербии сложил полномочия"». Lenta. (krieviski) kasjauns.lv — Serbijas prezidenta amatā stājies Tomislavs Nikoličs Arhivēts 2016. gada 4. martā, Wayback Machine vietnē. «Pro-Western Tadic wins new term in Serbia runoff». CNN. (angliski) «"Tadic Victory Could Topple Fragile Coalition in Serbia"». Der Spiegel. (angliski)