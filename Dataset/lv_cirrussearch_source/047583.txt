Biezlapju dzimta (Crassulaceae) ir augu dzimta akmeņlauzīšu rindā, kurā ietilpst aptuveni 35 ģintis un 1400 sugas. Biezlapju dzimtas augi ir pārsvarā lakstaugi, bet dzimtā ir iekļauti arī koki un ūdensaugi. Šīs dzimtas augus var sastapt gandrīz visur pasaulē, bet pārsvarā tie aug Ziemeļu puslodē un Dienvidāfrikā, pārsvarā sausā un/vai aukstā vidē, kur ūdens ir grūti pieejams. Šajā dzimtā daudzas sugas ir populāras dārzkopībā to neparastā izskata un vieglās audzēšanas dēļ. Biezlapju dzimta izveidojās pirms aptuveni 100-60 miljoniem gadu Austrumāfrikā vai Vidusjūras apkaimē, lai gan visbiežāk tiek uzskatīts, ka tieši Āfrika ir šīs dzimtas izcelsmes vieta. Citi avoti apgalvo, ka bezlapju dzimta attīstījās pirms 70 miljoniem gadu paralēli divām Halorāgu un Pentoru dzimtām. Christenhusz, M. J. M.; Byng, J. W. (2016). "The number of known plants species in the world and its annual increase". Phytotaxa 261 (3): 201–217. doi:10.11646/phytotaxa.261.3.1. Hart, T. (1997). "Diversity within Mediterranean Crassulaceae". Lagascalia 1 (2): 93-100. Thiede, J.; Eggli, U. (2007). "Crassulaceae". The Families and Genera of Vascular Plants 9: 83-118. Gontcharova, S.B.; Gontcharov, A.A. (2008). "Molecular Phylogeny and Systematics of Flowering Plants of the Family Crassulaceae DC". Molecular Biology 43 (5): 794-803. doi:10.1134/S0026893309050112.