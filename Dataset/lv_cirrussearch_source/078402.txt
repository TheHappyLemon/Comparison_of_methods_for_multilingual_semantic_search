Vladislavs III Varnietis (poļu: Władysław III Warneńczyk; dzimis 1424. gada 31. oktobrī, miris 1444. gada 10. novembrī) bija Polijas karalis no 1434. līdz 1444. gadam no Jagellonu dinastijas. No 1440. gada - arī Ungārijas karalis kā Ulāslo I (ungāru: I. Ulászló). Iesauku ieguvis pēc nāves, jo kritis kaujā pie Varnas. Vladislavs III bija Jagaiļa un Sofijas no Haļšaniem (mūsdienu Baltkrievijā) dēls. Kļuva par karali jau 10 gadu vecumā, tāpēc jaunais karalis atradās stiprā savas mātes Sofijas ietekmē. 16 gadu vecumā kļuva arī par Ungārijas karali. Sadarbībā ar pāvestu Eugēniju IV lauza 1443. gadā noslēgto līgumu ar Osmaņu impēriju un uzbruka tai, tomēr krita kaujā pie Varnas, armijai piedzīvojot smagu sakāvi. Polijas karaļu zīmogi ar pilniem tituliem Vikikrātuvē par šo tēmu ir pieejami multivides faili. Skatīt: Vladislavs III Varnietis.