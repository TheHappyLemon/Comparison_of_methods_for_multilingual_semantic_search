Turbīna (latīņu: turbo, turbinis — ‘griešanās, virpulis’) ir rotējoša iekārta, uz kuras ass nostiprināts darbrats ar lāpstiņām, kas šķidruma, tvaika vai gāzes spiediena potenciālo enerģiju pārvērš par kinētisko enerģiju. Pēc darbvielas izšķir tvaika turbīnas, gāzturbīnas un hidroturbīnas. Savukārt pēc iedarbības veida izšķir aktīvās turbīnas un reaktīvās turbīnas, bet pēc darbvielas plūsmas virziena — radiālās turbīnas un aksiālās turbīnas. Turbīnas iedala arī pēc lietošanas veida, tas ir, stacionārajās un transporta turbīnās. Zinātnes un tehnoloģijas vārdnīca. Apgāds "Norden AB". 2001. 692.-693. lpp. ISBN 9984-9383-5-2.