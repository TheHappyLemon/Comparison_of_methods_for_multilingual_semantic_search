Leonīds Judasins (ivritā: ליאוניד גריגורייביץ' יודסין; krievu: Леонид Григорьевич Юдасин; dzimis 1959. gada 8. augustā Ļeņingradā) ir Krievijā dzimis Izraēlas starptautiskais lielmeistars šahā (1990). 1984. gadā uzvarējis Ļeņingradas pilsētas šaha čempionātā. 1984. gadā PSRS komandas Trud sastāvā uzvarējis Eiropas šaha kluba kausa izcīņā. 1989. gadā uzvarējis Ļeņingradas starptautiskajā šaha turnīrā. Piecas reizes piedalījies PSRS šaha čempionātu finālos (1981, 1986, 1988, 1990, 1991). Labāko rezultātu sasniedzis 1990. gadā Ļeņingradā, kad dalījis 1.-4. vietu un pēc papildu koeficienta ieņēmis 2. vietu. Par panākumiem turnīros FIDE 1982. gadā Judasinam piešķīrusi starptautiskā meistara (IM), bet 1990. gadā - starptautiskā lielmeistara (GM) nosaukumu. Pēc PSRS sabrukuma pārcēlies uz dzīvi Izraēlā. 1994. gadā kļuvis par Izraēlas šaha čempionāta uzvarētāju. 1996. gadā atkārtojis šo panākumu. Daudzu starptautisko šaha turnīru uzvarētājs, tajā skaitā Pamplonā (1990, 1991 - kopā ar Migelu Iljeskasu), Redžo Emīlijā (1998, 2000), Atēnās Ano Liosia Open (2001). Divas reizes piedalījies Pasaules šaha čempiona izcīņas ciklos. 1990. gadā Manilā starpzonu turnīrā izcīnījis 9. vietu un iekļuvis pretendentu skaitā. 1991. gadā Rīgā pretendentu mačā pret Vasiļu Ivančuku cietis sagrāvi ar ½:4½. 1993. gadā Bīlē starpzonu turnīrā ieņēmis 6. vietu un atkal iekļuvis pretendentu skaitā. 1994. gadā pretendentu maču 1. kārtā piekāpies Vladimiram Kramņikam ar 2½:4½. Pārstāvējis PSRS un Izraēlas komandas lielākajos komandu šaha turnīros: Pasaules šaha olimpiādēs piedalījies 3 reizes (1990, 1994-1996). PSRS izlases sastāvā komandu vērtējumā izcīnījis zelta (1990) medaļu, bet individuālajā vērtējumā izcīnījis bronzas (1990) medaļu; Eiropas komandu šaha čempionātos piedalījies 1997. gadā. Kopš 2000. gadu sākuma pārcēlies uz dzīvi ASV. Ir pazīstams kā Bruklinas šaha akadēmijas treneris. Championship of Leningrad - 10.4-5.5.1984 OlimpBase :: 4th European Chess Club Cup, 1983/1984, Trud International Tournament Leningrad 4-14.9.1989 57 Championship of USSR Leningrad 1990 Ano Liosia Open 2001 1990 Manila Interzonal Tournament 1991-93 Candidates Matches 1994-96 FIDE Candidates Matches OlimpBase :: Men's Chess Olympiads :: Leonid Yudasin OlimpBase :: European Men's Team Chess Championship :: Leonid Yudasin Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)