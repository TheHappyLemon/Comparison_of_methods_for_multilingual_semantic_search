Makariva (ukraiņu: Макарів) ir pilsētciemats Ukrainas Kijivas apgabalā, uz rietumiem no galvaspilsētas Kijivas. Administratīvi pakļauts Bučas rajonam. Makarivas tuvumā atrasti 9.—12. gadsimta senkrievu pilsētu arheoloģiskie atradumi. Pēc vienas no versijām, tā ir hronikās minētā Zdvižeņa. Mūsdienu apdzīvotā vieta sākusies kā lietuviešu muižniekiem Ivašencevičiem piederošs Voroņinas ciems, kas pirmoreiz minēts 1506. gadā. Vēlāk ciems pārdēvēts tagadējā vārdā. 19. gadsimtā Makariva bija miests Kijivas apriņķī ar nozīmīgu ebreju hasīdu kopienu. 1956. gadā ciemam piešķirts pilsētciemata statuss. Mūsdienās attīstīts lauksaimniecības un pārtikas rūpniecības centrs. Krievijas 2022. gada iebrukuma laikā ciematā notika sīvas kaujas, ciemats ievērojami nopostīts. Apparent Russian airstrikes cause significant destruction in Makariv, west of Kyiv