"Saldā dzīve" (itāļu: La Dolce Vita) ir 1960. gada Itālijas un Francijas kopražojuma satīriska komēdijdrāmas filma, kuras režisors un viens no scenārija autoriem ir Federiko Fellīni. Filmā galvenās lomas atveido Marčello Mastrojanni, Anita Ēkberga, Anuka Emē, Ivonna Furno un Alēns Kinī. Filma stāsta par dzeltenās preses žurnālistu Marčello Rubīni (Mastrojanni), kurš septiņu dienu un nakšu laikā satiek dažādus krāšņus 60. gadu Romas personāžus, meklējot mīlestību un laimi. Filmas scenārijs var tikt iedalīts prologā, septiņās epizodēs, starpposmā un epilogā. "Saldā dzīve" pirmizrāde notika 1960. gada 5. februārī. Filma guva gan lielus komerciālus sasniegumus, gan kritiķu atzinību, neskatoties uz to, ka vairākās valstīs, kā Spānijā un Portugālē, to cenzēja. "Saldā dzīve" saņēma Zelta palmas zaru 1960. gada Kannu kinofestivālā, kā arī Amerikas Kinoakadēmijas balvu kategorijā "Labākie kostīmi". Filma nominēta vēl trim Akadēmijas balvām, tai skaitā "Labākais režisors" un "Labākais oriģinālscenārijs". Filmas panākumi izraisīja pavērsiena brīdi Itālijas un Eiropas kino. "Saldā dzīve" tiek uzskatīta par meistardarbu un vienu no visu laiku labākajām filmām. EmanuelLevy. «Dolce Vita: Narrative Structure–Episodes of Night and Day | Emanuel Levy» (en-US). Skatīts: 2022-08-19. «Revisiting Federico Fellini's masterpiece 'La Dolce Vita'». faroutmagazine.co.uk (en-US). 2021-05-20. Skatīts: 2022-08-19. «LA DOLCE VITA - Festival de Cannes». www.festival-cannes.com (angļu). Skatīts: 2022-08-19. Peter Bondanella, Federico Pacchioni. A History of Italian Cinema. Bloomsbury Publishing USA, 2017-10-19. ISBN 978-1-5013-0765-2. «Critics’ top 100 | BFI». www2.bfi.org.uk. Arhivēts no oriģināla, laiks: 2019-05-26. Skatīts: 2022-08-19. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Rotten Tomatoes profils (angliski)