Lāgri (igauņu: Laagri) ir pieturas punkts Tallinas—Keilas dzelzceļa līnijā Tallinas pilsētas Nemmes rajonā un atrodas 13 km attālumā no Tallinas centrālās dzelzceļa stacijas. Lāgri pieturas punktā apstājas lielākā daļa Keilas, Paldiski, Rīsiperes un Kloga-Rannas virzienā kursējošie elektrovilcieni (izņemot Keilas ekspresi). Tallinas galējos dienvidrietumos, Nemmes rajona Lāgri pilsētas daļā vilcieni apstājas jau kopš 1928. gada, taču oficiāli pieturas punkts tika atklāts 1932. gada 10. maijā. Sākotnēji pietura bija izvietota Pēskilas upes pretējā krastā un vilcieni šajā pagaidu pieturā apstājās uz pieprasījumu. Kad tika nolemts veidot stacionāru pieturas punktu, tas tika pavirzīts tuvāk Pēskilai. 1958. gadā Lāgri tika uzbūvēta biļešu kase ar perona nojumi. 1998. gadā biļešu tirdzniecība Lāgri pieturas punkta kasēs tika pārtraukta. Vēlāk ēkā tika izvietots apģērbu veikals, bet tagad tā ir nojaukta. Netālu no Lāgri dzelzceļa pieturas punkta atrodas autobusu pieturas Laagri alevik un Vana-Pääsküla, kur iespējams veikt pārsēšanos uz sekojošiem Tallinas pilsētas autobusu maršrutiem: No pieturas Laagri alevik No pieturas Vana-Pääsküla Laagri «Arhivēta kopija». Arhivēts no oriģināla, laiks: 2012. gada 4. oktobrī. Skatīts: 2012. gada 6. septembrī.