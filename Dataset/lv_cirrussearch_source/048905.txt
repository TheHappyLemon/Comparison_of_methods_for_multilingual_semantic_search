Gračanicas klosteris (serbu: Манастир Грачаница, albāņu: Manastiri i Graçanicës) ir 1321. gadā celts pareizticīgo klosteris Kosovas pilsētā Gračanicā, kas ir serbu apdzīvots anklāvs. 2006. gadā iekļauts UNESCO Pasaules mantojuma sarakstā kā vēl viens objekts Kosovas viduslaiku pieminekļu starpā. Iekļauts Apdraudēto Pasaules mantojuma objektu sarakstā. Klosteri 1321. gadā dibināja Serbijas karalis Stefans Milutins uz 13. gadsimta baznīcas drupam, kas savukārt bija būvēta uz 6. gadsimta bazilikas pamatiem. Osmāņi to izlaupīja 1389. gadā pēc Kosovas kaujas, kā arī Lielā turku kara laikā. 16. gadsimtā klosteri pārbūvēja patriarhs Makarijs Sokolovičs. Pēc Kosovas kara 1999. gadā no Prizrenas uz Gračanicu savu rezidenci pārcēla Raškas-Prizrenas bīskaps. Klosteris pazīstams ar savām 14. — 16. gadsimta freskām. Klostera baznīcā glabājas 14. — 16. gadsimta serbu ikonas un manuskripti. Klostera ieeja Klostera baznīca Baznīcas interjers Baznīcas kupola interjers Vikikrātuvē par šo tēmu ir pieejami multivides faili. Skatīt: Gračanicas klosteris.