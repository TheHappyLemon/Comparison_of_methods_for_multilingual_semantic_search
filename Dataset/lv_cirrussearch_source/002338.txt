Fērieši (arī farērieši, farēri, pašnos. Føroyingar) ir Fēru salu pamatiedzīvotāji. Pieder pie Lielās eiropeīdās rases, Atlantijas-Baltijas tipa. Kopā ar dāņiem ir augumā zemākie no skandināvu tautām. Runā fēru valodā, kura ietilpst indoeropiešu saimes ģermāņu grupas skandināvu apakšgrupā. Ierindojama starp Norvēģijas rietumu dialektiem un islandiešu valodu. Fērieši ir Rietumnorvēģijas vikingu pēcteči, kuri 9. gadsimtā ieradās salās, pirms tam sajaucoties ar Šetlendas un Orkneju salu ķeltu iedzīvotājiem. Etnonīms "fērieši" ir saistīts salu nosaukumu, kurš tiek tulkots dažādi — spalvu salas, tālās salas, aitu salas u.c. 1035. gadā salas kļuva par Norvēģijas kroņa lēni, bet no 14. gadsimta beigām bija Norvēģijas un Dānijas karaļu kopīgs īpašums. 1814. gadā nokļuva Dānijas sastāvā. 1948. gadā Fēru salas ieguva pašpārvaldes tiesības. Vikikrātuvē par šo tēmu ir pieejami multivides faili. Skatīt: Fērieši. Krievijas Lielās enciklopēdijas raksts (krieviski)