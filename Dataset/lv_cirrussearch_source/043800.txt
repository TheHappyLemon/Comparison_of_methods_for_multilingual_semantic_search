Ogņens Vukojevičs (horvātu: Ognjen Vukojević; dzimis 1983. gada 20. decembrī) ir horvātu futbola treneris futbolists, spēlējis pussarga pozīcijā, bijis Horvātijas futbola izlases dalībnieks. Pašlaik (2020) Vukojevičs ir Horvātijas U20 izlases galvenais treneris un Ukrainas Premjerlīgas kluba Kijivas "Dinamo" trenera asistents. Karjeras sākumā spēlēja Horvātijas klubos NK Bjelovar un Slaven Belupo. 2005. gadā pievienojās Beļģijas klubam Lierse, taču nespēja iekļūt komandas pamatsastāvā un atgriezās Horvātijā. Zagrebas "Dinamo" sastāvā kļuva par vienu no līderiem un trīs gadus pēc kārtas kļuva par Horvātijas čempionu. 2008. gadā pārgāja uz Ukrainas klubu Kijivas "Dinamo". 2009. gadā kļuva par Ukrainas čempionu. 2013. gadā tika izīrēts Krievijas klubam Maskavas "Spartak", vēlāk arī Zagrebas "Dinamo". Karjeru noslēdza Austrijā, pārstāvot Vīnes "Austria". Horvātijas izlasē debitēja 2007. gada 16. oktobrī draudzības spēlē pret Slovākiju un jau pirmajā spēlē guva vārtus. Izlases sastāvā piedalījies 2008. un 2012. gada Eiropas čempionāta finālturnīros. Bija iekļauts izlases sastāvā arī 2014. gada FIFA Pasaules kausā, taču laukumā neizgāja un pēc finālturnīra noslēdza karjeru izlasē. Izlases rindās aizvadījis 55 spēles un guvis četrus vārtus. Kopš 2017. gada strādā par Kijivas "Dinamo" skautu Balkānu valstīs. Dinamo Zagreb Horvātijas Pirmā līga: 2005–06, 2006–07, 2007–08, 2014–15 Horvātijas kauss: 2006–07, 2007–08, 2014–15 Horvātijas Superkauss: 2006 Dynamo Kyiv Ukrainas Premjerlīga: 2008–09 Ukrainas kauss: 2013–14 Ukrainas Superkauss: 2009, 2011 «Ognjen Vukojević - national football team player». eu-football.info (angļu). Skatīts: 2018. gada 8. jūlijā. «Огнєн Вукоєвич повертається до «Динамо»». fcdynamo.kiev.ua (ukraiņu). Skatīts: 2018. gada 8. jūlijā. Vikikrātuvē par šo tēmu ir pieejami multivides faili. Skatīt: Ogņens Vukojevičs. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)