Nasdaq Tallinn Aktsiaselts (agrāk — Tallinas vērtspapīru birža, Tallinna Väärtpaberibörs) ir Igaunijas fondu birža, kas ietilpst Nasdaq Nordic grupā. Tās birojs atrodas Tallinā. Birža ir dibināta 1995. gadā. 1994. gadā tika dibināts Igaunijas Centrālais vērtspapīru depozitārijs. 1995. gada 19. aprīlī 10 komercbankas, 9 brokeru uzņēmumi un valsts institūcijas (Hüvitusfond, Igaunijas banka un Finanšu ministrija) dibināja akciju sabiedrību Tallinna Väärtpaberibörs (Tallinas vērtspapīru birža). 1996. gada 31. maijā birža uzsāka darbu, sākotnēji kotējot 11 vērtspapīrus. 2000. gada oktobrī Tallinas fondu birža apvienojās ar Igaunijas Centrālo vērtspapīru depozitāriju grupā ar vienotu stratēģisko pārvaldību. 2001. gada aprīlī Somijas Helsinku fondu birža (HEX) ieguva Tallinas fondu biržas vairākuma kapitāldaļu. 2002. gada 1. oktobrī Tallinna Väärtpaberibörs tika pārdēvēta par AS Tallinna Börs. 2003. gadā pēc HEX apvienošanās ar Stokholmas fondu biržu (OM), mātes uzņēmumu pārdēvēja par OMHEX. 2004. gadā mātes uzņēmums tika pārdēvēts par OMX, Tallinas birža pārdēvēta par OMX Tallinn; tika ieviesta jauna tirdzniecības platforma. 2007. gadā tika palaists alternatīvais tirgus First North. 2008. gadā apvienojās ASV NASDAQ un OMX, izveidojot NASDAQ OMX Group; 9. decembrī Tallinas biržu pārdēvēja par NASDAQ OMX Tallinn AS. 2014. gadā NASDAQ OMX Group, Inc. mainīja nosaukumu uz Nasdaq, Inc., un 2015. gada 27. novembrī NASDAQ OMX Tallinn tika pārdēvēta par Nasdaq Tallinn. Arco Vara (ARC1T) Coop Pank EfTEN Real Estate Fund Sh. (EFT1T) Ekspress Grupp (EEG1T) Enefit Green (EGR1T) Harju Elekter (HAE1T) Hepsor (HPR1T) Infortar (INF1T) LHV Group (LHV1T) Merko Ehitus (MRK1T; agrāk MKO1T) Nordecon (NCN1T; agrāk Eesti Ehitus, EEH1T) PRFoods (PRF1T) Pro Kapital Grupp (PKG1T) Silvano Fashion Group (SFGAT; agrāk PTA Grupp, PTAAT) Tallink (TAL1T) Tallinna Kaubamaja (TKM1T) Tallinna Sadam (TSM1T) Tallinna Vesi (TVEAT) Nordic Fibreboard (SKN1T) Trigon Property Development (TPD1T) Airobot Technologies (AIR) Bercman Technologies (BERCM) ELMO Rent (ELMO) Estonian Japan Trading Company (EJTC) Grab2Go (GRB2G) J. Molner (MOLNR) Linda Nektar (LINDA) Modera (MODE) Punktid Technologies (PNKTD) Robus Group (ROBUS) Saunum Group (SAUNA) TextMagic (MAGIC) Olympic Entertainment Group (līdz 2018. gada oktobrim, kad to pārņēma Novalpina meitas uzņēmums Odyssey Europe) Baltika (līdz 2023. gada augustam, kad to pārņēma KJK BLTK Holding) Clevon (līdz 2023. gada novembrim, lai piesaistītu jaunu investoru) Hagen Bikes Holding (līdz 2023. gada decembrim, bankrota pieteikuma dēļ) Nasdaq Riga Nasdaq Vilnius OMX Baltic 10 Nasdaq Baltic NASDAQ TALLINN AS Creditinfo Eesti