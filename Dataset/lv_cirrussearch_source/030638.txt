Kembridžas-Springsas variants ir šaha atklātne, kas sākas ar gājieniem: 1. d2-d4 d7-d5 2. c2-c4 e7-e6 3. Zb1-c3 Zg8-f6 4. Lc1-g5 Zb8-d7 5. e2-e3 c7-c6 6. Zg1-f3 Dd8-a5. Pieder pie atraidītā dāmas gambīta un to klasificē pie slēgtām atklātnēm ar Šaha atklātņu enciklopēdijas kodu D52. Nosaukumu Kembridžas-Springsas variants atklātne ieguvusi pēc 1904. gada turnīra ASV pilsētā Kembridžas-Springsā, kur tā tika lietota vairākās partijās. Taču Harijs Pilsberijs bija to spēlējis vēl agrāk — 1896. gada Nirnbergas turnīrā. Kembridžas-Springsas variants izgāja pārbaudi mačā Kapablanka — Aļehins (1927). Mūsdienu praksē variants sastopams reti, jo baltie jau sestajā gājienā var spēlēt 6. c4xd5, ievirzot spēli sev izdevīgākos variantos. Balto gājiens e2-e3 ir atgriezis laidnis no dāmas spārna aizsardzības, un, atliekot sava karaļa spārna attīstību un saistot zirdziņu, melnie uzsāk strauju uzbrukumu dāmas spārnā, koncentrējot spiedienu pret punktu c3. Tagad draud 7. ... Ze4 ar sekojošo Lf8-b4, kā arī 7. ... Lb4 un uz 8. Tac1 Dxa2. Dažos variantos pēc d5xd4 var izpausties balto laidņa neaizsargātais stāvoklis. 7. Zf3-d2 7. c4xd5 7. Lg5xf6 Я. Б. Эстрин, Н. М. Калиниченко. Шахматные дебюты. Полный курс. М. : ФАИР, 2008. 442—446. lpp. ISBN 978-5-8183-1327-6. (krieviski) * Neil McDonald. Starting Out: Queen's Gambit Declined (eBook). Everyman Chess, 2006. ISBN 9781857444261. (angliski) Я. И. Нейштадт. Отказанный ферзевый гамбит. Москва : Физкультура и спорт, 1967. 149. lpp. (krieviski) Partijas, kurās spēlēts Kembridžas-Springsas variants.