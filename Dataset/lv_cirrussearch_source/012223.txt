Hrisopije Devedze (grieķu: Χρυσοπηγή Δεβετζή, izrunā: [xrisopiˈʝi ðeveˈdzi], dzimusi 1976. gada 2. janvārī) ir bijusī grieķu vieglatlēte, kas piedalījās trīssoļlēkšanas un tāllēkšanas disciplīnās. Ar jaunu personīgo rekordu (15,32 m) viņa izcīnīja sudraba medaļu 2004. gada olimpiskajās spēlēs, kas viņai bija īpašas, jo tās notika viņas dzimtenē - Grieķijā. Ar 15,05 metrus tālu lēcienu viņa kļuva arī par sudraba medaļas ieguvēju 2006. gada Eiropas čempionātā. 2007. gada Pasaules čempionātā viņa sākotnēji izcīnīja bronzas medaļu trīssoļlēkšanā, piekāpjoties vienīgi Jargelisai Saviņjē un Tatjanai Ļebedevai, kā arī ieguva bronzu 2008. gada olimpiskajās spēlēs. Vēlāk 2016. gadā, veicot atkārtotas dopinga analīžu pārbaudes, tika konstatēta stanozolola klātbūtne, un viņas rezultāti tika anulēti, atņemot 2007. gada Pasaules čempionāta un 2008. gada olimpisko spēļu medaļas. «IOC sanctions 16 athletes for failing anti-doping tests at Beijing 2008». olympics.com. 2016. gada 16. novembrī. Skatīts: 2021. gada 15. oktobrī. Olympedia profils (angliski) IAAF profils (angliski) Trach and Field vieglatlētes profils (angliski)