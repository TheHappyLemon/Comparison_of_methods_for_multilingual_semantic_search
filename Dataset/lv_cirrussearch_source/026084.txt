Žans Batists Perēns (franču: Jean Baptiste Perrin; dzimis 1870. gada 30. septembrī, miris 1942. gada 17. aprīlī) bija franču fiziķis un fizikālķīmiķis. 1926. gadā saņēmis Nobela prēmiju fizikā par vielas diskrētās struktūras pētījumiem un nogulsnēšanās līdzsvara parādības atklāšanu. Ir darbi molekulārajā fizikā, atomfizikā un radioaktivitātē. 1894. gadā absolvējis Parīzes Augstāko normālskolu (École Normale Supérieure). 1897. gadā ieguvis PhD grādu. 1910. gadā kļuvis par profesoru Parīzes universitātē, šo amatu saglabājis līdz 1940. gadam, kad Otrajā pasaules karā Vācija okupēja Franciju. 1895. gadā Perēns pierādīja, ka katodstari ir negatīvi lādētu daļiņu plūsma. Vēl ir pierādījis Einšteina—Smoluhovska teorijas pareizību, kā arī pierādījis to, ka eksistē molekulas. To paveicis, izdarot Brauna kustības eksperimentālus pētījumus. 1926. gadā saņēmis Nobela prēmiju fizikā par vielas diskrētās struktūras pētīšanu. Otrā pasaules kara laikā pārbēdzis uz ASV, kur arī miris 1942. gadā. Viņa mirstīgās atliekas pēc kara tika nosūtītas atpakaļ uz dzimteni. «The Nobel Prize in Physics 1926». Nobel Foundation. Latvijas padomju enciklopēdija. 7. sējums. Rīga : Galvenā enciklopēdiju redakcija. 626. lpp. Vikikrātuvē par šo tēmu ir pieejami multivides faili. Skatīt: Žans Perēns. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Astronomu biogrāfiskās enciklopēdijas raksts (angliski) Žana Perēna biogrāfija Nobela prēmijas mājaslapā (angliski) Biogrāfija (franciski)