Svina(II) nitrāts ir neorganisks savienojums ar ķīmisko formulu Pb(NO3)2. Svina(II) nitrāts pēc izskata ir balts pulveris ar nelieliem mirdzošiem kristāliem. Parasti svina nitrātu iegūst, svinam (Pb) vai svina(II) oksīdam (PbO) reaģējot ar slāpekļskābi (HNO3). 19. gadsimtā svina nitrātu sāka pārdot Eiropā un Amerikas Savienotajās valstīs. Ap 2000. gadu svina nitrātu sāka izmantot zelta cianēšanā. Populārs eksperiments, kurā izmanto svina(II) nitrātu, ir "zelta lietus". Tā ir reakcija, kas notiek, salejot kopā svina(II) nitrāta un kālija jodīda šķīdumus. Rodas spilgti dzeltenas svina jodīda nogulsnes. Pb(NO3)2 +KI → KNO3 + PbI2