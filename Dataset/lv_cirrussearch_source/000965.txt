Aleksejs Kaļužnijs (baltkrievu: Аляксей Мікалаевіч Калюжны, dzimis 1977. gada 13. jūnijā) ir baltkrievu hokejists. uzbrucējs, Baltkrievijas izlases spēlētājs. Pašlaik (2017) ir bez kluba. Savu profesionālā spēlētāja karjeru Kaļužnijs uzsāka 1994.—95. sezonā, kad debitēja Starptautiskās hokeja līgas Maskavas "Dinamo" rindās. Nākamo sezonu uzbrucējs aizvadīja Ņižņekamskas "Ņeftehimik" rindās, taču tad atgriezās "Dinamo", kluba rindās spēlējot līdz pat 2000. gadam. 2000.—01. sezonu Kaļužnijs uzsāka jau Magņitogorskas "Metallurg" rindās, otro reizi karjerā kļūstot par Krievijas čempionu. No 2002. līdz 2004. gadam Aleksejs spēlēja Čerepovecas "Severstal" rindās. 2004. gada vasarā Kaļužnijs pievienojās Omskas "Avangard" rindām, tajā spēlējot līdz pat 2008. gadam. No 2008. līdz 2010 gadam Kaļužnijs aizvadīja Maskavas "Dinamo" sastāvā, taču tad atgriezās Omskā, 2011.—12. gada sezonā kopā ar komandu sasniedzot Gagarina kausa finālu. Baltkrievijas izlases rindās hokejists spēlējis 11 Pasaules čempionātos, kā arī 1998., 2002. un 2010. gada Olimpiskajās spēlēs. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)