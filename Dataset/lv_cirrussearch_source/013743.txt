USA-235 jeb AEHF 2 (Advanced Extremely High Frequency) ir ASV militārais sakaru pavadonis. To orbītā palaida 2012. gada maijā; izvietots ģeostacionārajā orbītā. Tas ir otrais Advanced Extremely High Frequency sistēmas pavadonis, paredzēts sakaru nodrošināšanai ASV un tās sabiedroto bruņotajiem spēkiem. AEHF 2 tika palaists 2012. gada 4. maijā 18:42:00 UTC ar nesējraķeti Atlas V/531 (lidojums AV-031) no Kanaveralas zemesraga Gaisa spēku stacijas starta kompleksa SLC-41. 19:33:16 UTC pavadonis atdalījās no raķetes augšējās pakāpes Centaur. Sākotnēji tas bija ievadīts augsti eliptiskā orbītā. Pēc veiksmīgā starta pavadonim tika dots nosaukums USA-235. 100 dienu laikā tas sasniedza ģeostacionāro orbītu; tika veikti trīs manevri ar hidrazīna dzinēju, un pēc tam izmantots jonu dzinējs. 2012. gada 14. novembrī tika paziņots, ka AEHF 2 ir pabeigta testēšanas un pārbaužu fāze, un tas ir nodots ekspluatācijā. 2012 - Launches to Orbit and Beyond Robert Christy (angliski) Satellite for secure war-time communications goes up JUSTIN RAY, SPACEFLIGHT NOW, 2012-05-04 (angliski) Military communications satellites go into service JUSTIN RAY, SPACEFLIGHT NOW, 2012-11-25 (angliski) AEHF 1, 2, 3, 4 Gunter Dirk Kreb