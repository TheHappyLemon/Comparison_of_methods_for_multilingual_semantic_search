Ivars Berns (norvēģu: Ivar Bern; dzimis 1967. gada 20. janvārī Bergenā) ir Norvēģijas šahists. Septiņpadsmitā pasaules čempionāta korespondencšahā (2002—2007) uzvarētājs. ICCF lielmeistars (1996). FIDE starptautiskais meistars (IM, 1990). Trīs reizes (1986, 1989, 1990) bijis Norvēģijas atklātā šaha čempionāta uzvarētājs. Piecas reizes (1994, 1997, 1998, 2000, 2003) kopā ar dzimto Bergenas šaha kluba komandu uzvarējis Norvēģijas komandu šaha čempionātos. Trīs reizes (1988, 1992, 1994) pārstāvējis Norvēģijas izlasi Pasaules šaha olimpiādēs, bet vienu reizi (1989) arī Eiropas komandu šaha čempionātā. Ticis uzskatīts par vienu no lielmeistara (GM) titula iespējamajiem kandidātiem, taču 1990. gadu otrajā pusē mācību un ģimenes apstākļu dēļ pārstājis regulāri piedalīties klātienes šaha turnīros. Korespondencšaha turnīros piedalās no 1986. gada. 1988. gadā uzvarējis Norvēģijas korespondencšaha čempionātā, bet lielāko panākumu guvis 2007. gadā, kad dalījis 1.-3. vietu 17. Pasaules čempionātā korespondencšahā, bet pēc labāka papildus koeficienta atzīts par sacensību uzvarētāju. «GM Bern, Ivar». Arhivēts no oriģināla, laiks: 2012. gada 26. decembrī. Skatīts: 2015. gada 12. jūnijā. «IM IVAR BERN». Arhivēts no oriģināla, laiks: 2005. gada 14. septembrī. Skatīts: 2005. gada 14. septembrī. WC17/final, World Championship 17 Final Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski) Šahista profils olimpbase.org mājaslapā (Eiropas komandu šaha čempionāts) (angliski)