Škumbina (albāņu: Lumi i Shkumbinit) ir 181 kilometru gara upe Albānijas centrālajā daļā. Iztece Valamaras kalnos uz dienvidrietumiem no Ohridas ezera. Iesākumā tek uz ziemeļiem, vēlāk uz ziemeļrietumiem, bet pie Libraždas pagriežas uz rietumiem. Pie Eļbasaniem iztek līdzenumā un ietek Adrijas jūrā 25 kilometrus uz dienvidiem no Duresiem. Senatnē upe bija pazīstama kā Genusa (Genusus). Pa Škumbinas ieleju Senā Roma no 145. līdz 101. gadam pirms mūsu ēras izbūvēja stratēģiski svarīgo Via Egnatia, caur kuru notika kustība starp impērijas svarīgākajām pilsētām - Romu un Konstantinopoli. Mūsdienās upe ir robeža starp diviem albāņu valodas dialektiem - gegu dialektu ziemeļos un tosku dialektu dienvidos. Vikikrātuvē par šo tēmu ir pieejami multivides faili. Skatīt: Škumbina.