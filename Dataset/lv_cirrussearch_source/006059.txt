Kounotori 2 (こうのとり2号機, "baltais stārķis 2") jeb HTV-2 bija otrais Japānas kravas kosmosa kuģis no H-II Transfer Vehicle sērijas, kas paredzēts Starptautiskās kosmosa stacijas (SKS) apgādei. To palaida 2011. gada 22. janvārī. Ar HTV-2 stacijā nogādāja aptuveni 6000 kg derīgās kravas. Hermētiskajā sekcijā atradās Kobairo (Gradienta karsēšanas krāsns) skapis un Multipurpose Small Payload Rack (MSPR) skapis. Kobairo ir augstas temperatūras elektriskā krāsns, kuru izmantos, lai iegūtu lielus, augstas kvalitātes kristālus no kausējamiem materiāliem. MSPR izmantos dažādu eksperimentu veikšanai. Kad Kounotori 2 ieradās SKS, Kobairo un MSPR tika pārvietoti uz Kibo moduli. Ar to uzstādīšanu sākās Japānas eksperimentu moduļa izmantošanas otrā fāze. Kounotori 2 atradās divi īpaši aparāti Reentry Breakup Recorder (REBR), kas spēj izturēt augsto temperatūru, kad kosmosa kuģis noiet no orbītas un sadeg Zemes atmosfērā. REBR šajā posmā ieraksta telemetrijas datus un noraida zinātniekiem, lai varētu saprast procesus, kas notiek sadalīšanās laikā. Viens no REBR tika atstāts HTV-2, bet otrs pārnests uz Johannes Kepler ATV. Nehermētiskajā sekcijā atradās vaļējā platforma EP (Exposed Pallet) ar diviem ASV ORU (Orbital Replacement Units): FHRC (Flex Hose Rotary Coupler) un CTC-4 (Cargo Transportation Container-4). Tos no Kounotori 2 EP pārvieja uz stacijas ELC-4, izmantojot SKS manipulatoru Dextre. Starts notika 2011. gada 22. janvārī 05:38 UTC no Tanegasimas kosmosa centra Yoshinobu starta kompleksa (LA-Y) otrā starta laukuma ar nesējraķeti H-IIB. 27. janvārī notika Kounotori 2 tuvošanās SKS. 11:41 UTC tas tika satverts ar stacijas manipulatoru, kuru vadīja Kedija Kolmena. Pēc trīs stundām kravas kuģis tika pārvietots uz Harmony moduļa pret Zemi vērsto pieslēgvietu, kur tas tika pieslēgts 14:51 UTC. 1. februārī sākās nehermētisko kravu pārnešanas operācijas, kad Canadarm2 satvēra paleti un nodeva to mazākam Japānas manipulatoram, kas pievienots pie Kibo laboratorijas. Robotrokas vadīja Kolmena un Nespoli. 2. februārī Canadarm2 tika pārvietota uz mobilajiem ratiņiem, lai paņemtu Dextre un kopā ar to atgriezās pie iepriekšējā dienā izņēmtās paletes. Kamēr stacijas apkalpe gulēja, lidojuma vadītāji no zemes komandēja Dextre izņemt no paletes divas rezerves daļas. Vispirms tika satverta dzesēšanas sistēmas cauruļvadu uzmava FHRC (Flex Hose Rotary Coupler), tad atlaisti paletes stiprinājumi un visbeidzot tā pārcelta uz Dextre darbavietu. Pirms Dextre, kurš ir apgādāts ar spēka momenta sensoriem un spēj "just" satvēriena spiedienu, šādu darbu varēja veikt tikai kosmonauti, izejot atklātā kosmosā. Pēc tam manipulatoru atgrieza atpakaļ un tika pārvietots kravas konteiners CTC-4, kurā atradās rezerves elektrības slēdži un veideo pārraides bloks. 4. februārī Dextre tika pārvietots uz pastāvīgo vietu pie Destiny moduļa. Cauruļvada uzmava un konteiners palika pie Dextre, jo tiem paredzētā platforma Express Logistics Carrier vēl atradās uz zemes sakarā ar STS-133 misijas aizkavēšanos. Šeit tika pagaidām nodrošināta arī rezerves daļu nodrošināšana elektropiedāde. Lai netraucētu Discovery pieslēgšanās operācijās misijas STS-133 laikā, tika nolemts Kounotori 2 pārvietot no Harmony apakšējā porta uz augšējo. Operācija tika veikta 18. februārī ar stacijas manipulatoru, kuru vadīja Kolmena un Nespoli. Pēc STS-133 beigām 10. martā Kounotori 2 pārvietoja atpakaļ uz Harmony apakšējo pieslēgvietu, kur tam ir piemērotāka vieta stacijas atstāšanas operācijām. Kravas kuģi atvienoja no stacijas 2011. gada 28. martā. 08:11 UTC Kounotori 2 satvēra ar stacijas manipulatoru, kuru vadīja Kolmena un Nespoli. Tad to pārvietoja 10 m zem stacijas. Japānas lidojuma vadītāji aktivēja un pārbaudīja kuģa sistēmas. HTV-2 no robotrokas tika atvienots 15:46 UTC. 2011. gada 30. martā HTV-2 tika veiktas vairākas dzinēju iedarbināšanas, kuras beidzās 02:44 UTC. Tad tas nogāja no orbītas un sadega Zemes atmosfērā virs Klusā okeāna dienviddaļas, kas notika aptuveni 03:09 UTC. JAXA. «"KOUNOTORI" Chosen as Nickname of the H-II Transfer Vehicle (HTV)» (angliski). http://www.jaxa.jp/press/index_e.html, 2010-11-11. Skatīts: 2010-12-23. JAXA. «The Gradient Heating Furnace» (angliski). Arhivēts no oriģināla, laiks: 2011-07-25. Skatīts: 2010-11-14. 'Satellite Phone' to Record Fiery Death of Japanese Robot Spaceship Arhivēts 2011. gada 30. aprīlī, Wayback Machine vietnē. Leonard David, space.com, 2011-03-28 (angliski) NASA. «NASA Payloads Take First Trip to Station Aboard Japanese Rocket» (angliski), 2010-09-03. Arhivēts no oriģināla, laiks: 2010-11-13. Skatīts: 2010-11-13. Japanese cargo craft reaches International Space Station Arhivēts 2011. gada 30. janvārī, Wayback Machine vietnē. STEPHEN CLARK, SPACEFLIGHT NOW, 2010-01-27 (angliski) Space station robotics shine in cargo transfer work Arhivēts 2011. gada 8. februārī, Wayback Machine vietnē. STEPHEN CLARK, SPACEFLIGHT NOW 2011-02-04 (angliski) Japan's HTV cargo freighter proves useful to the end Arhivēts 2011. gada 2. aprīlī, Wayback Machine vietnē. STEPHEN CLARK, SPACEFLIGHT NOW, 2011-03-30 (angliski) H-II Transfer Vehicle Kibo modulis KOUNOTORI2 JAXA mājaslapā (angliski)