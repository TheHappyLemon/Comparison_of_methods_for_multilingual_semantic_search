Rževa (krievu: Ржев) ir pilsēta Volgas augštecē Tveras apgabalā Krievijā, municipālā apriņķa administratīvais centrs. Cauri pilsētai ved federālālais autoceļš M9 no Latvijas-Krievijas robežas uz Maskavu. Rževa pirmo reizi dokumentos minēta 1150. gadā kā Smoļenskas kņaziem piederoša pils. 1216. gadā Novgorodas kņazs Mstislavs Mstislavičs un no Tālavas padzītais kņazs Vladimirs Mstislavičs to aizsargāja pret kņaza Svjatoslava Vsevolodoviča uzbrukumu. Tādēļ kņazu Vladimiru uzskata par pilsētas svēto patronu. No 14. gadsimta Rževu centās iekarot Lietuvas dižkunigaitija, no 1521. gada Rževas kremlis bija Maskavijas rietumu priekšpostenis. 1775. gadā Rževa kļuva par Krievijas Impērijas apriņķa pilsētu. 1901. gadā cauri Rževai uzbūvēja privāto dzelzceļa līniju Ventspils—Maskava. 1929. gadā izveidoja Rževas rajonu. Otrā pasaules kara laikā 1941. gada 14. oktobrī to ieņēma vācu karaspēks un 1942. gada vasarā pie pilsētas notika smagas kaujas. 1943. gada 3. martā Rževu atkaroja Sarkanā armija. «Таблица 5. Численность населения России, федеральных округов, субъектов Российской Федерации, городских округов, муниципальных районов, муниципальных округов, городских и сельских поселений, городских населенных пунктов, сельских населенных пунктов с населением 3000 человек и более. Итоги Всероссийской переписи населения 2020 года. На 1 октября 2021 года. Том 1. Численность и размещения населения (XLSX)» (krievu). Skatīts: 2024. gada 25. februārī. Vikikrātuvē par šo tēmu ir pieejami multivides faili. Skatīt: Rževa. Encyclopædia Britannica raksts (angliski) Krievijas Lielās enciklopēdijas raksts (krieviski)