Gandreņu dzimta, dēvēta arī par gerāniju dzimtu, (Geraniaceae) ir augu dzimta gandreņu rindā. Tajā ir klasificētas 7—8 ģintis un aptuveni 800 sugas, no tām apmēram puse pieder gandreņu ģintij. Dzimtā ir klasificēti pārsvarā lakstaugi, un tā ir sastopama mērenā un subtropu klimata joslā. Augu lapas ir vienkāršas, ar pielapēm. Ziediem kauslapas un vainaglapas pa 5. Putekšņlapas ir izvietotas vairākos gredzenos. Auglis ir riekstiņu skaldauglis vai pogaļa. Latvijā ir sastopamas 19 sugas — 14 pastāvīgi, bet 5 ļoti retas un ievazātas — vienu vai dažas reizes konstatētas nezālienēs, izgāztuvēs vai uz dzelzceļiem. Vietējās sugas ir diezgan biežas vai sastopamas retumis mežos, krūmājos un pļavās. Atkarībā no informācijas avota, dzimtā ir klasificētas 7 vai 8 ģintis. Royal Botanical Gardens dzimtā klasificē šādas ģintis: Gandrenes (Geranium) Tourn. ex L. Grābeklītes (Erodium) L'Hér. California Aldasoro, C.Navarro, P.Vargas, L.Sáez & Aedo Hypseocharis J.Rémy Monsonia L. Pelargonium L'Hér. ex Aiton Rhynchotheca Ruiz & Pav. Sarcocaulon (DC.) Sweet California macrophylla Geranium wallichianum Erodium cicutarium Pelargonium anethifolium Sarcocaulon multifidum «Geraniaceae Juss. | Plants of the World Online | Kew Science». Plants of the World Online (angļu). Skatīts: 2023-12-02. «Geraniales | Geranium Order, Rosids | Britannica». www.britannica.com (angļu). Skatīts: 2023-12-02. «Gandreņu jeb gerāniju dzimta - Geraniaceae - Latvijas daba». www.latvijasdaba.lv. Skatīts: 2023-12-02.