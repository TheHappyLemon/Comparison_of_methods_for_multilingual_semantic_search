2867 Šteins ir neliels galvenās asteroīdu joslas asteroīds, kuru 1969. gadā atklāja Nikolajs Černihs Krimas Astronomiskajā observatorijā Ukrainā. Tas ir nosaukts latviešu astronoma Kārļa Šteina vārdā. Pēc novērojumiem Eiropas Dienvidu observatorijā ir noskaidrots, ka tas ir E tipa asteroīds ar diametru aptuveni 4,6 km. Starpplanētu zondes Rosettas gaismas intensitātes analīze parādīja, ka Šteina rotācijas periods ir aptuveni 6 stundas, asteroīds ir neregulāras formas un tam nav pavadoņu. 2008. gada 5. septembrī starpplanētu zonde Rosetta palidoja garām Šteinam 800 km attālumā ar diezgan mazu ātrumu - 8,6 km/s. Šis bija pirmais no diviem asteroīdiem, gar kuriem gāja Rosettas trajektorija - otrais bija daudz lielāks asteroīds 21 Lutēcija, kuru zonde sasniedza 2010. gadā. Pēc Rosettas apmeklējuma, Eiropas Dienvidu observatorija aprakstīja Šteinu kā 'dimantu debesīs', jo asteroīdam ir konusveidīga forma. Platākajā daļā izsists liels krāteris. S. Fornasier, I. Belskaya, M. Fulchignoni, M. A. Barucci, C. Barbieri. «First albedo determination of 2867 Steins, target of the Rosetta mission». Arhivēts no oriģināla, laiks: 2020. gada 15. septembrī. Skatīts: 2007. gada 25. martā. Michael Küppers, Uwe Keller, Rita Schulz, Gerhard Schwehm. «OSIRIS camera on Rosetta obtains ‘light curve’ of asteroid Steins». M. A. Barucci, M. Fulchignoni and A. Rossi (2007). "Rosetta Asteroid Targets: 2867 Steins and 21 Lutetia". Space Science Reviews 128 (1-4): 67—78. doi:10.1007/s11214-006-9029-6. ESA - Rosetta - Steins: A diamond in the sky - images ESA internet lapa ar Šteina fotogrāfijām un animācijām