My Love, My Life ir Zviedrijas popmūzikas grupas ABBA dziesma. Dziesmas autori ir Bjērns Ulveuss, Benni Andešons un Stigs Andersons, bet vokālo sniegumu veido Angnētas Feltskūgas balss. Šī dziesma tika ierakstīta 1976. gada 20. augustā un izdota 1976. gadā albuma Arrival sastāvā. Šī ir viena no pēdējām dziesmām, kas tika ierakstīta šim albumam. Bjērns Ulveuss apgalvo, ka šī dziesma ir Angnētas Feltskūgas vokālo spēju labākais piemērs. Pirmie dziesmas demo ieraksti tika ierakstīti jau 1976. gada jūlijā. Sākotnēji dziesmā tika izmantoti citi dziesmas vārdi, kuru dēļ šo dziesmas versiju sauca Monsieur, Monsieur. Monsieur, Monsieur vēsta par meitenes romantiskajām attiecībām Parīzē, kurus komponists Bjērns Ulveuss rakstīja, atceroties savu braucienu uz Franciju pusaudžu gados. Vēlāk šī dziesmas doma tika izmantota ABBA dziesmā Our Last Summer. Daļa no Monsieur, Monsieur tika pārraidīta radio intervijā ar Angnētu. 1976. gadā radio intervijā B is for Benny, kurā piedalījās grupas dalībnieks Benni Andešons, tika izmantots šīs dziesmas instrumentālais demo ieraksts. Grupa nebija apmierināta ar dziesmas skanējumu, tāpēc 20. augusta ierakstu sesijā izlēma palēnināt dziesmas tempu un arī pazemināt dziesmas tonalitāti, lai labāk saderētu ar Angnētas balsi. Dziesmas fona vokāls tika veidots, iedvesmojoties no 10cc hita I'm Not In Love. Dziesmas video tika ierakstīts televīzijas speciālizlaiduma Abba-dabba-doo laikā. Šoreiz video uzņēma Leonards Ēks un Pērs Falkmans, kuri bija šī televīzijas speciālizlaiduma režisori. Video tika uzņemts 1976. gada septembrī Sveriges Radio telpās. Video piedalās tikai Angnēta, kas izpilda šo dziesmu kameras priekšā, kura ir pietuvināta viņas sejai. Video tika nofilmēts vienas dienas laikā, un tā veidošanā režisori izmantoja chroma key tehniku, kurā mūziķe tika filmēta uz vienkrāsaina fona, lai vēlāk varētu rediģēt šo video pārklājot to ar citu videomateriālu — šajā gadījumā Angnētas kustībām video filmēšanas laikā. 1983. gadā dziesma tika ierakstīta kā daļa no ABBACADABRA mūzikla, kur to izpildīja Elaina Peidža. Šī versija tika izdota kā singls 1983. gada decembrī ar nosaukumu Like an Image Passing By. Divdesmit gadus pēc My Love, My Life ierakstīšanas, Angnēta Feltskūga, dziesmas galvenā vokāliste, izdeva albumu ar šādu pašu nosaukumu, kurā bija iekļautais vairākas dziesmas no viņas mūziķes karjeras. Informācija par "My Love, My Life", abbaomnibus.net Skots, Roberts (2002) 'ABBA: Thank You for the Music - The Stories Behind Every Song', Carlton Books Limited: Great Britain, p.78 Monsieur, Monsieur dziesmas vārdi[novecojusi saite] «Albuma Arrival veidošanas informācija». Arhivēts no oriģināla, laiks: 2015. gada 23. septembrī. Skatīts: 2015. gada 12. aprīlī. Intervija ar Angnētu Feltskūgu YouTube Ulvaeus, B et al.: "Mamma Mia! How Can I Resist You?", page 104. Weidenfield & Nicolson, 2006 «Our Last Summer dziesmas vārdi». Arhivēts no oriģināla, laiks: 2015. gada 27. februārī. Skatīts: 2015. gada 12. aprīlī. My Love, My Life instrumentālais demo ieraksts no intervijas YouTube Karls Magnuss Palms. ABBA: The Complete Recording Sessions. Stokholma : Verulam Publishing Ltd., 1994. 61. lpp. ISBN 0-907938-10-8. Kopā ar |accessdate= jālieto |url= «Raidījuma Abba-dabba-doo pārskats, abbaontv.com». Arhivēts no oriģināla, laiks: 2016. gada 3. martā. Skatīts: 2015. gada 12. aprīlī. «Informācija par Abba-dabba-doo interviju». Arhivēts no oriģināla, laiks: 2016. gada 19. janvārī. Skatīts: 2015. gada 12. aprīlī. «Informācija par raidījumā Abba-dabba-doo parādīto video klipu filmēšanu». Arhivēts no oriģināla, laiks: 2016. gada 5. martā. Skatīts: 2015. gada 12. aprīlī. My Love, My Life video klips YouTube Informācija par Elainas Peidžas singlu Albuma My Love, My Life izdevuma informācija My Love, My Life video klips YouTube Dziesmas vārdi metrolyrics.com Arhivēts 2015. gada 19. septembrī, Wayback Machine vietnē.