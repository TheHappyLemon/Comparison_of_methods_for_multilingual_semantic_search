Anda Eibele (dzimusi 1984. gada 30. jūlijā Rīgā) ir bijusī latviešu basketboliste, pēc spēlētājas karjeras beigām — trenere. Spēlēja saspēles vadītājas pozīcijā, Latvijas sieviešu basketbola izlases dalībniece. Latvijas nacionālās izlases sastāvā izcīnījusi 6. vietu 2005. gada Eiropas čempionātā Turcijā, 7. vietu 2009. gada Eiropas čempionātā Latvijā, piedalījusies 2008. gada Pekinas olimpiskajās spēlēs. A. Eibele ir Austrijas, Latvijas un Kipras čempionātu uzvarētāja. 2021. gada decembrī apstiprināta par Latvijas 3x3 basketbola sieviešu izlases galveno treneri. Izglītību ieguvusi Biznesa augstskolā "Turība". Trenēties basketbolā sākusi TTP sporta skolā pie Maijas Kubliņas. Karjeras laikā A. Eibele spēlējusi Krievijas, Austrijas, Kipras, Horvātijas, Šveices un Latvijas klubos, ir Austrijas, Latvijas un Kipras čempionātu uzvarētāja. 2008.—2009. gada sezonā kopā ar klubu SK Cēsis A. Eibele izcīnīja zelta medaļas Latvijas Sieviešu basketbola līgā (finālā uzvara pār TTT Rīga), kvalificējās Final Four turnīram Cēsīs Baltijas Sieviešu Basketbola līgā (2. vieta), FIBA Eiropas kausā tika līdz sešpadsmitdaļfināliem. 2009.—2010. gada sezonā kopā ar klubu TTT Rīga tika iegūts Latvijas čempiontituls un tika startēts Eirolīgas grupu turnīrā. Arī nākamajā sezonā tika startēts Eirolīgas grupu turnīrā, kur tika ieņemta pēdējā vieta. Tāpat 2010.—2011. gada sezonā A. Eibeles pārstāvētais klubs triumfēja Latvijas Sieviešu basketbola līgā. 2011. gadā pievienojās Šveices klubam Sionas "Sdent Helios", taču savainojuma dēļ piedalījās tikai vienā spēlē. 2012. gada janvārī A. Eibele atgriezās SK Cēsis sastāvā. 2011.—2012. un 2012.—2013. gada sezonā viņa SK Cēsis sastāvā kļuva par LSBL čempioni. Latvijas nacionālās izlases sastāvā debitējusi 2004. gada 20. augustā. Kopā ar izlasi izcīnījusi 6. vietu 2005. gada Eiropas čempionātā Turcijā, 7. vietu 2009. gada Eiropas čempionātā Latvijā un dalītu 9.—12. vietu 2008. gada Pekinas olimpiskajās spēlēs. 2018. gadā noslēdza basketbolistes karjeru. Sasniegumi 2002: 4. vieta Eiropas U-20 čempionātā kopā ar Latvijas sieviešu U-20 izlasi Horvātijā. 2003: 8. vieta Pasaules U-21 čempionātā kopā ar Latvijas sieviešu U-21 izlasi Horvātijā. 2004: dalība Latvijas izlasē. 2005: 6. vieta 2005. gada Eiropas čempionātā kopā ar Latvijas sieviešu izlasi Turcijā. 2005: Austrijas sieviešu basketbola līgas čempione Powerbasket Wels sastāvā. 2005: Austrijas kausa ieguvēja Powerbasket Wels sastāvā. 2006: Kipras sieviešu basketbola līgas čempione EKA AEL Limassol sastāvā. 2006: Kipras kausa ieguvēja EKA AEL Limassol sastāvā. 2006: Latvijas sieviešu basketbola līgas pusfināliste Avantis/Turība sastāvā. 2007: dalība vasaras Universiādē Latvijas studentu vienības sastāvā Bangkokā, Taizemē. 2007: Latvijas vicečempione Avantis/Turība sastāvā. 2008: Latvijas sieviešu basketbola līgas pusfināliste Avantis/Turība sastāvā. 2008: uzvara Pekinas Olimpisko spēļu kvalifikācijas turnīrā Madridē, Spānijā. 2008: 4. vieta FIBA otrajā "Dimanta bumbas" turnīrā Hainiņā, Ķīnā. 2008: 9. vieta Pekinas Olimpiskajās Spēlēs kopā ar Latvijas sieviešu izlasi Pekinā, Ķīnā. 2009: dalība Eiropas kausa izcīņā ar klubu SK Cēsis. 2009: Latvijas čempione un Baltijas vicečempione SK Cēsis sastāvā. 2009: 7. vieta 2009. gada Eiropas čempionātā kopā ar Latvijas sieviešu izlasi Latvijā. 2010: Latvijas čempione TTT Rīga sastāvā. 2010: dalība Eirolīgas grupu turnīrā TTT Rīga sastāvā. 2011: Latvijas čempione TTT Rīga sastāvā. 2011: dalība Eirolīgas grupu turnīrā TTT Rīga sastāvā. 2012: Latvijas čempione SK Cēsis sastāvā. 2013: Latvijas čempione SK Cēsis sastāvā. 2013: dalīta 13.—16. vieta Eiropas čempionātā Francijā. 2009-2018 : 10 kārtēja Latvijas sieviešu basketbola līgas čempione. «Anda Eibele». Basket.lv. Arhivēts no oriģināla, laiks: 2016. gada 5. martā. Skatīts: 2012. gada 10. jūnijā. Eibeles zeltītā atgriešanās[novecojusi saite], sporto.lv TTT Rīga triumfē LSBL, bronza tiek Latvijas Universitātei, sportacentrs.com "TTT Rīga" atjauno sastāvu un brauc uz Zviedriju «Anda Eibele atgriežas Cēsīs». Arhivēts no oriģināla, laiks: 2016. gada 4. martā. Skatīts: 2012. gada 20. janvārī. Arhivēts 2016. gada 4. martā, Wayback Machine vietnē. «"Cēsu" basketbolistes – Latvijas čempiones». Sportacentrs.com. Skatīts: 2012. gada 10. jūnijā. «Desmitkārtējā Latvijas čempione Anda Eibele beidz spēlētājas karjeru». Sportacentrs.com (latviešu). 2018-04-23. Skatīts: 2021-10-15. Olympedia profils (angliski) LOK profils Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) LBS profils FIBA Europe profils (angliski)