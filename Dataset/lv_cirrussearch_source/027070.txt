Ļeņina mauzolejs (krievu: Мавзолей Ленина) ir mauzolejs, kur glabājas Vladimirs Ļeņins. Tas atrodas Sarkanajā laukumā, Maskavā. Mauzolejs ir atvērts vairākas dienas nedēļā no plkst. 10 līdz 13. Ideja par Ļeņina neapglabāšanu, bet gan ķermeņa ielikšanu sarkofāgā un publisku izstādīšanu saskaņā ar padomju historiogrāfiju pieder strādniekiem un boļševiku partijas locekļiem. Oficiāli to piedāvāja Mihails Kaļiņins. Par "neprātu" to nosauca vienīgi Ļevs Trockis. Vairākums pēcpadomju vēsturnieku uzskata, ka šīs idejas inciators ir Josifs Staļins.[nepieciešama atsauce] 1924. gada janvārī no koka tika uzcelts pirmais pagaidu mauzolejs, maijā — otrais pagaidu mauzolejs, bet 1930. gadā — pastāvīgais akmens mauzolejs. Mauzolejā Ļeņina balzamētais ķermenis sabiedrības apskatei bija pieejams jau kopš 1924. gada. Otrā pasaules kara laikā to uz trim gadiem slepus pārveda uz Tjumeņu, bet atpakaļ atveda 1945. gada sākumā. 1990. gadā mauzolejs un visa pārējā nekropole pie kremļa sienas iekļauta UNESCO Pasaules mantojuma sarakstā. 2013. gadā pabeigti mauzoleja remontdarbi, kuros novērsta ēkas pamatu sašķiebšanās un ūdens radītie bojājumi, kā arī atjaunota augšējā līmeņa ūdens izolācija un vēsturiskais apgaismojums. «В России снова обсуждают захоронение Ленина». BBC. Skatīts: 2015. gada 8. janvārī. “Ļeņins mūžam dzīvs!” Pirms 95 gadiem sāka celt mauzoleju revolūcijas vadonim. Latvijas Avīze. 2019. gada 23. janvāris. Atjaunināts: 2019. gada 21. jūlijā. Pēc vērienīga remonta Maskavā atvērts Ļeņina mauzolejs. Diena. 2013. gada 16. maijs. Atjaunināts: 2019. gada 21. jūlijā. «Pēc remonta apmeklētājiem atvērts Ļeņina mauzolejs». Delfi. 2013. gada 16. maijs. Skatīts: 2019. gada 21. jūlijā. «Pēc remonta atvērts Ļeņina mauzolejs». tvnet.lv. 2013. gada 16. maijs. Skatīts: 2019. gada 21. jūlijā. Vikikrātuvē par šo tēmu ir pieejami multivides faili. Skatīt: Ļeņina mauzolejs. Virtuālais mauzolejs Arhivēts 2020. gada 16. jūnijā, Wayback Machine vietnē.