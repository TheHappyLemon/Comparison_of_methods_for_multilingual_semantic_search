Maļinovas pagasts ir viena no Augšdaugavas novada administratīvajām teritorijām tā vidienē, novada Latgales daļā. Robežojas ar sava novada Višķu, Biķernieku, Naujenes, Līksnas, Vaboles, Kalupes un Dubnas pagastiem. Dienvidu daļa atrodas Austrumlatvijas zemienes Jersikas līdzenuma dienvidaustrumu malā. Austrumu daļa atrodas Latgales augstienes Dagdas pauguraines dienvidrietumu stūrī. Augstākais punkts - 152,6 m vjl - pagasta ziemeļaustrumu stūrī. Līksna, Kapustņica, Lielā Muša, Mazā Muša, Medupe - sākas pagastā, Dubnas pieteka Maļinovas purvs (294 ha) un daļa no Gerlaka purva 1945. gadā Daugavpils apriņķa Višķu pagastā tika izveidota Maļinovas ciema padome. Daugavpils rajona Maļinovas ciemam 1954. gadā pievienoja likvidēto Kokinu ciemu, 1965. gadā - Biķernieku ciema kolhoza «Znamja oktjabrja» teritoriju, 1974. gadā - daļa Aužgulānu ciema teritorijas. 1990. gadā ciemu reorganizēja par pagastu. 2009. gadā Maļinovas pagastu kā administratīvo teritoriju iekļāva Daugavpils novadā. 2021. gadā Daugavpils novadu kopā ar Ilūkstes novadu iekļāva jaunajā Augšdaugavas novadā. Pagastā ir 1099 iedzīvotāji (2010), no tiem 62% krievi, 20% latvieši, bet 7% poļi. Lielākās apdzīvotās vietas ir Maļinova (pagasta centrs), Janciškas, Zaļumi. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. Latvijas iedzīvotāju skaits pašvaldībās 01.07.2010.