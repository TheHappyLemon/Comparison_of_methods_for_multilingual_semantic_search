Angstrēms (zviedru: ångström) ir garuma mērvienība ekvivalenta 1/10000000000 metra jeb 10−10m (100 pm vai 0,1 nm). Lai arī angstrēms nav SI sistēmas mērvienība, to plaši lieto, lai izteiktu atomu, molekulu, kristālu režģu izmērus, elektromagnētisko svārstību viļņu garumus utt. Piemēram, gaismas viļņa garums ir 4000—7400 Å. Mērvienība nosaukta par godu zviedru fiziķim Andešam Jūnasam Ongstrēmam. Angstrēma apzīmējumam Å unikodā ir paredzēts atsevišķs simbols U+212B, kas sakrīt ar U+00C5, lietotu skandināvu valodās. Vikikrātuvē par šo tēmu ir pieejami multivides faili. Skatīt: Angstrēms. Encyclopædia Britannica raksts (angliski) Krievijas Lielās enciklopēdijas raksts (krieviski)