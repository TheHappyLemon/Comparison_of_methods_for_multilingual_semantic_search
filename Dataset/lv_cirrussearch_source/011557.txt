Sers Pelems Grenvils Vudhauss (angļu: Sir Pelham Grenville Wodehouse; dzimis 1881. gada 15. oktobrī, miris 1975. gada 14. februārī) bija angļu humorists. Rakstījis romānus, stāstus, lugas, dzeju, dziesmu tekstus, darbojās kā žurnālists. Kaut arī lielu mūža daļu pavadīja Francijā un ASV (mūža nogalē ieguva ASV pilsonību), daiļdarbu lielākā daļa apskata angļu augstākās sabiedrības dzīvi un tikumus. Piedalījies mūziklu radīšanā, sadarbojoties ar tādiem autoriem kā Džeroms Kerns, Kouls Porters, Džordžs Gēršvins. Dzimis aristokrātu ģimenē. Vudhauss jaunībā pameta darbu bankā un pievērsās žurnālistikai un rakstniecībai. Sākoties Otrajam pasaules karam, Vudhauss dzīvoja Francijā. Kad Vācija okupēja Franciju, Vudhauss tika internēts uz nometni pie Tošekas. Kad viņu atbrīvoja no nometnes, bet Vudhausa humoristiskie nometnes dzīves apraksti tika pārraidīti amerikāņiem domātajos Berlīnes radioraidījumos, izcēlās skandāls, un Vudhauss tika apvainots kolaboracionismā. Pēc kara apmetās ASV, kur mira 1975. gadā. Latviski izdoti: Strihnīns zupā : humor. stāsti / Pelhams Grenvils Vudhauzs ; no angļu val. tulk. Valda Melgalve ; māksl. Guntars Sietiņš. — Rīga : Sprīdītis, 1995 : a/s "Rota". — 277, [2] lpp. ; 20 cm. ISBN 5-7960-0232-5 Labs i`, Džīvs! : romāns / Pelhems Grenvils Vudhauzs ; no angļu val. tulk. Valda Melgalve. — Rīga : Tapals, 2004. — 279 lpp. ISBN 9984-720-56-X Drošu dūšu, Džīvs! : romāns / Pelhems Grenvils Vudhauzs ; no angļu val. tulk. Valda Melgalve ; māksl. Armands Dišers. — Rīga : Tapals, 2005. — 207 lpp. ISBN 9984-720-76-4 Vikikrātuvē par šo tēmu ir pieejami multivides faili. Skatīt: P. G. Vudhauss. Vudhausa biedrība (angliski) Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Zinātniskās fantastikas enciklopēdijas raksts (angliski) Enciklopēdijas Krugosvet raksts (krieviski) Vudhausa darbi gutenberg.org (angliski) Par Vudhausu satori.lv Arhivēts 2009. gada 27. martā, Wayback Machine vietnē. (latviski)