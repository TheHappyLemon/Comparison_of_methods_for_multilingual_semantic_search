Ibogaīns ir dabiska psihoaktīva viela, kas atrodama daudzu sugu augos (vispazīstamākais no tiem Tabernanthe iboga). Ibogaīns ir halucinogēns, tam piemīt gan psihodēliskas, gan disociatīvas vielas īpašības. Tas ir viens no spēcīgākajiem halucinogēniem, tā iedarbība ir ilgstoša un mēdz ilgt vairākas dienas. Ibogaīns ir pazīstams kā līdzeklis narkotiku atkarības (kokaīna, alkohola, metamfetamīna, nikotīna un it īpaši heroīna un citu opioīdu) ārstēšanai. Pēc vienas lietošanas reizes tas ir spējīgs atkarību pilnībā novērst, esot daudz efektīvāks līdzeklis nekā LSD vai psilocibīns. Pašlaik tiek izstrādāti ibogaīna atvasinājumi bez halucinogēna īpašībām. Atsevišķās pasaules valstīs, piemēram, ASV, ibogaīns ir iekļauts kontrolējamo vielu sarakstā un tā glabāšana un lietošana ir aizliegta. Keegan Hamilton. «Ibogaine: Can it Cure Addiction Without the Hallucinogenic Trip?». Village Voice, 2010. gada 17. novembris. Arhivēts no oriģināla, laiks: 2011-03-19. Skatīts: 2012-01-27. (angliski) «Erowid informācija» (angliski). Arhivēts no oriģināla, laiks: 2011. gada 24. maijā. Skatīts: 2012. gada 27. janvārī.