Rauls Volšs (angļu: Raoul Walsh, dzimis 1887. gada 11. martā kā Alberts Edvards Volšs (Albert Edward Walsh), miris 1980. gada 31. decembrī) bija amerikāņu kinorežisors un aktieris, kā arī viens no Kino mākslas un zinātnes akadēmijas dibinātājiem. Viena no Volša pirmajām aktiera lomām bija Deivida Vorka Grifita filmā "Nācijas dzimšana" (The Birth of a Nation, 1915), kur viņš attēloja Džonu Vilksu Būtu. Režisējis arī fantāzijas filmu "Bagdādes zaglis" ar Daglasu Fērbenksu galvenajā lomā, episko filmu The Big Trail (1930) ar Džonu Veinu galvenajā lomā, "Mežonīgie divdesmitie" (The Roaring Twenties, 1939) ar Džeimsu Kegniju un Hamfriju Bogartu lomās, "Lielā izlaušanās" (High Sierra, 1941) ar Bogartu un Aidu Lupino lomās un "Baltā tveice" (1949) ar Kegniju un Edmondu O'Braienu lomās. Volšs ir ietekmējis tādus režisorus kā Raineru Verneru Fasbinderu, Džeku Hillu un Mārtinu Skorsēzi. Perlmutter, Ruth (1989). "Real Feelings, Hollywood Melodrama and the Bitter Tears of Fassbinder's Petra von Kant". Minnesota Review 33 (1): 79–98. ISSN 2157-4189. «Jack Hill on WHITE HEAT». Skatīts: 06.01.2022. "ISS 2017 Annual Meeting New York, New York" (en). Skeletal Radiology 46 (9): 1305–1314. 2017-09-01. doi:10.1007/s00256-017-2691-9. ISSN 1432-2161. IMDb profils (angliski) AllMovie profils (angliski)