Slam dunk (IPA: [ˈslæmˌdʌŋk]; ‘ar triecienu nogremdēt’) jeb bumbas trieciens grozā no augšas ir metiena veids basketbolā, kad spēlētājs ar bumbu rokās lec gaisā vai to notver palēcienā un ar vienu vai abām rokām triec bumbu grozā no augšas. Par veiksmīgu slam dunk metienu tiek piešķirti divi punkti tāpat kā par parastu metienu no spēles. Jēdzienu slam dunk ieviesa NBA kluba Losandželosas "Lakers" spēļu komentētājs Čaks Hīrns, pirms tam šādus metienus sauca par dunk shot. Slam dunk tiek izpildīti arī ārpus basketbola spēles laika, notiek speciāli slam dunk konkursi. Šādu konkursa Visu zvaigžņu spēles nedēļas nogalē rīko arī NBA. Laikā no 1967. līdz 1976. gadam bumbas triekšana grozā no augšas tika aizliegta NCAA. Daudzi to ir saistījuši ar Lūisa Alsindora (tagad Karīms Abduldžabārs) dominanci koledžu basketbolā. Sieviešu NBA vēsturē ir tikuši veiksmīgi veikti tikai seši slam dunk, pirmā to paveica Līza Leslija 2002. gadā. sportsillustrated.com, Lakers announcer Hearn dead at 85, accessed April 15, 2007. NBA.com: Destination Dunk (angliski)