Kārlis Bukass (dzimis 1903. gada 10. septembrī, miris 1975. gada 10. jūlijā) bija latviešu vieglatlēts, distanču slēpotājs, abos sporta veidos startējis garajās distancēs. Dzimis 1903. gada 10. septembrī (28. augustā pēc vecā stila) Dūru muižas "Birzēs" kalpu Jāņa un Annas Bukāžu ģimenē. Sporta gaitas sāka 1924. gadā ASK bendija komandas sastāvā. Kā sportists pārstāvēja sporta klubu Amatieris un un Rīgas Futbolklubu. 1927. gada 28. augustā Rīgā kļuva par pirmo Latvijas čempionāta uzvarētāju maratonā, apsteidzot ievērojamāko Latvijas brīvvalsts garo distanču skrējēju Arturu Motmilleru. Divas reizes uzvarējis Latvijas čempionātā maratona distancē (1927, 1935). Vairākkārtējs ielu skrējiena "Quer durch Berlin" dalībnieks, augstākais rezultāts — 3. vieta 1929. gadā. Līdzās skriešanai aktīvi nodarbojās ar distanču slēpošanu, 1927. gadā uzvarēja Latvijā pirmajā 50 kilometru slēpojumā no Rīgas uz Ropažiem un atpakaļ. Piedalījies olimpiskajās spēlēs (1936), ieņēma 69. vietu 18 kilometru slēpošanas distancē. 1933. gadā Bukass nodibināja Rīgas slēpotāju klubu, bija ilggadējs tā vadītājs, un izbūvēja Siguldā tramplīnu, vēlāk pēc Alberta Riekstiņa projekta veikta tramplīna pārbūve, atļaujot tajā veikt 50-60 metrus tālus lēcienus. Pēc 2. Pasaules kara dzīvoja trimdā — vispirms Vācijā, no kurienes izceļoja uz Angliju un vēlāk uz Kanādu, kur nodzīvoja līdz mūža galam. Miris no audzēja 1975. gada 9. jūlijā Toronto. Olympedia profils (angliski) LOK profils «LOK profils». Arhivēts no oriģināla, laiks: 2016. gada 30. aprīlī. Skatīts: 2017. gada 1. februārī. Blīdenes ev. lut. draudzes dzimušo reģistrs. — 1903. — Nr.46. «3 reizes vēsturiskais pirmais». Arhivēts no oriģināla, laiks: 2020. gada 28. aprīlī. Skatīts: 2017. gada 1. februārī. «Mūsu sportisti». Arhivēts no oriģināla, laiks: 2020. gada 28. aprīlī. Skatīts: 2017. gada 1. februārī. «Sports». Arhivēts no oriģināla, laiks: 2020. gada 28. aprīlī. Skatīts: 2017. gada 1. februārī. Maratons Latvijā «No Kārļa Bukasa līdz Jānim Kvicēvičam». Arhivēts no oriģināla, laiks: 2020. gada 28. aprīlī. Skatīts: 2017. gada 1. februārī. «Bukass Siguldā uzcēlis pirmklasīgu tramplīnu». Arhivēts no oriģināla, laiks: 2020. gada 28. aprīlī. Skatīts: 2017. gada 1. februārī. «Nekrologs». Arhivēts no oriģināla, laiks: 2020. gada 28. aprīlī. Skatīts: 2017. gada 1. februārī.