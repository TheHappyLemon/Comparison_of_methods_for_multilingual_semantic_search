Terakotas armija atrodas Ķīnas imperatora Ciņa Šihuandi kapenēs (dzīvojis apmēram pirms 2000 gadiem), Ķīnas ziemeļrietumos. Atklāta 1974. gada 29. martā, kad to nejauši uzgāja grupa zemnieku, rokot aku. Iecienīts tūristu apskates objekts. Armija sastāv no karavīriem, ratiem un zirgiem. Tajā bija vairāk kā 8000 karavīri, 130 rati ar 520 zirgiem un 150 kavalērijas zirgi. Armija atrodas valdnieka pēcnāves telpā. Karavīri pagatavoti no apdedzināta māla jeb terakotas. Karavīri ar visiem zirgiem atainoti dabiskā lielumā. Arheologi uzskata, ka katrs karavīrs ir veidots pēc dzīva parauga, kāda cilvēka, kas dzīvojis pirms 2000 gadiem. Pēc BBC ziņām, šī vieta patiesībā esot diezgan noslēpumaina, jo pēc formas tā atgādinot piramīdu. Tā atrodas šo kapeņu iekšpusē un sasniedz 115 metru augstuma atzīmi. Karaspēks domāts, lai pēc nāves apsargātu diženo valdnieku, kas kļuva populārs ne tikai ar to, ka aizsāka Lielā Ķīnas mūra celtniecību, bet arī ar savu nežēlīgo valdīšanas stilu. Ciņs Šihuandi pazīstams arī kā Ciņu dinastijas pamatlicējs. Kareivju ierinda. Strēlnieka statuja. Uz ceļa tupoša karavīra statuja. Karavīru atšķirīgās sejas. Katra statuja tika veidota unikāla. Karavīrs ar savu zirgu. Terakotas kājnieku ierinda. Statujas tika krāsotas, tomēr līdz mūsdienās no krāsojuma nekas daudz nav saglabājies. Imperatora, no bronzas izgatavotie kaujas rati. China finds secret tomb chamber (angliski)