Koordinātas: 31°04′00″N 81°18′45″E﻿ / ﻿31.06667°N 81.31250°E﻿ / 31.06667; 81.31250 Kailašs (sanskritā: कैलास, Kailāśa — ‘kristāls’) vai Ganrinpočhe (tibetiešu: གངས་རིན་པོ་ཆེ, Kangrinboqê — ‘nenovērtējamais sniega dārgakmens’) ir kalnu masīvs Tibetas kalnienē, Gantises kalnos. Administratīvi atrodas Ķīnā, Tibetas autonomā reģiona Nari prefektūrā. Kalna tiešā tuvumā atrodas vairāku reģiona nozīmīgo upju izteces — Indas, Brahmaputras, Satledžas un Karnali. Kailaša kalns ir svēta vieta vairākās reliģijās. Hinduismā to tradicionāli atzīst par Šivas mītni, kurš tur dzīvoja kopā ar savu laulāto dievieti Pārvatī un viņu bērniem Ganēšu un Kartikeju. Vienā Višnu Purānas kalna aprakstā teikts, ka tā četras sejas ir izgatavotas no kristāla, rubīna, zelta un lapis lazuli. Tas ir pasaules pīlārs un atrodas sešu kalnu grēdu centrā, kas simbolizē lotosu. Saskaņā ar džainu svētajiem rakstiem Aštapada ir vieta, kur pirmais džains Tirthankara Rišabhadeva sasniedza mokšu (atbrīvošanos). Budistu tekstos Kailaša kalns ir pazīstams kā Meru kalns. Tā ir galvenā tās kosmoloģijas sastāvdaļa un nozīmīga dažu budistu tradīciju svētceļojumu vieta. Sakarā ar kalna svētvietas statusu tas ir viena no retajām virsotnēm, kurā nav uzkāpuši alpīnisti. Vikikrātuvē par šo tēmu ir pieejami multivides faili. Skatīt: Kailašs. Encyclopædia Britannica raksts (angliski)