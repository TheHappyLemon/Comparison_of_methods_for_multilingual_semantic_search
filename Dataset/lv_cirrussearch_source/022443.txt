"Amarkords" (itāļu: Amarcord) ir 1973. gada Itālijas un Francijas kopražojuma komēdijdrāmas filma. Filmas režisors un scenārija autors ir Federiko Fellīni. Filmas nosaukums Amarcord ir Ziemeļitālijas romagnolo dialekta jaunvārds, kas nozīmē: "Es atceros". Filma daļēji ir Fellīni autobiogrāfiskas atmiņas. Galvenais varonis Tita (Bruno Zanins) ir pusaudzis, parādīta viņa dzīve pārejas posmā uz pieaugušu cilvēku. Filmas darbība notiek nelielā ciemā Bordžo San Džuliano, netālu no Rimini, 1930. gados fašistiskās Itālijas laikā. Filmā darbojas ciemā dzīvojošie pesonāži, bieži vien dīvaina rakstura un ekscentriski. Daudzus no personāžiem netēlo profesionāli aktieri. Filmā parādīts viens gads Titas dzīvē, ciešā saistībā ar visdažādākiem notikumiem ciemā. Kinokritiķi filmu augsti novērtēja, saucot to par vienu no labākajām Fellīni filmām un izceļot viņa režisora mākslu un humāno dzīves atainojumu. Filma saņēma Amerikas Kinoakadēmijas balvu "Labākā filma svešvalodā" 1975. gadā, kā arī nākamajā gadā Fellīni tika nominēts balvām "Labākais režisors" un "Labākais oriģinālscenārijs" (kopā ar Tonino Gueru). Fellini Foundation Canby, Vincent. The New York Times, film review, "Funny, Marvelous Fellini Amarcord, 20 September 1974. Ebert, Roger Arhivēts 2012. gada 18. septembrī, Wayback Machine vietnē.. Chicago Sun-Times, film review, 19 September 1974. «The 47th Academy Awards (1975) Nominees and Winners». oscars.org. Arhivēts no oriģināla, laiks: 2014. gada 1. oktobrī. Skatīts: 2014. gada 29. janvārī. «The 48th Academy Awards (1976) Nominees and Winners». oscars.org. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Box Office Mojo profils (angliski) Rotten Tomatoes profils (angliski)