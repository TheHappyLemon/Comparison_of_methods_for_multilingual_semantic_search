Leo Mihelsons (angļu: Leo Michelson; 1887. gada 12. maijs — 1978. gada 10. aprīlis) bija Latvijas ebreju izcelsmes ASV gleznotājs. Leo Mihelsons piedzima 1887. gada 12. maijā (pēc vecā stila — 30. aprīlī) Rīgā saplākšņu rūpnieka ģimenē. Viņš mācījās Rīgas Pilsētas reālskolā un Blūma skolā, kur sadraudzējās ar Jāni Jaunsudrabiņu un Aleksandru Štrālu. Mihelsons kopā ar Jaunsudrabiņu mācījās Berlīnē pie gleznotāja Lovisa Korinta. 1910. gadā Mihelsons pārcēlās uz Parīzi, lai turpinātu studijas, tajā pašā laikā daļu laika pavadot Rīgā. Viņš vēlāk pārcēlās uz Berlīni, bet atgriezās Parīzē pēc Ādolfa Hitlera nākšanas pie varas. 1937. gadā Mihelsons tika apbalvots ar Francijas Goda Leģiona ordeni. 1940. gadā viņš pārcēlās uz ASV. Leo Mihelsons nomira 1978. gada 10. aprīlī Ņujorkā. 1985. gadā Teksasas pilsētā Māršalā tika atklāts Mihelsonam veltīts mākslas muzejs (The Michelson Museum of Art). Siliņš, 327. lpp. Siliņš, 328. lpp. Siliņš, 426. lpp. «LEO MICHELSON, PAINTER WITH A ‘LYRICAL’ STYLE (angliski)». The New York Times. 1978. gada 11. aprīlī. Skatīts: 2020. gada 31. decembrī. «Michelson Museum of Art». Museums USA. Skatīts: 2020. gada 31. decembrī. Jānis Siliņš. Latvijas māksla II. Daugava, 1990. ISBN 91-970758-6-8. Arhivēts no oriģināla, laiks: 2019-04-21. Skatīts: 2020-12-31.