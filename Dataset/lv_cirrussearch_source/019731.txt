USA-211 jeb WGS-3 (Wideband Global SATCOM 3) ir ASV militārais sakaru pavadonis. Tas orbītā tika palaists 2009. gada decembrī. Tas ir trešais Wideband Global SATCOM sistēmas pavadonis, trešais no WGS Block I. Pavadonis paredzēts sakaru nodrošināšanai ASV bruņotajiem spēkiem Atlantijas okeāna austrumdaļā, Eiropā, Afrikā un Tuvajos Austrumos. Pavadoni izgatavoja korporācija Boeing uz platformas Boeing 702 bāzes ar masu 5987 kg. Ģeostacionārās orbītas sasniegšanai pavadonis apgādāts ar konvenciālo raķešdzinēju R-4D un jonu dzinēju XIPS-25. USA-211 var pārraidīt datus ar ātrumu 3,6 gigabiti sekundē. Tam ir 19 individuāli vēršami kūļi, kas darbojas X joslas un Ka joslas frekvencēs. WGS-4 tika palaists 2009. gada 6. decembrī 01:47 UTC ar nesējraķeti Delta IV Medium+(5,4) no Kanaveralas zemesraga Gaisa spēku stacijas starta kompleksa SLC-37B. Šis bija pirmais konfigurācijas Delta IV Medium+ (5,4) lidojums. Pēc veiksmīgā starta pavadonim tika dots nosaukums USA-211. Sākotnēji tas tika ievadīts augsti eliptiskā orbītā. Vairāku mēnešu laikā tika sasniegta ģeostacionārā orbīta. Sākotnēji pavdonis atradās punktā 122° R. Pēc tam, kad tika pabeigta pavadoņa sistēmu izmēģināšana, USA-211 tika nodots Gaisa spēkiem un novietots virs Atlantijas okeāna punktā 12 grādi rietumu garuma. WGS 3 - NORAD 36108 3D Online Satellite Tracking «WGS-3 Mission Overview». United Launch Alliance. Arhivēts no oriģināla, laiks: 2013-09-16. Skatīts: 2013-06-07. ULA Delta IV launches with WGS-3 at second attempt William Graham, nasaspaceflight.com, 2009-12-05, (angliski) New communications craft launched for U.S. military JUSTIN RAY, SPACEFLIGHT NOW, 2009-12-05, (angliski) 2009 - Launches to Orbit and Beyond Robert Christy (angliski) ULA Delta IV successfully lofts WGS-5 satellite William Graham, nasaspaceflight.com, 2013-05-24, (angliski) Transformational Wideband Communication Capabilities for the Warfighter Boeing WGS 1, 2, 3, 4, 5, 6, 7, 8, 9 Gunter Dirk Kreb