Teniss 1896. gada vasaras olimpiskajās spēlēs bija viens no deviņiem sporta veidiem. Tenisa sacensības tika aizvadītas Atēnu lauka tenisa klubā uz māla seguma kortiem, no 8. līdz 11. aprīlim. Tenisā tika aizvadītas divas disciplīnas vīriešiem — vienspēles un dubulstpēles. Dubulstspēļu turnīrā varēja startēt komandas ar sportistiem no dažādām valstīm. Tenisa turnīrā startēja 13 sportisti no 6 valstīm. Neviens no tā laika vadošajiem spēlētājiem, Vimbldonas čempions Harolds Mahoni, ASV čempioni Roberts Vrens, Viljams Larneds un Vilfrēds Baddelijs olimpiskajās spēlēs tenisa sacensībās nestartēja. Par čempionu vīriešu vienspēlēs kļuva Lielbritānijas sportsts Džons Bolands, bet dubultspēlēs uzvarēja Jauktās komandas pārstāvji Džons Bolands un Frīdrihs Trauns. Šīs medaļas piešķīra Starptautiskā Olimpiskā komiteja ar atpakaļejošu datumu; Spēļu laikā uzvarētājiem tika pasniegtas sudraba medaļas un bronzas medaļas ieguvējiem. Sportisti, kas ieņema trešo vietu, medaļas nesaņēma. Dubultspēļu komanda Dionisijs Kasdaglis un Demetrijs Petrokokins Starptautiskās Olimpiskās komitejas rezultātu datubāzē tiek pieskaitīta pie Jauktās komandas. Kasdaglis vienspēlēs SOK datubāzē ir norādīts kā Grieķijas pārstāvis. Viņš dažādos avotos tiek minēts kā, iespējams, ēģiptietis vai kā brits, jo kādu laiku ir dzīvojis gan Lielbritānijā, gan Ēģiptes pilsētā Aleksandrijā. Petrokokins SOK datubāzē netiek identificēts ar nevienu valsti; tomēr vairāki avoti norāda, ka Petrokokins ir grieķis. Tenisa sacensībās startēja 15 sportisti no 6 valstīm. Iekavās norādīts sportistu skaits no attiecīgās valsts.  Austrālija (1)  Francija (1)  Grieķija (7)  Lielbritānija (2)  Ungārija (1)  Vācija (1) Pamatraksts: Sportistu uzskaitījums 1896. gada vasaras olimpiskajās spēlēs#Teniss History of the Athens Lawn Tennis Club. Arhivēts 2010-09-29 Wayback Machine vietnē. - accessed 3 October 2010. «Tennis at the 1896 Athina Summer Games». Arhivēts no oriģināla, laiks: 2009. gada 21. aprīlī. Skatīts: 2019. gada 30. decembrī. «Athens 1896 Tennis Singles Men». Starptautiskā Olimpiska komiteja. «Athens 1896 Tennis Doubles Men». Starptautiskā Olimpiska komiteja. Lampros, S.P., Polites, N.G., De Coubertin, Pierre, Philemon, P.J. & Anninos, C. The Olympic Games: BC 776 – AD 1896. Athens : Charles Beck, 1897. (Digitally available at [1] Arhivēts 2008. gada 27. maijā, Wayback Machine vietnē.) Mallon, Bill & Widlund, Ture. The 1896 Olympic Games. Results for All Competitors in All Events, with Commentary. Jefferson : McFarland, 1998. ISBN 0-7864-0379-9. (Excerpt available at [2] Arhivēts 2008. gada 11. aprīlī, Wayback Machine vietnē.) Smith, Michael Llewellyn. Olympics in Athens 1896. The Invention of the Modern Olympic Games. London : Profile Books, 2004. ISBN 1-86197-342-X. Starptautiskā Olimpiskā komitejas rezultātu datubāze Teniss 1896. gada vasaras olimpiskajās spēlēs (SR/Olympic Sports)