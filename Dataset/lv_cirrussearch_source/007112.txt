Jakubs Štepāneks (čehu: Jakub Štěpánek; dzimis 1986. gada 20. jūnijā Vsetīnā) ir čehu hokejists, vārtsargs, Čehijas hokeja izlases dalībnieks. Pašlaik (2024) Štepāneks spēlē Francijas hokeja līgas kluba Bruleurs de Loups sastāvā. Savu profesionālā spēlētāja karjeru Štepāneks uzsāka 2006. gadā, kad spēlēja Čehijas Ekstralīgas kluba HC Vitkovice rindās. Klubā viņš nospēlēja līdz pat 2010. gada vasarai, 2008.—09. sezonu noslēdzot ar vismazāk vidēji spēlē ielaisto vārtu rādītāju līgā. 2009. gada vasarā Štepāneks parakstīja līgumu ar Sanktpēterburgas SKA vienību, pievienojoties klubam kā otrais vārtsargs, taču sezonas gaitā spējot izkonkurēt Jevgeņiju Nabokovu. 2012.—13. gada sezonas gaitā Štepāneks no SKA pārcēlās uz Prāgas "Lev" vienību. No 2013. līdz 2016. gadam spēlēja Čerepovecas "Severstal" rindās. Čehijas izlases rindās spēlējis 2009., 2010. un 2011. gada Pasaules čempionātos, kā arī 2010. gada olimpisko spēļu turnīrā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)