Šis raksts ir par futbolistu. Par citām jēdziena Silagailis nozīmēm skatīt nozīmju atdalīšanas lapu. Guntars Silagailis (dzimis 1984. gada 31. augustā, Rēzeknē) ir Latvijas futbola treneris un bijušais uzbrucējs. Šobrīd strādā kā Latvijas kluba Rēzeknes FA treneris. Viņa brālis Artūrs Silagailis arī ir bijušais profesionālais futbolists. Savu spēlētāja karjeru viņš iesāka vietējā Rēzeknes klubā Dižvanagi (vēlāk pārsaukts par SK Blāzma). 2006. gadā uz īres tiesībām viņu iegādājās FK Ventspils, kur vairāku savainojumu dēļ, nospēlēja tikai vienu spēli visas sezonas garumā. 2008. gadā atgriezās dzimtās pilsētas klubā SK Blāzma. 2008. gadā sezonas vidū viņš pārgāja uz FK Rīga. Silagailis parakstīja vienas sezonas līgumu ar Īrijas augstākās līgas futbola klubu Korkas "City" 2009. gada februārī. Taču gūdams vairākus savainojumus, viņam neizdevās atstāt paliekošu iespaidu uz kluba vadību un viņš bija ārā no pirmās komandas uz ilgu laiku. Pēc gada viņam komandu nācās atstāt, jo kluba vadība izvēlējās līgumu nepagarināt. Pēc Īrijas pamešanas, devās uz otru kontinenta pusi un 2010. gada februārī pievienojās Baltkrievijas Premjerlīgas klubam FK Vitebsk. Pēc sešiem mēnešiem, nospēlējot dažas spēles un negūstot nevienus vārtus, Silagailis, ņemot vērā kluba finansiālās problēmas, izlēma lauzt līgumu ar klubu. 2010. gada augustā kļuva par brīvo aģentu un bija jauna kluba meklējumos. Septembrī viņš atgriezās Rēzeknes "Blāzmā". 2011. gada janvārī Silagailis parakstīja līgumu ar Izraēlas otrās spēcīgākās līgas Liga Leumit komandu Ahva Arraba FC. Tās sastāvā viņš 16 spēlēs guva trīs vārtus, bet 1. augustā atgriezās Latvijā, kur pievienojās Virslīgas jaunpienācējiem FC Jūrmala, aizvadot astoņas nerezultatīvas spēles. 2012. gada Virslīgas sezonu Silagailis uzsāka FC Daugava rindās, kur nospēlēja divas sezonas, ieskaitot 43 čempionāta mačus un dalību UEFA Čempionu līgas kvalifikācijas spēlēs. 2014. gadā Silagailis atgriezās Rēzeknē, kļūstot par 1. līgas komandas Rēzeknes BJSS spēlētāju. Pēc pieciem gadiem Silgailis tajā noslēdza savu spēlētāja karjeru un 2020. gada jūlijā kļuva par treneri šajā klubā. 2001 - FK Rēzekne - 27 (6) 2002-2006 - SK Dižvanagi - 107 (78) 2006 - FK Ventspils - 1 (0) 2007 - SK Blāzma - ? (30) 2008 - SK Blāzma - 10 (4) 2008 - FK Rīga - 15 (2) Virslīgas čempions – 2006., 2012. 1. līgas čempions – 2014. 1. līgas labākais vārtu guvējs – 2014. Miķelis Osis. «Guntars Silagailis papildina "Rīgas" sastāvu». SportaCentrs.com, 17.07.2008.. Skatīts: 2010. gada 12. martā. Miķelis Osis. «Mežeckis un G.Silagailis parakstījuši līgumus ar īru "Cork City"». SportaCentrs.com, 17.02.2009.. Skatīts: 2010. gada 12. martā. Miķelis Osis. «G.Silagailis un Ksenzovs pārceļas uz "Vitebsk"». SportaCentrs.com, 11.03.2010.. Skatīts: 2010. gada 12. martā. Miķelis Osis. «Guntars Silagailis atgriežas "Blāzmā"». SportaCentrs.com, 02.09.2010.. Skatīts: 2010. gada 2. septembrī. «Latvia - G. Silagailis - Profile with news, career statistics and history - Soccerway». int.soccerway.com. Skatīts: 2023-04-19. Transfermarkt spēlētāja profils (angliski) Transfermarkt trenera profils (angliski)