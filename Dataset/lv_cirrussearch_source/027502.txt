Matu caurulīšu pērlītes ir iegarenas pērlītes, kas kopš 18. gadsimta beigām ir ļoti populāras starp Ziemeļamerikas pamatiedzīvotājiem. Savu nosaukumu ieguvušas pateicoties tam, ka sākumā tās izmantoja kā matu rotājumu. Baltie tirgotāji Ziemeļamerikas indiāņiem pērlītes sāka pārdot līdz ar kolonizācijas sākumu 17. gadsimta pirmajā pusē. Tās bija stikla pērlītes, kuras dažādās ciltis pieņēma savu tradicionālo ornamentu izšūšanai. Pirmās ziņas par matu caurulīšu pērlīšu parādīšanos maiņas tirdzniecībā ar indiāņiem ir no Ohaio ielejas 1767. gadā. Tās gatavoja Savienoto Valstu austrumos. Starp Lielo līdzenumu ciltīm parādījās 19. gadsimta sākumā, un gatavotas tika no gliemežnīcām, vara vai sudraba. Taču metāla pērlītes neieguva popularitāti. 19. gadsimta vidū sāka izplatīties no kaula darinātas pērlītes, un no šā laika var runāt par pērlīšu krūšu aizsega ēras sākumu. Šādu aizsega veidoja no vairākām caurulīšu rindām un, līdztekus spalvu galvasrotai vai tomahaukam, tas kļuvis par vienu no Ziemeļamerikas pamatiedzīvotāju simboliem. Aizsegus papildināja parastās pērlītes, un tas pilnībā sedza krūtis, bet vēlāk gatavotie sniedzās līdz jostas vietai, nereti — pat ceļgaliem. Sievietes nēsāja no vertikālās rindās izvietotām caurulītēm darinātas krūšu rotas. Matu pērlīšu regālijas joprojām tiek plaši izmantotas pauvau svētku laikā, un no tām gatavo arī auskarus, kaklarotas, rokassprādzes un somu jostas. Līdzenumu anišinabu virsaitis Šakopejs ar četrām matu pērlīšu caurulītēm, 1834. gads Aiovu virsaitis Baltais Mākonis ar divām auskaru caurulītēm, 1834. gads Četri no pieciem lakotiem ar caurulīšu krūšu aizsegiem, 1877. gads Četri no pieciem lakotu virsaišiem ar caurulīšu krūšu aizsegiem, 1910. gads Lakota Melnā Brieža sieva Nes Baltu ar sieviešu krūšu rotu, 1915. gads Lakotu sieviete Annija Sarkanais Krekls, 1898. gads Mūsdienās no matu pērlītēm gatavoti krūšu aizsegi The Substitution of the Bone Hair Pipe