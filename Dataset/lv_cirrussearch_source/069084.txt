Lapulapu (filipīniešu: Lungsod ng Lapu-Lapu, angļu: City of Lapu-Lapu, sebuāņu: Dakbayan sa Lapu-Lapu) ir neatkarīga pilsēta Filipīnu centrālajā daļā, Sebu salas rietumu piekrastē, ietilpst Sebu pilsētas aglomerācijā. Neietilpst Sebu provincē, bet tiek tai pieskaitīta statistiskos apkopojumos. Vairums pilsētas iedzīvotāju runā sebuāņu valodā. Nozīmīgs reģiona transporta un kūrortu centrs. Pilsētā atrodas Maktanas-Sebu starptautiskā lidosta. Pilsēta aizņem Maktanas salu Boholas šaurumā Sebu salas austrumu piekrastē; no Sebu krasta to šķir ap 400 m platais Maktanas šaurums, kuru šķērso 3 tilti, kas savieno Lapulapu ar otrā krastā esošajām Mandaui un Sebu. Pilsētai administratīvi pieder 4 km uz dienvidaustrumiem Boholas šaurumā esošā Olango sala, kā arī mazās Kaubianas saliņas ziemeļos no Boholas. Pilsētu ap 1730. gadu dibināja augustīniešu misionāri ar nosaukumu Opona (Opon). 1737. gadā pilsēta tika nodota jezuītu ordenim, bet vēlāk atgriezta augustīniešiem. 1961. gadā Oponai tika piešķirts neatkarīgās pilsētas status un pārdēvēta tagadējā vārdā par godu iezemiešu vadonim Lapulapu, kurš 1521. gadā vadīja vietējo karavīru uzbrukumu portugāļiem Maktanas kaujā, kurā tika nogalināts arī ekspedīcijas vadītājs Fernāns Magelāns. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Lapulapu. Encyclopædia Britannica raksts (angliski)