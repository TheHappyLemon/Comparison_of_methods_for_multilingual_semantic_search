Frognera parks (norvēģu: Frognerparken) ir publiskais parks Norvēģijas galvaspilsētā Oslo, Frognera rajonā. Parka centrālais elements ir Frognera muiža. Muižas ēka atrodas parka dienvidu daļā, un tajā iekārtots Oslo pilsētas muzejs. Frognera parks ir lielākais parks pilsētā, tā kopējā platība ir 45 hektāri un šeit atrodas pasaulē lielākais viena mākslinieka skulptūru parks. 18. gadsimtā parks bija mazāks un galvenokārt bija centrēts ap muižas ēku. 18. gadsimtā militārais virsnieks Hanss Jākobs Šels to labiekārtoja kā baroka stila parku. 19. gadsimtā parka tā laika īpašnieka, vācu uzņēmēja un rūpnieka Bendžamina Vegnera uzraudzībā parks tika labiekārtots kā romantiskā stila parks. 19. gadsimtā lielākā daļa no muižas īpašumiem tika pārdota, lai rastu vietu pilsētas paplašināšanai. 1896. gadā parku nopirka Kristiānijas (tā laika Oslo nosaukums) pašvaldība un atvēra publisko parku. Parkā atrodas vairākas skulptūras, kuras veidojis Gustavs Vigelands no 1920. līdz 1943. gadam. Frognera parks ir viens no galvenajiem tūristu piesaistes objektiem Norvēģijā. Katru gadu to apskata apmēram 1 — 2 miljoni apmeklētāju. Apmeklētājiem parks ir atvērts visu laiku. Ar nosaukumu "Frognera parks un Vigelanda skulptūras" (Frognerparken og Vigelandsanlegget) objekts ir iekļauts Norvēģijas "Mantojumu sarakstā" (Lov om kulturminner or kulturminneloven) kopš 2009. gada 13. janvāra. Frognera parks ir pirmais parks Norvēģijā, kas iekļauts šajā sarakstā. «Frognerparken (Frogner Park's friends)». Arhivēts no oriģināla, laiks: 2010. gada 27. maijā. Skatīts: 2011. gada 30. martā. Arhivēts 2010. gada 27. maijā, Wayback Machine vietnē. «Frogner Park (Visitnorway.com)». Arhivēts no oriģināla, laiks: 2012. gada 8. martā. Skatīts: 2016. gada 21. augustā. Om Frognerparken Arhivēts 2012. gada 22. jūnijā, Wayback Machine vietnē., Frognerparkens Venner Frognerparken og Vigelandsanlegget Arhivēts 2014. gada 20. decembrī, Wayback Machine vietnē., Kulturminnesøk Miljøverndepartementet: «Frognerparken fredet» besøkt 13. februar 2009