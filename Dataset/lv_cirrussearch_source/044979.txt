Rubīnrīklītes, rubīnrīklīšu ģints (Calliope) ir viena no mušķērāju dzimtas (Muscicapidae) ģintīm, kas apvieno 5 dziedātājputnu sugas. Tās ligzdo Centrālāzijā un Austrumāzijā, ziemo Dienvidaustrumāzijā. Lielākā sugu dažādība sastopama Ķīnas centrālajā daļā. Ģints zinātniskais nosaukums Calliope atvasināts no sengrieķu valodas un latviski nozīmē ar skaistu balsi. Latvijā sastopama viena rubīnrīklīšu ģints suga — Sibīrijas rubīnrīklīte (Calliope calliope), kas līdz šim novērota vienu reizi (Lauteros, 2016. gadā). Rubīnrīklītes ir mazi, kompakti dziedātājputni ar īsu asti. Sugām raksturīgs dzimumu dimorfisms — tēviņiem ir košas, krāsainas pakakles. Četrām sugām tās ir koši sarkanas, bet vienai melna (melnrīklītei (Calliope obscura)). Rubīnrīklītēm ir skaista, melodiska dziesma, kā jau par to liecina šīs putnu grupas kādreizējā piederība pie lakstīgalu ģints. Rubīnrīklīšu ģints (Calliope) Ķīnas rubīnrīklīte (Calliope tschebaiewi) Melnkrūšu rubīnrīklīte (Calliope pectoralis) Melnrīklīte (Calliope obscura) Sibīrijas rubīnrīklīte (Calliope calliope) Ugunsrīklīte (Calliope pectardens) World Bird List: Chats, Old World flycatchers, 2018 Birds of New Guinea: Distribution, Taxonomy, and Systematics Jobling, James A. (2010). The Helm Dictionary of Scientific Bird Names. London, United Kingdom: Christopher Helm. p. 85. ISBN 978-1-4081-2501-4. «Putni LV: Sibīrijas rubīnrīklīte Calliope calliope». Arhivēts no oriģināla, laiks: 2018. gada 29. oktobrī. Skatīts: 2018. gada 30. septembrī. Putni dabā iNaturalist: Genus Calliope