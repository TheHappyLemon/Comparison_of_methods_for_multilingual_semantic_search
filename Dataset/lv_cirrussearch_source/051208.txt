Vīnes Milzu panorāmas rats (vācu: Wiener Riesenrad) ir 64,75 metrus augsts panorāmas rats Austrijas galvaspilsētas Vīnes Leopoldštates rajonā pie ieejas Prātera parkā. Uzbūvēts 1897. gadā un kļuvis par vienu no Vīnes simboliem. No 1920. līdz 1985. gadam bija augstākais panorāmas rats pasaulē. Uzcelts par godu imperatora Franča Jozefa I 50 valdīšanas gadiem. 1916. gadā tika saņemta atļauja to demontēt, bet līdzekļu trūkuma dēļ tas netika izdarīts. Iesākumā tam bija 30 gondolas. Panorāmas rats cieta Otrajā pasaules karā, un to atjaunojot gondolu skaitu samazināja uz 15. Vīnes Milzu panorāmas rats kā darbības vide parādās vairākās filmās, tostarp film noir klasikā "Trešais cilvēks". Vikikrātuvē par šo tēmu ir pieejami multivides faili. Skatīt: Vīnes Milzu panorāmas rats. Oficiālā tīmekļa vietne