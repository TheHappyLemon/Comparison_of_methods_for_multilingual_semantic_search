Manobo valodas ir viena no austronēziešu valodu saimes malajiešu-polinēziešu valodu apakšgrupām; šajās valodās runā manobo tauta un atsevišķas tiem pieskaitītās ciltis. Tajā iekļautas 15 valodas ar aptuveni 0,7 miljoniem runātāju. Izplatītas Filipīnu dienvidos Mindanao centrālajā un ziemeļaustrumu daļā, kā arī nelielos anklāvos salas dienvidos. Ziemeļu manobo valodās runā arī vairāku nelielu salu iedzīvotāji Palavanas ziemeļaustrumu piekrastē. Danao valodu grupā ietilpst 15 valodas, kas dažādos avotos tiek grupētas vairākās apakšgrupās. Viena no vispārpieņemtajām klasifikācijas versijām: Malajiešu-polinēziešu valodas Filipīniešu valodas Lielo Centrālo Filipīnu valodas Manobo valodas (15) Centrālās un dienvidu manobo valodas (11) Austrumu-rietumu-centrālās manobo valodas (8) Austrumu un centrālās manobo valodas (5) Centrālās manobo valodas (2) Ata manobo valoda Matigsalugu valoda Austrumu manobo valodas (3) Agusanas manobo valoda Dibabavonas manobo valoda Radžahkabunsuvanas manobo valoda Rietumu manobo valodas (3) Obo manobo valoda Ilianenas manobo valoda Rietumbukidnonas manobo valoda Dienvidu manobo valodas (8) Kotabato manobo valoda Sarangani manobo valoda Tagabavu valoda Ziemeļu manobo valodas (4) Kagajanonu valoda Kinamiginu-bukidnonu valodas (3) Bukidnonu valodas (2) Higaononu valoda Talaandigu-binukidu valoda Kinamiginas manobo valoda Glottolog. Family: Manobo Vikikrātuvē par šo tēmu ir pieejami multivides faili. Skatīt: Manobo valodas.