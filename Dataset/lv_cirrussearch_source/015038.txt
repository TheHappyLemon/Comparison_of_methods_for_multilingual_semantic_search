Agirres šaurums Agirres šaurums (angļu: Aguirre Passage) vai Agirres Sedras šaurums (spāņu: Canal Aguirre Cedra; Čīles avotos), vai Marinero šaurums (spāņu: Pasaje Marinero; Argentīnas avotos) ir ap 3,5 km garš un 1—1,6 km plats jūras šaurums Antarktīdas piekrastē. Atdala Lemēra salu no Danko krasta un savieno Paradīzes līci ar Andvorda līci. Šaurumu izkuģoja Beļģijas antarktiskā ekspedīcija Adriena Žerlaša vadībā (1897—1898), kā arī tas bija zināms norvēģu vaļu medniekiem, kas šajā apvidū darbojās no 1913. gada. 1920.—1922. gada britu ekspedīcija, kas bāzējās Vaterbotpointa pussalā šauruma austrumu krastā, pēc asociācijas ar Paradīzes līci to nosauca par Paradīzes šaurumu (Paradise Channel). 1950.—1951. gada Čīles Antarktiskā ekspedīcija Vaterbotpointas pussalā ierīkoja Gabrjelas Gonsalesas Videlas polārstaciju un šaurumu nosauca Čīles prezidenta (1938—1941) Pedro Agirres Sedras vārdā. ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Agirres šaurums SCAR Composite Gazetteer of Antarctica Koordinātas: 64°49′S 62°51′W﻿ / ﻿64.817°S 62.850°W﻿ / -64.817; -62.850