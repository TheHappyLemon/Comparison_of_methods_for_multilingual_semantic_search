Saratova (krievu: Саратов) ir pilsēta Krievijā, Volgas labajā krastā, Saratovas apgabala centrs. Liels rūpniecības centrs — aviobūve (lidmašīnas Jak). Vēsturiski Volgas vāciešu kultūras centrs. Tagadējās Saratovas vietā kopš seniem laikiem bijušas apdzīvotās vietas, zināmākā no tām — Zelta Ordas laikmeta Uveka, kas pastāvēja no 13. gadsimta vidus līdz 1395. gadam. 1590. gadā Volgas kreisajā krastā pēc Borisa Godunova rīkojuma dibināja cietoksni, pie kura izauga pilsēta. 1674. gadā apmetni pārcēla upes labajā krastā. No 1797. gada — Saratovas guberņas centrs. No 18. gadsimta vidus Saratova kļuvs par lielu upes ostu. Galvenā tirdzniecība noritēja ar sāli un zivīm, bet 19. gadsimtā — ar labību. Otrā pasaules kara sākumā no Saratovas uz Kazahstānu un Sibīriju tika izvesti visi pilsētas vācu iedzīvotāji. Līdz 1992. gadam Saratova bija «slēgtā pilsēta» (pilsēta, kurā nebija atļauts brīvi ierasties), jo šeit atrodas lielas militārās rūpnīcas. Saratovā dzimuši: Romāns Abramovičs - uzņēmējs Nikolajs Černiševskis - filozofs Konstantīns Fedins - rakstnieks Jevgeņijs Mironovs - aktieris Aleksejs Rikovs - politiķis http://www.gks.ru/free_doc/doc_2017/bul_dr/mun_obr2017.rar. Vikikrātuvē par šo tēmu ir pieejami multivides faili. Skatīt: Saratova. Encyclopædia Britannica raksts (angliski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski)