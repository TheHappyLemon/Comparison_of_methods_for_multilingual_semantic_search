Pauls Ariste (igauņu: Paul Ariste; dzimis Bergs (Berg) 1905. gada 3. februārī, miris 1990. gada 2. februārī) bija igauņu valodnieks. No 1954. gada — Igaunijas Zinātņu akadēmijas akadēmiķis. 1929. gadā absolvēja studijas Tartu Universitātē. 1933. gadā sāka tajā docēt, no 1944. gada — profesors. 1939. gadā aizstāvēja doktora disertāciju "Hījumā dialekta skaņas" (Hiiu murrete häälikud). No 1944. līdz 1977. gadam vadīja TU Somugru valodu katedru. No 1957. līdz 1960. gadam vadīja Igaunijas Zinātņu akadēmijas VLI Somugru valodu sektoru. Uzskatāms par vienu no igauņu fonētikas zinātnes pamatlicējiem. 1965. gadā dibināja starptautisku valodnieku žurnālu, kas kopš 1990. gada iznāk ar nosaukumu Linguistica Uralica, bija arī žurnāla galvenais redaktors. Pētījis igauņu, ižoru valodu, kā arī lībiešu valodu. Vācis materiālus par Latvijas čigānu valodu. Apmēram 1300 zinātnisku rakstu un 50 grāmatu autors. Veicinājis latviešu valodnieku zinātnisko izaugsmi. 1998. gadā Tartu Universitātes Filozofijas fakultātē nodibināts Aristes Somugru tautu centrs. Kopš 2005. gada tiek pasniegta Paula Aristes medaļa. Latvijas Universitātes Goda doktors (1989), Igaunijas PSR Nopelniem bagātais zinātnes darbinieks (1965) Andrejs Bankavs, Ilga Jansone. Valodniecība Latvijā: fakti un biogrāfijas. LU Akadēmiskais apgāds, 2010. 93.—94. lpp. ISBN 978-9984-45-183-1.