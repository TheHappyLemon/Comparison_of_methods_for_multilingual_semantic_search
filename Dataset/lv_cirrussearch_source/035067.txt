Tatjana Lemačko (krievu: Татьяна Мефодиевна Лемачко; vācu: Tatjana Lematschko; 1948. gada 16. marts Izmajila — 2020. gada 17. maijs Cīrihe) bija Ukrainā dzimusi Šveices starptautiskā lielmeistare šahā (1977), kas ir pārstāvējusi arī Bulgāriju. 1960. gadu beigās un 1970. gadu sākumā sekmīgi piedalījusies PSRS šaha turnīros. PSRS komandu šaha kausā divas reizes uzvarējusi Burevestnik komandas sastāvā (1968, 1971). 1972. gadā PSRS komandu šaha čempionātā uzvarējusi Maskavas komandas sastāvā. 1974. gadā apprecējusies ar Bulgārijas pilsoni un pārcēlusies uz dzīvi Bulgārijā, kā arī šaha turnīros turpmāk pārstāvējusi šo valsti. Pieckārtējā Bulgārijas sieviešu šaha čempionāta uzvarētāja (1974, 1975, 1978, 1979, 1981). 1976. gadā sekmīgi nospēlējusi Pasaules šaha čempiones izcīņas cikla starpzonu turnīrā un iekļuvusi pretendentu skaitā. Tomēr 1977. gadā Sofijā pretendentu maču ceturtdaļfinālā zaudējusi Jeļenai Ahmilovskai ar 5½:6½. Par šiem panākumiem FIDE 1977. gadā Lemačko piešķira starptautiskās lielmeistares (WGM) nosaukumu. Nākamajā starpzonu turnīrā 1979. gadā Alikantē dalījusi 1.-2. vietu un atkal iekļuvusi pretendentu mačos, kuros atkārtoti zaudējusi ceturtdaļfinālā ar 2½:5½. 1982. gadā vēlreiz sekmīgi pārvarējusi starpzonu turnīru kārtu, ierindojoties 3. vietā, taču pretendentu maču ceturtdaļfināls kārtējo reizi izrādījies nepārvarams šķērslis, jo tajā ar 4½:5½ piedzīvots minimāls zaudējums pret Nanu Aleksandriju. Vēlākajos gados Lemačko vēl divas reizes piedalījusies starpzonu turnīros (1990, 1995), taču iepriekšējos panākumus vairs nav atkārtojusi. 1982. gadā pārcēlusies uz dzīvi Šveicē un sākusi šaha turnīros pārstāvēt šo valsti. Desmit reizes uzvarējusi Šveices sieviešu šaha čempionātos (1984, 1986, 1995, 1997, 2003, 2004, 2006, 2008, 2009, 2010). Pārstāvējusi Bulgārijas un Šveices komandas lielākajos komandu šaha turnīros: Pasaules šaha olimpiādēs piedalījusies 15 reizes (1974, 1978-1998, 2004, 2008-2010). Komandu vērtējumā izcīnījusi bronzas (1974) medaļu. Individuālajā vērtējumā izcīnījusi zelta (1986), sudraba (1988) un 2 bronzas (1974, 1984) medaļu. Eiropas komandu šaha čempionātos piedalījusies 5 reizes (1992, 1999, 2003-2007). «Ушла из жизни измаильская шахматистка Татьяна Лемачко». izmail.es. Skatīts: 2020-05-24. OlimpBase :: Soviet Team Chess Cup :: Tatiana Lemachko OlimpBase :: Soviet Team Chess Championship :: Tatiana Lemachko 1976 Roosendaal Interzonal Tournament 1977-78 Candidates Matches 1979 Alicante Interzonal Tournament 1982 Bad Kissingen Interzonal Tournament 1990 Genting Interzonal Tournament 1995 Kishinev Interzonal Tournament «Ehrentafel Damen». Arhivēts no oriģināla, laiks: 2016. gada 31. martā. Skatīts: 2016. gada 22. augustā. OlimpBase :: Women's Chess Olympiads :: Tatjana Lematschko OlimpBase :: European Women's Team Chess Championship :: Tatjana Lematschko Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)