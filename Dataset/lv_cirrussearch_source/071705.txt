Sūre-Jāni (igauņu: Suure-Jaani), agrāk Lieljāņi, ir mazpilsēta Viljandi apriņķī, Pehja-Sakalas pagasta centrs. Tā atrodas Igaunijas vidienē, 25 km uz ziemeļiem no Viljandi. Senākie arheoloģiskie izrakumi datēti ar 6. gadu tūkstoti p.m.ē., bet mūsu ēras 12. gadsimtā 2 km uz ZA no pašreizējās pilsētas robežas tika uzcelts pilskalns (Lõhavere), kur 1217. gada 21. septembrī norisinājās izšķiroša cīņa pret Zobenbrāļu ordeni. Pati pilsēta veidojās ap Sv. Jāņa baznīcu (Suure-Jaani kirik, burtiski — Lielā Jāņa baznīca), kura celta 13. gs. vidū; no tās nosaukuma arī cēlies pilsētas nosaukums. Sākotnēji apmetne saukta par Wallola vai Valle, šis nosaukums pirmo reizi pieminēts ap 1424. gadu, bet mūsdienu nosaukums lietots jau kopš 17. gs. 19. gs. igauņu atmodas laikā pilsētiņa bija nozīmīgs kultūras centrs, šeit dzimuši komponists Arturs Kaps un gleznotājs Eduards fon Gebhards. Pašvaldības mājaslapa (angliski)/(igauniski) https://andmed.stat.ee/en/stat/rahvastik__rahvastikunaitajad-ja-koosseis__rahvaarv-ja-rahvastiku-koosseis/RV0240; Q59640277; pārbaudes datums: 7 janvāris 2024.