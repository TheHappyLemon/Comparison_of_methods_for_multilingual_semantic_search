Markuss "Bose" Grenholms (somu: Marcus "Bosse" Grönholm; dzimis 1968. gada 5. februārī, Kauniainenā, Somijā) ir bijušais somu rallija pilots. Viņš ir divkārtējs WRC pasaules čempions. Abus savus titulus Grenholms ir izcīnījis Peugeot komandas sastāvā, tomēr pēdējās divas karjeras sezonas viņš aizvadīja Ford, jo Peugeot izstājās no čempionāta. Abās sezonās ar Ford Grenholms tikai mazliet zaudēja čempionam Sebastjēnam Lēbam, pirmajā sezonā vienu un otrajā — četrus punktus. Līdz ar Grenholmu 2007. gadā karjeru beidza viņa ilggadējais stūrmanis Timo Rautiainens. Grenholms ir uzvarējis 2002. gada Čempionu sacīkstē. 2006. gadā pārī ar Heiki Kovalainenu Grenholms izcīnīja Nāciju kausu, pārstāvot Somiju. Pēc rallija karjeras beigšanas Grenholms ir pievērsies rallijkrosam un piedalās dažās ERC sacīkstēs. Grenholmam ir sieva vārdā Terēza un trīs bērni. Grenholms ir augstā IQ biedrības "Mensa" biedrs. «Markuss un Timo (angliski)». MGR. Arhivēts no oriģināla, laiks: 24.04.2008. Skatīts: 31.07.2008. «Nämä julkkikset kuuluvat Suomen Mensaan (somiski)». Ilta-Sanomat. Arhivēts no oriģināla, laiks: 12.09.2008. Skatīts: 31.07.2008h. Oficiālā mājaslapa (angliski), (somiski)