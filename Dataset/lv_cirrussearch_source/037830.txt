Šis raksts ir par vēsturnieku. Par citām jēdziena Leonards Latkovskis nozīmēm skatīt nozīmju atdalīšanas lapu. Leonards Latkovskis jaunākais (dzimis 1943. gada 9. jūnijā Kārsavā; miris 2015. gada 13. jūnijā Luisvilā, ASV) bija ASV latviešu vēsturnieks un cilvēktiesību aizstāvis, skolotāja un latgaliešu valodnieka Leonarda Latkovska (1905—1991) dēls. Otrā pasaules kara beigās 1944. gadā kopā ar vecākiem devās bēgļu gaitās uz Vāciju, tad 1950. gadā uz ASV, kur viņa tēvs kļuva par Belarmines koledžas (Bellarmine College) profesoru Luisvilā. 1961. gadā beidza Luisvilas Sv. Ksavjēra vidusskolu (St. Xavier High School), studēja vēsturi Belarmines koledžā, kuru beidza 1964. gadā. Turpināja vēstures studijas Vašingtonas Džordžtaunas Universitātē, iegūstot maģistra (Master of Arts, 1967) un filozofijas doktora (PhD, 1973) Krievijas un Austrumeiropas vēsturē. Kopš 1969. gada bija vēstures un starptautisko pētījumu profesors Hūda koledžā (Hood College) Mērilendas štatā. Vairākkārt devās uz PSRS, kur intervēja katoļu priesterus par reliģiskajām vajāšanām. Līdztekus bija arī tenisa treneris. Bija precējies ar Patrīciju Hannigenu (Patricia Hannigan Latkovski), viņu laulībā piedzima četri bērni. Pēc Latvijas Republikas neatkarības atgūšanas viņš nodibināja Latgales Pētniecības Centru Rēzeknē un Latgales Renesanses Fondu. Aglona: a history of the church and monastery. Rēzekne: Publishing House of the Latgalian Culture Centre, 2009. — 144 lpp. PAR AGLONU ANGĻU VALODĀ "Jaunā Gaita" Nr. 261. (2010) latgalesdati.du.lv Latgale Renascence Fund Arhivēts 2016. gada 1. novembrī, Wayback Machine vietnē. WordPress.com Leonard Latkovski Jr. no fredericknewspost.com, Jun 17, 2015