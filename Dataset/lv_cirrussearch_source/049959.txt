Šis raksts ir par ģeopolitiku. Par tehnoloģiju skatīt rakstu Demilitarizēta zona (tīkla aizsardzība). Demilitarizēta zona (DMZ) ir apvidus, kurā saskaņā ar līgumu vai vienošanos starp valstīm, militārajiem spēkiem vai konkurējošām pusēm ir aizliegtas militārās struktūras, aktivitātes vai personāls. Demilitarizēta zona bieži izveidota gar saskares līniju vai robežu starp militārajiem spēkiem vai aliansēm; dažkārt tā veido de facto starptautisko robežu, kā 38. paralēle starp Ziemeļkoreju un Dienvidkoreju. Dažkārt demilitarizētās zonas tiek uzskatītas par neitrālu teritoriju, jo nevienai no pusēm nav ļauts to kontrolēt. Zināmākās no mūsdienu demilitarizētajām zonām ir: Antarktika (saskaņā ar Antarktikas līgumu), Kipra — demilitarizētā zona starp Kipras Republiku un Ziemeļkipru, Korejas demilitarizētā zona starp Ziemeļkoreju un Dienvidkoreju, Olande (saskaņā ar 1921. gada Olandes konvenciju), Sudāna — 10 km demilitarizētā zona starp Sudānu un Dienvidsudānu, Svalbāra (saskaņā ar 1920. gada Svalbāras līgumu). «Resolution 2032. Reports of the Secretary-General on the Sudan». Arhivēts no oriģināla, laiks: 2019. gada 7. augustā. Skatīts: 2019. gada 7. augustā.