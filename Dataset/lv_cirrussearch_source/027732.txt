Niihau (havajiešu: Niʻihau, angļu: Niihau) ir vistālāk uz rietumiem esošā un septītā lielākā apdzīvotā sala Havaju salās. Atrodas 28,2 km uz dienvidrietumiem no Kauai salas. Ir 180 km2 liela. 2009. gada jūnijā iedzīvotāju skaits sasniedza 130. ASV Jūras kara flote salā veic dažādus ieroču testus. Havaju karalis Kamehameda IV 1864. gadā pārdeva salu skotietei Elizabetei Sinklērai par 10 tūkstošiem ASV dolāru. Sala pašlaik pieder viņas pēcnācējiem, kas cenšas saglabāt havajiešu kultūru. 1915. gadā sala tika slēgta lielākajai daļai apmeklētāju. Pat iedzīvotāju radiniekiem bija nepieciešama speciāla atļauja salas apmeklējumam. 1959. gadā šī bija vienīgā no salām, kas balsoja pret Havaju iestāšanos ASV. 1987. gadā sala tika atvērta ierobežotam tūrismam. Encyclopædia Britannica raksts (angliski)