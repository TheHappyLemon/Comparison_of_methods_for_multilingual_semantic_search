Mario Mandžukičs (horvātu: Mario Mandžukić; dzimis 1986. gada 21. maijā) ir horvātu bijušais futbolists, spēlēja uzbrucēja un pussarga pozīcijās, bijis Horvātijas futbola izlases dalībnieks. Karjeru sācis Horvātijā. Zagrebas "Dinamo" sastāvā trīs reizes kļuvis par Horvātijas čempionu (2007–08, 2008–09, 2009–10), tāpat divas reizes uzvarējis Horvātijas kausa izcīņā (2008, 2009). M. Mandžukičs tika atzīts par 2008.—2009. gada Horvātijas čempionāta labāko spēlētāju. Vēlāk pārstāvēja Vācijas Bundeslīgas klubus VfL Wolfsburg un Minhenes "Bayern". Ar Bayern divas reizes kļuvis par Vācijas čempionu, 2012.—2013. gada sezonā uzvarēja UEFA Čempionu līgā. 2014.—2015. gada sezonā spēlēja Madrides "Atletico". Pēc tam pievienojās Turīnas "Juventus", kura sastāvā četras reizes kļuva par Itālijas A sērijas čempionu. 2019.—2020. gada sezonā spēlēja Kataras Zvaigžņu līgas komandā Al-Duhail. 2021. gada janvārī pievienojās Itālijas A sērijas klubam AC Milan. 2021. gada 3. septembrī paziņoja par spēlētāja karjeras beigām. Horvātijas izlases sastāvā debitējis 2007. gadā. Pārstāvējis izlasi 2012. gada un 2016. gada Eiropas čempionātā, kā arī 2014. un 2018. gada FIFA Pasaules kausā. 2018. gadā ar izlasi izcīnīja 2. vietu, spēlēja Pasaules kausa finālā pret Franciju un guva vārtus, kā arī ieraidīja bumbu savos vārtos, komanda piekāpās ar 2:4. Kopumā izlases rindās aizvadījis 89 spēles un guvis 33 vārtus. Pēc spēlētāja karjeras beigām kļuva par treneri un 2021. gadā pievienojās Horvātijas izlases treneru korpusam kā viens no asistentiem. Dinamo Zagerb Horvātijas Pirmā līga: 2007–08, 2008–09, 2009–10 Horvātijas kauss: 2007–08, 2008–09 Bayern Munich Vācijas Bundeslīga: 2012–13, 2013–14 DFB Pokal: 2012–13, 2013–14 DFL Supercup: 2012 UEFA Čempionu līga:2012–13 UEFA Superkauss: 2013 FIFA Klubu Pasaules kauss: 2013 Atlético Madrid Supercopa de España: 2014 Juventus Itālijas Serie A: 2015–16, 2016–17, 2017–18, 2018–19 Coppa Italia: 2015–16, 2016–17, 2017–18 Supercoppa Italiana: 2015 Al-Duhail Kataras futbola Zvaigžņu līga: 2019–20 Individuālie sasniegumi Horvātijas Pirmās līgas gada labākais spēlētājs: 2009 Horvātijas gada futbolists: 2012, 2013 «Mario Mandžukić objavio kraj igračke karijere». hns-cff.hr (horvātu). 2021. gada 3. septembris. Skatīts: 2023. gada 8. jūlijā. «France beat Croatia 4-2 in World Cup final». bbc.com (angļu). 2018. gada 15. jūlijs. Skatīts: 2023. gada 8. jūlijā. «Official: Mandzukic the new assistant coach at Croatia». football-italia.net (angļu). 2021. gada 22. novembris. Skatīts: 2023. gada 8. jūlijā. Vikikrātuvē par šo tēmu ir pieejami multivides faili. Skatīt: Mario Mandžukičs. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)