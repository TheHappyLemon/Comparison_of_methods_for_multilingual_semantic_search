Tenesīns ir mākslīgs ķīmiskais elements ar simbolu Ts un atomskaitli 117. Šis elements ir halogēnu analogs un teorētiski tam būtu jābūt pusmetālam. Stabilākā izotopa — tenesīna-294 — pussabrukšanas periods ir apmēram 78 milisekundes. 2010. gadā 117. elementu sintezēja Apvienotajā kodolpētniecības institūtā, Dubnā (Krievijā). Vēlākos gados eksperimenta rezultāts tika apstiprināts, 2012. gadā eksperimentu atkārtoja un ieguva kādus piecus-sešus 117. elementa kodolus. 2016. gada 28. novembrī Starptautiskā teorētiskās un praktiskās ķīmijas savienība (IUPAC) oficiāli aizstāja pagaidu nosaukumu ununseptijs (Uus) ar nosaukumu 'tenesīns'. 2010. gadā amerikāņu un krievu zinātnieki paziņoja, ka ieguvuši 6 tenesīna atomus, kas veidojušies, bombardējot berklija-249 atomus ar kalcija-48 atomiem, ciklotronā, kas atrodas Krievijas pilsētā Dubnā, Apvienotajā kodolpētniecības institūtā. Iegūto atomu atommasa bija 293 un 294. Pieci atomi ar atommasu 293 sabrukuši par rentgeniju, bet atlikušais atoms sabrucis par dubniju. 249 097Bk + 48 20Ca → 297 117Ts* → 293 117Ts + 4 1 0n (5 notikumi) 249 097Bk + 48 20Ca → 297 117Ts* → 294 117Ts + 3 1 0n (1 notikums) Šajās sabrukšanās pirmo reizi tika iegūts arī ķīmiskais elements ar atomskaitli 115, tas ir, moskovijs. 2012. gadā eksperimentu atkārtoja un ieguva kādus piecus-sešus 117. elementa kodolus. 2016. gada 28. novembrī Starptautiskā teorētiskās un praktiskās ķīmijas savienība (IUPAC) oficiāli aizstāja pagaidu nosaukumu ununseptijs (Uus) ar nosaukumu 'tenesīns' par godu Tenesī štatam Amerikas Savienotajās Valstīs, kur atrodas vairākas smago elementu izpētes laboratorijas. Angļu valodā elementa nosaukumam dota izskaņa -ine (nevis ierastā -ium) pēc analoģijas ar angliskajiem halogēnu nosaukumiem. Valsts valodas centrs. «Par svešvārdu atbilsmēm latviešu valodā». Latvijas Vēstnesis, 2017. gada 12. janvāris. Skatīts: 2019. gada 14. martā. Staff. «IUPAC Announces the Names of the Elements 113, 115, 117, and 118». IUPAC, 2016. gada 30. novembris. Skatīts: 2016. gada 1. decembris. Nicholas St. Fleur. «Four New Names Officially Added to the Periodic Table of Elements». New York Times, 2016. gada 1. decembris. Skatīts: 2016. gada 1. decembris. «Tennessine | Definitions & Facts» (angļu). Britannica.com. Skatīts: 2019. gada 14. martā. Vikikrātuvē par šo tēmu ir pieejami multivides faili. Skatīt: Tenesīns. Encyclopædia Britannica raksts (angliski) Krievijas Lielās enciklopēdijas raksts (krieviski) Ķīmisko elementu periodiskā tabula  