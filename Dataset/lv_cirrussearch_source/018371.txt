PANSTARRS komēta (oficiālais apzīmējums C/2011 L4) ir neperiodiskā komēta. 2011. gada 6. jūnijā komētu atklāja ar Pan-STARRS sistēmas pirmo teleskopu PS1, kas atrodas Haleakala kalna virsotnē Maui salā Havajās. 2013. gada martā, kad komēta atradās perihēlija tuvumā, tā kļuva redzama pat ar neapbruņotu aci. Tās redzamais spožums perihēlija laikā bija aptuveni +1m. Latvijā komēta bija vērojama drīz pēc saules rieta zemu pie horizonta rietumos. Komēta ieradās no Orta mākoņa un 2013. gada 5. martā palidoja garām Zemei apmēram 1,09 AU attālumā. Tiek lēsts, ka nākamreiz komēta varētu atgriezties pēc apmēram 106000 gadiem. JPL Small-Body Database Browser Recent Comet Brightness Estimates