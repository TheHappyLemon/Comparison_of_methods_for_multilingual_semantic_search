Šis raksts ir par dzelzceļa staciju Jūrmalā. Par pilsētas daļu skatīt rakstu Bulduri. Bulduri ir dzelzceļa pieturas punkts Jūrmalā, līnijā Torņakalns—Tukums II. Bulduros pietur visi Tukuma virziena elektrovilcieni. Pretim stacijas ēkai otrpus sliedēm atrodas nestrādājoša strūklaka ar koka skulptūru (divi zēni ar zivi). 2015. gada 13.jūlijā uzsākta stacijas modernizācija. 2015. gada 19. novembrī jaunās, paaugstinātās platformas sāka izmantot pasažieri (pagaidu ekspluatācijā). Stacijā darbojas biļešu kase. Stacijas ēka ir vietējās nozīmes arhitektūras piemineklis. Bulduru stacija (vācu: Bilderingshof) atvērta reizē ar Tukuma dzelzceļa atklāšanu 1877. gadā kā pilnvērtīga dzelzceļa stacija. 1919. gadā pārdēvēta par Bulduriem. Otrā pasaules kara laikā koka stacijas ēka nopostīta, 1947. gadā, pēc arhitekta Voldemāra Ozoliņā projekta, uzcelta jauna mūra ēka. Bulduru stacijas ēka (pirms 1914) Bulduru stacijas ēka (pirms 1940) Bulduru stacijas ēka 2017. gadā Sliežu ceļi Tukuma virzienā Sliežu ceļi Rīgas virzienā Bulduru stacijas kopskats no Dubultu puses Strūklaka pie Bulduru stacijas Bijušā Rīgas virziena perona atrašanās vieta Pienāk vilciens no Rīgas Bulduru stacijas peroni Bulduru stacijas ēka Bulduru stacijas ēka Bulduru stacijas ēka un perons “Latvijas dzelzceļš” uzsāk būvdarbus Bulduros Latvijas dzelzceļš nodod pagaidu ekspluatācijā pirmās paaugstinātās platformas Bulduru stacijā «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-07-31. T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 70. lpp. ISBN 978-9984-38-698-0 Vikikrātuvē par šo tēmu ir pieejami multivides faili. Skatīt: Bulduri. Bulduru stacija Latvijas Dzelzceļa Youtube vietnē