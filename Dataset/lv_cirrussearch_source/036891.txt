Semjuels Lipšucs (angļu: Samuel Lipschutz; 1863. gada 4. jūlijs Ungvāra — 1905. gada 30. novembris Hamburga) bija ASV šahists. Piedzimis ebreju ģimenē tagadējās Ukrainas teritorijā. 1880. gadā emigrējis uz ASV, bet 1888. gadā saņēmis ASV pilsonību. 19. gadsimta beigās bijis viens no vadošajiem ASV šahistiem. ASV šaha čempions (1892—1895). 1886. gadā Londonas starptautiskajā šaha turnīrā ieņēmis 6. vietu. 1889. gadā Ņujorkā 6. ASV šaha kongresā ieņēmis 6. vietu, kas bijis augstākais no visiem ASV šahistu rezultātiem. 1886. gadā zaudējis maču Džordžam Makenzijam (+3, -5, =5). 1890. gadā pieveicis mačā Jūdžīnu Delmaru (+7, −3, =3). 1892. gadā pieveicis mačā toreizējo ASV šaha čempionu Džeksonu Šovalteru (+7, -1, =7), bet 1895. gadā zaudējis viņam revanša mačā (+7, -4, =3). 1900. gadā uzvarējis Manhatanas šaha kluba čempionātā, apsteidzot Džeksonu Šovalteru un Frenku Māršalu. Ciešot no plaušu slimības devies ārstēties uz Hamburgu, taču miris operācijas laikā. «New York, 1889 The Sixth American Chess Congress». Arhivēts no oriģināla, laiks: 2016. gada 8. jūnijā. Skatīts: 2017. gada 11. janvārī. 1900 Manhattan CC Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)