Felikss Ādolfs Šmals (vācu: Felix Adolf Schmal; dzimis 1872. gada 18. septembrī, miris 1919. gada 28. augustā) bija Austrijas paukotājs un riteņbraucējs, 1896. gada vasaras olimpisko spēļu dalībnieks un trīs olimpisko medaļu ieguvējs riteņbraukšanā. Šmals ir piedzimis Dortmundē, bet miris Zalcburgā. Šmals 1896. gada vasaras olimpiskajās spēlēs Atēnās startēja divos sporta veidos — paukošanā un riteņbraukšanā. 1896. gada 8. aprīlī viņš startēja 100 kilometru braucienā. Taču viņš bija viens no septiņiem sportistiem, kas šajā disciplīnā nefinišēja. Nākamajā dienā, 9. aprīlī, viņš startēja paukošanā ar zobenu. Šmals no četrām cīņām uzvarēja tikai vienā, pieveicot Grieķijas sportistu Georgiju Iatridi, bet zaudēja Grieķijas sportistiem Telemaham Karakalam un Joannim Georgjadim un Dānijas sportistam Holgeram Nīlsenam. Pēc dienas pārtraukuma, 11. aprīlī, Šmals demonstrēja lielisku formu un ieguva divas bronzas medaļas. Pirmā disciplīna, kurā viņš tajā dienā startēja, bija treka riteņbraukšanas individuālais brauciens. Ādolfa Šmala rezultāts sākotnēji bija identisks ar Grieķijas sportista Stamatija Nikolopula rezultātu — 23 sekundes. Viņi abi veica pārbraucienu, kur labāku rezultātu uzstādīja Nikolopuls, 25.4 sekundes, bet Šmala rezultāts bija 26.6 sekundes. Viņi abi piekāpās arī Francijas sportistam, zelta medaļas ieguvējam, Polam Masonam. Pēc tam Šmals izcīnīja trešo vietu arī 10 kilometru sacensībās, zaudējot Francijas sportistiem Polam Masonam un Leonam Flamānam 13. aprīlī Šmals beidzot izcīnīja arī zelta medaļu 12 stundu sacensībās. Viņš 12 stundu laikā veica 314.997 kilometrus. Jau desmitajā aplī Šmals bija noķēris visus 7 sportistus par apli un turpmāko sacensību daļu Šmals pieskatīja Lielbritānijas sportistu Frederiku Kīpingu. Šajā disciplīnā šie abi sportisti bija vienīgie, kas spēja veikt braucienu visas 12 stundas. Šmals, tāpat kā viņa tēvs, bija žurnālists, vēlāk arī vairāku grāmatu autors, parakstīja tās ar vārdu Ādolfs Šmals-Filiuss (vācu: Adolf Schmal-Filius), viņa populārākais darbs bija 1904. gadā sarakstītais Ohne Chauffeur ("Bez vadītāja"), rokasgrāmata motociklistiem. Adolf Schmal Arhivēts 2020. gada 17. aprīlī, Wayback Machine vietnē. Sports Reference «Memories of Adolf Schmal-Filius». austroclassic.at. Arhivēts no oriģināla, laiks: 2017. gada 20. septembrī. Skatīts: 2017. gada 19. februāris. «Cycling at the 1896 Athina Summer Games: Men's 100 kilometres». Olympics at Sports-Reference.com. Arhivēts no oriģināla, laiks: 2020. gada 17. aprīlī. Skatīts: 2017. gada 19. februāris. «Fencing at the 1896 Athina Summer Games: Men's Sabre, Individual». Olympics at Sports-Reference.com. Arhivēts no oriģināla, laiks: 2020. gada 17. aprīlī. Skatīts: 2017. gada 19. februāris. «Cycling at the 1896 Athina Summer Games: Men's 333⅓ metres Time Trial». Olympics at Sports-Reference.com. Arhivēts no oriģināla, laiks: 2020. gada 17. aprīlī. Skatīts: 2017. gada 19. februāris. «Cycling at the 1896 Athina Summer Games: Men's 10,000 metres». Olympics at Sports-Reference.com. Arhivēts no oriģināla, laiks: 2020. gada 17. aprīlī. Skatīts: 2017. gada 19. februāris. «Cycling at the 1896 Athina Summer Games: Men's 12-Hours Race». Olympics at Sports-Reference.com. Arhivēts no oriģināla, laiks: 2020. gada 18. aprīlī. Skatīts: 2017. gada 19. februāris. «Schmal, Adolf». biographien.ac.at. Skatīts: 2017. gada 19. februāris. Mallon, Bill, Ture Widlund. The 1896 Olympic Games. Results for All Competitors in All Events, with Commentary. Jefferson : McFarland, 1998. ISBN 0-7864-0379-9. (Fragments pieejams [1]) Herman De Wael. «Herman's Full Olympians», 2001. Arhivēts no oriģināla, laiks: 2007. gada 5. februāris. Skatīts: 2007-01-26. Vikikrātuvē par šo tēmu ir pieejami multivides faili. Skatīt: Ādolfs Šmals. Ādolfs Šmals (SOK profils) (angliski) Ādolfs Šmals (Sports Reference profils) (angliski) Olympedia profils (angliski) ProCyclingStats profils (angliski)