Austrumu puslode ir termins, ko var lietot gan ģeopolitiskā nozīmē, apzīmējot Veco pasauli, gan ģeogrāfiskā nozīmē. Ģeopolitikā terminu "Austrumu puslode" lieto, izvairoties no eirocentrisma un ietverot vienā terminā Eiropu, Āziju, Āfriku un Okeāniju. Termins "Austrumu puslode" tiek lietots daudz retāk kā otrs termins - "Rietumu puslode". Ja planētas sadalījums ziemeļu un dienvidu puslodēs ir veicams vienkārši, sadalot to pa ekvatoru, tad sadalījums rietumu un austrumu puslodēs ir nosacīts, pakļauts tradīcijai, sadalot planētu pa kādu noteiktu meridiānu. Ģeogrāfijā Austrumu puslode ir puse no Zemes, kas atrodas austrumos no Griničas meridiāna un rietumos no 180° meridiāna – Starptautiskās datuma līnijas. Pie šāda sadalījuma Austrumu puslodē ietilpst vairākas Aleutu salas, kas ir daļa no Amerikas, savukārt neietilpst Krievijas pats tālākais austrumu punkts. Vikikrātuvē par šo tēmu ir pieejami multivides faili. Skatīt: Austrumu puslode. Encyclopædia Britannica raksts (angliski)