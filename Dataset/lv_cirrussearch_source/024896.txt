Pols Labils Pogba (franču: Paul Labile Pogba; dzimis 1993. gada 15. martā) ir gvinejiešu izcelsmes Francijas futbolists, kas spēlē pussarga pozīcijā, Francijas futbola izlases dalībnieks. Kopš 2022. gada pārstāv Itālijas A sērijas komandu Juventus. Profesionāļa karjeru uzsācis Anglijas klubā Mančestras "United", kura sistēmā aizvadīja jau jauniešu karjeras pēdējos gados. Pēc United viņš pārgāja uz Itālijas A sērijas klubu Juventus. Tā sastāvā četras reizes ir kļuvis par Itālijas čempionu. 2016. gada 8. augustā par rekordlielu pārejas summu Pogba atgriezās "United". 2022. gadā, pēc vairākām nesekmīgām sezonām "United", Pogba atgriezās Juventus. Kopš 2013. gada pārstāv Francijas nacionālo izlasi. Pirms tam 2013. gada Pasaules U-20 kausā izcīnīja uzvaru attiecīgā vecuma izlases sastāvā, pats Pogba tika atzīts par turnīra labāko spēlētāju. Ticis atzīts par 2013. gada labāko jauno futbolistu Eiropā. Nacionālās izlases sastāvā spēlējis 2014. gada FIFA Pasaules kausā, kur tika atzīts par labāko jauno spēlētāju, kā arī 2016. gada Eiropas čempionātā, kur kopā ar izlasi finālā piekāpās Portugālei. Juventus Itālijas Serie A: 2012–13, 2013–14, 2014–15, 2015–16 Coppa Italia: 2014–15, 2015–16 Supercoppa Italiana: 2013, 2015 Manchester United Anglijas Līgas kauss: 2016–17 UEFA Eiropas līga: 2016–17 Francija FIFA U-20 Pasaules kauss: 2013 FIFA Pasaules kauss: 2018 UEFA Nāciju līga: 2020–21 Individuālie sasniegumi Zelta puisēns: 2013 FIFA Pasaules kausa labākais jaunais spēlētājs: 2014 «06 Paul Pogba». Juventus.com. Juventus FC. Arhivēts no oriģināla, laiks: 2015. gada 12. maijā. Skatīts: 2014. gada 7. februāris. «Premier League clubs submit squad lists» (PDF). PremierLeague.com. Premier League. 2012. gada 2. februāris. 24. lpp. Arhivēts no oriģināla, laiks: 2012. gada 27. februārī. Skatīts: 2012. gada 2. februāris. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)