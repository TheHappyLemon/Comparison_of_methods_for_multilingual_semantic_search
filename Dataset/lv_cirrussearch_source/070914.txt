Dipologa (filipīniešu: Lungsod ng Dipolog, angļu: City of Dipolog, sebuāņu: Dakbayan sa Dipolog) ir pilsēta Filipīnās, Zamboangas Pussalas reģionā, Ziemeļzamboangas provinces galvaspilsēta un lielākā pilsēta. Atrodas Mindanao salas rietumos Zamboangas pussalas ziemeļaustrumu piekrastē pie Dipologas upes ietekas Sulu jūrā. Pēc etniskās piederības lielākā daļa iedzīvotāju ir sebuāņi; pēc konfesionālās piederības pārsvarā katoļi. Attīstīta zveja un pārtikas rūpniecība — Dipologu dēvē par «Filipīnu sardīņu konservu galvaspilsētu». Apdzīvotā vieta pirmoreiz minēta Muriljo Velardes 1734. gada kartē kā Diporoga (Diporog). Kā patstāvīga municipalitāte izveidota 1834. gadā, nodalot no Dapitanas. 1904. gadā Dipologu pievienoja atpakaļ Dapitanai, bet jau 1913. gadā atjaunoja kā patstāvīgu municipalitāti. 20. gadsimta sākumā Dapitana strauji attīstījās, tajā ieradās ievērojams daudzums ieceļotāju no Sebu un citām Visaju salām. 1952. gadā Ziemeļzamboanga tika nodalīta patstāvīgā provincē un Dipologa nozīmēta par tās galvaspilsētu. 1970. gadā Dipologai piešķirts pilsētas statuss. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Dipologa. Encyclopædia Britannica raksts (angliski)