Losandželosas "Lakers" (angļu: Los Angeles Lakers) ir profesionāls ASV basketbola klubs, kas ir bāzēts Losandželosā, Kalifornijas štatā, ASV. Klubs spēlē Nacionālās basketbola asociācijas (NBA) Rietumu konferences Klusā okeāna divīzijā. Tas tika dibināts 1946. gadā kā Detroitas "Gems" un kopš 1948. gada spēlē NBA. 2010. gada jūnijā basketbola analītiķis un apskatnieks Džons Hollingers nosauca "Lakers" par visu laiku labāko NBA klubu. Pastāvēšanas vēsturē "Lakers" ir 17 reizes uzvarējis NBA čempionātā, 31 reizi ir kļuvis par konferences uzvarētāju un 32 reizes — divīzijas čempionu. Mājas spēles komanda aizvada Crypto.com Arena arēnā. Vēl šajā arēnā spēles aizvada NBA klubs Losandželosas "Clippers" un WNBA klubs Losandželosas "Sparks". Pašlaik kluba prezidente un īpašniece ar noteicošo ietekmi ir Dženija Basa, ģenerālmenedžeris ir Robs Pelinka un galvenais treneris — Dārvins Hems. Komandu ir trenējuši četri cilvēki, kas ir iekļauti Basketbola slavas zālē: Džons Kundla, Bils Šērmans, Pats Reilijs un Fils Džeksons. Kopumā 15 spēlētāji no "Lakers" ir uzņemti slavas zālē. Komandas oficiālās krāsas ir zelta, purpura un balta. Klubs tika dibināts 1946. gadā Detroitā, pēc tam tas pārcēlās un Mineapolisu, kur tas ieguva komandas nosaukumu no Minesotas štata iesaukas: "10 000 ezeru zeme" (angļu: Land of 10,000 Lakes). Pirms pārcelšanās uz Losandželosu 1960.—1961. gada sezonā klubs izcīnīja 5 NBA čempiontitulus. Kluba popularitāte pieauga 1980. gadu laikā, kad klubs ieguva 5 NBA čempiontitulus ar Basketbola slavas zālē iekļautajiem Maģisko Džonsonu, Karīmu Abduldžabāru, Džeimsu Vortiju un treneri Patu Reiliju. Laika posmā no 2000. līdz 2002. gadam "Lakers" izcīnīja trīs titulus pēc kārtas ar Šakilu O'Nīlu un Kobi Braiantu sastāvā un treneri Filu Džeksonu. Pēc zaudējumiem 2004. un 2008. gada finālsērijās Losandželosas klubs ieguva vēl 2 titulus 2009. gadā, kad finālsērijā uzvarēja Orlando "Magic", un 2010. gadā, kad uzvarēja Bostonas "Celtics". 2018. gada vasarā komandai pievienojās Lebrons Džeimss un 2019. gada vasarā — Entonijs Deiviss, ļaujot atkal izveidot vieno no spēcīgākajiem sastāviem starp NBA komandām un nostiprinoties līgas līderpozīcijās 2019.—2020. gada NBA sezonas pirmajā pusē, kas noveda līdz čempiontitula iegūšanai 2020. gada finālsērijā. Losandželosas "Lakers" savu leģendāro personību piemiņai ir iemūžinājuši septiņu spēlētāju numurus, kā arī spēļu komentētāja Čika Hīrna mikrofonu: 13 Vilts Čemberlens, C, 1968—1973 22 Eldžins Beilors, U, 1958—1971 25 Geils Gudričs, A, 1965—1968; 1970—1976 32 Īrvins "Maģiskais" Džonsons, A, 1979—1991; 1996 33 Karīms Abduldžabārs, C, 1975—1989 42 Džeimss Vortijs, U, 1982—1994 44 Džerijs Vests, A, 1960—1974 Mikrofons Čiks Hīrns 8, 24 Kobe Braiants, A, 1996—2006, 2006—2016 34 Šakils O'Nīls, C, 1996—2004 NBA čempiontituli (17): 1949, 1950, 1952, 1953, 1954, 1972, 1980, 1982, 1985, 1987, 1988, 2000, 2001, 2002, 2009, 2010, 2020 NBL čempiontituli (1): 1948 NBA konferences tituli (32): 1949, 1950, 1952, 1953, 1954, 1959, 1962, 1963, 1965, 1966, 1968, 1969, 1970, 1972, 1973, 1980, 1982, 1983, 1984, 1985, 1987, 1988, 1989, 1991, 2000, 2001, 2002, 2004, 2008, 2009, 2010, 2020 NBL konferences tituli (1): 1948 NBA divīzijas tituli (33): 1950, 1951, 1953, 1954, 1962, 1963, 1965, 1966, 1969, 1971, 1972, 1973, 1974, 1977, 1980, 1982, 1983, 1984, 1985, 1986, 1987, 1988, 1989, 1990, 2000, 2001, 2004, 2008, 2009, 2010, 2011, 2012, 2020 NBL divīzijas tituli (1): 1948 2009.—2010. gada Losandželosas "Lakers" sezona Amerikas basketbola asociācijas pastāvēšanas laikā iegūtais tituls. John Hollinger. «No. 1: Los Angeles Lakers». ESPN.com. Skatīts: 2010. gada 29. novembris. (angliski) «NBA visu laiku veiksmīgāko komandu saraksts ESPN vērtējumā». sportacentrs.com. Skatīts: 2010. gada 29. novembris. «Staples Center :: About :: About STAPLES Center». Staplescenter.com. Arhivēts no oriģināla, laiks: 2012. gada 25. septembrī. Skatīts: 2010. gada 29. novembris. (angliski) «Laker Jerseys». Imageg.net. Arhivēts no oriģināla, laiks: 2007. gada 24. martā. Skatīts: 2010. gada 29. novembris. (angliski) "Tracey Reavis. "The Nicknames". The Official NBA Encyclopedia (3rd Edition). ISBN 0-385-50130-7. New York: Doubleday, 2000. pg. 95. «Lakers Retired Numbers». NBA.com. 2010. gada 17. septembris. Skatīts: 2010. gada 29. novembris. (angliski) «Hanging From the Rafters». NBA.com. Arhivēts no oriģināla, laiks: 2012. gada 27. janvārī. Skatīts: 2010. gada 29. novembris. (angliski) «2007–08 Los Angeles Lakers». basketball-reference.com. Sports Reference LLC. Arhivēts no oriģināla, laiks: 2012. gada 14. oktobrī. Skatīts: 2008. gada 31. augusts. «2011–12 NBA Season Summary». basketball-reference.com. Sports Reference LLC. Arhivēts no oriģināla, laiks: 2012. gada 4. oktobrī. Skatīts: 2012. gada 21. aprīlis. Kluba oficiālā mājaslapa (angliski) Basketball-Reference profils Arhivēts 2012. gada 19. jūnijā, Wayback Machine vietnē. (angliski)