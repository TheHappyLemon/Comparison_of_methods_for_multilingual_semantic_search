Anastasija Bratčikova (krievu: Анастаси́я Ви́кторовна Бра́тчикова ; dzimusi 1989. gada 21. februārī) ir krievu brīvā stila cīkstone, divkārtējā Eiropas čempione, sudraba medaļas ieguvēja 2019. gada Eiropas spēlēs. Anastasija Bratčikova ar brīvo cīņu nodarbojās kopš 2004. gada. 2008. gadā viņa kļuva par pasaules junioru čempioni. Nākamajā gadā viņa izcīnīja Eiropas junioru čempionāta zelta medaļu un pasaules čempionāta bronzas medaļu tajā pašā vecuma grupā. Pirmajā Krievijas izlases komandā kopš 2011. gada. Sacensībās pārstāv sporta klubus: ЦЛВС (Maskavas apgabals), СДЮСШОР (Jegorjevska). Treneri - Oļegs Černovs un Jurijs Černovs. Krievijas čempione (2010. un 2012. gadā - svara kategorija līdz 63 kg). Krievijas čempionātu medaļniece: sudraba medaļa (2011. un 2016. gadā - līdz 63 kg; 2014. gadā - līdz 69 kg) un bronzas medaļa (2013. gadā - līdz 63 kg; 2017. gadā - līdz 69 kg). «БРАТЧИКОВА Анастасия Викторовна» (krievu). infosport.ru. Skatīts: 2020-04-21. FILA profils (angliski)