Gass Grīns Van Sants jaunākais (angļu: Gus Green Van Sant Jr., dzimis 1952. gada 24. jūlijā) ir amerikāņu kinorežisors, scenārists, kinoproducents, fotogrāfs un mūziķis. Ieguvis atpazīstamību gan neatkarīgajā, gan meinstrīma kino. Vairākas viņa filmās ir attēlota homoseksualitātes tematika. Savu karjeru iesācis kā televīzijas reklāmu režisors. 1986. gadā režisējis savu pirmo filmu Mala Noche. Viņa nākamā filma, krimināldrāma "Aptieku kovbojs" (1989), tika atzinīgi novērtēta no kritiķiem un vairākos kinofestivālos saņēma balvas par scenāriju. Viņa filma "Mans personīgais Aidaho" (My Own Private Idaho, 1991) tiek uzskatīta par vienu no labākajām 20. gadsimta LGBT filmām. Veidojis arī satīrisko kriminālkomēdiju "Pāri līķiem" (1995) ar Nikolu Kidmenu galvenajā lomā. Drāma "Krietnais Vils Hantings" (1997) tika nominēta deviņām, savukārt biogrāfiskā filma "Milks" (2008) astoņām Amerikas Kinoakadēmijas balvām. Par abām filmām Van Sants tika nominēts arī "Labākā režisora" balvai. 2003. gadā Van Santa filma par Kolumbainas vidusskolas slaktiņu "Zilonis" saņēma Zelta palmas zaru Kannu kinofestivālā. Viņš arī saņēma festivāla labākā režisora balvu, padarot viņu par vienu no tikai diviem režisoriem, otram esot Džoelam Koenam, kurš ir ieguvis abas balvas vienā gadā. Lai gan vairums citu Van Santa filmu, kā "Atrast Foresteru" (Finding Forrester, 2000) un Paranoid Park (2007), ir saņēmušas pozitīvas kritiķu atsauksmes, tādas viņa filmas kā Last Days (2005), "Apsolītā zeme" (Promised Land, 2012), "Kad kovbojmeitenēm kļūst skumji" (Even Cowgirls Get the Blues, 1993), "Psiho" (Psycho, 1998) un "Koku jūra" (2015) saņēma negatīvas kritiķu atsauksmes. «Twenty-five years of New Queer Cinema». Times Higher Education (THE) (angļu). 2015-02-05. Skatīts: 2022-08-03. «ELEPHANT - Festival de Cannes». www.festival-cannes.com (angļu). Skatīts: 2022-08-03. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) IMDb profils (angliski) AllMovie profils (angliski) Box Office Mojo profils (angliski)