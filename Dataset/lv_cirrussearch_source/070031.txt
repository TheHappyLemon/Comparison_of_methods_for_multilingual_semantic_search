Endre Stremsheims (norvēģu: Endre Strømsheim; dzimis 1997. gada 5. septembrī Oslo) ir norvēģu biatlonists. Ar biatlonu sāka nodarboties 2009. gadā. Pirmās starptautiskā līmeņa sacensības Stremsheimam bija 2016. gada Pasaules čempionāts jauniešiem, kurā izcīnīja sudraba medaļu sprintā un zeltu stafetē. 2016.—2017. gada sezonā debitēja pieaugušo sacensībās IBU kausā. 2017. gada Pasaules čempionātā junioriem Brezno labāko rezultātu sasniedza 15 km individuālajā distancē, kurā ieņēma 21. vietu. Pēc gada, kad Pasaules čempionāts junioriem risinājās Otepē, izcīnīja sudraba medaļu stafetē, startējot vienā komadā ar Sīvertu Bakenu, Juhannesu Dāli un Sturlu Holmu Legreidu. 2019. gada Eiropas čempionātā Raubičos ieguva bronzu 20 km individuālajā distancē. 2019. gada 1. martā izcīnija uzvaru supersprintā IBU kausa posmā Otepē. Tā paša gada 22. martā Holmenkollenē Stremsheims debitēja Pasaules kausa sacencībās ar 82. vietu sprintā. 2019.—2020. gada sezonā viņš startēja IBU kausā. Piedalījās arī 2020. gada Eiropas čempionātā, kas otro gadu pēc kārtas notika Raubičos, 1+1 jauktajā stafetē kopā ar Karolīni Erdāli izcīnīja zelta medaļu. 2021. gada Eiropas čempionātā Dušņikizdrojā ieguva sudraba godalgu individuālajā distancē. 2021. gada 6. martā Nove Mesto Morāvijā ieguva pirmos punktus Pasaules kausa ieskaitē, ieņemot 12. vietu sprintā. 2023. gada Eiropas čempionātā Lencerheidē izcīnīja divas zelta medaļas: 20 km individuālajā distancē un 1+1 jauktajā stafetē kopā ar Jūni Arnekleivu. 2023. gadā pirmo reizi piedalījās Pasaules čempionātā. Labāko rezultātu sasniedza iedzīšanā, izcīnot 13. vietu. Pēc Pasaules čempionāta piedalījās atlikušajos 2022.—2023. gada Pasaules kausa sezonas posmos. 7. posmā Nove Mesto izcīnīja 4. vietu sprintā, sasniedzot labāko individuālo rezultātu karjerā. Tā paša posma jauktajā stafetē ieguva trešo vietu un pirmo reizi kāpa uz pjedestāla Pasaules kausa posmos. Nākamajā posmā Estešundā tika iekļauts Norvēģijas vīriešu stafetes komadas sastāvā, kas izcīnīja uzvaru. 2022.—2023. gada sezonā Stremsheims uzvarēja otrā līmeņa sacensību IBU kausa kopvērtējumā. 2023.—2024. gada sezonu iesāka Pasaules kausā un pirmajā posmā Estešundā uzvarēja stafetē Norvēģijas komandas sastāvā. 2023. gada 16. decembrī sezonas trešajā posmā Lencerheidē ieguva otro vietu iedzīšanas sacensībās un izcīnīja pirmo individuālo Pasaules kausa pjedestālu karjerā. Nākamajā posmā Oberhofā 2024. gada 6. janvārī iedzīšanā guva savu pirmo uzvaru karjerā. «Anna Weidel and Endre Stroemsheim Take IBU Cup Super Sprints». biathlonworld.com (angļu). 2019. gada 1. marts. Skatīts: 2023. gada 30. novembrī. «IBU OECH Single Mixed Gold Medal to Norway; Mixed Relay Gold for Ukraine». biathlonworld.com (angļu). 2020. gada 27. februāris. Skatīts: 2023. gada 30. novembrī. «Norway rules the Mixed relays's day». biathlonworld.com (angļu). 2023. gada 29. janvāris. Skatīts: 2023. gada 30. novembrī. «Undefeated in Sprints: JT Boe Wire-to-Wire in Nove Mesto». biathlonworld.com (angļu). 2023. gada 2. marts. Skatīts: 2023. gada 30. novembrī. «Christiansen leads Norway to Oestersund Men’s Relay Win». biathlonworld.com (angļu). 2023. gada 21. marts. Skatīts: 2023. gada 30. novembrī. «Men's IBU Cup Total Score» (angļu). Skatīts: 2023. gada 30. novembrī. «Norvēģija stafetes gaitā ieskrienas un triumfē, Latvija pēdējā vietā». sportacentrs.com. 2023. gada 30. novembris. Skatīts: 2023. gada 30. novembrī. «JT Boe Buries Pursuit Field; Norwegian Sweep». biathlonworld.com (angļu). 2023. gada 16. decembris. Skatīts: 2023. gada 18. decembrī. «Stroemsheim with a maiden World Cup victory». biathlonworld.com (angļu). 2024. gada 6. janvāris. Skatīts: 2024. gada 7. janvārī. Vikikrātuvē par šo tēmu ir pieejami multivides faili. Skatīt: Endre Stremsheims. IBU profils (angliski) biathlon.com.ua profils (ukrainiski)