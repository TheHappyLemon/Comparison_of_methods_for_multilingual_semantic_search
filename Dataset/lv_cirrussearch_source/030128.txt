Zinību diena, dažreiz saukta arī par 1. septembri, ir diena, kurā Krievijā (krievu: День Знаний) un daudzās citās pēcpadomju valstīs (lietuviešu: Mokslo ir žinių diena, ukraiņu: День знань), tostarp arī Latvijā, atzīmē skolas mācību gada sākumu. Ja 1. septembris iekrīt sestdienā vai svētdienā, Zinību dienu pārceļ uz tuvāko darba dienu. Zinību diena PSRS oficiāli atzīta 1984. gadā, kad pamatojoties uz PSRS Augstākās Padomes Prezidija 1984. gada 15. jūnija noteikumiem Nr. 373-11 „Deklarācija par 1. septembri — Zinību dienu kā valsts svētkiem” to pasludināja par valsts svētkiem. Vēsturiski gan PSRS 1. septembri kā skolas mācību gada sākuma dienu atzīmē jau no 1935. gada. Uz pasākumu pie skolas skolēni ierodas ģērbušies svinīgās drēbēs un ar ziedu pušķiem. Svinības sākas ar direktora un/vai skolotāju uzrunu, kam seko īss koncerts. Tad ar pirmo zvanu iezvana pirmklasnieku ienākšanu skolā, un vecākie skolēni sadevušies rokās ar pirmklasniekiem ved viņus uz klasi. Pirmā mācību gada stunda ir klases stunda, kam seko klašu fotografēšanās, bet mācības 1. septembrī parasti vēl nesākas. Skolas noslēguma pasākums ir Pēdējais zvans, ar ko atzīmē mācību gada beigas skolēniem, jo īpaši 9. un 12. klašu skolēniem, kuri togad beidz pamatskolu vai vidusskolu. Latvijā Zinību dienu atzīmē arī pēc PSRS sabrukuma, un kopš 2002. gada tā ir oficiāla atceres un atzīmējama diena. «Zinību diena – 1. septembris» (latviski). visisvetki.lv. 2015. gada 20. augusts. Arhivēts no oriģināla, laiks: 2015. gada 21. Novembris. Skatīts: 2015. gada 26. augustā. Lidija Dārziņa (2013. gada 29. augusts). "Zinību dienas un mācību gada sākuma šķirtība" (latviski). Latvijas Vēstnesis. Atjaunināts: 2015. gada 26. augustā. «Day of Knowledge – beginning of the school year» (angliski). Presidental Library. Skatīts: 2015. gada 26. augustā. In 1935, the resolution of the Government set a single day for the beginning of classes for all schools in the USSR - September 1. «Grozījumi likumā "Par svētku un atceres dienām"» (latviski). likumi.lv. 2002. gada 9 aprīlis. Arhivēts no oriģināla, laiks: 2016. gada 5. Marts. Skatīts: 2015. gada 26. augustā. Papildināt pantu pēc vārdiem "11. augustu - Latvijas brīvības cīnītāju piemiņas dienu" ar vārdiem "21. augustu - Konstitucionālā likuma "Par Latvijas Republikas valstisko statusu" pieņemšanas un Latvijas Republikas faktiskās neatkarības atjaunošanas dienu" un ar vārdiem "1. septembri - Zinību dienu"