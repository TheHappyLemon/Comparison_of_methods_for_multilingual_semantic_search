Usma ir dzelzceļa stacija (pēc būtības — izmaiņas punkts) līnijā Ventspils—Tukums II, kas atrodas Ventspils novada Usmas pagastā starp Ugāles un Spāres stacijām. Blakus stacijai atrodas neliels ciems Usmas stacija, bet 700 m Ventspils virzienā — Desuciems. Blakus Tukuma virziena pārmijai sliežu ceļu šķērso autoceļš V1324 Usmas skola—Usmas stacija. 200 m uz dienvidiem no stacijas pie Ventspils šosejas atrodas autobusa pietura "Usma". Stacija un kokzāģētava šeit ierīkota jau Pirmā pasaules kara laikā, bet oficiāli pietura šeit pastāv kopš 1920. gada. Sākotnējā stacijas ēka nav saglabājusies. Vēlāk šeit tika atkal izveidota stacija (galvenokārt kokzāģētavas vajadzībām), kas pastāvēja apmēram līdz 1950. gadiem, kad Usmu pārveidoja par neapkalpojamu pieturas punktu. 1998. gadā šeit no jauna atklāja staciju (Usma uzskatāma par pirmo dzelzceļa staciju, kas Latvijā uzbūvēta pēc neatkarības atjaunošanas). Pasažieru vilcieni Usmā nepietur kopš 2001. gada. Usmas stacijas ēkas Usmas stacija, skats Ventspils virzienā Ēkas "Mazstacija" atrašanās vieta Stacijas tualete Skats uz staciju Ventspils virzienā Usmas stacijas konteiners Usmas stacijas foto (krieviski) T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 91. lpp. ISBN 978-9984-38-698-0