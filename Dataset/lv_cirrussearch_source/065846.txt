Mamudžu (indonēziešu: Mamuju) ir pilsēta Indonēzijā, Rietumsulavesi provinces galvaspilsēta un Mamudžu apriņķa centrs. Izvietojusies provinces vidusdaļā Makasaras šauruma krastā pie Mamudžu līča. Lielākā daļa pilsētas iedzīvotāju pieder mandaru tautai. Pilsētas apkārtnē raksturīga augsta dabīgā radioaktivitāte līdz pat 2800 nSv stundā, kā iemesls ir urānu saturošu minerālu izplatība reģionā. Tiek uzskatīts, ka pilsēta dibināta 1540. gada 14. jūlijā, kad tika izveidota Mamudžu impērija, apvienojot Kurikuri, Langamonaras un Managallanas karaļvalstis, un pilsēta kļuva par tās galvaspilsētu. 2021. gada janvārī pilsēta cieta 6,2 balles stiprā zemestrīcē, kurā gāja bojā 105 cilvēki, bet 6400 tika ievainoti. Vikikrātuvē par šo tēmu ir pieejami multivides faili. Skatīt: Mamudžu.