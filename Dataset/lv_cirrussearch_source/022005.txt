Kambodžas šuvējputns (Orthotomus carduelis) ir dienvidu ķauķu dzimtas (Cisticolidae) dziedātājputns. Šo Kambodžai endēmo sugu atklāja valsts galvaspilsētā Pnompeņā 2009. gadā putnu gripas laikā, bet kā sugu pēc rūpīgiem pētījumiem aprakstīja 2013. gadā.. Kambodžas šuvējputns ir neliela auguma putns; tā spārna garums ir 41-47 mm, astes garums — 35,5-42 mm, masa — 6–8 g. Galvas augšpuse un pakausis oranžs, vaigi balti, apkakle melna. Pārējā ķermeņa apspalvojuma krāsa no gaišai līdz tumši pelēkai. Šuvējputna izmērs aptuveni līdzinās paceplīša izmēram. Kambodžas šuvējputns sastopams nelielā platībā Mekongas krastos Pnompeņas nomalē. Tas mitinās biezos krūmājos. Neraugoties uz urbanizētās vides tuvumu, aizaugusī dzīvesvieta ļāva šai sugai palikt neatklātai tik ilgu laiku. Orthotomus chaktomuk atklājēji iesaka to iekļaut Sarkanajā grāmatā kā gandrīz apdraudētu (NT). Viņi uzskata, ka pieaugošās urbanizācijas rezultātā samazinās sugas areāls. Sugas latīniskais nosaukums O. chaktomuk radies no khmeru vārda ចគមឧ, kas nozīmē "četras sejas". Tas precīzi raksturo vietu, kur sugu atklāja: Pnompeņu, kurā saplūst Bassakas upe, Mekonga un Tonlēsābs. «Cambodian tailorbird: new species discovered in Phnom Penh». The Guardian. Mahood, SP; A.J.I. John; J.C. Eames; C.H. Oliveros; R.G. Moyle; Hong Chamnan; C.M. Poole; H. Nielsen; F.H. Sheldon (2013). "A new species of lowland tailorbird (Passeriformes: Cisticolidae: Orthotomus) from the Mekong floodplain of Cambodia". Forktail 29: 1-14. «Cambodian Tailorbird». Google. AFP. Arhivēts no oriģināla, laiks: 2013-06-29. Skatīts: 2013. gada 26. jūnijs. «Cambodian tailorbird: A new species seen in Phnom Penh». BBC News. Fowlie, Martin. «Hiding in plain sight: New species of bird discovered in capital city». IUCN Red List. Arhivēts no oriģināla, laiks: 2013. gada 22. augustā. Skatīts: 2014. gada 1. janvārī. Oriental Bird Images: Kambodžas šuvējputns Arhivēts 2020. gada 7. oktobrī, Wayback Machine vietnē. Selected images