Atanasovas ezers (bulgāru: Атанасовско езеро) ir sekls sālsezers Bulgārijas austrumos, Melnās jūras piekrastē, uz ziemeļiem no Burgasas centra. Savienots ar jūru pa vairākiem kanāliem. Dambis ar ceļu sadala ezeru divās daļās. No 1906. gada ezerā notiek sāls ieguve. 1980. gadā ezera ziemeļu daļā izveidots dabas rezervāts. Uz austrumiem no ezera atrodas Burgasas lidosta. 1984. gadā ezera teritorija atzīta par Ramsāras vietu. Ezers ir putniem nozīmīga vieta, novērotas 317 putnu sugas, to starpā lielākās Bulgārijas avozetu (Recurvirostra avosetta), garstilbju (Himantopus himantopus) un jūras tārtiņu (Charadrius alexandrinus) kolonijas. Vikikrātuvē par šo tēmu ir pieejami multivides faili. Skatīt: Atanasovas ezers.