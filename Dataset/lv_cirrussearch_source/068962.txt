Šis raksts ir par hokeja klubu. Par citām jēdziena Ak Bars nozīmēm skatīt nozīmju atdalīšanas lapu. Hokeja klubs "Ak Bars" (krievu: «Ак Барс»; tulkojumā no tatāru valodas — 'sniega leopards') ir Krievijas hokeja komanda no Kazaņas. 1998. un 2006. gadā „Ak Bars” kļuva par Krievijas čempioni. 2008.—2009. gada sezonā klubs kļuva par pirmo KHL čempionu, izcīnot Gagarina kausu. Nākamajā sezonā komanda Gagarina kausu izcīnīja atkārtoti, finālsērijā ar 4—3 pārspējot Balašihas "HK MVD". Mājas spēles komanda aizvada TatNeft Arena. Klubs tika dibināts 1956. gadā kā „Mašstroj”, bet, kad komanda 1958. gadā pievienojās PSRS hokeja līgai, tā tika pārsaukta par Uricka SK (revolucionāra Moiseja Uricka vārdā). Tā iekļuva KPFSR čempionātā, kur izcīnīja tiesības piedalīties PSRS augstākajā līgā, kur rādīja atzīstamu spēli, lai gan tik un tā līgā klubam neizdevās noturēties. Klubs nostabilizējās otrajā divīzijā, kur sešdesmitajos un septiņdesmitajos gados vidēji spēlē guva četrus vārtus, bet 1962. un 1976. gadā uzvarēja divīzijā un tika atzīta arī par Krievijas čempioni. Septiņdesmito gadu otrajā pusē un astoņdesmito gadu sākumā komanda bija vēl spēcīgāka, bet tai tā arī neizdevās atgūt vietu augstākajā divīzijā. Klubā tobrīd spēlēja tādi spēlētāji kā Sergejs Stolbuns, Ravils Šavalejevs, kurš tika uzskatīts par vienu no visu laiku labākajiem Tatarstānā augušajiem aizsargiem, kā arī Genādijs Maslovs, kurš 1982.—83. sezonā 76 spēlēs atzīmējās ar 140 rezultativitātes punktiem, kas vēl joprojām ir kluba rekords. Pēc PSRS sabrukuma, klubs tika pārsaukts par „Itiļ” (Itiļ — Volgas sens tjurku nosaukums). Klubs spēlēja Starptautiskajā hokeja līgā, bet tā sniegums nebija pārāk veiksmīgs — „Itiļ” tik tikko noturējās līgā. Kluba zelta ēra sākās 1996. gadā, kad tika dibināta Krievijas Superlīga un klubs ieguva savu pašreizējo nosaukumu — „Ak Bars” (tatāru: aq — 'balts', bars — 'sniega leopards'). Pirmajā sezonā klubs uzvarēja tikai savā divīzijā, bet jau 1997.—98. sezonā izcīnīja Krievijas čempiona titulu. 2000. un 2002. gadā klubs palika otrajā vietā. 2004.—05. NHL sezonas lokauta laikā klubs parakstīja līgumus ar vienpadsmit NHL spēlētājiem, kuru vidū bija Aleksejs Kovaļovs, Iļja Kovaļčuks, kā arī kanādieši Vinsents Lekavaljē un Denijs Hītlijs, bet klubam čempiona titulu neizdevās izcīnīt, finišējot vien ceturtajā vietā, bet izslēgšanas kārtas pirmajā kārtā piekāpjoties Jaroslavļas "Lokomotiv". Ap šo laiku komandā izveidojās arī slavenais ZZM uzbrucēju trijnieks — Sergejs Zinovjevs, Daniss Zaripovs un Aleksejs Morozovs. 2005. gada vasarā par komandas galveno treneri tika apstiprināts Zinetula Biļaļetdinovs, un jau nākamajā sezonā Kazaņas klubs vēlreiz izcīnīja čempiona titulu, taču 2006.—07. sezonā vienīgi finālā piekāpās Magņitogorskas "Metallurg" vienībai. 2008.—09. un 2009.—10. klubs uzvarēja jaunizveidotās KHL līgas pirmajās divās sezonās, izcīnot Gagarina kausu un vienlaicīgi arī kārtējos divus Krievijas čempiona titulus. 2008.—09. sezonā izjuka ZZM maiņa, kura spēlēja arī Krievijas izlasē, jo Sergejs Zinovjevs pievienojās Maskavas "Dinamo" vienībai. Arī turpmākajās sezonās "Ak Bars" bija viena no vadošajām līgas komandām, taču vien 2012.—13. gada sezonā "Ak Bars" izdevās tikt tālāk par Gagarina kausa otro kārtu, konferences finālā ar 3—4 piekāpjoties Čeļabinskas "Traktor". 2018. gadā komanda trešo reizi izcīnīja Gagarina kausu. Pēdējoreiz atjaunots 2022. gada 24. februārī. 30 Igors Bobkovs 82 Timurs Biļalovs 02 Daniils Žuravļovs 05 Romāns Rukavišņikovs 18 Kristians Henkels 20 Stīvens Kempfers 41 Marks Barberio 44 Dmitrijs Judins 55 Džeisons Demerss 65 Konstantīns Lučevņikovs 77 Kirils Adamčuks 96 Ņikita Ļamkins 98 Marks Jančevskis 09 Dmitrijs Kagarļickis 10 Dmitrijs Voronkovs 12 Mihails Gļukovs 14 Adels Bulatovs 16 Ēriks Fērs 17 Pērs Lindholms 19 Džordans Vīls 22 Kirils Paņukovs 24 Iļja Safonovs 27 Kirils Petrovs 28 Aleksandrs Kvartaļnovs 47 Aleksandrs Radulovs (Kapteinis) 51 Nikolajs Kovaļenko 69 Aleksandrs Burmistrovs 75 Arturs Brovkins 79 Daņiils Tarasovs 86 Ņikita Djnjaks 89 Artjoms Lukojānovs 92 Dmitrijs Kateļevskis 95 Artjoms Gaļimovs Visvairāk gūto vārtu sezonā: Daniss Zaripovs, 34 (2008.—09.) Visvairāk rezultatīvo piespēļu sezonā: Aleksejs Morozovs, 39 (2008.—09.) Visvairāk gūto punktu sezonā: Aleksejs Morozovs, 71 (2008.—09.) Visvairāk soda minūšu sezonā: Grigorijs Paņins, 120 (2011.—12.) Visvairāk gūto punktu sezonā, starp aizsargiem: Iļja Ņikuļins, 40 (2010.—11.) Visvairāk gūto vārtu sezonā: Juka Hentunens, 9 (2008.—09.) Visvairāk rezultatīvo piespēļu sezonā: Aleksejs Morozovs, 11 (2008.—09.) Visvairāk gūto punktu sezonā: Aleksejs Morozovs, 19 (2008.—09.) Visvairāk soda minūšu sezonā: Grigorijs Paņins, 69 (2008.—09., KHL rekords) Visvairāk gūto punktu sezonā, starp aizsargiem: Aleksejs Jemeļins, 13 (2009.—10.) Rafiks Jakubovs (1997—1998) Dmitrijs Balmins (1998—2004) Vadims Jepančincevs (2004—2005) Aleksejs Morozovs (2005—2013) Iļja Ņikuļins (2013—2014) Aleksandrs Svitovs (2014—2019) Iļja Safonovs (2020) Aleksandrs Radulovs (2022—pašlaik)