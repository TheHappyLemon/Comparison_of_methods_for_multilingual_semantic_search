2008. gada Dakaras rallijs bija ieplānots kā 30. Dakaras rallijs. Ja tas nebūtu atcelts, tas sāktos Lisabonā, 2008. gada 5. janvārī, dotos cauri Eiropai un Āfrikai, un beigtos 2008. gada 20. janvārī, Dakarā, Senegālā. Startam bija pieteikti 245 motocikli, 20 kvadricikli, 205 automašīnas un 100 kravas automašīnas. Kopā 570 ekipāžas no 50 dažādām valstīm piedalītos rallijreidā, par 60 ekipāžām vairāk nekā 2007. gadā. Sakarā ar drošības draudiem no teroristiskām organizācijām un franču ģimenes bojāeju 2007. gada decembrī, Mauritānijā, rallijs tika atcelts. Par to tika paziņots preses konferencē dienu pirms rallija sākuma, plkst. 14:00 pēc Latvijas laika. Sacīkste sākums bija paredzēts Lisabonā (Portugāle), bija plānots, ka braucēji dosies cauri Spānijai, Marokai, Rietumsahārai, Mauritānijai, un visbeidzot, Senegālai. Kopējais maršruta garums būtu 9273 kilometri, no kuriem 4309 būtu ātrumposmi. 13. janvārī bija ieplānota atpūtas diena. «Dakara: Organizatori atceļ Dakaras ralliju!». DELFI Autosports. 04.01.2008.