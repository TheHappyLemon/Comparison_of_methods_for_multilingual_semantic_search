"Zīda nams" ir britu rakstnieka Entonija Horovica romāns par Šerloku Holmsu. To orģinālvalodā publicēja 2011. gadā, bet latviski — 2012. gadā. Grāmatas mārketinga kampaņas ietvaros tika apgalvots, ka šī ir pirmā reize, kad "Conan Doyle Estate" (oficiālā sera A. Konana Doila biedrība) bija apstiprinājusi jaunu Šerloka Holmsa sērijas turpinājumu. Šī grāmata, tāpat kā daudzas citas grāmatas par Šerloku Holmsu, ir rakstīta no no Holmsa biedra Dr. Džona Vatsona skatupunkta. Uzmanību! Turpmākajā tekstā var tikt atklātas nozīmīgas detaļas par grāmatas saturu! Grāmata sākas ar īsu, personisku notikumu atstāstu Dr. Vatsona izpildījumā. Lasītājs tiek informēts par pirmo Vatsona un Holmsa tikšanos, Afganistānas kara apstākļiem un kādu lietu, kas bija "pārāk šokējoša, lai to atklātu līdz šim." Pie Holmsa un Dr. Vatsona ierodas vīrs, kurš pastāsta par "Žokejcepuru bandas lietu" — Edmunds Kārstērzs, mākslas priekšmetu tirgotājs, kura gleznas iznīcināja īru laupītāju banda. Pēc Kārstērza klienta slepkavības un algotā detektīva neveiksmes viņš vēršas pie Šerloka Holmsa, kurš izmanto "Neregulārās armijas" palīdzību, un kad tiek noteikta viesnīca, kur domājams, dzīvo Kīlans O'Donahjū (viens no Žokejcepuru bandas līderiem), viens no jaunākajiem "Neregulārās armijas" biedriem, zēns vārdā Ross, tiek norīkots gaidīt pie viesnīcas, līdz ieradīsies Holmss, Vatsons un Kārstērzs. Kad viņi beidzot ierodas, Rosu ķērusi neizskaidrojama šausmu lēkme un vēlāk viņš tiek atrasts nežēlīgi nogalināts, to paveikuši Zīda nama pakalpiņi. Holmss sāk nopietni risināt Zīda nama lietu, viņš tiek apsūdzēts slepkavībā un ielikts cietumā. Tikmēr Vatsons satiekas ar noslēpumainu noziedznieku, kā vēlāk atklājas — profesoru Džeimsu Moriartiju, kas apgādā Vatsonu ar atslēgu, lai atbrīvotu Holmsu no cietuma, pirms viņš tiek nogalināts. Moriartija motīvi ir neskaidri, vienīgi, viņš vēlas, lai Holmss likvidētu Zīda namu, kura darbība acīmredzot pat viņam šķiet nepieņemama. Kad Vatsons ierodas cietumā, viņš atklāj, ka Holmss ir mainījis izskatu, maskējies kā palīgs cietuma ārstam, kurš kādreiz bijis viņa klients. Holmss un Vatsons tiek ierauti jaunā notikumu virpulī. Dažādi pavedieni aizved viņus līdz ceļojošai izklaidētāju grupai, kur viņi tiek ieslodzīti, pirms viņus izglābj Skotlenjarda inspektors Lestreids. Holmss, Vatsons un Lestreids dodas ceļā uz Zīda namu, klubu, kuru pārvalda mācītājs un viņa sieva, zēnu bērnunama pārvaldnieki. Atklājas, ka klubs izīrē zēnus bagātajiem klientiem. Zīda namu nekavējoties ielenc Skotlenjarda policisti. Tomēr, neskatoties uz klientu arestēšanu, lieta nenonāk tiesā, jo kāds karaliskās ģimenes loceklis, iespējams, tajā ir iesaistīts. Visbeidzot atklājas, ka Kārstērzas kundze ir atbildīga par Žokejcepuru bandas lietas notikumiem, būdama viena no īru bandas līderēm. Vimbldonas mākslas darbu tirgotājs Žokejcepuru banda Ridžveihola Neoficiālie policijas spēki Lestreids rīkojas Čorligrendžas zēnu skola Baltā lente Krauklis un divas atslēgas Brīdinājums Blūgeitfīldsa Apcietinājumā Notikuma liecinieki Inde Ceļojums tumsā Holovejas cietums Pazušana Ziņa Zīlniece Zīda nams Kīlans O'Donahjū Tātad ir pamata elementi: dati, dati, dati. Nekādas konsekvences nav ņemtas vērā. Un tomēr, kā gan Horovics, tāpat kā Holmss, var spriest, vai ūdens pile ir no Atlantijas vai Niagaras? Vai viņš spēj mūs pārsteigt? Aizraut? Vai ir "ātrā dedukcija", tikpat pat kā intuitīvi minējumi, un tomēr vienmēr balstīta uz loģisku pamatu, pēc kuras mēs sniedzamies? Jā, un kā vēl. - The Guardian Ikviens sīkums, ikkatra frāze, katra miglainā Londonas ieliņa - viss ir tā, kā tam jābūt. Holmss un Vatsons ir atgriezušies, un mēs varam to izbaudīt. - The Independent Izcili un aizraujoši! Rodas vēlme aplaudēt Entonija Horovica meistarībai! - The Washington Post Ļoti aizraujošs un izklaidējošs romāns, kas brīžiem pat sasmīdinās. Artura Konana Doila klasiskie stāsti atklāj sava laika ideālus un raizes. Romāns "Zīda nams" sniedz lasītājiem līdzīgas izjūtas un piedzīvojumus. - The Philadelphia Inquirer Galvenais raksts: Moriartijs (grāmata) Horovics sarakstīja grāmatu "Moriartijs", 2014. gadā tā iznāca angļu valodā. «Zvaigzne ABC - Zīda nams» – caur www.zvaigzne.lv. «The House of Silk by Anthony Horowitz – review». the Guardian. 2011. gada 27. okt. «House of Silk – The Guardian Review | News». Anthony Horowitz. 2011. gada 1. nov. https://twitter.com/AnthonyHorowitz/status/392557160971763712