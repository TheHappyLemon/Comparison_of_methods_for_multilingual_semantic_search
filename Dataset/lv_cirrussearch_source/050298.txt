"Favorīte" (angļu: The Favourite) ir 2018. gada melnā komēdija, kuras režisors un viens no producentiem ir Jorgs Lantims. Galvenās lomas filmā atveido Olīvija Kolmane, Emma Stouna un Reičela Vaisa. Filmas pirmizrāde notika 2018. gada 30. augustā Venēcijas filmu festivālā. Filma tika nominēta desmit Amerikas Kinoakadēmijas balvām, tādējādi kopā ar filmu "Roma" kļūstot par visvairāk nominēto filmu šajā ceremonijā; "Favorīte" gan ieguva tikai vienu balvu nominācijā "Labākā aktrise galvenajā lomā". Tāpat filma tika nominēta vairākām citām nozīmīgām balvām, tajā skaitā piecām Zelta globusa balvām; Amerikas Kinoinstitūts "Favorīti" nosauca par vienu no 2018. gada desmit labākajām filmām. Filmas sižets norisinās 18. gadsimta Anglijā, kad troni ieņem vārgā karaliene Anna, bet valsti viņas vietā pārvalda tuva draudzene, lēdija Sāra. Anglijā ierodas Sāras māsīca Ebigeila, kura meklē nodarbošanos, tomēr drīz vien abu māsīcu attiecības tiek pārbaudītas. «The Favourite». Britu filmu klasifikācijas padome. Arhivēts no oriģināla, laiks: 2020. gada 11. janvārī. Skatīts: 2019. gada 16. septembris. «The Favourite (2018)». Box Office Mojo (Amazon.com). Skatīts: 2019. gada 16. septembris. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)