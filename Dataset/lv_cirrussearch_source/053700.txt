Odefransa (franču: Hauts-de-France, izrunā: [o d(ə) fʁɑ̃s] — ‘Augšfrancija’) ir administratīvais Francijas reģions, kas atrodas valsts ziemeļos. Reģions tika izveidots 2016. gada 1. janvārī, apvienojot divus iepriekšējos reģionus — Noru-Padekalē un Pikardiju. Sākotnēji reģiona nosaukums bija Noras-Padekalē-Pikardijas reģions (Région Nord-Pas-de-Calais-Picardie), bet 2016. gada 28. septembrī tas tika mainīts uz Odefransu. Odefransas administratīvais centrs ir Lille. 2017. gadā reģionā dzīvoja 6 miljoni cilvēku. Vikikrātuvē par šo tēmu ir pieejami multivides faili. Skatīt: Odefransa. Encyclopædia Universalis raksts (franciski)