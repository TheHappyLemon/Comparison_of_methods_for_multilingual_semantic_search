Alnilams (arī Oriona ε, Oriona Epsilons) ir zila pārmilzu zvaigzne Oriona zvaigznājā, atrodas Oriona jostas vidū. Tā ir 29. spožākā redzamā zvaigzne debesīs un 4. spožākā Oriona zvaigznājā. Zvaigznes vārds cēlies no arābu vārda النظام, an nizām — ‘pērļu virtene’. Alnilams ir viena no 58 zvaigznēm, kuras izmanto astronavigācijā, lai noteiktu atrašanās vietu. Visaugstāk virs horizonta tā atrodas ap pusnakti uz 15. decembri. Relatīvi vienkāršais zvaigznes spektrs padara to derīgu starpzvaigžņu vides pētījumiem. Nākamo miljons gadu laikā Alnilams kļūs par sarkano pārmilzi un uzsprāgs kā pārnova. Zvaigzni ietver miglājs NGC 1990, kuru tā izgaismo, padarot par atstarojošo miglāju. Lādēto daļiņu plūsma no zvaigznes var sasniegt 2000 km/s lielu ātrumu, tādējādi Alnilams zaudē savu masu ap 20 miljonus reižu ātrāk kā Saule. Betelgeize Orions (zvaigznājs) The Hipparcos and Tycho Catalogues (ESA 1997) Pulkovo radial velocities for 35493 HIP stars (Gontcharov, 2006) Alnilam «(HIP 26311)». Arhivēts no oriģināla, laiks: 2013. gada 22. oktobrī. Skatīts: 2014. gada 2. februārī.