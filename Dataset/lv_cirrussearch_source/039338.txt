Igors Sokolovs (dzimis 1974. gada 17. augustā Rīgā) ir Latvijas vieglatlēts, startē vesera mešanas sacensībās. Ar panākumiem startējis Eiropas kausā — divreiz bijis sacensību uzvarētājs (2005, 2007), četras reizes ierindojies otrajā vietā (2001, 2003, 2006, 2008). 2007. gada Pasaules čempionātā Osakā viņš izcīnīja 14. vietu (73,92 m). Piedalījies 2008. gada vasaras olimpiskajās spēlēs, kurās izcīnīja 19. vietu ar 73,72 m tālu metienu. 2009. gada Pasaules čempionātā Berlīnē ieņēma 17. vietu (73,97 m). 2009. gada Pasaules vieglatlētikas finālā izcīnīja 2. vietu ar 79,32 tālu metienu. 2010. gada Eiropas čempionātā izcīnīja 14. vietu ar 73,29 m tālu metienu. 2011. gada Pasaules čempionātā viņš ar 72,95 m tālu metienu ierindojās 20. vietā. Kvalificējās startam 2012. gada vasaras olimpiskajās spēlēs. Tajās viņš ar kvalifikācijā sasniegtajiem 72,76 metriem ierindojās 21. vietā, nekvalificējoties finālam. 2012. gada Eiropas čempionātā viņš ar 70,80 metrus tālu metienu palika 23. vietā kvalifikācijā, tādējādi nekvalificējoties finālsacensībām. 2013. gada Pasaules čempionātā Maskavā, Krievijā, izcīnīja 19. vietu. Karjeras laikā vairākas reizes labojis Latvijas rekordu vesera mešanā, un pašlaik tas ir 80,14 metri. To viņš uzstādīja 2009. gada 30. maijā Rīgas atklātajā čempionātā vieglatlētikā. «2012. gada Olimpisko spēļu profils». London2012.com. Arhivēts no oriģināla, laiks: 2012. gada 18. jūlijā. Skatīts: 2012. gada 21. jūlijā. «Igors Sokolovs». Olimpiade.lv. Arhivēts no oriģināla, laiks: 2012. gada 27. jūlijā. Skatīts: 2012. gada 21. jūlijā. Jānis Pārums. «Sokolovs nespēj pārvarēt kvalifikāciju pasaules čempionātā». sportacentrs.com, 2011. gada 27. augustā. Skatīts: 2011. gada 1. septembrī. «Jeļizarova šokē, labojot Latvijas rekordu par 18 sekundēm». Sportacentrs.com. 2012. gada 8. jūnijā. Skatīts: 2012. gada 8. jūnijā. «Sokolovam tikai 72.76 metri, fināls iet secen». Sportacentrs.com. Skatīts: 2012. gada 4. augustā. Sokolovam jauns Latvijas rekords - 80.14 metri Arhivēts 2009. gada 14. jūnijā, Wayback Machine vietnē. eSports.lv, atjaunots 30.05.2009. Olympedia profils (angliski) LOK profils IAAF profils (angliski) Trach and Field vieglatlēta profils (angliski) Latvijas vieglatlēta(-es) profils LVS profils