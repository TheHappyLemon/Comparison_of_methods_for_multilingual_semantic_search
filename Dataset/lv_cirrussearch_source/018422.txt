Boriss Berezovskis (krievu: Борис Абрамович Березовский; dzimis 1946. gada 23. janvārī, miris 2013. gada 23. martā) bija ebreju izcelsmes Krievijas uzņēmējs, biznesa oligarhs, valsts amatpersona un bijušais matemātiķis. Dzimis 1946. gadā Maskavā inženiera Ābrama Berezovska un viņa sievas Annas Gelmanes ģimenē. Studēja Maskavas Mežu universitātē, strādāja PSRS Zinātņu akadēmijas Kontroles zinātņu institūtā, publicēja pētījumus par darba zinātnisko organizāciju. Pēc PSRS sabrukuma, kad Krievijā notika valsts īpašum privatizācija, Berezovskis pārņēma kontroli pār dažādiem aktīviem, tai skaitā valsts galveno Krievijas Sabiedrisko televīziju. Pēc 2000. gada prezidenta vēlēšanām, kurās uzvarēja Vladimirs Putins, Berezovskis kritizēja viņu un viņa politiku. 2000. gada beigās viņš pārcēlās uz Apvienoto Karalisti, kas viņam 2003. gadā sniedza politisko patvērumu. Krievijā Berezovski apsūdzēja krāpniecībā, naudas atmazgāšanā un vardarbīgā varas gāšanas mēģinājumā. Vairākas valstis liedza Berezovskim iebraukšanu, tostarp arī Latvija. 2003. un 2007. gadā viņš apsūdzēja Krievijas Federālo drošības dienestu mēģinājumos viņu nogalināt. Pēc tam, kad 2006. gadā Londonā FDD aģents noindēja viņa uzticības personu Aleksandru Ļitviņenko, Krievijas propaganda Berezovski apsūdzēja Ļitviņenko nogalināšanā. Pirms Krievijas—Gruzijas kara 2008. gadā savā mājā Londonas apkārtnē pēc vakariņām nomira viņa biznesa partneris Badri Patarkatsišvili. 2013. gada 23. martā Berezovski atrada mirušu savā mājā Askotā, Bārkšīras grāfistē Apvienotajā Karalistē. Tiesu ekspertīze konstatēja nožņaugšanas pazīmes. David Hoffman. The Oligarchs: Wealth and Power in the New Russia. PublicAffairs, 2011. ISBN 978-1-61039-111-5. Skatīts: 2013. gada 24. marts. «Russian oligarch Boris Berezovsky found dead in his bath». Daily Telegraph. 2013. gada 23. martā. Skatīts: 2013. gada 23. martā. «'I am plotting a new Russian revolution'». The Guardian. 2007. gada 13. aprīlis. Skatīts: 2013. gada 24. martā. Teksts " World news " ignorēts «The Prosecutor Digs in the Dirt – Kommersant Moscow». Kommersant.com. Arhivēts no oriģināla, laiks: 2012. gada 27. janvārī. Skatīts: 2011. gada 17. oktobris. Arhivēts 2012. gada 27. janvārī, Wayback Machine vietnē. «Krievu miljardieris Boriss Berezovskis izdarījis pašnāvību». Diena.lv. Skatīts: 2013. gada 24. martā. Berezovski iekļauj Latvijā nevēlamo personu sarakstā Boriss Berezovskis paliks Latvijai nevēlamo personu sarakstā Vikikrātuvē par šo tēmu ir pieejami multivides faili. Skatīt: Boriss Berezovskis. Encyclopædia Britannica raksts (angliski) Oficiālā tīmekļa vietne