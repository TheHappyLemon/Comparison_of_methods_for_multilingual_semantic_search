Verona ir igauņu dziedātāju Koita Tomes un Lauras Peldveres izpildīta dziesma. Dziesma pārstāvēja Igauniju 2017. gada Eirovīzijas dziesmu konkursā Kijevā. Verona sarakstīja Svens Lehmuss. Dziesma tika izdota ciparu lejupielādei 2017. gada 30. janvārī. Vēlāk dziesma tika izdota itāļu valodā, jo Verona ir pilsēta Itālijā, kurā norsinājās Viljama Šekspīra darba "Romeo un Džuljeta" sižets. Lugas varoņu mīlas stāsts un pati pilsēta dziesmā tiek pieminēta vairākas reizes. 2016. gada 8. novembrī tika paziņots, ka Koits un Laura piedalīsies Eesti Laul 2017 — Igaunijas nacionālajā atlasē 2017. gada Eirovīzijas dziesmu konkursam. Duets piedalījās otrajā pusfinālā 2017. gada 18. februārī, gūstot 2. vietu kopvērtējumā — 1. vietā pēc skatītāju vērtējuma un 5. pēc žūrijas balsojuma. 4. martā notikušajā finālā viņi tika tālāk uz superfinālu ar 2. vietu — 1. vietā pēc skatītāju vērtējuma un 6. pēc žūrijas balsojuma. Superfinālā viņi uzvarēja televīzijas balsojumā un ieguva tiesības izpildīt Verona 2017. gada Eirovīzijas dziesmu konkursā. 2017. gada Eirovīzijas dziesmu konkursā galvenajiem vokālistiem Koitam un Laurai pievienojās trīs fona vokālisti. Igaunija savu dziesmu izpildīja otrā pusfināla otrajā pusē ar 17. kārtas numuru. Dziesmas izpildījuma laikā notika problēma ar Lauras mikrofonu, tāpēc dziesmas pirmā rindiņa nebija dzirdama klausītājiem. Pēc 85 punktu iegūšanas un nokļūšanas 14. vietā no 18 dziesma nekvalificējās finālam. Skatītāju balsojumā dziesma guva 6. vietu, kas ir 8 vietas augstāk nekā žūriju novērtējums (14. vieta). Victor M. Escudero. «Koit Toome and Laura to bring Verona to Kyiv!». eurovision.tv. Eurovision, 2017. gada 4. marts. Robyn Gallagher. «ESTONIA: ELINA BORN, KERLI REVEALED AMONGST EESTI LAUL 2017 SEMI FINALISTS». wiwibloggs.com. Wiwibloggs, 2016. gada 8. novembris. Jessica Weaver. «Estonia: Eesti Laul 2017 voting breakdown released». ESCToday, 2017. gada 5. marts. Skatīts: 2017. gada 11. marts. «Selgusid Eesti Laul 2017 viimased finalistid». eestilaul.postimees.ee (Estonian). Postimees. 2017. gada 18. februāris. Skatīts: 2017. gada 26. februāris. Paul Jordan. «Kyiv to host Eurovision 2017!». eurovision.tv. European Broadcasting Union, 2016. gada 9. septembris. Skatīts: 2016. gada 11. septembris. Paul Jordan. «Semi-Final Allocation Draw on Monday, pots revealed». eurovision.tv. European Broadcasting Union, 2016. gada 21. janvāris. Skatīts: 2016. gada 25. janvāris. «Estonian Airplay Chart». Radio Monitor. Arhivēts no oriģināla, laiks: 2017. gada 20. marts.