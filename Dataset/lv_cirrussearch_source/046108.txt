Melnā piektdiena ir neoficiāls apzīmējums ASV nākamajai piektdienai pēc Pateicības dienas (kas tiek atzīmeta novembra ceturtajā ceturtdienā). Kopš 1952. gada tā tiek uzskatīta par Ziemassvētku iepirkšanās sezonas sākumu ASV, lai arī apzīmējums "Melnā piektdiena" ieviesies vēlāk. Daudzos veikalos Melnajā piektdienā precēm ir lielas atlaides, veikali sāk darbu daudz agrāk par citām dienām. Kopš 2006. gada Melnajā piektdienā ASV miruši 10 cilvēki un 111 cilvēki tikuši ievainoti, iepērkoties veikalos. Kopš 21. gadsimta sākuma pārdevēji citās valstīs cenšas ieviest Melnās piektdienas apzīmējumu, arī lai konkurētu ar ASV bāzētajiem tiešsaistes iepirkšanās veikaliem. «Black Friday». Britannica. 2023-11-13. Skatīts: 2023-11-17. «Black Friday Death Count». blackfridaydeathcount.com. Arhivēts no oriģināla, laiks: 2015. gada 22. novembrī. Skatīts: 2015. gada 21. novembris. «Retailers riding Black Friday's cyber wake». Radio New Zealand. 2018. gada 23. novembris. Skatīts: 2018. gada 24. novembris. Vikikrātuvē par šo tēmu ir pieejami multivides faili. Skatīt: Melnā piektdiena.