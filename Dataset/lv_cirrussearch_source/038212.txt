Jūlija Osmaka (ukraiņu: Юлія Владиславівна Осьмак; dzimusi 1998. gada 6. martā Kijivā) ir Ukrainas starptautiskā lielmeistare šahā (2016). Vairākkārt uzvarējusi Ukrainas junioru šaha čempionātos dažādās vecuma kategorijās: U10 (2006, 2008), U12 (2010), U16 (2013), U20 (2012, 2013). 2010. gadā uzvarējusi Pasaules junioru šaha čempionātā U12 vecuma grupā. Divas reizes izcīnījusi bronzas medaļas Eiropas junioru šaha čempionātos: U10 vecuma kategorijā (2008) un U12 vecuma kategorijā (2010). Ukrainas sieviešu šaha čempionātos izcīnijusi zelta (2017), sudraba (2019) un četras bronzas (2014, 2015, 2018, 2020) medaļas. 2021. gada augustā Jasos izcīnījusi 2. vietu Eiropas individuālajā šaha čempionātā sievietēm. 2021. gada novembrī Rīgā ierindojusies 21. vietā 2021. gada "FIDE Chess.com Grand Swiss" turnīrā sievietēm. 2023. gada augustā Baku piedalījusies FIDE Pasaules kausa izcīņā sievietēm, kurā 2. kārtā uzvarējusi Stavrulu Colakidu, bet 3. kārtā piekāpusies Džu Dzjiņerai. Pārstāvējusi Ukrainas komandu lielākajos komandu šaha turnīros: Pasaules šaha olimpiādēs piedalījusies 2 reizes (2018, 2022). Komandu vērtējumā izcīnījusi zelta (2022) un sudraba (2018) medaļas; Eiropas komandu šaha čempionātā piedalījusies 3 reizes (2017, 2019, 2021). Komandu vērtējumā izcīnījusi bronzas (2017) medaļu; Pasaules komandu šaha čempionātā piedalījusies 2 reizes (2017, 2021). Par panākumiem turnīros FIDE 2016. gadā Osmakai piešķīra starptautiskās lielmeistares (WGM) nosaukumu, bet 2017. gadā - starptautiskā meistara vīriešiem (IM) nosaukumu. 2021. gada 27. un 28. martā Jūlija Osmaka uzvarēja FIDE Pasaules Universiādes tiešsaistes sieviešu ātrā šaha čempionātā, iegūstot 4½ punktus no 5 iespējamiem. Tomēr pēc šaha spēles statistikas analīzes viņas rezultāts tika anulēts, un viņa tika diskvalificēta par iespējamu palīgierīču lietošanu šaha partijas laikā. Universiādes Fair Play (Godīgas spēles) komiteja apgalvoja, ka kopumā tika diskvalificēti 20 šahisti, taču atteicās uzrādīt katra konkrētus "krāpšanās pierādījumus". Uzreiz pēc diskvalifikācijas Jūlija Osmaka izteica vēlmi veikt melu detektora testu, lai apstrīdētu šo diskvalifikāciju, taču tas neizmainīja FIDE lēmumu. «Ukraine Junior Chess Championship-2014 (Girls)». Arhivēts no oriģināla, laiks: 2016. gada 12. aprīlī. Skatīts: 2017. gada 18. aprīlī. 2010 World Youth Chess Championship — Final report World Youth Chess Championships 2010 — Girls under 12 "Ukraine Women`s Final - 2017" EUROPEAN INDIVIDUAL WOMEN’S CHESS CHAMPIONSHIP 2021 2021 FIDE Chess.com Women's Grand Swiss Women's Chess World Cup 2023 44th Olympiad Chennai 2022 Open 14th European Team Chess Championship 2021 - Women Women's World Team Championship 2021 Semi-Final Title Applications (WGM): Osmak, Iulija 2nd quarter PB Meeting 2017 by written resolution Cheating scandal hits FIDE World Online University Championships | chess24.com Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)