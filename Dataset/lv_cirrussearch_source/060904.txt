Mirjama Puhnere (vācu: Mirjam Puchner; dzimusi 1992. gada 18. maijā) ir Austrijas kalnu slēpotāja, 2022. gada ziemas olimpisko spēļu sudraba medaļas ieguvēja supergigantā. Viņas brālis Joahims arī ir nodarbojies ar kalnu slēpošanu, trīsreiz bijis uz goda pjedestāla Pasaules kausa posmos. 2009. gada Eiropas Jaunatnes olimpiskajā festivālā Ščirkā izcīnīja uzvaru milzu slalomā. Pasaules kausa sacensībās debitēja 2013. gada 12. janvārī Sanktantonā ar 47. vietu nobraucienā. Pirmos punktus PK ieskaitē ieguva tā paša gada 21. decembrī Valdizērā, Francijā, nobraucienā ieņemot 29. vietu. 2014. gada janvārī supergigantā Innerkremsā guva savu pirmo uzvaru Eiropas kausa posmos. Pirmo reizi Pasaules kausa posmā uzvarēja 2016. gada 16. martā nobraucienā Sanktmoricā. 2017. gadā guva traumu un bija spiesta izlaist visu 2017.—2018. gada sezonu. 2019. gada 13. martā nobraucienā Soldeu, Andorā, izcīnīja savu otro uzvaru PK posmos. 2021. gada Pasaules čempionātā Kortīnā d'Ampeco startēja tikai nobraucienā un ieņēma 11. vietu. 2022. gada ziemas olimpiskajās spēlēs Pekinā izcīnīja sudraba medaļu supergigantā, piekāpjoties tikai šveicietei Larai Gutai-Behrami. Startēja arī nobraucienā un ierindojās 8. vietā. «Mirjam Puchner». olympics.com (angļu). Arhivēts no oriģināla, laiks: 2022. gada 9. martā. Skatīts: 2022. gada 27. martā. «European Youth Olympic Festival Szczyrk (POL) - Official results». fis-ski.com (angļu). Skatīts: 2022. gada 27. martā. «First-time World Cup winner stuns, Vonn picks up globe». skiracing.com (angļu). 2016. gada 16. marts. Skatīts: 2022. gada 27. martā. «Schmidhofer wins first-ever crystal globe as Puchner takes Finals downhill win». fis-ski.com (angļu). 2019. gada 13. marts. Skatīts: 2022. gada 27. martā. Vikikrātuvē par šo tēmu ir pieejami multivides faili. Skatīt: Mirjama Puhnere. Oficiālā tīmekļa vietne (vāciski) Olympedia profils (angliski) FIS profils (kalnu slēpošana) (angliski)