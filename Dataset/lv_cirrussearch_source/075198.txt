Bārnarda zvaigzne ir ļoti mazas masas sarkanā pundura tipa zvaigzne, kas atrodas aptuveni 6 gaismas gadu (otra tuvākā zvaigzne Saulei aiz Centaura Alfas) attālumā no Zemes Čūskneša zvaigznājā. 1916. gadā amerikāņu astronoms Edvards Emersons Bārnards izmērīja šīs zvaigznes kustību debesjumā, kas bija 10,3 leņķa sekundes gadā. Tas ir lielākais zināmais zvaigznes ātrums pie debesīm, skatoties no Saules sistēmas. 2018. gada novembrī tika ziņots, ka ap Bārnarda zvaigzni tika atklāta riņķojam citplanēta, kurai tika dots nosaukums Bārnarda zvaigzne b. Tā kā planētas masa 3 reizes pārsniedz Zemes masu, tā tiek klasificēta kā “superzeme” (Super-Earth) un pašlaik skaitās kā otra tuvākā citplanēta (aiz Centaura Proksimas b) Saules sistēmai. Sarkanais punduris Aizeks Azimovs. Visums. R:, "Zinātne", 1972, 41. lpp Andris Kraševskis. «Tikai 6 gaismas gadu attālumā no Zemes atklāta ledus klāta superzeme». atklajumi.lv. Atklājumi.lv, 2018. gada 17. decembris. Skatīts: 2019. gada 11. jūlijs.