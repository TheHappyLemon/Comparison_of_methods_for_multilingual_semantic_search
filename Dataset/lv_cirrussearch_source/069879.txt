Blue Eye Samurai ir ASV pieaugušo animācijas seriāls, ko straumēšanas platformai Netflix izveidoja Maikls Grīns ar sievu Emberu Noizumi un animēja Francijas kompānija Blue Spirit. 17. gadsimtā, Edo perioda Japānā jauktas izcelsmes karotājs Mizu meklē atriebību pret četriem baltādainajiem vīriešiem, kuri nelegāli uzturas Japānā laikā, kad Tokugavas sjogunāts slēdzis tās robežas. Maja Erskaina ieskaņo jauktas izcelsmes zilacaino karotāju Mizu; Masī Oka ieskaņo optimistisku pavāru bez rokām Ringo, kurš idealizē Mizu; Darens Barnets ieskaņo daudzsološo, taču augstprātīgo pieticīgās izcelsmes karotāju Taigenu; Brenda Songa ieskaņo lutināto un mērķtiecīgo jaunbagātnieka meitu Princesi Akemi; Džordžs Takeī ieskaņo Princeses Akemi skolotāju Seki; Rendels Paks ieskaņo Faulera izmitinātāju un līdzzinātāju Heidži Šindo; Kerijs-Hirojuki Tagava ieskaņo aklo kalēju Meistaru Eidži, kurš izaudzināja Mizu; Kenets Brana ieskaņo kontrabandistu un izgudrotāju Ebaidžu Fauleru, kuram, par spīti Japānas izolacionisma politikai, ir slepena sadarbība ar sjogunu. Stefānija Hsu ieskaņo prostitūtu Isu; Mingana Vena ieskaņo bordeļa saimnieci un suteneri Madāmu Kadži; Harijs Šums Jaunākais ieskaņo sjoguna jaunāko dēlu Takajoši; Marks Dakaskoss ieskaņo pasūtījuma slepkavu Čiaki; Orli Mariko Grīns ieskaņo ieskaņo Mizu jaunībā; Džūds Grīns ieskaņo ieskaņo Taigenu jaunībā; Patriks Galahers ieskaņo Princeses Akemi tēvu Kungu Daiči. Recenziju apkopošanas platforma Rotten Tomatoes, pamatojoties uz 13 recenzijām, ziņoja par 100% kritiķu novērtējumu ar vidējo reitingu 8,1 no 10. Vietnes kritiķu konsensus vēsta: "Vizuāli satriecoša un varoņiem izveicīgu uzmanību pievērsoša, Blue Eye Samurai ir meistarīgi atveidots animēts piedzīvojums." Metacritic, kas izmanto vidējo vērtējumu, pamatojoties uz 5 kritiķu recenzijām, seriālu novērtēja ar 86 no 100 punktiem, kas norāda "vispārēju atzinību". «Swear Allegiance to the 'Blue Eye Samurai' This November». Netflix. «The Pink-Haired Secret Weapon Behind 'Blue Eye Samurai'». Vanity Fair. 2023. gada 26. septembris. «Netflix Orders 'Blue Eye Samurai' Animated Action Series from Michael Green & Amber Noizumi; Maya Erskine, George Takei, Masi Oka & Randall Park Lead Cast». 2020. gada 9. oktobris. «Rotten Tomatoes. Blue Eye Samurai». Skatīts: 2023. gada 20. novembrī. «Metacritic. Blue Eye Samurai.». Skatīts: 2023. gada 20. novembrī.