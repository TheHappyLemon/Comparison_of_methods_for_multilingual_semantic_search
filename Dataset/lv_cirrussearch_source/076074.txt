Take That ir Apvienotās Karalistes puišu popgrupa, kura sastāv no Gerija Barlova, Marka Ovena, Hovarda Donalda, Džeisona Orindža, kā arī no bijušā grupas dalībnieka Robija Viljamsa. Visi grupas dalībnieki ir vokālisti, bet daži spēlē arī mūzikas instrumentus un ir arī dziesmu tekstu autori un komponisti. Grupa guva lielu popularitāti 1990. gadu pirmajā pusē, bet pēc tam, kad iekšēju nesaskaņu dēļ 1995. gadā grupu pameta Robijs Viljamss, drīzumā grupa izjuka. Tomēr pēc nepilniem 10 gadiem, 2005. gadā Take That jau četru dalībnieku sastāvā bez Robija Viljamsa atkal apvienojās un turpina veiksmīgi uzstāties un izdot jaunus albumus. Tomēr 2009. gada sākumā parādījās informācija, ka iespējams ar laiku grupai atkal pievienosies arī Robijs Viljamss. Grupa Take That tika izveidota 1990. gadā Mančestrā. Laika posmā no 1990. līdz 1996. gadam grupa Take That ir pārdevusi vairāk kā 19 miljonus albuma kopiju un tiek uzskatīta par vienu no vispopulārākājām Apvienotās Karalistes popgrupām. Take That dziesmas dominēja Apvienotās Karalistes topos 1990. gadu pirmajā pusē. No četriem tajā posmā izdotajiem albumiem, divi "Everything Changes" un "Greatest Hits" kļuva par desmitgades vispārdotākajiem albumiem. Sasniedzot milzīgus panākumus Eiropā, sabiedrībā valdīja viedoklis, ka nav jautājums, vai Take That spēs radīt pirmās vietas singlus, bet gan jautājums ir, cik tādu singlu būs. Grupa pašķīrās 1996. gadā, bet pēc 2005. gada dokumentālās filmas iznākšanas un jauna labāko dziesmu albuma izdošanas, grupa oficiāli paziņoja par 2006. gadā atkalapvinošanās tūri pa Apvienoto Karalisti ar nosaukumu "The Ultimate Tour". 2006. gada 9. maijā tika paziņots, ka grupa Take That, pēc 10 gadu pārtraukuma, ir ķērusies pie jauna studijas albuma ierakstīšanas ar nosaukumu "Beautiful World". 2008. gada nogalē tika izdots jau otrais grupas pēcapvienošanās albums ar nosaukumu "The Circus" un grupa 2009. gadā gatavojas doties jaunā koncerttūrē. Kopš 2010.gada grupa ir atkal apvienojusies ar Robiju un izdevusi albumu "Progress" un devušies koncerttūrē 2011. gadā.Pēc koncerttūres grupa paziņoja par pārtraukuma paņemšanu. Marks Ovens 2013.gadā paziņoja kādā no intervijām par septītā studijas albuma ierakstīšanu 2014. gadā. Take That & Party (1992) Everything Changes (1993) Nobody Else (1995) Greatest Hits (1996) (Labāko dziesmu izlases albums) Never Forget: The Ultimate Collection (2005) (Labāko dziesmu izlases albums) Beautiful World (2006) The Circus (2008) Progress (2010) III (2014) Robijs Viljamss «Take That - Biography, Photos, News, Videos, Reviews and Tour Dates and Tickets - Contactmusic.com». Arhivēts no oriģināla, laiks: 2009. gada 23. martā. Skatīts: 2009. gada 30. martā. Take That – Discover music, videos, concerts, stats, & pictures at Last.fm «Arhivēta kopija». Arhivēts no oriģināla, laiks: 2008. gada 20. februārī. Skatīts: 2009. gada 30. martā. «Arhivēta kopija». Arhivēts no oriģināla, laiks: 2008. gada 20. februārī. Skatīts: 2009. gada 30. martā. «Arhivēta kopija». Arhivēts no oriģināla, laiks: 2008. gada 20. februārī. Skatīts: 2009. gada 30. martā. «Arhivēta kopija». Arhivēts no oriģināla, laiks: 2008. gada 20. februārī. Skatīts: 2009. gada 30. martā. «Arhivēta kopija». Arhivēts no oriģināla, laiks: 2008. gada 20. februārī. Skatīts: 2009. gada 30. martā. «Arhivēta kopija». Arhivēts no oriģināla, laiks: 2008. gada 20. februārī. Skatīts: 2009. gada 30. martā. «Arhivēta kopija». Arhivēts no oriģināla, laiks: 2008. gada 20. februārī. Skatīts: 2009. gada 30. martā. «Arhivēta kopija». Arhivēts no oriģināla, laiks: 2008. gada 20. februārī. Skatīts: 2009. gada 30. martā. Take That oficiālā mājas lapa