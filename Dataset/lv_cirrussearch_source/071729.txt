Vieda vīra bailes (angļu: The Wise Man's Fear) ir amerikāņu rakstnieka Patrika Rotfusa fantāzijas romāns. Tā ir otrā grāmata sērijā "Karaļkāvēja hronikas", tā tika izdota 2011. gada 1. martā. Latviešu valodā tika izdota 2015. gadā. Grāmatu no angļu valodas tulkoja Zane Rozenberga. Grāmata vēsta par notikumiem, kuri saasina Kvouta konfliktu ar nozīmīgu aristokrātijas pārstāvi un piespiež viņu uz laiku atstāt Universitāti, lai meklētu laimi citās zemēs. Palicis viens, bez naudas un pajumtes, Kvouts aizceļo uz Vintasu, kur drīz tiek ierauts galma intrigās. Cenzdamies iemantot varena augstmaņa labvēlību, Kvouts atklāj sazvērestības mēģinājumu, nonāk sadursmē ar sāncensi maģijas mākslā un vada algotņu grupu uz tālām savvaļas zemēm, kur tiem jāatšķetina mīkla un jāuzzina, kas uzglūn ceļotājiem uz Karaļa lielceļa. Visu šo laiku Kvouts meklē atbildes, pūloties atklāt patiesību par noslēpumaino Amiru, čandriāniem un savu vecāku nāvi. Notikumu gaitā Kvouts nokļūst leģendāro ademu karotāju tiesas krustugunīs, ir spiests aizstāvēt Edema Rū cilts godu un aizceļo uz Fae valstību. Tur viņš sastop Felurianu – feju pasaules sievieti, kurai nespēj pretoties neviens vīrietis un no kuras neviens cilvēks nav aizgājis dzīvs... Kvouts ir pirmais. Zvaigzne ABC - Vieda vīra bailes.