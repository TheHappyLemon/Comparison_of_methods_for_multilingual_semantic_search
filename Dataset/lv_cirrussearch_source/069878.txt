Malabona (filipīniešu: Lungsod ng Malabon, angļu: Malabon City) ir neatkarīga pilsēta Filipīnās. Atrodas Lusonas salas rietumdaļā Manilas aglomerācijā, administratīvi ietilpst Galvaspilsētas reģionā. Izvietojusies reģiona ziemeļrietumos pie robežas ar Bulakanas provinci; ziemeļos robežojas ar Valensuelu un Bulakanas provinces Obando municipalitāti, austrumos — ar Kalookanu, bet rietumos — ar Navotasu. Malabona ir Manilas dzīvojamā un rūpnieciskā piepilsēta, attīstīta dīķu zivkopība. Mūsdienu apdzīvoto vietu Tambobongu (Tambobong) 1599. gadā dibinājis augustīniešu ordenis kā daļu no Tondo municipalitātes. Attīstījusies 19. gadsimta otrajā pusē, dibinot tabakas un cukura pārstrādes uzņēmumus. 1859. gadā no Malabonas tika nodalītas trīs barjosas, kas mūsdienās veido Navotasas pilsētu. 1901. gadā Malabonas municipalitāte tika iekļauta jaunizveidotajā Risalas provincē. 1975. gadā Malabona iekļauta Galvaspilsētas reģionā, bet 2001. gadā tai piešķirts pilsētas statuss. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Malabona. Krievijas Lielās enciklopēdijas raksts (krieviski)