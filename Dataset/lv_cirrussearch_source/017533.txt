"Volkers, Teksasas reindžers" (angļu: Walker, Texas Ranger) ir asa sižeta un piedzīvojumu ASV seriāls par nedaudz vecmodīgo, toties neuzpērkamo un ļoti drosmīgo Teksasas reindžeru Kordelu Volkeru un viņa pāriniekiem. Galvenajā lomā Čaks Noriss. Latvijā seriālu demonstrēja televīzijas kanālos: LNT, TV3 un TV6. Lietuvā seriālu to rāda LNK. Varbūt mazliet vecmodīgs, toties vecā kaluma cilvēks, īsts godavīrs. Pēdējais no tādiem modernajā Dalasā, varbūt pat visā Amerikā. Nerunā lieku, vārdos tiešs, uzticams draugs, bet nesaudzīgs pret likuma pārkāpējiem. Izdarīs visu, lai noziedznieks saņemtu pēc nopelniem, bet draugu dēļ bez vilcināšanās ir gatavs atdot savu dzīvību. Taču, pateicoties lieliskajai fiziskai sagatavotībai, austrumu cīņu un citām iemaņām, Volkeram nemaz nav vajadzības to darīt. Seriāla — mūsdienu vesterna — uzsvars ir uz piedzīvojumiem, vieglu humoru un biedriskām attiecībām starp izmeklēšanas nodaļas vadītāju Kordelu Volkeru un viņa tik atšķirīgo kolēģi – gados jauno melnādaino reindžeru Džimiju Trivetu — agrāko amerikāņu futbola zvaigzni, ne sevišķi attapīgu, kurš noziegumus risina ar datoru un citām modernām metodēm. Toties Volkera noziegumu izmeklēšanas metodes pamatā balstās Mežonīgo Rietumu tradīcijās, kad apkārt vēl uz zirgiem jāja šerifi un kovboji. Šis bijušais jūras kājinieks un Vjetnamas kara veterāns paļaujas galvenokārt uz paša instinktu, ko mantojis no saviem indiāņu senčiem, austrumu cīņas mākslas un citām iemaņām. Drosmīgajiem reindžeriem palīdz bijušais reindžers Sī Dī Pārkers un Aleksa Kehila, apgabala prokurore, kurai izveidojušās īpašas attiecības ar Volkeru. Kopā šis tandēms ir neapturams spēks cīņā par taisnību. Seriālā „Teksasas reindžers” Čaks Noriss ir ne tikai galvenās lomas atveidotājs, bet arī galvenais producents. IMDb profils (angliski) TV.com profils (angliski) Metacritic profils (angliski)