Parken (sponsorēšanas nolūkos pašlaik saukts Telia Parken) ir futbola stadions Kopenhāgenā, Dānijā. Tajā savas mājas spēles aizvada Dānijas futbola izlase un klubs FC København. Stadionā tiek rīkotī arī koncerti. Parken ir UEFA 4. kategorijas stadions, tas ir ar ievelkamu jumtu. Tā ietilpība ir 38 065 vietas. Stadiona celtniecība notika no 1990. līdz 1992. gadam. Tas tika atklāts 1992. gada 9. septembrī ar futbola spēli starp Dānijas un Vācijas izlasēm. Stadiona atklāšanas spēlē Vācija uzvarēja ar 2:1. Stadionā notika 1994. gada UEFA Kausu ieguvēju kausa fināls, kurā Anglijas klubs Arsenal ar 1:0 pieveica Itālijas vienību Parma. 2000. gadā stadionā notika UEFA kausa fināls. Tajā kausu izcīnīja Turcijas klubs Galatasaray, pēcspēles 11 metru sitienu serijā uzvarot Arsenal. Stadionā norisinājās 2001. gada Eirovīzijas dziesmu konkurss. 2014. gadā kompānija Telia sponsorēšanas līguma ietvaros uz septiņiem gadiem iegādājās stadiona nosaukuma tiesības, līdz ar to stadions tika nosaukts par Telia Parken. Stadions ir izvēlēts par vienu no 2020. gada Eiropas čempionāta futbolā norises vietām. Tajā tiks aizvadītas trīs grupu turnīra spēles un viens astotdaļfināls. Skats no augšas rekonstrukcijas laikā Pirms UEFA Čempionu līgas spēles København — Juventus 2013. gadā «Parken». stadiumdb.com (angļu). Arhivēts no oriģināla, laiks: 2019. gada 7. aprīlī. Skatīts: 2019. gada 7. aprīlī. «PARKEN får nyt navn». fck.dk (dāņu). 2014. gada 17. jūlijā. Arhivēts no oriģināla, laiks: 2019. gada 7. aprīlī. Skatīts: 2019. gada 7. aprīlī. «Wembley to stage UEFA EURO 2020 final». uefa.com (angļu). 2014. gada 19. septembrī. Skatīts: 2019. gada 7. aprīlī. «UEFA EURO 2020 venue guide: Copenhagen». uefa.com (angļu). Skatīts: 2019. gada 7. aprīlī. Vikikrātuvē par šo tēmu ir pieejami multivides faili. Skatīt: Parken stadions. Oficiālā vietne (dāniski) (angliski) Stadiona informācija FC København vietnē (dāniski) Stadiona profils stadiumguide.com (angliski)