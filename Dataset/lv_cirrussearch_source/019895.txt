Fujitsu ir Japānas uzņēmums, kas nodarbojas ar datortehnikas ražošanu, programmatūras izstrādi un informācijas tehnoloģiju pakalpojumiem. Dibināts 1935. gadā. Galvenais birojs atrodas Tokijā. Fujitsu akcijas tiek kotētas Tokijas fondu biržā un ietilpst Nikkei 225 un TOPIX biržas indeksos. Lielākie akcionāri (pēc 2017. gada marta datiem): The Master Trust Bank of Japan (4,34 %), Japan Trustee Services Bank (4,12 %), Fuji Electric (2,90 %), Fujitsu darbinieku akcionāru asociācija (2,83 %), CHASE MANHATTAN BANK GTS CLIENTS ACCOUNT ESCROW (2,16 %). 2012. gada martā Fujitsu grupā ietilpa 538 meitas uzņēmumi un 18 filiāles. Trīs lielākās biznesa grupas: Technology Solutions — informācijas tehnoloģiju biznesa risinājumi un pakalpojumi. Galvenie produkti: serveri un datu glabāšanas sistēmas, programmatūra, mobilo telefonu bāzes stacijas, optiskās pārraides sistēmas u.c. telesakaru sistēmas. Ubiquitous Solutions — plaša patēriņa ierīces. Galvenie produkti: personālie datori, mobilie telefoni, automašīnu audio un navigācijas ierīces, mobilo sakaru ierīces, automašīnu elektronika. Device Solutions — integrālās shēmas un elektronikas komponenti. 1935. gada 20. jūnijā uzņēmums Fuji Denki Seizō (tagad Fuji Electric; dibināts 1923. gadā kā Furukawa Group un Siemens kopuzņēmums) atdalīja telefonu nodaļu uzņēmumā Fuji Tsūshinki Seizō (富士通信機製造 — "Fudži telesakaru iekāru ražošana"). 1938. gadā Kavasaki uzcelta jauna rūpnīca. 1941. gadā iegādāts uzņēmums Kawazu Wireless Electric (tagad Fujitsu Telecom Networks). 1944. gadā iegādāts Kanaiwa Kousakusho (tagad Fujitsu Frontech). 1949. gadā Fujitsu sāka kotēt atkalatvērtajā Tokijas fondu biržā. 1952. gadā atsākta sadarbība ar Siemens. 1953. gadā sākta radio sakaru iekārtu ražošana. 1954. gadā izlaists Japānas pirmais releju tipa dators FACOM 100. 1957. gadā Fujitsu grupā iekļauts Shinko Electric Industries. 1964. gadā iegādāts Ishii Communications Industry (tagad Fujitsu Business Systems). 1966. gadā sākta integrāli shēmu ražošana. 1967. gadā uzņēmuma nosaukums mainīts uz Fujitsu Kabushiki Kaisha. 1968. gadā dibināts izpētes centrs Fujitsu Laboratories kā atsevišķs uzņēmums. 1968. gadā iegādāts uzņēmums Hirayama Electronics (tagad Fujitsu Electronics); ASV atvērtas pirmais ārvalstu meitas uzņēmums Fujitsu California Inc. 1976. gadā Fujitsu akcijas sāktas kotēt Frankfurtes fondu biržā. 1980. gadā Fujitsu kļuva par lielāko datoru uzņēmumu Japānā. 1981. gadā uzņēmuma akcijas sāktas kotēt Londonas fondu biržā. 1981. gadā izlaists pirmais personālais dators FM-8. 1983. gadā Fujitsu akcijas sāktas kotēt Cīrihes, Bāzeles un Ženēvas fondu biržās. 1990. gadā no Standard Telephones and Cables (STC) par 1,29 miljoniem USD nopirktas 80 % Apvienotās Karaliostes datortehnikas ražotāja International Computers Limited (ICT) kapitāldaļu. 1990. gadā izlaists tajā laikā pasaulē lielākais dators M-1800. 1992. gadā izlaists pasaulē pirmais 21 collu plazmas displejs. 1993. gadā kopā ar AMD izveidots kopuzņēmums Spansion zibatmiņas ražošanai. 1997. gadā iegūts ASV lieldatoru ražotājs Amdahl Corporation. 1998. gadā ICL pilnībā pārgāja Fujitsu īpašumā un pārdēvēta par Fujitsu ICL. 1999. gadā Fujitsu un Vācijas Siemens izveidoja kopuzņēmumu Fujitsu Siemens Computers, kurā katram piederēja 50 %. No Fujitsu puses jaunajā uzņēmumā tika iekļauta ICL. 2002. gadā ICL, DMR un Amdahl pārdēvēti attiecīgi par Fujitsu Services Holding PLC, Fujitsu Consulting Holdings un Fujitsu IT Holdings 2008. gadā, kad Siemens paziņoja par iziešanu no datoru biznesa, Fujitsu nopirka 50 % Fujitsu Siemens Computer kapitāldaļu. 2009. gadā Fujitsu Siemens Computers tika pārdēvēts par Fujitsu Technology Solutions un integrēts Fujitsu. 2009. gadā cieto disku bizness pārdots Toshiba. 2009. gadā no Siemens nopirktas kopuzņēmuma Fujitsu Siemens Computers daļas, un tas pārdēvēts par Fujitsu Technology Solutions. 2013. gadā zaudējumi sasniedza 95 miljardus jenu, un tika pieņemts plāns atlaist 5000 darbinieku. Stock Information Fujitsu Celebrates 75 Years of Innovation – 1935-2010 «History of Fujitsu 1992-today». Arhivēts no oriģināla, laiks: 2013. gada 6. jūlijā. Skatīts: 2013. gada 19. jūnijā. Fujitsu