Ežēns Jonesko (Eugène Ionesco, dz. Eugen Ionescu, dzimis 1909. gada 26. novembrī, miris 1994. gada 28. martā) bija rumāņu izcelsmes dramaturgs, kas dzīvoja Francijā un rakstīja franču valodā. Jonesko uzskatāms par vienu no izcilākajiem absurda drāmas autoriem. Jonesko dzimis Slatinā Rumānijā, viņa tēvs bija rumānis, māte – francūziete. Lielāko daļu bērnības Jonesko pavadījis Francijā, bet pēc vecāku šķiršanās 1925. gadā kopā ar tēvu atgriezās uz dzīvi Rumānijā, kur studēja franču literatūru Bukarestes Universitātē (1928–1933). Jonesko 1938. gadā kopā ar sievu un meitu devās uz Franciju, lai iegūtu doktora grādu. 1939. gadā sākās Otrais pasaules karš, un Jonesko ģimene palika Francijā. "Plikpaurainā dziedātāja" (La Cantatrice chauve, 1950) "Mācību stunda" (La Leçon, 1951) "Krēsli" (Les Chaises, 1952) "Pienākuma upuri"(Victimes du devoir, 1953) "Degunradži" (Rhinocéros, 1959) "Makbets" (Macbett, 1972)