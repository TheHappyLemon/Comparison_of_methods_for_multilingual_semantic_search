Levons Aronjans (armēņu: Լևոն Արոնյան; dzimis 1982. gada 6. oktobrī, Erevānā) ir Armēnijas starptautiskais lielmeistars šahā (2000), kurš no 2003. gada oktobra līdz 2004. gada maijam pārstāvēja Vāciju. Kopš 2021. gada nogales pārstāv ASV. Šahu iemācījies spēlēt 5 gadu vecumā. Jau 1994. gadā kļuvis par Pasaules junioru čempionu U12 vecuma grupā. Par šo panākumu FIDE viņam piešķīrusi FIDE meistara nosaukumu (FM). 1995. gadā uzvarējis Pasaules junioru čempionātā U14 vecuma grupā. 1996. gadā kļuvis par starptautisko meistaru (IM). 1997. gadā uzvarējis Pasaules junioru čempionātā U20 vecuma grupā. 1999. gadā kļuvis par Armēnijas čempionāta sudraba medaļas laureātu. 2000. gadā izpildījis starptautiskā lielmeistara (GM) normu. 2002. gadā atkārtoti uzvarējis Pasaules junioru čempionātā U20 vecuma grupā. 2003. un 2004. gadā divas reizes pēc kārtas izcīnījis bronzas medaļu Eiropas šaha čempionātos. 2000. gadā debitējis Pasaules šaha čempionātā pēc izslēgšanas sistēmas Lasvegasā, kur 2. kārtā zaudējis Janam Timmanam ar ½:1½. 2004. gadā Tripolē nokļuvis līdz 3. kārtai. 2005. gadā Pasaules kausa izcīņā Hantimansijskā kļuvis par uzvarētāju, finālā pieveicot Ruslanu Ponomarjovu ar 3:1. 2007. gadā pretendentu maču finālā uzvarējis Alekseju Širovu ar 3½:2½. Tomēr 2007. gada Pasaules šaha čempionāta Mehiko nospēlējis neveiksmīgi, dalot ar Aleksandru Morozēviču 6.-7. vietu. 2007. gada Pasaules kausa izcīņā izstājies 4. kārtā. 2011. gadā pretendentu mačos Kazaņā zaudējis ceturtdaļfinālā Aleksandram Griščukam ar 2½:3½. 2013. gadā pretendentu turnīrā Londonā dalījis ar Pjotru Svidleru 3.-4. vietu. 2013. gada Pasaules kausā Trumsē izstājies 3. kārtā. 2014. gadā pretendentu turnīrā Hantimansijskā dalījis (atkal ar Svidleru) 6.-7. vietu. 2017. gadā Tbilisi uzvarējis Pasaules kausa šahā, finālā pieveicot Dinu Ližeņu ar 4:2, un nodrošinājis piedalīšanos 2018. gada Pasaules šaha čempionāta pretendentu turnīrā. 2018. gada martā Berlīnē palicis 8. vietā pretendentu turnīrā. 2021. gada jūnijā Bukarestē dalījis 2.-4. vietu Grand Chess Tour 1. posma turnīrā. 2021. gada novembrī Rīgā ierindojies 26. vietā 2021. gada "FIDE Chess.com Grand Swiss" turnīrā. 2021. gada nogalē paziņojis par savu lēmumu turpmāk šaha turnīros pārstāvēt ASV. 2022. gada oktobrī Sentluisā ierindojies 10. vietā ASV šaha čempionātā. 2023. gada oktobrī Sentluisā ierindojies 8. vietā ASV šaha čempionātā. 2023. gada novembrī Daglasā ierindojies 23. vietā "FIDE Grand Swiss" turnīrā. 2010. gada novembrī bijis pirmais Armēnijas šahists un sestais šaha vēsturē (pēc Kasparova, Kramņika, Ananda, Topalova un Karlsena), kura FIDE reitings pārsniedzis 2800 punktus. Vairākkārt pārstāvējis Armēnijas izlasi lielākajos komandu šaha turnīros: Pasaules šaha olimpiādēs piedalījies 7 reizes (1996, 2004-2014). Komandu vērtējumā izcīnījis 3 zelta (2006, 2008, 2012) un bronzas (2004) medaļas, bet individuālajā - zelta (2012) un sudraba (2010) medaļas, Pasaules komandu šaha čempionātos piedalījies 5 reizes (2005-2015). Komandu vērtējumā izcīnījis zelta (2011) un 2 bronzas (2005, 2015) medaļas, bet individuālajā - zelta (2013) un 3 sudraba (2005, 2010, 2011) medaļas, Eiropas komandu šaha čempionātos piedalījies 8 reizes (1999, 2005-2017). Komandu vērtējumā izcīnījis zelta (1999) un 2 sudraba (2007, 2015) medaļas, bet individuālajā - zelta (2017), 2 sudraba (2011, 2015) un bronzas (2013) medaļas. 2005. gada Eiropas klubu komandu šaha čempionāta uzvarētājs Krievijas komandas "ShK Tomsk-400" sastāvā. Bijis precējies ar Filipīnās dzimušu Austrālijas šaha meistari Ariannu Kaoili (1986—2020). Transfers in 2003 Transfers in 2004 European Individual Chess Championship 2004 European Individual Chess Championship 2005 1999 FIDE Knockout Matches «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2014. gada 2. aprīlī. 2005 World Cup 2007 Candidates Matches World Chess Championship 2007 Mexico City «2007 World Cup». Arhivēts no oriģināla, laiks: 2013. gada 9. jūlijā. Skatīts: 2014. gada 2. aprīlī. 2011 Candidates Event 2013 Candidates Event «2013 World Cup». Arhivēts no oriģināla, laiks: 2016. gada 21. oktobrī. Skatīts: 2014. gada 2. aprīlī. Viswanathan Anand is the winner of Candidates Tournament 2017 World Cup «2018 FIDE World Chess Candidates Tournament 10.-27.03.2018.». Arhivēts no oriģināla, laiks: 24.03.2018. Skatīts: 28.03.2018. Grand Chess Tour Bucharest 2021 2021 FIDE Chess.com Grand Swiss Levon Aronian relocates to Saint Louis and will represent the USA Pairings & Results | www.uschesschamps.com 2023 U.S. Championships 2023 FIDE Grand Swiss Levons Aronjans šahista profils vietnē fide.com Levons Aronjans šahista profils vietnē chessgames.com Levons Aronjans šahista profils vietnē 365chess.com Levons Aronjans šahista profils vietnē chesstempo.com Levons Aronjans šahista profils vietnē olimpbase.org (Pasaules šaha olimpiādes) Levons Aronjans šahista profils vietnē olimpbase.org (Eiropas komandu šaha čempionāti) Levons Aronjans šahista profils vietnē olimpbase.org (Pasaules komandu šaha čempionāti) Levons Aronjans šahista profils vietnē olimpbase.org (Eiropas klubu komandu šaha čempionāti)