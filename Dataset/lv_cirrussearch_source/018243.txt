Sojuz TMA-08M (krievu: Союз ТМА-08М) bija Krievijas kosmosa kuģis apkalpes nogādāšanai uz Starptautisko kosmisko staciju (SKS) un atpakaļ uz zemi. Sojuz TMA-08M palaists orbītā 2013. gada martā. Šī bija pirmā reize, kad pilotējams kosmosa kuģis saslēdzies ar SKS nepilnu sešu stundu laikā. Kuģa Sojuz TMA-08M apkalpe augšupceļā un lejupceļā: Dublējošā apkalpe: Oļegs Kotovs (Олег Валериевич Котов), komandieris  Krievija Sergejs Rjazanskis (Сергей Николаевич Рязанский), lidojuma inženieris,  Krievija Maikls Hopkinss, (Michael Scott Hopkins), lidojuma inženieris, NASA,  ASV Starts notika 2013. gada 28. martā 20:43:20 UTC ar nesējraķeti Sojuz-FG no Baikonuras kosmodroma 1. starta laukuma 5. palaišanas iekārtas. Ar SKS kosmosa kuģis saslēdzās 29. martā 02:28:22 UTC pie Poisk moduļa. Tuvošanās un saslēgšanās operācijas notika automātiskā režīmā. Šoreiz saslēgšanās ar SKS notika 5 stundas 45 minūtes pēc starta. Agrāk kosmosa kuģi saslēdzās divu vai trīs diennakšu laikā, kas pilotējamu kuģu gadījumā ir nogurdinoši kosmonautiem. Vairāki kravas kuģi (sākot ar Progress M-16M) jau bija izmēģinājuši saslēgšanos ar staciju sešu stundu laikā pēc starta. 2013. gada 10. septembrī 23:35 UTC Sojuz TMA-08M atvienojās no stacijas. 11. septembrī 02:58 UTC kosmosa kuģa nolaižamais aparāts nolaidās Kazahstānas teritorijā. Lidojuma ilgums bija 166 dienas 6 stundas 15 minūtes. Next space station crew launches on fast track WILLIAM HARWOOD, CBS NEWS "SPACE PLACE", 2013-03-29, (angliski) Sojuz TMA-08M lapa SKS Lidojumu vadības centrā Arhivēts 2013. gada 31. martā, Wayback Machine vietnē. (krieviski)