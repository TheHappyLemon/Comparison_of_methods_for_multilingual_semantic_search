Durbe ir iekonservēts pieturas punkts, kas atrodas Dienvidkurzemes novadā uz dzelzceļa līnijas Jelgava—Liepāja 4 kilometrus uz dienvidiem no Durbes. Uz staciju ved neliels autoceļš V1242. Stacijas ēkas vietā mūsdienās palikuši tikai gruveši. Saglabājusies bijusī kravas rampa. Stacija atklāta 1929. gada 25. septembrī, 1937. gadā sākta būvēt jauna divstāvu mūra ēka, kas pabeigta 1938. gada 31. augustā. Ēkas pirmajā stāvā atradās uzgaidāmā telpa, otrajā stāvā — dzīvokļi, zem ēkas — pagrabi. Arī padomju laikā Durbē bija neliela stacija, kas vēlāk pārveidota par pieturas punktu. 2000. gados ēka pamesta un gandrīz pilnībā nojaukta. Pasažieru dīzeļvilcieni Durbē nepietur kopš 2001. gada 15. augusta. «Valdības Vēstnesis, Nr. 210, 17.09.1919. Rīkojums Nr. 370.». Arhivēts no oriģināla, laiks: 03.02.2020. Skatīts: 09.08.2019. «Durbei jauna stacijas ēka. Kurzemes vārds, Nr. 201, 06.09.1938.». Arhivēts no oriģināla, laiks: 03.02.2020. Skatīts: 09.08.2019.