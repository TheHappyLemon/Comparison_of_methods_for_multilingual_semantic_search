Japāņu etiķete nosaka to, kāda sociāla uzvedība ir pieņemama un tiek uzskatīta par ļoti svarīgu. Dažas etiķetes daļas var tikt piekoptas tikai konkrētos reģionos. Mūsdienu Japānā ir pieņemtas šādas paražas. Dažas no paražām laika gaitām ir mainījušās. Tradicionāli pirms pieķerties maltītei Japānā ir pieņemts teikt itadakimasu (japāņu: いただきます?) (burtiski, "Es pazemīgi saņemu"). Frāze ir līdzīga frāzei „labu ēstgribu”, bet tiek izmantota daudz biežāk. Beidzot ēst, ir jāsaka gočisōsama dešita (japāņu: ごちそうさまでした?). Pirms ēšanas parasti atnes mitro dvieli, ko izmanto, lai „nomazgātu” rokas pirms ēšanas, nevis pēc. Arī nav pieņemts tīrīt ar šo dvieli kādu citu ķermeņa daļu (seju utt.). Nedrīkst spraust irbuļus rīsos. Tā dara tikai bēru mielastā. Arī ar irbuļu palīdzību nedrīkst dot citam cilvēkam ēdienu. Parasti japāņi ēd rīsus līdz pēdējam graudiņam.