Zbiņeks Mihāleks (čehu: Zbyněk Michálek; dzimis 1982. gada 23. decembrī) ir čehu hokejists, aizsargs, Čehijas hokeja izlases dalībnieks. Pašlaik (2019) Mihāleks spēlē Čehijas Ekstralīgas kluba Brno "Kometa" sastāvā. Viņa brālis Milans Mihāleks arī ir profesionāls hokejists. Profesionāļa karjeru Mihāleks sāka 2002.—03. gada sezonā Amerikas hokeja līgas kluba Hjūstonas "Aeros" rindās. Jau nākamajā sezonā hokejists debitēja arī NHL, aizvadot 22 spēles Minesotas "Wild" rindās. 2005. gadā Mihāleks tika aizmainīts uz Fīniksas "Coyotes" rindām, tās sastāvā aizvadot nākamās piecas sezonas. 2010. gada vasarā hokejists pievienojās Pitsburgas "Penguins", taču pēc divām kluba sastāvā aizvadītām sezonām tika aizmainīts uz "Coyotes". "Coyotes" rindās hokejists spēlēja līdz 2015. gada martam, kad tika aizmainīts uz Sentluisas "Blues". 2016. gada vasarā atgriezās "Coyotes", noslēdzot ar komandu divu gadu līgumu. Karjeras laikā Mihāleks NHL kopumā aizvadījis 13 sezonas, 784 spēlēs atzīmējoties ar 178 rezultativitātes punktiem. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)