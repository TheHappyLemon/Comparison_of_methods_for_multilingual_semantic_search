Krietnais kareivis Šveiks ir Jaroslava Hašeka satīriskā romāna saīsinātais nosaukums. Pēc Hašeka nāves grāmatu ilustrēja Jozefs Lada un Georgs Gross. Sākotnējais nosaukums čehu valodā bija Osudy dobrého vojáka Švejka za světové války, burtiski Krietnā kareivja Šveika dēkas pasaules karā. Hašeks sākotnēji bija paredzējis Šveika piedzīvojumus aprakstīt sešās grāmatās, bet pabeidza tikai četras, kas vēlāk tika apvienotas vienā grāmatā. Viņš mira no tuberkulozes 1923. gadā. Latviešu valoda bija trešā pasaulē, kurā šis Hašeka romāns 20. gadsimta divdesmito gadu nogalē iztulkots pilnībā. Kopumā Šveiks latviski tulkots sešas, izdots deviņas reizes un astoņas reizes uzvests uz teātra skatuves. Romāna darbība notiek Pirmā pasaules kara laikā Austroungārijā, daudznāciju impērijā, kurā starp tautām ir uzkrājusies spriedze. Karā bojā gāja 15 miljoni cilvēku, no tiem miljons Austroungārijas karavīru. Jaroslavs Hašeks šajā konfliktā pats piedalījās un šos notikumus attēloja Krietnajā kareivī Šveikā. Brīvā Daugava