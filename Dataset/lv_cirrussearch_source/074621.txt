Šis raksts ir par hokeja komandu Jaroslavļā. Par citām jēdziena Lokomotiv nozīmēm skatīt nozīmju atdalīšanas lapu. Jaroslavļas "Lokomotiv" (krievu: Локомотив Яросла́вль) ir hokeja komanda, kura bāzēta Jaroslavļā, Krievijā un kura spēlē Kontinentālajā hokeja līgā. Klubs trīs reizes ir izcīnījis Krievijas Superlīgas čempiones titulu — tas notika 1997., 2002. un 2003. gadā. Hokeja komanda Jaroslavļā tika izveidota 1949. gadā. Līdz pat 1983. gadam, kad komanda iekļuva PSRS hokeja līgā, lielāko daļu laika tā aizvadīja PSRS Otrajā hokeja līgā. Pēc Krievijas neatkarības atgūšanas klubs ar katru sezonu kļuva arvien spēcīgāks, 1997. gadā Pjotra Vorobjova vadībā izcīnot kluba pirmo Krievijas čempiones titulu. 2002. un 2003. gadā čehu trenera Vladimīra Vūjteka vadībā "Lokomotiv" izcīnīja vēl divus čempiones titulus. Sākot ar 2008.—09. sezonu, tāpat kā pārējās bijušās Krievijas Superlīgas komandas, komanda uzsāka spēlēt Kontinentālajā hokeja līgā. Līgas pirmajā sezonā Jaroslavļas klubs uzvarēja līgas regulārajā sezonā, taču Gagarina kausa finālā piekāpās Kazaņas "Ak Bars". 2011. gada 7. septembrī Jaroslavļas aviokatastrofā gāja bojā praktiski viss komandas pamatsastāvs. Lai arī sākotnēji tika paziņots, ka komanda piedalīsies 2011.—2012. gada sezonā, taču vēlāk komandas vadība atsauca dalību KHL. Pēdējoreiz atjaunots 2022. gada 22. februārī. 80 Edijs Paskvāle 92 Daņiils Isajevs 03 Brendons Gormlijs 04 Aleksandrs Jeļesins 05 Antons Mališevs 08 Deniss Barancevs 21 Maksims Osipovs 53 Aleksejs Marčenko 73 Ņikita Čerepanovs 87 Rušans Rafikovs 93 Daņiils Misjuls 10 Georgijs Ivanovs 16 Artūrs Kajumovs 29 Jegors Averins 34 Artjoms Iļjenko 42 Artjoms Aņisimovs 63 Pāvels Kraskovskis 68 Mihails Beljajevs 72 Maksims Berjozkins 76 Aleksandrs Perevalovs 78 Maksims Šalunovs 84 Pāvels Kudrjavcevs 89 Daņiils Tesanovs 90 Aleksandrs Poluņins 91 Deniss Aleksejevs 96 Jegors Korškovs Visvairāk gūto vārtu sezonā: Josefs Vašīčeks, 24 (2010.—11.) Visvairāk rezultatīvo piespēļu sezonā: Pāvols Demitra, 43 (2010.—11.) Visvairāk gūto punktu sezonā: Pāvols Demitra, 61 (2010.—11.) Visvairāk soda minūšu sezonā: Vitālijs Višņevskis, 124 (2008.—09.) Visvairāk gūto punktu sezonā, starp aizsargiem: Karels Rahūneks, 46 (2010.—11.) Kluba logo no 1989. līdz 1995. gadam Kluba logo no 1998. līdz 2000. gadam Kluba logo no 2000. līdz 2006. gadam Andrejs Siliņš. «"Lokomotiv" šosezon tomēr nespēlēs». sportacentrs.com, 2011. gada 10. septembrī. Skatīts: 2011. gada 11. septembrī. Kluba oficiālā mājaslapa