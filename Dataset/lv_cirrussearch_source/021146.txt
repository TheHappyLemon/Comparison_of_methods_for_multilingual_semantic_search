Vilems Barencs (nīderlandiešu: Willem Barentsz; dzimis apmēram 1550. gadā, miris 1597. gada 20. jūnijā) bija nīderlandiešu navigators, kartogrāfs, pētnieks un pirmo ekspedīciju uz tālajiem ziemeļiem vadītājs. Viņš meklēja ziemeļaustrumu jūrasceļu no Eiropas uz Āziju. Plašo jūrasbraucienu, precīzo karšu un apkopoto vērtīgo meteoroloģisko datu dēļ Barencs tiek uzskatīts par vienu no nozīmīgākajiem agrīnajiem Arktikas pētniekiem. Gājis bojā savas pēdējās ekspedīcijas laikā 1597. gadā ceļā no Novaja Zemļas uz Kolas pussalu. Viņa vārdā ir nosaukti dažādi ģeogrāfiski objekti, tai skaitā Barenca jūra. «Willem Barents». Britannica.com. Skatīts: 2013. gada 11. oktobrī. Vikikrātuvē par šo tēmu ir pieejami multivides faili. Skatīt: Vilems Barencs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)