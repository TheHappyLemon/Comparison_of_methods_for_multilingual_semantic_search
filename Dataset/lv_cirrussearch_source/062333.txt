"Trīs krāsas: sarkanā" (franču: Trois couleurs: Rouge) ir 1994. gada Polijas, Francijas un Šveices romantiska mistērijas filma, kuras režisors un viens no scenārija autoriem ir Kšištofs Keslovskis. Filmā galvenās lomas atveido Irēna Žakoba, Žans Luijs Trentiņāns, Žans Pjērs Lorī un Frederike Fedēra. Tā ir pēdējā no trim filmām "Trīs krāsas" triloģijā, kuras tēma ir franču revolūcijas ideāli — brīvība, vienlīdzība un brālība, pēc "Zilā" (1993) un "Baltā" (1994), kura nosaukta Francijas karoga krāsā. "Sarkanā" ir par brālību, ko tā pēta, parādot varoņus, kuru dzīves pakāpeniski kļūst cieši saistītas, veidojot saites starp diviem varoņiem, kuriem šķiet ir maz kopīgā. Studente un modele Valentīna kādu vakaru notriec suni un sastop tā saimnieku, pensionētu tiesnesi, kurš nelikumīgi noklausās kaimiņu telefonsarunas. Starp viņiem izveidojas neparasta draudzība. Vēlāk, dodoties uz Angliju, Valentīnas ceļi krustojas ar tiesneša izspiegoto pāri — Ogistu un Karīnu. Taču ne visiem izdodas šķērsot Lamanšu. "Trīs krāsas: sarkanā" pirmizrāde notika 1994. gada 12. maijā Kannu kinofestivālā, kur tā sacentās par Zelta palmas zaru. Filma saņēmusi 19 apbalvojumus un tika nominēta trīs Amerikas Kinoakadēmijas balvām kategorijās "Labākais režisors", "Labākais oriģinālscenārijs" un "Labākais operatora darbs". "Trīs krāsas: sarkanā" tika izvēlēta kā Šveices kandidatūra par labāko filmu svešvalodā 67. Kinoakadēmijas balvai, bet filma tika diskvalificēta. Filma guva plašu kritiķu atzinību, nodēvējot to par meistardarbu un triloģijas labāko filmu. Vairāku kritiķu vērtējumā, "Trīs krāsas: sarkanā" tika atzīta par 1994. gada labāko filmu. «Trois couleurs: Rouge (1994)». The Numbers. Skatīts: 2022. gada 18. jūnijā. GA. «Three Colours: Red». Time Out Worldwide (en-GB). Skatīts: 2022-06-18. Roger Ebert. «Three Colors Trilogy: Blue, White, Red movie review () | Roger Ebert». https://www.rogerebert.com/ (angļu). Skatīts: 2022-06-18. Desson Howe. «THE ENVELOPE PLEASE: REEL WINNERS AND LOSERS OF 1994». Washington Post (en-US), 1994-12-30. ISSN 0190-8286. Skatīts: 2022-06-18. «1994: YEAR IN REVIEW : No Weddings, No Lions, No Gumps». Los Angeles Times (en-US). 1994-12-25. Skatīts: 2022-06-18. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)