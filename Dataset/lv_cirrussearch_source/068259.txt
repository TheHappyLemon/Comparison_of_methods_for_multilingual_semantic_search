Fridolīna Rolfe (zviedru: Fridolina Rolfö; dzimusi 1993. gada 24. novembrī) ir zviedru futboliste, spēlē uzbrucējas pozīcijā, Zviedrijas sieviešu futbola izlases dalībniece. Pašlaik pārstāv Spānijas komandu FC Barcelona. Karjeras sākumā spēlēja Tölö IF. Zviedrijas augstākajā sieviešu futbola līgā Damallsvenskan debitēja 2011. gadā Jitex BK kluba sastāvā. No 2014. līdz 2016. gadam pārstāvēja Linköpings FC. 2016. gadā kļuva par Zviedrijas čempioni, divas reizes izcīnīja Zviedrijas kausu. 2016. gada novembrī parakstīja līgumu ar Vācijas klubu Minhenes "Bayern", sākot ar 2017. gada 1. janvāri. 2019. gada maijā pārgāja uz citu Vācijas klubu VfL Wolfsburg. 2020. gadā kļuva par Vācijas sieviešu Bundeslīgas čempioni. 2020. gadā spēlēja arī UEFA Sieviešu čempionu līgas finālā, bet viņas komanda ar 1:3 piekāpās Lionas "Olympique". 2021. gada jūlijā pievienojās Spānijas komandai FC Barcelona, parakstot līgumu uz diviem gadiem. Šī kluba sastāvā 2022. un 2023. gadā kļuva par Spānijas čempioni. 2023. gadā ar Barselonas klubu uzvarēja arī Sieviešu čempionu līgā. 2023. gada janvārī Rolfe pagarināja līgumu ar Barcelona līdz 2026. gada jūnijam. 2012. gadā Zviedrijas U-19 izlases sastāvā uzvarēja Eiropas U-19 čempionātā sievietēm. Zviedrijas izlasē debitēja 2014. gada 29. oktobrī draudzības spēlē pret Vāciju. Pirmos vārtus izlases labā guva 2016. gada 2. jūnijā pret Poliju Eiropas čempionāta kvalifikācijas spēlē. 2016. gadā spēlēja vasaras olimpiskajās spēlēs Riodežaneiro un izcīnīja sudraba medaļu. Piedalījās arī 2019. gada FIFA Pasaules kausā, kur Zviedrijas izlase izcīnīja bronzas medaļas. Rolfe guva vārtus grupu turnīra spēlē pret Taizemi. 2020. gada vasaras olimpiskajās spēlēs izcīnīja savu otro olimpisko sudraba medaļu. Olimpiskajā turnīrā viņa guva trīs vārtus. 2023. gada FIFA Pasaules kausā izcēlās ar vārtu guvumiem pirmajās divās spēlēs. 2021. un 2022. gadā atzīta par Zviedrijas gada labāko futbolisti un saņēmusi Diamantbollen balvu. «FCB-Frauen verpflichten Fridolina Rolfö». fcbayern.com (vācu). 2016. gada 22. novembris. Skatīts: 2023. gada 29. jūlijā. «Rolfö joins She-Wolves». vfl-wolfsburg.de (angļu). 2019. gada 9. maijs. Skatīts: 2023. gada 29. jūlijā. «Fridolina Rolfö signs until 2023». fcbarcelona.com (angļu). 2021. gada 7. jūlijs. Skatīts: 2023. gada 29. jūlijā. «Rolfö renueva hasta 2026». fcbarcelona.com (spāņu). 2023. gada 26. janvāris. Skatīts: 2023. gada 29. jūlijā. «Diamantbollen». svenskfotboll.se (zviedru). Skatīts: 2023. gada 29. jūlijā. Vikikrātuvē par šo tēmu ir pieejami multivides faili. Skatīt: Fridolīna Rolfe. Olympedia profils (angliski) WorldFootball profils (angliski) FBref spēlētāja profils (angliski)