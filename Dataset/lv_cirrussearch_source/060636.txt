Babas rags (turku: Baba Burnu) ir zemesrags Turcijā, Mazāzijas pussalas ziemeļrietumos, Āzijas kontinenta galējais rietumu punkts, ko apskalo Egejas jūra. Līdzās zemesragam atrodas Babakales ciems. Senākos laikos zemesragā atradās bāka, saukta par Lektonu un tā minēta vairākos seno ģeogrāfu un rakstnieku darbos, tajā skaitā Homēra Iliādā. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 82. lpp. Vikikrātuvē par šo tēmu ir pieejami multivides faili. Skatīt: Babas rags.