Džeimijs Rojals "Robijs" Robertsons (angļu: Jaime Royal "Robbie" Robertson; dzimis 1943. gada 5. jūlijā, miris 2023. gada 9. augustā) bija Kanādas mūziķis. Bijis kanādiešu rokgrupas The Band ģitārists un galvenais dziesmu vārdu autors no grupas izveides brīža līdz 1978. gadam, pēc kā uzsācis solista karjeru. Kā The Band dalībnieks viņš iekļauts Rokenrola slavas zālē. 2023. gadā žurnāls Rolling Stone Robertsonu iekļāva savā 250 visu laiku labāko ģitāristu saraksta 69. vietā. Robertsons sarakstījis mūziku vairākām filmām un televīzijas seriāliem. Kopš koncertfilmas The Last Waltz (1978), vairākkārt sadarbojies ar režisoru Mārtinu Skorsēzi pie viņa filmām "Satrakotais vērsis" (1980), "Komēdijas karalis" (1983), "Naudas krāsa" (1986), "Kazino" (1995), "Ņujorkas bandas" (2002), "Slēgtā sala" (2010), "Volstrītas vilks" (2013), "Klusēšana" (2016), "Īrs" (2019) un "Ziedu mēness slepkavas" (2023). Rolling Stone. «The 250 Greatest Guitarists of All Time». Rolling Stone (en-US), 2023-10-13. Skatīts: 2023-10-23. Vikikrātuvē par šo tēmu ir pieejami multivides faili. Skatīt: Robijs Robertsons. Encyclopædia Britannica raksts (angliski) IMDb profils (angliski) Internet Broadway Database profils (angliski) AllMovie profils (angliski)