Moldcell S.A. ir Moldovas mobilo sakaru uzņēmums. Tas ir dibināts 2000. gadā. Uzņēmuma galvenais birojs atrodas Kišiņevā. Moldcell īpašnieks ir Nepālā bāzētā starptautiskā investīciju grupā CG Corp Global ietilpstošais Īrijā reģistrētais uzņēmums CG Cell Technologies DAC. Moldcell ir otrs lielākais mobilo sakaru operators Moldovā (pēc Orange Moldova). Tam ir aptuveni 900 tūkstoši klientu. Uzņēmumu Moldcell S.A. 1999. gada 19. oktobrī dibināja Turcijas uzņēmums Turkcell (66 %), Moldovas un ASV kopuzņēmums Accent Electronic (23 %) un Moldovas uzņēmums Molfintur S.R.L. (11 %). Investori samaksāja par tiesībām veikt mobilo sakaru pakalpojumu GSM 8 miljonus USD un apņemās investēt Moldovas mobilo sakaru attīstībā 105 miljonus.Moldcell mobilo sakaru tīkls darbu sāka 2000. gada aprīlī, kļūstot par otro operatoru Moldovas tirgū pēc Voxtel. 28. aprīlī Moldcell atvēra savu pirmo tirdzniecības biroju Kišiņevā. Tajā pašā gadā mobilo sakaru operators pirmo reizi Moldovā uzsāka SMS pakalpojumu un pirmo priekšapmaksas paketi. Pirmais logotips simbolizēja draudzīgu briedi, un pirmais sauklis, kas pēc tam kļuva slavens, bija "Gaidi mūs? Te nu mēs esam!" 2000. gada februārī Turkcell akcionāru struktūrā notika reorganizācija, un Turkcell piederošās Moldcell kapitāldaļas nodeva Nīderlandē reģistrētai pārvaldītājsabiedrībai Fintur Holding BV, kur 40 % piederēja Turcijas uzņēmumam Çukurova, 35 % — Somijas Sonera (2002. gadā tā apvienojās ar Telia un kļuva par TeliaSonera, bet kopš 2016. gada ir Telia Company), 25 % — Turkcell. 2002. gadā Çukurova pārdeva savas daļas Fintur Holding, tādējādi Sonera daļa tajā kļuva 58,55 %, bet Turkcell — 41,45 %. 2003. gada aprīlī Fintur Holdings BV iegādājās 23 % Moldcell akciju no Accent Electronic. 2005. gadā Moldcell ieviesa EDGE tehnoloģiju. 2006. gada februārī Fintur Holdings BV iegādājās 10 % Moldcell akciju no Molfintur, tādējādi Fintur Holdings piederēja 99 % Moldcell akciju, bet Molfintur — 1 %. 2007. gadā Moldcell kļuva par pirmo mobilo sakaru operatoru Moldovā, kas pieņem elektroniskos maksājumus. Nepilna gada laikā elektronisko maksājumu īpatsvars sasniedza 17% un 2014. gadā — 63%. 2008. gadā Moldcell komerciāli uzsāka 3G pakalpojumus, kā arī veica pirmo videozvanu no sava tīkla. 2012. gadā Moldcell kļuva par pirmo 4G operatoru Moldovā. 2012. gadā Moldova kļuva par astoto valsti pasaulē, kas ieviesa mobilo parakstu. Moldcell deva stratēģisku ieguldījumu šajā projektā, sadarbojoties ar vietējiem īstenotājiem un dodot TeliaSonera grupā ietilpstošo Baltijas uzņēmumu pieredzi. Līdz ar numura pārnesamības pakalpojuma ieviešanu valsts līmenī, 2013. gadā Moldcell uzsāka sakaru platformu Născut în Moldova ("dzimis Moldovā") 2013. gadā Moldcell pirmo reizi vietējā tirgū piedāvāja iespēju izmantot neierobežotus iekšzemes zvanus. 2019. gada 2. aprīlī Telia Company ar Sonera Holding B.V. starpniecību no Turkcell iegādājās visas tam piederošās Fintur Holdings akcijas, tādējādi kļūstot par 100 % Fintur Holdings īpašnieku, kas bija 100 % Moldcell īpašnieks. Telia Company paziņoja, ka plāno pārdot Moldcell. 2020. gada 14. februārī tika paziņots, ka TeliaSonera meitas uzņēmums Fintur Holdings B.V. pārdos tam piederošās Moldcell 100 % kapitāldaļas Nepālā bāzētā starptautiskā investīciju grupā CG Corp Global ietilpstošais Īrijā reģistrētais uzņēmums CG Cell Technologies DAC. Darījums tika pabeigts 24. martā. Компания CG Cell Technologies DAC официально стала новым владельцем Moldcell Moldcell, 25 марта 2020 Cg Cell Technologies Designated Activity Company SoloCheck.ie Telia completes Eurasia exit with Moldova unit sale Chris Donkin, mobileworldlive.com, 14 FEB 2020 ÎNTREPRINDEREA MIXTĂ MOLDCELL S.A. infobase.md FINTUR HOLDINGS BV СТАЛ ВЛАДЕЛЬЦЕМ 99 ПРОЦЕНТОВ АКЦИЙ MOLDCELL point.md, 3 февраля 2006 White paper on Turkcell Telia Company, 2019-03-19 "Sonera" un "Turkcell" palielina daļas Nīderlandes "Fintur Holdings" TVNET, 2002. gada 23. augusts Moldcell vietne