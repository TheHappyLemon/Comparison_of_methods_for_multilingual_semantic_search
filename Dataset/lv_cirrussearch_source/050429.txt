Kauņas dzelzceļa stacija (lietuviešu: Kauno geležinkelio stotis) ir dzelzceļa stacija, kas atrodas Lietuvas pilsētā Kauņā. No stacijas pasažieru vilcieni dodas uz Ķībartiem, Marijampoli, Šauļiem un kopš 2015. gada arī uz Bjalistoku, uz kuru ierīkots standarta dzelzceļa platuma sliežu ceļš. 2019. gadā no stacijas nebija tiešas pasažieru vilcienu satiksmes uz Viļņu, jo stacija un tuvumā esošais tunelis tiek rekonstruēti Rail Baltica būvniecības dēļ. Vilcieni no Viļņas pietur Kauņas rietumu pievārtē Palemonā. Stacija celta līdz ar dzelzceļa līnijas Pēterburga—Varšava atzara uz Austrumprūsiju (Lentvare—Ķībarti) izbūvi. Pie Kauņas dzelzceļa izbūve bija tehniski sarežģīta, tika izbūvēts Kauņas dzelzceļa tunelis un dzelzceļa tilts pār Nemunu. Celtniecība notika no 1859. līdz 1861. gadam, kad Kauņas stacijā atklāja vilcienu kustību. 1944. gadā stacijas ēku sagrāva, bet 1953. gadā atjaunoja socreālisma stilā. Stacijas ēka Stacijas perons Stacija naktī Vikikrātuvē par šo tēmu ir pieejami multivides faili. Skatīt: Kauņas dzelzceļa stacija.