Anklama (vācu: Anklam), oficiāli Hanzas pilsēta Anklama (vācu: Hansestadt Anklam) ir pilsēta Vācijā, Mēklenburgā-Priekšpomerānijā, uz dienvidaustrumiem no Greifsvaldes pie Pēnes upes. Limbažu sadraudzības pilsēta. Oto Lilientāla memoriālais muzejs. Vikingu laikos pie mūsdienu Anklamas bija vikingu apmetne, mūsdienās saukta par Alteslāgeri (Altes Lager, "vecā nometne"), kurā atrasti arī priekšmeti no Baltijas. Anklama veidojusies vendu apmetnes vietā. Kopš 1244. gada tai ir pilsētas tiesības, 1283. gadā to uzņēma Hanzas sastāvā. Stipri izpostīta Trīsdesmitgadu kara laikā, kad par Anklamu notika sīvas cīņas. No 1648. gada Anklama bija Zviedru Pomerānijas sastāvā. 1676. gadā pilsētu ieņēma kūrfirsta Frīdriha Vilhelma I spēki, bet Lielā Ziemeļu kara laikā 1713. gadā Krievijas karaspēks, pēc kara 1720. gadā pilsētas dienvidu daļu iekļāva Prūsijā, un līdz 1815. gadam pilsēta bija sadalīta starp Prūsiju un Zviedriju pa Pēnes upi. Anklma smagi cieta Otrā pasaules kara laikā, vispirms ASV uzlidojumos, vēlāk PSRS uzbrukumā. Anklamā dzimuši kara lidotājs Nikolajs fon Belovs (Nicolaus von Below, 1907-1983), diplomāts Ulrihs fon Hasels (Ulrich von Hassell, 1881-1944), aviācijas pionieris Oto Lilientāls (Otto Lilienthal, 1848-1896) un VDR politiķis Ginters Šabovskis (Günter Schabowski, 1929). Valodnieks Johans Kristofs Adelungs savulaik mācījās pilsētas skolā. 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Anklama. Brockhaus Enzyklopädie raksts (vāciski)