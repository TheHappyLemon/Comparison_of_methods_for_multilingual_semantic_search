Šis raksts ir par Saeimā pārstāvētu partiju. Par Krievijas Sociāldemokrātiskās Strādnieku partijas mazinieku frakciju skatīt rakstu Meņševiki. Mazinieku partija (oficiāli — Latvijas Strādnieku sociāldemokrātu mazinieku partija) bija politiskā partija Latvijā. Tā tika dibināta 1921. gadā un likvidēta 1929. gadā. Partijas vienīgais vadītājs bija Marģers Skujenieks. Partija vairākkārt bija valdošajā koalīcijā, tās līderis Skujenieks vadīja Ministru kabinetu no 1926. līdz 1928. gadam. Partija tika izveidota 1921. gadā, daļai biedru pametot Latvijas Sociāldemokrātisko strādnieku partiju (LSDSP). Gadu gaitā partijas biedri tika ievēlēti Saeimā, kā arī tās pārstāvji bija valdībā. Daļa no Mazinieku partijas biedriem vēlāk atgriezās LSDSP. Tikmēr Mazinieku partija pakāpeniski atkāpās no sociāldemokrātiskajām nostādnēm. Partija tika likvidēta kopsapulcē 1929. gada 14. decembrī. Tās vadība izveidoja Progresīvo jaunsaimnieku apvienību un aicināja Mazinieku partijas bijušos biedrus tai pievienoties. «Mazinieku partija likvidējusies». Latvijas Kareivis. 1929. gada 17. decembrī. Arhivēts no oriģināla, laiks: 2020. gada 28. Aprīlis. Skatīts: 2013. gada 11. jūlijā.