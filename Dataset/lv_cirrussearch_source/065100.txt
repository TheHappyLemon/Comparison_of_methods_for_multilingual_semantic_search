Mēslu tīrītājs Tjūdoru laikā (angļu: gong farmer) bija cilvēks, kurš izvāca cilvēku ekskrementus no ateju bedrēm un mēslu tvertnēm Tjūdoru Anglijā. Ar vārdu gong apzīmēja gan pašu ateju, gan tās saturu. Tā kā darbs tika uzskatīts par netīru un sabiedrībai nepievilcīgu, šie mēslu tīrītāji drīkstēja strādāt tikai naktīs, tāpēc viņus dažkārt sauca par naktsvīriem (nightmen). Viņu savāktie atkritumi, ko sauca par nakts kakām (night soil), bija jānogādā ārpus pilsētas vai ciemata robežas vai uz oficiālām izgāztuvēm. Ar laiku atejas bedru rakšana gāja mazumā, jo 19. gadsimta Anglijā arvien vairāk izplatījās modernākas notekūdeņu novadīšanas sistēmas, piemēram, spaiņu mazmājiņas (pail closets) un ūdens tualetes (WC). Mūsdienās tvertņu iztukšošanas darbu parasti veic mehāniski, izmantojot speciālas asenizācijas mašīnas ar cisternām un sūkņiem. «Life in a castle». English Heritage. Skatīts: 2023-01-14. Marco Margaritoff. «Inside The Thankless Life Of Gong Farmers, The Medieval Poop Collectors». All That's Interesting (en-US), 2021-10-20. Skatīts: 2023-01-14.