Sentdžordžs Ešs (angļu: Saint-George Ashe; dzimis 1871. gada 23. maijā, miris 1922. gada 24. jūlijā) bija britu sporta airētājs, olimpiskās bronzas medaļas ieguvējs 1900. gada vasaras olimpiskajās spēlēs. Viņš bija Temzas airēšanas kluba biedrs un vienīgais Lielbritānijas pārstāvis airēšanas sacensībās 1900. gada vasaras olimpiskajās spēlēs Parīzē. Olimpiskajās spēlēs viņš startēja airēšanas vieninieku sacensībās. Šajās sacensībās viņš ieguva bronzas medaļu. 1898. gadā Ešs mēģināja pārairēt pāri Lamanšam, taču laikapstākļi bija nelabvēlīgi, un pēc apmēram trim jūdzēm laivā sāka smelties ūdens, un viņu izglāba velkonis, kas bija viņam līdzi. Viņš septiņas reizes startēja Diamond Challenge Sculls sacensībās Henlī karaliskajā regatē un 1901. gadā izcīnīja otro vietu, aiz sava tautieša Čārlza Vinsenta Foksa. 1904. gadā viņš izvarēja Vingfīldas pārairu sacensībās, bet 1905. un 1906. gadā kļuva par šo sacensību vicečempionu. «St George Ashe». Olympedia. Skatīts: 2021. gada 24. decembris. «Paris 1900 Rowing: single sculls 1x men Results». Starptautiskā Olimpiskā komiteja. Skatīts: 2021. gada 29. decembris. «Attempt to row across the channel». Morning Post. 1898. gada 14. septembris. Skatīts: 2017. gada 17. jūnijs. Wingfield Sculls Record of Races Sentdžordžs Ešs (Olympics profils) (angliski) Sentdžordžs Ešs (Olympedia profils) (angliski) Sentdžordžs Ešs (Sports Reference profils) (angliski)