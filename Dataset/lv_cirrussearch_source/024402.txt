Luijs van Gāls (nīderlandiešu: Louis van Gaal; dzimis 1951. gada 8. augustā) ir nīderlandiešu futbola treneris un bijušais futbolists. Vairākas reizes bijis Nīderlandes futbola izlases galvenais treneris. Spēlētāja karjeras laikā spēlējis Nīderlandē un Beļģijā. Lielāko karjeras daļu aizvadīja Nīderlandes klubā Sparta Rotterdam. Pēc spēlētāja karjeras beigām kļuvis par treneri (spēlētāja karjeras nogalē jau bija trenera palīgs). Pirmais klubs, kur bija galvenais treneris, bija Nīderlandes klubs Ajax, pēc tam ir trenējis Spānijā, Vācijā un Nīderlandē. Ar Ajax trīs reizes uzvarēja Nīderlandes čempionātā, vēl vienu uzvaru guvis ar AZ, ar Barcelona ir guvis divas uzvaras Spānijas čempionātā, kā arī ar Bayern München ir guvis vienu uzvaru Vācijas čempionātā. Ar Ajax uzvarējis arī Čempionu līgā 1995. gadā, nākamajā gadā tika sasniegts fināls. Finālu sasniedza arī 2010. gadā kā Bayern Munich treneris. 2014. gada maijā kļuva par Anglijas Manchester United galveno treneri. No 2000. līdz 2002. gadam un no 2012. līdz 2015. gadam bijis Nīderlandes izlases galvenais treneris. 2017. gada janvārī 65 gadu vecumā paziņojis par trenera karjeras beigšanu ģimenes apstākļu dēļ. 2021. gada 4. augustā atgriezās trenera darbā un trešo reizi kļuva par Nīderlandes izlases galveno treneri, aizvietojot Franku de Būru, kurš amatu atstāja pēc neveiksmīgi aizvadītā 2020. gada Eiropas čempionāta. Pēc 2022. gada FIFA Pasaules kausa, kurā komanda aizkļuva līdz ceturtdaļfinālam, atstāja izlases galvenā trenera amatu. Ajax Eredivisie: 1993–94, 1994–95, 1995–96 KNVB beker: 1992–93 Johan Cruijff Schaal: 1993, 1994, 1995 UEFA Čempionu līga: 1994–95 UEFA kauss: 1991–92 UEFA Superkauss: 1995 FIFA Klubu Pasaules kauss: 1995 Barcelona Spānijas La Liga: 1997–98, 1998–99 Copa del Rey: 1997–98 UEFA Superkauss: 1997 AZ Eredivisie: 2008–09 Bayern Munich Vācijas Bundeslīga: 2009–10 DFB Pokal: 2009–10 DFL Supercup: 2010 Manchester United FA kauss: 2015–16 Individuālie sasniegumi Eiropas gada treneris: 1995 Nīderlandes sporta gada treneris: 2009, 2014 Barney Ronay. «Louis van Gaal: an aristocrat of the game». Irish Times, 2014. gada 19. maijs. Skatīts: 2014. gada 20. maijs. Agris Suveizda. «Titulētais van Gāls paziņo par trenera karjeras beigām». sportacentrs.com, 2017. gada 17. janvārī. Skatīts: 2017. gada 17. janvārī. «Louis van Gaal named Netherlands coach for third time». bbc.com. 2021. gada 4. augusts. Skatīts: 2021. gada 22. augusts. Vikikrātuvē par šo tēmu ir pieejami multivides faili. Skatīt: Luijs van Gāls. Oficiālā tīmekļa vietne Munzüger Sport profils (vāciski) WorldFootball profils (angliski) Soccerbase trenera profils (angliski) Transfermarkt spēlētāja profils (angliski) Transfermarkt trenera profils (angliski)