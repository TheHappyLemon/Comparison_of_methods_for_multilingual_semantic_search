Minskas vaivadija (latīņu: Palatinatus Minscensis, poļu: Województwo mińskie) bija administratīvi teritoriāla vienība Lietuvas lielkņazistē (1566—1793). Tās centrs bija Minskas pilsēta. Platība — 55 500 km². Vaivadija tika izveidota 1565. gada administratīvi teritoriālās reformas rezultātā. 18. gadsimtā tā tika pievienota Krievijas Impērijai Polijas—Lietuvas kopvalsts dalīšanas rezultātā un iekļauta Minskas guberņas sastāvā. 17. gadsimta vidū iedzīvotāju skaits bija 248 000. Oficiālās valodas bija latīņu (1385—1569), no 1569. gada — poļu valoda. No 1793. gada — krievu. Starp iedzīvotājiem bija izplatīta baltkrievu valoda. «Geografia historyczna...». literat.ug.edu.pl. Skatīts: 2023-04-01.