Nacionālās basketbola asociācijas 1984.—1985. gada sezona bija 39. NBA sezona. Šajā sezonā piedalījās 23 komandas (visas no ASV). Par NBA čempioniem kļuva Losandželosas "Lakers" spēlētāji, kas sešu spēļu finālsērijā pieveica Bostonas "Celtics" ar 4—2. Finālsērija ilga no 27. maija līdz 9. jūnijam. Par regulārās sezonas vērtīgāko spēlētāju tika atzīts Lerijs Bērds ("Celtics"), savukārt Bernards Kings ("Knicks") bija sezonas rezultatīvākais spēlētājs. Finālsērijā par vērtīgāko spēlētāju atzina čempionvienības dalībnieku Karīmu Abduldžabāru. 1984. gada NBA drafts notika 1984. gada 19. jūnijā, tajā Hjūstonas "Rockets" ar pirmo numuru izvēlējās Hakīmu Oladžuvonu (tobrīd pazīstamu kā Akīms Oladžuvons). 35. NBA Visu zvaigžņu spēle notika Hoosier Dome arēnā Indianapolisā. Tajā Rietumu komanda uzvarēja Austrumus ar 140–129. Par spēles vērtīgāko spēlētāju tika atzīts Hjūstonas "Rockets" spēlētājs Ralfs Sampsons. Piezīmes z – Ieguva mājas spēļu priekšrocības visām izslēgšanas spēlēm. c – Ieguva mājas spēļu priekšrocības konferences izslēgšanas spēlēm. y – Ieguva divīzijas titulu. x – Iekļuva izslēgšanas spēlēs. Piezīmes: Treknraksts = komanda uzvar kārtā Sezonas vērtīgākais spēlētājs: Lerijs Bērds, Bostonas "Celtics" Labākais spēlētājs aizsardzībā: Marks Ītons, Jūtas "Jazz" Labākais debitants: Maikls Džordans, Čikāgas "Bulls" Labākais rezervists: Kevins Makheils, Bostonas "Celtics" Labākais treneris: Dons Nelsons, Milvoki "Bucks" Chris Dufresne. «Hakeem Still Can Be Called 'the Dream'». Los Angeles Times. Tribune Interactive, Inc, 1991. gada 11. marts. Skatīts: 2010. gada 22. marts. Oficiālā NBA mājaslapa (angliski) Basketball Reference profils Arhivēts 2012. gada 10. maijā, Wayback Machine vietnē. (angliski)