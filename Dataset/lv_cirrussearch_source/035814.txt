Sunīta Vidžesurija (angļu: Suneetha Wijesuriya; dzimusi 1963. gada 18. jūnijā Kolombo) ir Šrilankas šahiste. FIDE meistare (2012). Piedzimusi četru bērnu ģimenē. Ar šahu sākusi nodarboties 1978. gadā un jau nākamajā gadā piedalījusies Šrilankas sieviešu šaha čempionātā. No 1980. gadu sākuma līdz 1990. gadu beigām bijusi vadošā Šrilankas šahiste. Desmit reizes uzvarējusi Šrilankas sieviešu šaha čempionātos (1980, 1982, 1983, 1984, 1985, 1986, 1987, 1988, 1995, 1997). Precējusies, divu bērnu māte. Pazīstama arī kā šaha trenere. Arī viņas divi brāļi un māsa ir nodarbojušies ar šahu. Bijusi arī Šrilankas šaha federācijas prezidente. Pārstāvējusi Šrilankas komandu lielākajos komandu šaha turnīros: Pasaules šaha olimpiādēs, kurās piedalījusies 2 reizes (1992, 1996). Individuālajā vērtējumā izcīnījusi zelta (1992) medaļu, kas bija pirmais Šrilankas šahistu panākums starptautiskajos turnīros; Āzijas komandu šaha čempionātā piedalījusies 1995. gadā. «Suneetha gets Fide Master title after 20 years». Arhivēts no oriģināla, laiks: 2016. gada 21. decembrī. Skatīts: 2016. gada 13. oktobrī. «Biography - Official web site of Suneetha Wijesuriya». Arhivēts no oriģināla, laiks: 2017. gada 8. augustā. Skatīts: 2017. gada 15. jūnijā. OlimpBase :: Women's Chess Olympiads :: Suneetha Wijesuriya OlimpBase :: Women's Asian Team Chess Championship :: Suneetha Wijesuriya Šahista profils FIDE mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)