Amharu valoda (አማርኛ āmariññā) ir semītu saimes valoda, kurā runā centrālās un ziemeļu Etiopijas tauta amhari. Pēc arābu valodas tā ir otra lielākā semītu valoda pasaulē. Amharu valoda ir Etiopijas Federatīvās Demokrātiskās Republikas oficiālā lietvedības valoda un tiek lietota visā valstī. Amharu valoda ir arī oficiālā valoda vairākās federatīvajās pavalstīs: Adesabebā, Amharā, Benišangulā Gumuzā, Diredavā, Gambelā un Dienvidu tautu un tautību reģionā. Amharu valoda ilgus gadus bija Etiopijas valdības, armijas un Etiopijas Pareizticīgās baznīcas valoda. Amhari raksta nedaudz modificētā geeza alfabētā, ko Etiopijas semītu valodās sauc par fidelu (ፊደል) - "alfabētu" vai "rakstu", kā arī par abugidu (አቡጊዳ, no pirmajiem četriem burtiem grieķu alfabēta secībā), no kā arī cēlies mūsdienu lingvistiskais termins abugida. Vikikrātuvē par šo tēmu ir pieejami multivides faili. Skatīt: Amharu valoda. Encyclopædia Britannica raksts (angliski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski) Tiešsaistes amharu-angļu-amharu vārdnīca Amharu valodas vēsture Arhivēts 2008. gada 2. martā, Wayback Machine vietnē. Amharu valoda Ethnologue Amharu bībele St-Takla.org Amharu valodas piemēri Amerikas Balss amharu ziņu raidījums Etiopiešu skaitļa vārdi Geeza fonti amharu valodai