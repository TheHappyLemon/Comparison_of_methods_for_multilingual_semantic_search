Majera van den Berga muzejs (nīderlandiešu: Museum Fritz Mayer van den Bergh) ir 1904. gadā atvērts mākslas muzejs Beļģijas pilsētā Antverpenē. Muzejā eksponēta mākslas kolekcija, ko radījis mākslas darbu tirgotājs Fricis Majers van den Bergs (Fritz Mayer van den Bergh, 1858—1901). Viņš 19. gadsimta beigās kolekcionēja 14. līdz 16. gadsimta mākslas darbus, kurus laikabiedri uzskatīja par novecojušiem. Pēc Majera van den Berga nāves 1901. gadā viņa māte Henriete Majere van den Berga pasūtīja muzeja celtniecību, kurā izstādīt mākslas kolekciju. No 1901. līdz 1904. gadam tika uzcelta muzeja ēka neogotikas arhitektūras stilā. Muzeja kolekcijas centrālā daļa ir gotikas un renesanses laikmeta mākslas darbi, to starpā divi Pītera Brēgela Vecākā darbi. Vikikrātuvē par šo tēmu ir pieejami multivides faili. Skatīt: Majera van den Berga muzejs. Oficiālā tīmekļa vietne