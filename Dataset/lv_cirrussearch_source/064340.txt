Tianzhou 5 (ķīniešu: 天舟五号, piņjiņs: Tiān Zhōu 5 — "Debess kuģis 5") bija Ķīnas Tianzhou sērijas automātiskais kravas kosmosa kuģis orbitālās stacijas Tiangong apgādei. Tas orbītā tika palaists 2022. gada 12. novembrī; no orbītas novadīts 2023. gada 12. septembrī. Tianzhou 5 kravā (masa aptuveni 6000 kg) bija krājumi un iekārtas stacijai un nākamajai apkalpei, to skaitā stacijas iekārtas, zinātniskās kravas, pārtika. Kuģis uz staciju nogādāja arī apmēram 750 kg degvielas. Tianzhou 5 tika palaists 2022. gada 12. novembrī 02:03 UTC ar nesējraķeti Chang Zheng 7 no Venčanas pavadoņu palaišanas centra 2. starta laukuma. Tā kravā bija arī nanopavadoņi CAS-10 (XW-4), Gaoxin 1, Lianli, Macao Student Science 1, Shengxi Jishu Yanzheng. Tajā pašā dienā 04:10 UTC kravas kuģis saslēdzās ar orbitālo staciju Tiangong pie tās moduļa Tianhe pakaļgala pieslēgvietas. Tika uzstādīts pasaules rekords kosmosa kuģa īsākajā lidojumā uz orbitālo staciju (2 stundas 7 minūtes), iepriekšējos rekordus uzstādīja Krievija. 2023. gada 5. maijā 07:26 UTC Tianzhou 5 atvienojās no stacijas. 5. jūnijā 19:10 UTC tas atkārtoti saslēdzās ar Tiangong, bet šoreiz pie Tianhe priekšgala pieslēgvietas. 11. septembrī 08:46 UTC kravas kuģis atvienojās no Tiangong. 12. septembrī Tianzhou 5 tika novadīts no orbītas, un 02:13 UTC sadega Zemes atmosfērā virs Klusā okeāna dienvidu daļas. Tianzhou-5 cargo craft re-enters atmosphere after completing mission Xinhua, 2023-09-12 Vikikrātuvē par šo tēmu ir pieejami multivides faili. Skatīt: Tianzhou 5. Tianzhou 1, 2, 3, 4, 5 (TZ 1, 2, 3, 4, 5) Gunter Dirk Krebs