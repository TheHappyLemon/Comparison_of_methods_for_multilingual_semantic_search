"Kā es satiku jūsu māti" (angļu: How I Met Your Mother) ir amerikāņu situāciju komēdijseriāls, kura autori ir Kārters Beiss un Kreigs Tomass. Seriāls ir par Tedu Mosbiju un viņa draugiem Māršalu Eriksenu, Robinu Šerbatsku, Liliju Oldrinu un Bārniju Stinsonu. Galvenais tēls Teds 2030. gadā saviem bērniem stāsta, kā iepazinies ar savu sievu un viņu māti. Galvenās lomas seriālā atveido Džošs Rednors, Džeisons Sīgels, Kobija Smaldersa, Nīls Patriks Heriss, Elisone Henigana un Kristina Milioti. Seriālam ir deviņas sezonas un 208 sērijas. Tas tika pārraidīts CBS kanālā no 2005. gada 19. septembra līdz 2014. gada 31. martam. "Kā es satiku jūsu māti" ir guvis labus panākumus, seriāls ir saņēmis deviņas Emmy balvas. Latvijā seriālu demonstrē televīzijas kanālā Duo 6. Oficiālā tīmekļa vietne IMDb profils (angliski) AllMovie profils (angliski) TV.com profils (angliski) Metacritic profils (angliski) Rotten Tomatoes profils (angliski)