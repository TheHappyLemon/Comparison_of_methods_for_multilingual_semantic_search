10 000 000 (desmit miljoni) ir naturāls skaitlis starp skaitļiem 9 999 999 un 10 000 001. Šo skaitli var pierakstīt arī kā 107. To raksta kā 10,000,000 (ASV un Apvienotajā karalistē) vai 10.000.000 (Vācijā). Vairākās valodās skaitlim 10 000 000 ir īpaši nosaukumi. Indijas subkontinenta valstīs to reizēm apzīmē kā 1,00,00,000 un dēvē par kroru, piemēram, hindi: करोड़ (kroṛ jeb karoṛ), urdu: کروڑ (karoṛ), tamilu: கோடி (koṭi). No Indijas šis skaitļavārds jau senajos laikos ieviesās arī ķīniešu: 一千萬 (yī qiānwàn), japāņu: クロー (kurō), taju: โกฏิ (kot) un citās Āzijas valodās.