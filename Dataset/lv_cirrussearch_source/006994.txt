Čornobiļas atomelektrostacija (ukraiņu: Чорно́бильська АЕС) ir slēgta atomelektrostacija Ukrainā, netālu no robežas ar Baltkrieviju. To un Pripjatas pilsētu strādnieku izmitināšanai sāka celt 1970. gadā 18 kilometru attālumā no Čornobiļas pilsētas. Pavisam bija iecerēti seši reaktori — 1. reaktoru nodeva ekspluatācijā 1977. gadā, 2. reaktoru — 1978. gadā, 3. reaktoru — 1981. gadā, 4. reaktoru — 1983. gadā, bet 5. reaktoru bija iecerēts iedarbināt 1986. gada beigās. 1986. gadā stacijas 4. reaktors uzsprāga, izraisot plaša mēroga katastrofu, taču augstā elektroenerģijas pieprasījuma dēļ pārējie reaktori turpināja darbību. Otrais reaktors tika izslēgts pēc tam, kad cieta ugunsgrēkā 1991. gadā. 1. reaktors tika izslēgts 1996. gada novembrī, bet trešais — 2000. gada decembrī. Patlaban notiek darbs pie radioaktīvo atkritumu savākšanas un AES joprojām esošās kodoldegvielas novērošanas. Paredzēts, ka AES pilnībā slēgs līdz 2022. gadam, pēc tam turpināsies novērošana, bet līdz 2065. gadam tā tiks nojaukta. Čornobiļas AES katastrofa Pripjata RBMK Čornobiļas AES mājaslapa Galīgi slēgta Černobiļas AES