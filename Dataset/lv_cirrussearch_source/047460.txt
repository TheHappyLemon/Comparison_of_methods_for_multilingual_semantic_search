Sinagoga (no sengrieķu: συναγω (synago) — 'sapulcēties') ir ebreju sapulcēšanās vieta un dievnams lūgšanām, Toras un svēto rakstu studijām un mācīšanai. Lai sinagogā varētu noturēt lūgšanas, ir nepieciešami minimums desmit vīriešu dzimuma dievlūdzēji (מניין \ מִנְיָן‎ (minyán)). Ivritā sinagogas apzīmējums ir "eda" jeb beth knesset (בית כנסת — 'sapulču nams') vai beth tefila (בית תפילה — 'lūgšanu nams'). Tā ir sadalīta lūgšanu telpā un mazākās studiju telpās, ko sauc par beth midrash (בית מדרש‎ — 'mācību nams'). Austrumu pusē, Jeruzalemes virzienā, īpašā relikviju šķirstā Aron ha-Qodesch (ארון קודש — 'svētā lāde'), tiek glabāti Toras rakstu ruļļi iknedēļas priekšlasījumiem. Virs relikviju šķirsta atrodas simboliska lūgšanu tāfele, kas atgādina par 248 pozitīvajiem baušļiem un 365 negatīvajiem baušļiem. Virs lādes iekārta Mūžīgā gaisma Ner Tamid, kas atgādina par uguns stabu, kas izraēla ciltīm rādīja ceļu klejojumos cauri Sinaja tuksnesim. Tā atgādina arī par Mūžīgo gaismu, kas atradās Jeruzalemes tempļa priekšā kā simbols ebreju vienotībai ar Dievu. Lūgšanu laikā svētā Tora tiek izņemta no šķirsta un uzlikta uz lasīšanas pults bima jeb almemor. Tradicionālajās aškenazi ebreju sinagogās lasīšanas pults bima atrodas telpas vidū. Sefardu ebreju lūgšanu namos Aron ha-Qodesch atrodas pie uz Jeruzalemes pusi esošās austrumu sienas, bet bima tai pretī rietumos. Telpu parasti rotā septiņžuburu svečturis jeb menora. Latvija. Sinagogas un rabīni 1918-1940 (Nātana Barkāna projekts, sast. Rita Bogdanova) Rīga: "Shamir", Preses nams, 2004. ISBN 9984-19-616-X (210 sinagogu fotogrāfijas ar adresēm 61 Latvijas pilsētā un miestā, dati par vairāk kā 200 Latvijas rabīniem, kantoriem un šehteriem) Jūdaisms Sabiles sinagoga Rīgas Horālā sinagoga Rīgas sinagoga Daugavpils sinagoga Vikikrātuvē par šo tēmu ir pieejami multivides faili. Skatīt: Sinagoga. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski) Enciklopēdijas Krugosvet raksts (krieviski) Kas ir sinagoga Die räumliche Gestaltung einer Synagoge Synagogues d'Europe Kuldīgā sinagogu pārbūvēs par bibliotēku jewrmala.lv