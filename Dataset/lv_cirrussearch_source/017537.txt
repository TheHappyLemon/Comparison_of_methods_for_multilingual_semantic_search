Džordžs Kempbels Skots (angļu: George Campbell Scott; dzimis 1927. gada 18. oktobrī, miris 1999. gada 22. septembrī) bija amerikāņu aktieris, režisors un producents. Pazīstams ar lomām teātra izrādēs, attēlojis galveno tēlu Viljama Šekspīra lugā "Ričards III", tāpat tēlojis Brodvejā. 1959. gadā debitējis kino ar lomu filmā The Hanging Tree. Skots attēlojis ģenerāli Džordžu Patonu 1970. gada filmā "Patons", par ko viņam tika piešķirta Amerikas Kinoakadēmijas balva kā labākajam aktierim, taču viņš no tās atteicās, kļūstot par otro personu (un pirmo no aktieriem), kas tā ir darījis. Par lomu šajā filmā Skotam piešķirta arī Zelta globusa balva kā labākajam aktierim dramatiskā filmā. Bez tam Skots ticis nominēts vēl trīs reizes Amerikas Kinoakadēmijas balvai — par otrā plāna lomām filmās "Slepkavības anatomija" (1959) un "Blēdis" (The Hustler, 1961), kā arī par galveno lomu filmā The Hospital (1971). Mel Gussow. «George C. Scott, Celebrated for 'Patton' Role, Dies at 71». The New York Times, 1999. gada 24. septembrī. 10. lpp. Skatīts: 2013. gada 24. janvārī. «George C Scott: The man who refused an Oscar». BBC. Skatīts: 2013. gada 24. janvārī. «How the Academy Awards flourished». BBC Online. Skatīts: 2013. gada 24. janvārī. IMDb profils (angliski) Internet Broadway Database profils (angliski) AllMovie profils (angliski)