"Sapnis vasaras naktī" (angļu: A Midsummer Night's Dream) ir Viljama Šekspīra komēdija piecos cēlienos. Tiek uzskatīts, ka Šekspīrs to sarakstījis laikā no 1595. līdz 1596. gadam. Luga ir par notikumiem, kas risinās ap Atēnu valdnieka Tēseja un amazoņu valdnieces Hipolitas kāzām. Luga pirmoreiz publicēta 1600. gadā quarto izdevumā, 1623. gadā — First Folio, kas atšķiras no 1600. gadā publicētās versijas. Tiek uzskatīta par vienu no labākajām Šekspīra komēdijām, viens no viņa populārākajiem darbiem. Bieži tiek uzvests teātros. Fēliksa Mendelsona sarakstītajā mūzikā lugas iestudējumam iekļauts arī komponista ievērojamais "Kāzu maršs". Vairākas reizes pēc lugas motīviem uzņemtas filmas. Vikikrātuvē par šo tēmu ir pieejami multivides faili. Skatīt: Sapnis vasaras naktī. Encyclopædia Britannica raksts (angliski) Encyclopædia Universalis raksts (franciski)