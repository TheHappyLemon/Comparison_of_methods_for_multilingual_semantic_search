Magasa (krievu un ingušu: Магас) ir pilsēta Krievijā, Ingušijas galvaspilsēta. Izvietojusies Sunžas upes krastā. Pilsēta dibināta 1994. gadā pēc Ingušijas pirmā prezidenta Ruslana Auševa iniciatīvas un šobrīd tā ir jaunākais un pēc iedzīvotāju skaita mazākais Krievijas federācijas subjekta administratīvais centrs. Par pilsētas nosaukumu izvēlēts leģendārās alanu galvaspilsētas nosaukums, kas nozīmē ‘Saules zeme’. 2000. gada decembrī Magasa kļuva par Ingušijas galvaspilsētu agrākās Nazraņas vietā. Magasa atrodas 4 km no Nazraņas, 520-650 m virs jūras līmeņa. 8 km attālumā no pilsētas atrodas Nazraņas dzelzceļa stacija, 30 km attālumā ir lidosta "Magasa". Vikikrātuvē par šo tēmu ir pieejami multivides faili. Skatīt: Magasa. Krievijas Lielās enciklopēdijas raksts (krieviski)