Mārgarita Higinsa Sengere (angļu: Margaret Higgins Sanger; dzimusi 1879. gada 14. septembrī, mirusi 1966. gada 6. septembrī) bija amerikāņu medmāsa, ģimenes plānošanas un seksuālās izglītības popularizētāja. 1911. gadā ierodoties Ņujorkā, strādāja par medmāsu graustu rajonos un iekļāvās Grīnvičvilidžas rajona kreisi noskaņoto intelektuāļu (to starpā bija Džons Rīds, Aptons Sinklērs, Emma Goldmane) pulkā. 1916. gadā Ņujorkā atvēra pirmo ģimenes plānošanas klīniku ASV. Tika arestēta par kontracepcijas propagandu, tomēr sekojošā tiesas prāvā Sengere ieguva plašu atbalstītāju loku. 1921. gadā nodibināja organizāciju, kas mūsdienās pazīstama kā Planned Parenthood Federation of America. Savulaik atbalstīja arī eigēniku. Vikikrātuvē par šo tēmu ir pieejami multivides faili. Skatīt: Mārgarita Sengere. Encyclopædia Britannica ieraksts (angliski)