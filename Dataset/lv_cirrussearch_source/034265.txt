12. šaha olimpiāde notika no 1956. gada 31. augusta līdz 24. septembrim Padomju Savienības galvaspilsētā Maskavā (tagad Krievijā). Uz olimpiādi Maskavā bija ieradušās 34 valstu komandas. Piecas valstis (Indija, Irāna, Mongolija, Puertoriko, un Filipīnas) piedalījās olimpiādē pirmoreiz. Tāpat kā iepriekšējā olimpiādē neieradās ASV izlase. Sacensības notika Padomju Armijas Centrālajā teātrī. Spēles reglaments: pirmās 2,5 stundās 40 gājieni, katrā sekojošā stundā 16 gājieni. Galvenie tiesneši: FIDE viceprezidents Ari Ilmakunnas (Somija) un Igors Bondarevskis (PSRS). Komandas tika sadalītas četrās grupās, divās astoņas un divās deviņas komandas. No katras grupas trīs labākās iekļuva "A" finālā, nākamās trīs "B" finālā, bet atlikušās C finālā. Priekšsacīkšu rezultāti starp komandām netika pārnesti uz finālu, tāpēc komandas, kas kvalificējās vienā fināla grupa no vienas priekšsacīkšu grupas, šīs olimpiādes turnīros mērojās spēkiem savā starpā divreiz. Visas komandas gan priekšsacīkšu grupās un finālos spēlēja katra ar katru pēc apļa sistēmas. Priekšsacīkšu rezultāti bija šādi: 1. grupa: 1. PSRS, 2. Bulgārija, 3. Šveice, 4. Polija, 5. Zviedrija, 6. Norvēģija, 7. Puertoriko, 8. Zāra. 2. grupa: 1. Dienvidslāvija, 2. Izraēla, 3. Dānija, 4. Holande, 5. Austrija, 6. Francija, 7. Mongolija, 8. Skotija. 3. grupa: 1. Argentīna, 2. Vācijas Federatīvā Republika (VFR), 3. Anglija, 4. Islande, 5. Čīle, 6. Somija, 7. Indija, 8. Luksemburga, 9. Īrija. 4. grupa: 1. Ungārija, 2. Rumānija, 3. Čehoslovākija, 4. VDR, 5. Kolumbija, 6. Beļģija, 7. Filipīnas, 8. Grieķija, 9. Irāna. "A" fināla rezultāti apkopoti tabulā: Apzīmējumi: V — vieta; P — komandas dalībnieku iegūto punktu summa; KP — komandas iegūto punktu summa (2 punkti — uzvarēts, 1 — neizšķirts, 0 — zaudēts mačs); + (uzvarēto), = (neizšķirto), - (zaudēto) maču skaits. "B" fināla komandas ieguva šādas vietas olimpiādes kopvērtējumā: 13. Austrija, 14. Islande, 15. Zviedrija, 16. Beļģija, 17. Somija, 18. Kolumbija, 19. Holande, 20. VDR, 21. Francija, 22. Čīle, 23. Polija, 24. Norvēģija. "C" fināla komandas ieguva šādas vietas olimpiādes kopvērtējumā: 25. Filipīnas, 26. Zāra, 27. Indija, 28. Irāna, 29. Puertoriko, 30. Mongolija, 31. Skotija, 32. Grieķija, 33. Īrija, 34. Luksemburga. Godalgoto komandu dalībnieku individuālie rezultāti redzami tabulās: Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 107. lpp. ISBN 5-85 270-005-3. (krieviski) Ю. Авербах, Б. Туров. Шахматные олимпиады (krievu). Москва : Физкультура и спорт, 1974. 288.—289. lpp. Ю. Авербах, Б. Туров. Шахматные олимпиады (krievu). Москва : Физкультура и спорт, 1974. 45.—49. lpp. М. Юдович. Команда СССР — чемпион мира. Шахматы за 1956 год (krievu). Москва : Физкультура и спорт, 1958. 32.—57. lpp. 12th Chess Olympiad: Moscow 1956 (angliski)