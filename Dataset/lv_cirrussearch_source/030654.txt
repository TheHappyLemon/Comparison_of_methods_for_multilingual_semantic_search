Šehrijars Memmedjarovs (azerbaidžāņu: Şəhriyar Həmid oğlu Məmmədyarov; dzimis 1985. gada 12. aprīlī, Sumgajitā) ir Azerbaidžānas starptautiskais lielmeistars šahā (2002). Piedzimis ģimenē, kur visi spēlējuši šahu. Pirmais treneris bijis tēvs, arī abas māsas - Zeinaba un Turkana ir piedalījušās Azerbaidžānas junioru šaha čempionātos, bet vēlāk kļuvušas par šaha lielmeistarēm. 2000. gadā uzvarējis Azerbaidžānas junioru čempionātos divās vecuma grupās (U-16 un U-18). 2002. gadā uzvarējis Eiropas jauniešu šaha čempionātā U-18 vecuma grupā. 2003. gadā uzvarējis Pasaules junioru (U-18) čempionātā. Vienīgais šahists, kas divas reizes kļuvis par Pasaules jauniešu čempionu (2003, 2005). Divkārtējs Azerbaidžānas šaha čempionāta uzvarētājs (2001, 2002). 2002. gadā FIDE Memmedjarovam piešķīrusi starptautiskā lielmeistara (GM) nosaukumu. 2004. gadā piedalījies Pasaules šaha čempionātā pēc izslēgšanas sistēmas, kur zaudējis 3. kārtā. 2011. gadā pirmo reizi iekļuvis Pasaules šaha čempionāta pretendentu mačos, kur ceturtdaļfinālā Kazaņā zaudējis vēlākajam turnīra uzvarētājam Borisam Gelfandam. 2013. gadā Hantimansijskā uzvarējis Pasaules čempionātā ātrajā šahā. Šajā pašā gadā ieguvis 2. vietu (aiz Veselina Topalova) FIDE Grand Prix 2012-2013 izcīņā. Pateicoties šim panākumam, iekļuvis Pasaules šaha čempionāta pretendentu turnīrā, kur ieņēmis augsto 5. vietu. 2018. gada martā Berlīnē izcīnījis 2. vietu pretendentu turnīrā. 2021. gada jūnijā Bukarestē uzvarējis Grand Chess Tour posma turnīrā. 2022. gada janvārī dalījis 2.-3. vietu tradicionālajā Tata Steel Masters lielmeistaru turnīrā. Azerbaidžānas izlases sastāvā piedalījies šaha komandu sacensībās: Pasaules šaha olimpiādēs piedalījies 8 reizes (2000-2004, 2008-2016). Individuālā vērtējumā izcīnījis zelta (2012) medaļu; Pasaules komandu šaha čempionātos piedalījies 2 reizes (2010-2011). Individuālā vērtējumā izcīnījis zelta (2010) medaļu; Eiropas komandu šaha čempionātos piedalījies 9 reizes (2001-2017). Komandu vērtējumā izcīnījis 3 zelta (2009, 2013, 2017), sudraba (2011) un bronzas (2007) medaļas, bet individuālā vērtējumā 2 zelta (2009, 2011) un 2 sudraba (2003, 2017) medaļas. 2012. un 2014. gadā Baku komandas "Socar" sastāvā uzvarējis Eiropas klubu komandu šaha čempionātos. 2018. gada decembrī Sanktpēterburgā izcīnījis sudraba medaļu Pasaules čempionātā ātrajā šahā. «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2015. gada 6. oktobrī. 2011 Candidates Event Grand Prix der Männer: Endstand 2014 Candidates Tournament «2018 FIDE World Chess Candidates Tournament 10.-27.03.2018.». Arhivēts no oriģināla, laiks: 24.03.2018. Skatīts: 28.03.2018. Grand Chess Tour Bucharest 2021 ChessPro. Tata Steel Masters. Вейк-ан-Зее, Нидерланды 2022. Все о турнире FIDE World Rapid Champions: Dubov and Ju | ChessBase Šehrijars Memmedjarovs šahista profils vietnē fide.com Šehrijars Memmedjarovs šahista profils vietnē chessgames.com Šehrijars Memmedjarovs šahista profils vietnē 365chess.com Šehrijars Memmedjarovs šahista profils vietnē chesstempo.com Šehrijars Memmedjarovs šahista profils vietnē olimpbase.org (Pasaules šaha olimpiādes) Šehrijars Memmedjarovs šahista profils vietnē olimpbase.org (Eiropas komandu šaha čempionāti) Šehrijars Memmedjarovs šahista profils vietnē olimpbase.org (Pasaules komandu šaha čempionāti) Šehrijars Memmedjarovs šahista profils vietnē olimpbase.org (Eiropas klubu komandu šaha čempionāti)