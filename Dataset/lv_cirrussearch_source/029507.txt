Lādikīja, arī Latākija (arābu: اللَاذِقِيَّة, al-Lādhiqīyah) ir galvenā ostas pilsēta Sīrijā. 2004. gadā iedzīvotāju skaits tajā sasniedza 383,7 tūkstošus — šī ir piektā lielākā pilsēta valstī pēc Halebas, Damaskas, Himsas un Hamas. Šī vieta ir apdzīvota kopš 2. tūkstošgades p.m.ē., tomēr modernā pilsēta tika dibināta 4. gadsimtā p.m.ē. Seleikīdu impērijas laikā. Laika gaitā to pārvaldījušas dažādas tautas un valstis, Sīrijas sastāvā ir kopš 1944. gada. Lielākā daļa klasiskā laikmeta ēku ir tikušas iznīcinātas zemestrīcēs, saglabājusies ir romiešu triumfa arka un korintiskās kolonnas. Mūsdienās Lādikīja ir arī nozīmīgs lauksaimniecības reģions (tiek ražota tabaka, kokvilna, labība, augļi). Vikikrātuvē par šo tēmu ir pieejami multivides faili. Skatīt: Lādikīja. Encyclopædia Britannica raksts (angliski) Krievijas Lielās enciklopēdijas raksts (krieviski)