Marats Kaļimuļins (krievu: Марат Натфулович Калимулин, tatāru: Кәлимулин Марат Натфула улы; dzimis 1988. gada 20. augustā Toljati, miris 2011. gada 7. septembrī Jaroslavļā) bija tatāru izcelsmes Krievijas hokejists, spēlēja aizsarga pozīcijā. Spēlētāja karjeru uzsāka 2005. gadā Toljati "Lada" sastāvā, kas tolaik spēlēja Krievijas Superlīgā. 2006. gadā "Ladas" sastāvā ieguva Kontinentālo kausu, finālā apspēlējot HK Rīga 2000. 2008. gadā ieguva bronzas medaļu Pasaules čempionātā hokejā junioriem. 2010. gadā parakstīja līgumu ar Jaroslavļas "Lokomotiv". 2011. gada 7. septembrī spēlētājs gāja bojā Jaroslavļas aviokatastrofā. «Marat Kalimulin». eliteprospects.com. Skatīts: 2018. gada 30. decembrī. Jānis Celmiņš. «Jaroslavļā nogāzusies "Lokomotiv" lidmašīna, oficiālu ziņu par Skrastiņu nav». sportacentrs.com, 2011. gada 7. septembrī. Skatīts: 2018. gada 30. decembrī. Vikikrātuvē par šo tēmu ir pieejami multivides faili. Skatīt: Marats Kaļimuļins. Eliteprospects profils (angliski) Internet Hockey Database profils (angliski) Eurohockey profils (angliski)