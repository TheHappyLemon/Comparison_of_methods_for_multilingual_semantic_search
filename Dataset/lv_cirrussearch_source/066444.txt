Ikarus 280 ir posmainais autobusu modelis, kuru ražoja Ungārijas autobūves uzņēmums Ikarus. Sērijveida ražošana ilga no 1973. līdz 2002. gadam. Autobusa dzinējs ir novietots horizontāli zem pasažieru salona grīdas. Transportlīdzekļus komplektēja ar Rába, MAN, DAF un Cummins ražojuma dīzeļdzinējiem. PSRS modifikācijām vadītāja kabīne bija atdalīta no pasažieru salona, sēdekļus izvietoja trijās rindās. Autobusam ir pneimotiskā piekare ar regulējamu virsbūves līmeni. Visiem riteņiem ir trumuļu bremzes. Ikarus 280 sērijveida ražošana sākās 1973. gada beigās. Ražošanas laikā veiktas vairāk par 50 modifikācijām. Autobusus piegādāja SEPP valstīs, Trešās pasaules valstīs un Kubā. No 1975. līdz 1992. gadam uz autobusa bāzes ražoja Ikarus 280T trolejbusus, kurus komplektēja ar Ganz un ZiU ražojuma dzinējiem. Autobusu ražošana Ungārijas vajadzībām pabeigta 1993. gadā, uzākot modernākas 400. sērijas ražošanu. 200. sērijas autobusus turpināja ražot ārzemju valstīm, atjauninot vairāk nekā 80% konstrukcijas elementu, kas ļāva rūpnīcai pārveidot vecu autobusu par gandrīz jaunu. 1996. gadā izlaida modifikāciju Ikarus 280.33М, kuru montēja Tušino mašīnbūves rūpnīca Maskavā. Tās sērijveida ražošana ilga līdz 2001. gadam. 2003. gadā Ikarus pabeidza 200. sērijas ražošanu. Autobusi kursēja gandrīz visos PSRS reģionos. Rīgā tie strādāja ar pasažieriem no 1970 gadu beigām līdz 2005. gadam, Budapeštā tie kursēja līdz 2022. gada rudenim. Ikarus 280 Budapeštā Autobuss Strešovices muzejā Maskavas modificētais autobuss Ikarus 280 pie Rīgas domes ēkas Salons, skats uz priekšu Salons, skats uz aizmuguri Vadītāja kabīne Autobusa modelis Vikikrātuvē par šo tēmu ir pieejami multivides faili. Skatīt: Ikarus 280. Материал об автобусах Ikarus 280 на сайте Харьков Транспортный Икарус-280 Автобус, который мы потеряем? Фотографии автобусов Ikarus 280 на фотогалерее Fotobus Фотографии московских «икарусов»