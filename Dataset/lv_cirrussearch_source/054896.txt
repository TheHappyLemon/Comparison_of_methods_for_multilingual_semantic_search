Nezināma vērtība "coordinates" Ucunomija (japāņu: 宇都宮市, [ɯᵝt͡sɯ̃ᵝno̞mija̠]) ir Japānas pilsēta Kanto reģiona ziemeļos, Točigi prefektūras administratīvais centrs. Pilsētas iedzīvotāju skaits 2020. gada 1. janvārī bija 519 223, apdzīvotības blīvums 1246 cilvēki/km2. Pilsētas platība ir 416,85 km2. Ucunomija pazīstama kā gjoza pelmeņu izcelsmes vieta. Pilsētā ir vairāk nekā 200 gjoza restorānu. Ucunomija atrodas Točigi prefektūras centrālajā daļā, Kanto līdzenuma ziemeļos. Tā atrodas aptuveni 100 km attālumā no Tokijas. Ap 25 km uz ziemeļiem no Ucunomijas atrodas vēsturiskā Niko pilsēta. Pilsēta atrodas aptuveni 100 metrus virs jūras līmeņa. Ucunomijā ir mitrs subtropu klimats (Kepena klimata klasifikācija: Cfa) ar karstām un mitrām vasarām un aukstām ziemām. Gada vidējā temperatūra ir 13,3°C, vidējais nokrišņu daudzums ir 1454 mm, visvairāk nokrišņu ir septembrī. Visaugstākā temperatūra ir augustā, vidēji 25,7°C, zemākā janvārī, vidēji -1,8°C. Saskaņā ar Japānas tautas skaitīšanas datiem, Ucunomijas iedzīvotāju skaits kopš 1950 gada ievērojami pieaudzis. Ucunomija ir Točigi prefektūras komerciālais un industriālais centrs. Tajā atrodas Canon optikas ražotne, Japan Tobacco rūpnīca, Honda projektēšanas centrs. Kijoharas industriālajā parkā bāzēti dažādi industriālie koncerni. Pilsētas centrā atrodas viens no lielākajiem iepirkšanās centriem Kanto reģionā, Bell Mall. Pēc Otrā pasaules kara japāņu kareivji, atgriežoties no Mandžūrijas, atveda gjoza pelmeņu receptes. Drīz pēc tam vairāki no tiem Ucunomijā atvēra pelmeņu restorānus. Apzinoties to popularitāti, 1990. gadā pilsētas vadība izveidoja Ucunomijas gjoza asociāciju, kas tikai palielināja to polularitāti pilsētā. Tas palīdz piesaistīt tūristus un palielināt ieņēmumus. Pilsētā ir 30 restorāni, kas specializējas gjoza gatavošanā. Tiek uzskatīts, ka no Japānas pilsētām visvairāk gjoza pelmeņu tiek apēst tieši Ucunomijā. Pie Ucunomijas JR dzelzceļa stacijas atrodas piemineklis ar 1,5 metrus lielu pelmeņa atveidojumu. Katru gadu pilsdrupu parkā notiek Ucunomijas gjpza pelmeņu festivāls, kurā apmeklētājiem iespējams nogaršot dažādu veidu pelmeņus, ko piedāvā vietējie restorāni. Festivāla programmā ir arī mūzikas grupu un komiķu uzstāšanās. Ucunomijā notika 1990. gada Pasaules čempionāts šosejas riteņbraukšanā. Kopš 1992. gada oktobrī čempionāta maršrutā tiek rīkots Japānas kauss riteņbraukšanā, kurā regulāri piedalās vairākas augstākā līmeņa komandas. «栃木県／栃木県毎月人口推計月報». Skatīts: 30 marts 2021. «UEA Code Tables». Center for Spatial Information Science, University of Tokyo. Skatīts: 2019. gada 26. janvāris. «Utsunomiya City official home page» (Japanese). Japan. Andrew Szymanski. «Welcome to Utsunomiya - gyoza town | CNN Travel». Cnngo.com, 2009-09-21. Skatīts: 2014-02-10. Utsunomiya climate data Utsunomiya population statistics Andrew Szymanski. «Welcome to Utsunomiya -- gyoza town». CNN Travel. Skatīts: 2017. gada 23. februāris. Rob Gilhooly. «Utsunomiya brings ‘gyoza’ lovers into fold». The Japan Times. Skatīts: 2017. gada 23. februāris. Magdalena Osumi. «Good time to visit the dumpling capital of Japan». The Japan Times. Skatīts: 2017. gada 23. februāris. Vikikrātuvē par šo tēmu ir pieejami multivides faili. Skatīt: Ucunomija. Encyclopædia Britannica raksts (angliski) Oficiālā tīmekļa vietne