2021.—2022. gada Nacionālās hokeja līgas sezona bija 105. NHL sezona (104. spēlētā sezona). Regulārā sezona ilga no 2021. gada 12. oktobra līdz 2022. gada jūnijam. Kopš šīs sezonas turnīrā piedalās Sietlas "Kraken", tādējādi komandu skaits līgā sasniedza 32 komandas. Regulārajā sezonā katra komanda aizvadīja 82 mačus. Šī bija pirmā sezona kopš 2018.—2019. gada sezonas, kad tika aizvadīta 82 maču ilga regulārā sezona no oktobra līdz aprīlim (iepriekšējās sezonas saīsināja COVID-19 pandēmijas dēļ). Par Stenlija kausa ieguvējiem trešo reizi vēsturē kļuva Kolorādo "Avalanche", kas finālsērijā pārspēja Tampabejas "Lightning". Līgas jaunpienācēja Sietlas "Kraken" komanda tika ievietota Rietumu konferences Klusā okeāna divīzijā, savukārt Arizonas "Coyotes" tika pārvietoti uz Centrālo divīziju. 2022. gada 1. janvārī Mineapolisā, Minesotā tika aizvadīta Ziemas klasikas spēle, kurā piedalījās Minesotas "Wild" un Sentluisas "Blues". Tajā "Blues" uzvarēja ar rezultātu 6—4. 2022. gada 5. februārī T-Mobile Arena arēnā Paradaisā, Nevadā norisinājās 2022. gada NHL Visu zvaigžņu spēle. Sekojošie spēlētāji bija līgas līderi gūtajos rezultativitātes punktos pēc regulārās sezonas beigām. «NHL Hockey Standings». NHL.com (en-US). Skatīts: 2022-02-18. «NHL Stats». NHL.com (angļu). Skatīts: 2022-05-02. NHL mājaslapa (angliski)