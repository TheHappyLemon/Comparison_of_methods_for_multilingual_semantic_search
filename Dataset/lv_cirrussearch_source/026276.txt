Zilās aras (Anodorhynchus) ir papagaiļveidigo ģints, kas apvieno divas dzīvas un vienu, iespējams izzudušu, sugu. Aras ir vieni no lielākajiem kārtas pārstāvjiem. Hiacinšu ara ir vislielākais dzīvojošais papagailis, un tā garums var sasniegt 1 metru. To apspalvojums ir zils, katrai sugai atšķirīgā nokrāsa, kas kontrastē ar nelieliem dzelteniem plankumiem ap knābi. Aste gara, šaura, knābis masīvs, izteikti izliekts. Sastopams Dienvidamerikā tropu joslā. Pārtiek galvenokārt no palmu riekstiem, kurus pāršķeļ ar masīvo knābi, kā arī augļiem un sēklām. Barojas galvenokārt kokos, tomēr pēc kritušiem augļiem un riekstiem reizēm nolaižas arī uz zemes. Putnu straujo samazināšanos ir izraisījis pieprasījums pēc viņiem turēšanai nebrīvē. Violetā ara (Anodorhynchus purpurascens) ir hipotētiska izmirusi suga, aprakstīta 1907. gadā. Taču trūkst pierādījumu, ka tā bija atsevišķa suga. Iespējams, pārstāvēja hiacinšu aru, kuru ieveda salā no kontinentālās daļas. Hiacinšu ara, BirdLife International, Sarkanā grāmata Indigo ara, BirdLife International, Sarkanā grāmata Pelēkzilā ara, BirdLife International, Sarkanā grāmata