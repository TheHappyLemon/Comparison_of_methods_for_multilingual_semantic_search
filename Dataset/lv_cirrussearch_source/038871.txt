Surveyor 2 bija ASV NASA programmas Surveyor Mēness nolaižamais aparāts. Projektu vadīja Reaktīvās kustības laboratorija. Zonde palaista 1966. gada 20. septembrī; 22. septembrī zaudēti sakari ar to. Atšķirībā no Surveyor 1, kas bija apgādāts tikai ar televīzijas kameru, Surveyor 2 bez kameras bija arī radars, kas iegūtu Mēness virsmas atstarošanās datus nolaišanās laikā. Kosmiskā aparāta temperatūras mērījumus bija paredzēts izmantot Mēness virsmas temperatūras noskaidrošanai. Surveyor 2 tika palaists 1966. gada 20. septembrī 12:32:00 UTC ar nesējraķeti Atlas LV-3C Centaur-D no Kanaveralas zemesraga Gaisa spēku stacijas laukuma LC-36A tiešā trajektorijā uz Mēnesi. Trajektorijas korekcijas manevra laikā viens dzinējs neiedarbojās, kas izraisīja kosmiskā aparāta nekontrolētu kūleņošanu. Mēģinājumu atjaunot stabilitāti bija neveiksmīgi. 22. septembrī 09:35 UTC pazuda sakari ar zondi. Surveyor 2 bija paredzēts nolaisties Sinus Medii jūrā, bet pēc aprēķiniem kosmiskais aparāts ietriecās Mēness virsmā Kopernika krāterī 23. septembrī 03:18 UTC. Surveyor 1, 2, 3, 4, 5, 6, 7 Gunter Dirk Krebs Surveyor Program Results (PDF) 1969 Surveyor 2 flight performance Final report - Jan 1967 (PDF)