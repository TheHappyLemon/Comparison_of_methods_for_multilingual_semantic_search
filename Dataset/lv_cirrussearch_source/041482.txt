Sārtie baloži, sārto baložu ģints (Nesoenas) ir viena no baložu dzimtas (Columbidae) ģintīm, kas pieder tipisko baložu apakšdzimtai (Columbinae). Šajā ģintī ir viena izmirusi un 2 mūsdienās dzīvojošas baložu sugas. Tās mājo un mājoja Madagaskarā un Maurīcijas salās. Šīs grupas tuvākie radinieki ir baloži (Columba) un ūbeles (Streptopelia). Nesenā pagātnē ģints sugas tika klasificētas ūbeļu ģintī. Ģenētisko pētījumu rezultāti liecina, ka sārtie baloži atdalījušies no baložiem un ūbelēm miocēna beigās, pirms 8—7 miljoniem gadu. Visiem sārtajiem baložiem raksturīgs sārts apspalvojums ar tumšāku mugurpusi un gaišāku apakšpusi un galvu. Sārtais balodis (Nesoenas mayeri) ir izteikti lielāks nekā Madagaskaras ūbele (Nesoenas picturatus), Madagaskaras ūbeles apspalvojums ir daudz tumšāks. Sārtā baloža ķermeņa garums ir apmēram 36—38 cm, Madagaskaras ūbelei apmēram 28 cm. Sārtajiem baložiem piemīt tikai šai grupai raksturīga, dziļa dūdošana. Sārto baložu ģints (Nesoenas) Madagaskaras ūbele (Nesoenas picturatus) †Rodrigesas balodis (Nesoenas rodericanus) Sārtais balodis (Nesoenas mayeri) World Bird List: Pigeons, 2018 The Birds of Africa: Volume VIII: The Malagasy Region: Madagascar IUCN: Nesoenas mayeri Cheke, Anthony S. (2005): Naming segregates from the Columba–Streptopelia pigeons following DNA studies on phylogeny. Bull. B.O.C. 125(4): 293–295. Alive: Madagascar Turtle-dove (Nesoenas picturatus) iNaturalist: Genus Nesoenas