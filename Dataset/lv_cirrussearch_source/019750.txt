"Titānu uzbrukums" (japāņu: 進撃の巨人, Shingeki no Kyojin) ir japāņu manga, kuru sarakstījis un ilustrējis Hadzime Isajama. Mangas darbība notiek pasaulē, kurā cilvēku pasaules paliekas dzīvo pilsētās, kuras, pēkšņas Titānu parādīšanās dēļ, apņem milzīgas sienas. Titāni ir gigantiskas cilvēkveida būtnes, kuri nogalina cilvēkus bez jebkāda redzama iemesla. Stāsta centrā ir Erens Džagers un viņa pusmāsas Mikasa Akermane dzīves, kuras tiek uz mūžu mainītas pēc milzu Titāna, kurš iznīcina viņu mājas un nogalina viņu māti, parādīšanās. Anime sērija iznāca 2013. gada 6. aprīlī MBS kanālā. 2015. gadā iznāca divsēriju mākslas filmas adaptācija. Simts gadus pirms stāsta sākuma milzīgas cilvēkveida būtnes sauktas par Titāniem piespieda cilvēci atgriezties pie viduslaiku līmeņa tehnoloģijām un atkāpties betona sienu sistēmā, kas sastāv no 3 vienādā attālumā citu no citas izvietotām sienām. Šajās sienās cilvēki mierā dzīvoja nākamos simts gadus. Bet stāsta sākumā gigantisks 60 metrus garš Titāns un mazāks ar bruņām klāts Titāns pēkšņi izveidoja caurumu ārējā sienā un ar citiem Titāniem iekļuva pilsētā, liekot cilvēkiem atkāpties uz nākamo sienu, kas izraisīja badu un nemierus. Par Titāniem, kuri parasti ir 3-15 metrus gari ar dažiem izņēmumiem, cilvēkiem nav zināms daudz. Tie iznīcina visus savā ceļā esošos cilvēkus bez jebkāda redzama iemesla. Titāniem nav nepieciešama pārtika un tie nenogalina citus dzīvniekus. Tiem ir cieta āda un piemīt spēja reģenerēties. Titānus var nogalināt tikai izdarot dziļu dūrienu tiem virs kakla. Šīs vājības dēļ tika radīta 3D manevrēšanas ierīce, kas ļāva cilvēkiem ātri pārvietoties telpā, lai piekļūtu Titānu vājajai vietai. Lai gan šī ierīce piešķir lielu mobilitāti, lietojot to pastāv liels risks pārpūlēt muskuļus, tāpēc, lai to lietotu, ir nepieciešamas īpašas fiziskās spējas un laba līdzsvara izjūta. Stāsta centrā ir Erens Jeigars, viņa pusmāsa Mikasa Akermane un viņu draugs Armins Arlerts. Pēc ārējās sienas krišanas un Erena mātes nāves viņš zvēr atriebties Titāniem un vēlāk iestājas armijā kopā ar saviem draugiem. Pēc vairākiem gadiem, savas pirmās kaujas pret Titāniem laikā, Erens atklāj, ka viņam piemīt spējas pēc gribas pārvērsties par Titānu. Pēc šī atgadījuma daži viņu uzskata par draudu, bet daži par cilvēces pēdējo cerību, un Erens kopā ar saviem kompanjoniem iesaistās cīņā, lai aizsargātu cilvēces paliekas, meklējot atbildes uz Titānu un savas eksistences noslēpumiem. Vikikrātuvē par šo tēmu ir pieejami multivides faili. Skatīt: Titānu uzbrukums. Oficiālā tīmekļa vietne (japāniski) Anime oficiālā mājaslapa (japāniski) Anime News Network animes profils (angliski) Anime News Network mangas profils (angliski)