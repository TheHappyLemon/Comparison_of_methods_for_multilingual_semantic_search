10 000 metri ir garākā skriešanas distance vieglatlētikas sacensībās stadionā. 10 000 m distance ir iekļauta olimpisko spēļu vieglatlētikas sacensību programmā. Vīrieši olimpiskajās spēlēs šajā distancē sacenšas kopš 1912. gada, sievietes — kopš 1988. gada vasaras olimpiskajām spēlēm. Pasaules rekords 10 000 m skrējienā vīriešiem ir 26:11,00 min un pieder Džošua Čeptegei no Ugandas, uzstādīts 2020. gada 7. oktobrī. Pasaules rekordu sievietēm 2021. gada 8. jūnijā uzstādīja Letesenbeta Gideja no Etiopijas un tas ir 29:01,03. Latvijas rekords 10 000 m vīriešiem ir 28:25,8 min un to 1973. gada 3. jūnijā uzstādīja Genādijs Hlistovs. Latvijas rekorda sievietēm īpašniece ir Jeļena Prokopčuka, kas 2006. gada 7. augustā šo distanci noskrēja 30:38,78 minūtēs. Encyclopædia Britannica raksts (angliski) Rekordi (angliski) IAAF sacensību noteikumi Arhivēts 2009. gada 25. martā, Wayback Machine vietnē. (angliski)