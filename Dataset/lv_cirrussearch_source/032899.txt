Marks Ļiburkins (krievu: Марк Савельевич Либуркин; 1910. gada 31. augusts, Vitebska — 1953. gada 5. marts, Maskava) bija PSRS meistars šaha kompozīcijā un šaha teorētiķis. 1933. gadā beidzis grāmatvedības kursus, pēc tam strādājis par grāmatvedi Maskavā. Šaha etīdes sācis sastādīt 1927. gadā. Sastādījis un publicējis vairāk nekā 110 etīdes. Ieguvis 33 balvas dažādos šaha kompozīciju sastādīšanas konkursos, tajā skaitā 12 balvas par 1. vietām. Visvairāk izcēlies ar savām miniatūrām, daudzas no kurām bijušas nozīmīgas arī galotņu teorijā. Trīs reizes uzvarējis PSRS čempionātos šaha kompozīcijā (1947, 1948, 1952). No 1945. gada līdz mūža beigām bijis PSRS lielākā šaha žurnāla Шахматы в СССР etīžu nodaļas redaktors. Miris pēc smagas slimības. Pēc nāves 23 Ļiburkina kompozīcijas tikušas publicētas almanahā "FIDE Albums". Uzbekijas sporta komitejas konkurss (1947), 1. godalga 1.Kc1 Lg4 (spēcīgākais gājiens) 2.Lg6 Kg7 3.d4! L:a3+ 4.Kc2 Le6 5.Lf7! Lf5+ (5…L:f7 6.Z:f7 K:f7 7.Kb3 Lс1 8.Kc2 — neizšķirts) 6.Kb3 Lc1 7.Lg6! Le6+ 8.Kc2 La3 9.Lf7! — pozicionāls neizšķirts. PSRS sporta komitejas konkurss (1950), 1. godalga 1.Zg5+! Kf4 2.g7 2…Zg6 3.Kb3 K:g5 4.Ka2 (iespējams arī 4.Kc2 a2 5.Kb2 b3 6.Ka1 Kf4 7.Zf6 Ze7 8.Zd5+ Z:d5 9.g8D Ze3 10.D:b3 ar uzvaru) 4...Kf4 5.Zf6 Ze7 6.Zd5+ vai 4…Kh4 5.Zh6 Ze7 6.Zf5+ 2…Zf7 3.Ze6+ Ke5 4.Kb3 K:e6 5.Ka2 (šeit nevar 5.Kc2? a2 6.Kb2 b3 7.Ka1 Kd6! 8.Ze7 Zh6 9.Zf5+ Z:f5 10.g8D Zd4 un sakarā ar melno draudu Zс2+ izveidojas pozicionāls neizšķirts) 5…Kd6 6.Ze7 Zh6 7.Zf5+ vai 5…Ke5 6.Zf6 Zh6 7.Zg4+ ar uzvaru. Что ни судьба, то трагедия. Ч. 2 Р. М. Кофман. Избранные этюды С. Каминера и М. Либуркина (krievu). Москва : Физкультура и спорт, 1981. Marks Ļiburkins šahista kompozīcijas vietnē "Chess Problem Database Server" Marks Ļiburkins šahista kompozīcijas vietnē 64chess.com