Nacionālās basketbola asociācijas 1995.—1996. gada sezona bija 50. NBA sezona. Šajā sezonā piedalījās 29 komandas (27 no ASV un 2 no Kanādas). Par NBA čempioniem kļuva Čikāgas "Bulls" spēlētāji, kas sešu spēļu finālsērijā pieveica Sietlas "SuperSonics" ar 4—2. Šis "Bulls" bija ceturtais tituls kluba pastāvēšanas vēsturē. Finālsērija ilga no 5. jūnija līdz 16. jūnijam. Par regulārās sezonas un finālsērijas vērtīgāko spēlētāju tika atzīts Čikāgas "Bulls" spēlētājs Maikls Džordans, kurš bija arī sezonas rezultatīvākais spēlētājs. 1995. gada NBA drafts notika 1995. gada 28. jūnijā, tajā Goldensteitas "Warriors" ar pirmo numuru izvēlējās Džo Smitu. Tāpat 1995. gada 24. jūnijā notika 1995. gada NBA paplašināšanās drafts, kurā divas līgas jaunpienācējas Vankūveras "Grizzlies" un Toronto "Raptors" varēja izvēlēties spēlētājus 1995.—1996. gada sezonai. 46. NBA Visu zvaigžņu spēle notika Alamodome arēnā Sanantonio. Tajā Austrumu komanda uzvarēja Rietumus ar 129—118. Par spēles vērtīgāko spēlētāju tika atzīts Maikls Džordans ("Bulls"). Piezīmes z – Ieguva mājas spēļu priekšrocības visām izslēgšanas spēlēm. c – Ieguva mājas spēļu priekšrocības konferences izslēgšanas spēlēm. y – Ieguva divīzijas titulu. x – Iekļuva izslēgšanas spēlēs. Piezīmes: Treknraksts = komanda uzvar kārtā MVP: Maikls Džordans, Čikāgas "Bulls" Labākais aizsardzībā: Gerijs Peitons, Sietlas "SuperSonics" Debitants: Deimons Stademaijers, Toronto "Raptors" Rezervists: Tonijs Kukočs, Čikāgas "Bulls" Visvairāk progresējušais: George Murešans, Vašingtonas "Bullets" Treneris: Fils Džeksons, Čikāgas "Bulls" Oficiālā NBA mājaslapa (angliski) Basketball Reference profils Arhivēts 2012. gada 4. oktobrī, Wayback Machine vietnē. (angliski)