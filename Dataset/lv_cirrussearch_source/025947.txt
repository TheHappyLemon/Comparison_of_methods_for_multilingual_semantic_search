Džosers, arī Džesers, bija Senās Ēģiptes faraons, kas valdīja 3. dinastijas laikā 19 vai 27 gadus ap 2670. gadu p.m.ē. Bija 3. dinastijas dibinātājs. Džosera tēvs bija faraons Hasehemiu, tomēr nav zināms, vai Džosers faraona amatā nomainīja tēvu, vai arī viņu starpā bijis vēl kāds faraons. Džosera valdīšanas laikā Ēģipte apvienojās vienā valstī ar galvaspilsētu Memfisā. Vēl viņa valdīšanas laikā tika uzsākta piramīdu celtniecība. Džosers tika apglabāts Imhotepa (pirmais arhitekts vēsturē, kas zināms pēc vārda) būvētajā "kāpņu piramīdā" Sakārā. Šī piramīda ir pasaulē pirmā zināmā monumentālā akmens celtne. Latvijas padomju enciklopēdija. 3. sējums. Rīga : Galvenā enciklopēdiju redakcija. 13. lpp. Pasaules vēstures atlants 1. Zvaigzne ABC. 2002. 23. lpp. ISBN 9984-17-828-5. «Džosers». BBC. Skatīts: 2014. gada 31. oktobrī. Vikikrātuvē par šo tēmu ir pieejami multivides faili. Skatīt: Džosers. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski)