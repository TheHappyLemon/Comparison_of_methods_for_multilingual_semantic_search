Horostkiva (ukraiņu: Хоростків) ir pilsēta Ukrainas rietumos, Ternopiļas apgabala Husjatinas rajonā. Dibināta ar Polijas karaļa atļauju 1576. gadā. Pēc 1772. gada Polijas Pirmās dalīšanas - Austrijas Impērijā (vēlāk Austroungārijā) līdz pat Pirmā pasaules kara beigām. Pēc Pirmā pasaules kara, pamatojoties uz 1921. gada Rīgas miera līgumu, Horostkiva iekļāvās jaunizveidotajā Polijas valstī. 1939. gadā, pēc PSRS iebrukuma Polijā, iekļauta Ukrainas PSR, pamatojoties uz Molotova—Ribentropa paktu. No 1941. gada 5. jūlija līdz 1944. gada 19. martam atradās vācu okupācijā. Vācu okupācijas laikā pilsētas ebreji tika iznīcināti. Pēc kara pilsētas poļu iedzīvotāji tika pārcelti uz Poliju. No 1991. gada - neatkarīgās Ukrainas sastāvā. Vikikrātuvē par šo tēmu ir pieejami multivides faili. Skatīt: Horostkiva.