Nezināma vērtība "Paraksts" Armins Jozefs Jakobs Daniels van Bīrens (nīderlandiešu: Armin Jozef Jacobus Daniël van Buuren, dzimis 1976. gada 25. decembrī) ir trans mūzikas producents un dīdžejs. Dzimis Nīderlandes pilsētā Leidenē, bet uzaudzis nelielā ciematā Kaudekerkā pie Reinas. 2007. un 2008. gadā viņš tika atzīts par pasaules labāko dīdžeju "DJ Magazine" gada Top 100 balsojumā. Armins aizsāka savu karjeru strādājot par dīdžeju kādā vietējā nakts klubā ar nosaukumu "Nexus", galvenais iemesls bija mīlestība pret mūziku, un vēlme dalīties tajā ar pūli. Pēc vidusskolas pabeigšanas 1995. gadā, viņš tālāk devās uz augstskolu studēt tieslietas un 2004. gadā viņš ieguva grādu tieslietās. Tajā gadā Armins pārcēla visu savu studijas aprīkojumu no savas guļamistabas uz īstām studijas telpām. Pirmās dziesmas, kuras viņš ierakstīja savā jaunajā studijā bija "Touch Me" un "Communication". Armins ir savulaik teicis: "Nekad neesi sava stila gūsteknis", tāpēc viņa veidotā mūzika ir ļoti dažāda un grūti klasificējama kādā noteiktā žanrā, tomēr visvairāk Armina veidotā mūzika atbilst Elektroniskās deju mūzikas transs apakšžanram. Viņš savu mūzikas stilu raksturo kā atbrīvojošu, eiforisku, pacilājošu melodisku un enerģētisku (angļu: liberating, euphoric, uplifting, melodic and energetic). Kopš 2001. gada 1. jūnija viņš veido iknedēļas radiošovu A State Of Trance, kas galvenokārt sastāv no jaunākajām transs un līdzīgu mūzikas žanru dziesmām. Šis radiošovs tiek uzskatīts par vienu no populārākajām radio programmām pasaulē, jo to nedēļā noklausās aptuveni 30 miljonu klausītāju. 2002. gada oktobrī Armins vispasaules dīdžeju balsojumā tika atzīts par DJ Magazine Top 100 5. populārāko pasaules dīdžeju. Nākamajā gadā, viņš pakāpās līdz 3. vietai, un noturēja to turpmākos 3 gadus, visu laiku viņam priekšā bija Pols van Daiks un Tiesto, bet 2007. gadā, kā atzina pats Armins, piepildījās viņa mūža sapnis, jo DJ Magazine gada Top 100 balsojumā viņš tika atzīts par pasaules labāko dīdžeju. 2008. gadā pirmā vieta tika saglabāta, jo Armina kā dīdžeja popularitāte pasaulē bija tikai augusi, turklāt ļoti labus pārdošanas rādītājus uzrādīja albums Imagine un abi populārākie 2008. gada singli Going Wrong un In And Out Of Love. 2008. gadā Armins devās koncertturnejā ar savu jaunāko šovu Armin ONLY Imagine, kurā uzstājās arī vokālisti, kas iedziedāja viņa studijas albuma Imagine dziesmas. Armin ONLY Imagine šovs noslēdzās 2008. gada 31. decembrī Losandželosā ar jaunā gada sagaidīšanu. «Armada Music». Arhivēts no oriģināla, laiks: 2009. gada 1. aprīlī. Skatīts: 2009. gada 24. martā. Vikikrātuvē par šo tēmu ir pieejami multivides faili. Skatīt: Armins van Bīrens. Armin van Buuren oficiālā mājas lapa Armin van Buuren oficiālais forums Arhivēts 2009. gada 21. martā, Wayback Machine vietnē.