Latviju 2014. gada ziemas olimpiskajās spēlēs Sočos, Krievijā, bija pārstāvēta ar 58 sportistiem (51 vīrietis un 7 sievietes) 9 ziemas olimpiskajos sporta veidos, ieskaitot Latvijas hokeja izlasi. Latvijas sportistu skaits delegācijā bija tieši tikpat liels, cik iepriekšējās ziemas olimpiskajās spēlēs Vankūverā, un Latvijai bija 20. lielākā delegācija šajās olimpiskajās spēlēs. Delegācijas vidējais vecums bija 26,8 gadi (Vankūveras olimpiskajās spēlēs tas bija 27 gadi, bet visjaunākā delegācija bija Albērvilas olimpiskajās spēlēs — 25 gadi). Vecākais sportists bija hokejists Sandis Ozoliņš (41 gads), savukārt jaunākā bija kalnu slēpotāja Agnese Āboltiņa, kurai olimpisko spēļu atklāšanas dienā palika 18 gadi. Piektajās olimpiskajās spēlēs pēc kārtas startēja kamaniņu sportists Mārtiņš Rubenis, 23 sportisti olimpiskajās spēlēs debitēja. Sākotnēji Latvija šajās olimpiskajās spēlēs izcīnīja 4 medaļas (2 sudraba un 2 bronzas), ierindojoties 23. vietā medaļu kopvērtējumā. Sudraba medaļas izcīnīja skeletonists Martins Dukurs un bobsleja četrinieks ar pilotu Oskaru Melbārdi. Bronzas medaļu izcīnīja kamaniņu sportisti Andris Šics un Juris Šics, kuriem šī bija otrā olimpisko spēļu medaļa pēc 2010. gada ziemas olimpiskajās spēlēs izcīnītās sudraba medaļas. Tāpat bronzas medaļu kamaniņu braukšanā izcīnīja Latvijas komanda stafetē (šī bija pirmā reize olimpisko spēļu vēsturē, kad notika sacensības šajā disciplīnā), Latvijas komandā startēja: Elīza Tīruma, Mārtiņš Rubenis (otrā olimpisko spēļu bronzas medaļa karjerā pēc individuāli izcīnītās medaļas 2006. gadā Turīnā) un Andris Šics un Juris Šics. Saistībā ar apsūdzību dopinga provju viltošanā 2017. gada novembrī Starptautiskā Olimpiskā komiteja pieņēma lēmumu atņemt 2014. gada Soču olimpiskajās spēlēs izcīnītās medaļas vairākiem Krievijas sportistiem, līdz ar to medaļu sadalījums mainījās. Pēc medaļu atņemšanas dopingā sodītajiem sportistiem Oskara Melbārža pilotētā bobsleja ekipāža saņēma zelta medaļu. Savukārt bronzas medaļu ieguva bobsleja divnieks Oskars Melbārdis un Daumants Dreiškens. Bobslejistiem olimpiskās medaļas tika pasniegtas 2020. gada 15. februārī, Siguldā. Līdz ar to Latvija olimpisko medaļu kopvērtējumā pacēlās uz 19/20. vietu, to dalot ar Lielbritāniju. Skeletonā saistībā ar Aleksandra Tretjakova diskvalifikāciju Martins Dukurs ir atzīts par olimpisko čempionu, bet viņa brālis Tomass Dukurs līdz ar to saņems bronzas medaļu. Tā kā medaļas oficiāli vēl nav pasniegtas, tad šobrīd vēl netiek ieskaitītas Latvijas olimpisko medaļu klāstā. Latvijas izlases hokejistam Vitālijam Pavlovam veiktajās dopinga analīzēs tika konstatēts metilheksānamīns. Par šo pārkāpumu sportists tika diskvalificēts uz pusotru gadu. Pozitīvas dopinga analīzes bija arī citam Latvijas hokejistam Ralfam Freibergam, kurš tika diskvalificēts no olimpiskajām spēlēm. Olimpisko spēļu atklāšanas ceremonijā Latvijas karogu nesa hokejists Sandis Ozoliņš, savukārt noslēguma ceremonijā — bobsleja stūmējs Daumants Dreiškens. Pamatraksts: Ātrslidošana 2014. gada ziemas olimpiskajās spēlēs Sacensībām ātrslidošanā no Latvijas kvalificējās viens latviešu sportists: Haralds Silovs. Viņš sākotnēji kvalificējās 1000 m, 1500 m un 5000 m distancēs, bet 500 m distancē viņš atradās starp rezervistiem, tomēr vēlāk tika pie starta arī šajā distancē, tāpat viņš izlēma nestartēt 5000 m distancē. 500 m distance bija arī viņa pirmais starts Soču Olimpiskajās spēlēs, kurā divu slidojumu summā tika ieņemta 37. vieta. Nākamais starts latvietim bija 1000 m distancē, kur tika ieņemta 24. vieta. Savā pēdējā startā 1500 m distancē izcīnīja 14. vietu. Vīrieši Haralds Silovs Vīrieši Pamatraksts: Biatlons 2014. gada ziemas olimpiskajās spēlēs Sacensībām biatlonā no Latvijas kvalificējās divi latviešu sportisti: Andrejs Rastorgujevs un Žanna Juškāne. Abiem sportistiem šīs ir otrās Olimpiskās spēles. Kā pirmais startēja Rastorgujevs, kas 15 km sprintā, pieļaujot vienu kļūdu šaušanā, izcīnīja 17. vietu, kas bija sportista labākais sasniegums Olimpiskajās spēlēs līdz tam, tādējādi kvalificējoties startam iedzīšanā. Nākamajā dienā 10 km sprintā startēja Juškāne, kas ar sešām kļūdām šaušanā (lielākais kļūdu skaits starp dalībniecēm) ieņēma 79. vietu un iedzīšanai nekvalificējās. Iedzīšanas sacensībās vīriešiem Rastorgujevs izcīnīja 9. vietu ar 1 kļūdu šaušanā, kas sacensību brīdī bija augstākais Latvijas sportistu sasniegums Soču Olimpiskajās spēlēs. 9. vieta ir arī viena no augstākajām Latvijas sportistu izcīnītajām vietām Olimpisko spēļu biatlona sacensībās. 15 km individuālajā distancē Juškāne izstājās veselības problēmu dēļ pēc trešās šaušanas, līdz kurai bija sapelnījusi 6 soda minūtes. 20 km klasika bija Rastorgujeva neveiksmīgākais starts, kur ar trim kļūdām šaušanā tika ieņemta 33. vieta. Latvietis startēja arī masu startā, kas gan vairākas reizes tika pārcelts slikto laikapstākļu dēļ. Tajā Rastorgujevs ieņēma 14. vietu, veicot arī trīs soda apļus. 1 — Par katru nesašauto mērķi tika piešķirta papildus minūte. 2 — Par katru nesašauto mērķi jānoslēpo sods 150 metru garumā. Pamatraksts: Bobslejs 2014. gada ziemas olimpiskajās spēlēs Sacensībām bobslejā no Latvijas kvalificējās deviņi sportisti, no kuriem viens ir rezervists. Gan vīriešu divnieku, gan četrinieku sacensībās startēja divas Latvijas ekipāžas. Divnieku sacensībās Oskars Melbārdis/Daumants Dreiškens izcīnīja bronzas medaļu (pirmajā braucienā tika uzstādīts starta rekords) un Oskars Ķibermanis/Vairis Leiboms — 14. vietu. Četrinieku sacensībās Oskars Melbārdis/Arvis Vilkaste/Daumants Dreiškens/Jānis Strenga izcīnīja zelta medaļu, savukārt Oskars Ķibermanis/Raivis Broks/Helvijs Lūsis/Vairis Leiboms ieņēma 12. vietu. Vīrieši Raivis Broks Daumants Dreiškens Oskars Ķibermanis Vairis Leiboms Helvijs Lūsis Oskars Melbārdis Jānis Strenga Arvis Vilkaste Vīrieši 1 — pašreizējais vietu sadalījums pēc Krievijas ekipāžu diskvalifikācijas 2017. gada novembrī. Intars Dambis bija rezervists. Pamatraksts: Distanču slēpošana 2014. gada ziemas olimpiskajās spēlēs Sacensībām distanču slēpošanā no Latvijas kvalificējās trīs latviešu sportisti: divi vīrieši (Arvis Liepiņš un Jānis Paipals) un viena sieviete (Inga Dauškāne). Kā pirmais startēja Liepiņš, kas 30 km skiatlona distancē ierindojās 66. vietā. Sprintā startēja visi trīs Latvijas sportisti, tomēr neviens nepārvarēja sacensību pirmo kārtu, augstāko rezultātu sasniedza Dauškāne, kas ierindojās 59. vietā. Liepiņš 15 km klasikā izcīnīja 73. vietu un Paipals izstājās, savukārt Dauškāne 10 km klasikā ieņēma 65. vietu. Pamatraksts: Hokejs 2014. gada ziemas olimpiskajās spēlēs Latvijas hokeja izlases kapteinis Soču olimpiskajās spēlēs bija aizsargs Sandis Ozoliņš, kurš bija arī Latvijas delegācijas karognesējs atklāšanas ceremonijā un kuram šīs bija trešās olimpiskās spēles. Par Ozoliņa asistentiem tika nosaukti Oskars Bārtulis un Lauris Dārziņš. Pirms grupu turnīra bija paredzēts aizvadīt pārbaudes spēles (pret Krievijas un Austrijas izlasēm) un treniņspēli pret Austrijas izlasi, taču tās visas tika atceltas. Latvijai šis bija piektais starts hokejā Olimpisko spēļu vēsturē, līdz tam labākais rezultāts bija 9. vieta 2002. gadā. Dalība 2014. gada olimpiskajās spēlēs Latvijas hokeja izlasei bija veiksmīgākais olimpiskais turnīrs tās pastāvēšanas vēsturē. Lai gan apakšgrupu spēlēs komanda piedzīvoja trīs zaudējumus, kvalifikācijas spēlē izlase ar 3—1 pārspēja Šveices valstvienību, savukārt ceturtdaļfinālā saspringtā cīņā ar tikai 1—2 piekāpās vēlākajai turnīra uzvarētājai Kanādai, tādējādi izcīnot līdz šim augstāko 8. vietu. Par rezultatīvāko Latvijas izlases spēlētāju kļuva Lauris Dārziņš, kurš piecās spēlēs guva četrus vārtus un izdarīja vienu rezultatīvu piespēli, savukārt plašu uzmanību izpelnījās abi izlases vārtsargi Edgars Masaļskis un Kristers Gudļevskis, Masaļskis turnīru noslēdza ar vidēji 94,6 procentiem atvairītu metienu, savukārt Gudļevskis ceturtdaļfināla spēlē atvairīja 55 no 57 Kanādas izlases metieniem. Latvijas vīriešu izlases sastāvs Vīriešu turnīrs — 8. vieta C grupa — Grupu turnīrs Spēļu laiki norādīti pēc Latvijas laika Kvalifikācijas izslēgšanas spēle Ceturtdaļfināls Pamatraksts: Kalnu slēpošana 2014. gada ziemas olimpiskajās spēlēs Sacensībām kalnu slēpošanā no Latvijas kvalificējās pieci latviešu sportisti: trīs vīrieši un divas sievietes. Kā pirmais startēja Roberts Rode, kas izcīnīja 47. vietu nobrauciena disciplīnā. Agnese Āboltiņa supergigantā izcīnīja 31. vietu, paliekot pēdējā vietā starp finišējušajām sportistēm. Pamatraksts: Kamaniņu braukšana 2014. gada ziemas olimpiskajās spēlēs Sacensībām kamaniņu braukšanā no Latvijas kvalificējās deviņi latviešu sportisti: trīs vīriešu vieninieku sacensībās, divas sportistes sieviešu vieniniekos un četri sportisti vīriešu divniekos. Sacensībās startē arī pēdējo divu ziemas olimpisko spēļu Latvijas medaļnieki: Mārtiņš Rubenis (bronza vieniniekos 2006. gadā Turīnā) un brāļi Andris un Juris Šici (sudrabs divniekos 2010. gadā Vankūverā). Rubenim šīs ir piektās Olimpiskās spēles, kas ir viens no labākajiem rādītājiem Latvijas Olimpisko spēļu vēsturē. Pirmie startēja vīrieši, augstāko vietu četru braucienu summā izcīnīja Rubenis (10. vieta), Inārs Kivlenieks ieņēma 16. vietu un Kristaps Mauriņš — 21. vietu. Nākamās startēja sievietes: Elīza Tīruma izcīnīja 12. vietu, savukārt Ulla Zirne — 18. vietu. 12. februārī notika sacensības vīriešu divniekiem. Brāļi Andris un Juris Šici otrās Olimpiskās spēles pēc kārtas izcīnīja medaļu (šoreiz bronzu), savukārt Oskars Gudramovičs un Pēteris Kalniņš izcīnīja 10. vietu. Nākamajā dienā notika komandu stafete (pirmoreiz Olimpisko spēļu vēsturē). Latvijas komandā startē Elīza Tīruma, Mārtiņš Rubenis un Andris Šics/Juris Šics. Arī šajā disciplīnā tika izcīnīta bronzas medaļa. Pamatraksts: Skeletons 2014. gada ziemas olimpiskajās spēlēs Sacensībām skeletonā kvalificējās trīs latviešu sportisti: divi vīrieši (Martins Dukurs, Tomass Dukurs) un viena sieviete (Lelde Priedulēna). M. Dukurs ir 2010. gada Vankūveras ziemas olimpisko spēļu sudraba medaļas laureāts, viņš arī britu laikraksta The Daily Telegraph vērtējumā tika iekļauts desmit potenciālo Olimpisko spēļu zvaigžņu sarakstā. Priedulēna četru braucienu summā izcīnīja dalītu 14.—15. vietu. Vīriešu sacensībās Martins Dukurs otrajās Olimpiskajās spēlēs pēc kārtas izcīnīja sudraba medaļu, tāpat Tomass Dukurs otro reizi pēc kārtas izcīnīja 4. vietu. Martins kļuva par veiksmīgāko Latvijas sportistu ziemas olimpiskajās spēlēs. Pamatraksts: Šorttreks 2014. gada ziemas olimpiskajās spēlēs Sacensībām šorttrekā no Latvijas kvalificējās viens latviešu sportists: Roberto Puķītis. Viņam šī ir Olimpisko spēļu debija. Sportists kvalificējās vienīgi 1500 m distancei, kurā kopvērtējumā izcīnīja 15. vietu. Distances pirmajā kārtā viņš savā slidojumā izcīnīja 5. vietu, taču tiesneši viņam piešķīra vietu nākamajā kārtā, jo notika sadursme starp latviešu un jāpāņu sportistu. Pusfinālā latvietis savā slidojumā ierindojās 5. vietā un finālam nekvalificējās. Vīrieši Roberto Puķītis Vīrieši «2014. gada ziemas olimpiskās spēles». Latvijas Olimpiskā komiteja (olimpiade.lv). Arhivēts no oriģināla, laiks: 2020. gada 21. septembrī. «Latvijas olimpieši Sočos: Nosaukti visi 58 braucēji». Diena.lv. 2014. gada 21. janvārī. Skatīts: 2014. gada 21. janvārī. «Interesanti fakti par Latvijas olimpisko komandu Sočos». Delfi.lv. Skatīts: 2014. gada 31. janvārī. «Medaļu cīņas Sočos: Triumfē Krievija, Latvijai 23. vieta». Diena.lv. Skatīts: 2014. gada 2. martā. Agris Suveizda. «Melbārža četrinieks izcīna olimpisko spēļu sudrabu!». Sportacentrs.com, 2014. gada 23. februārī. Skatīts: 2014. gada 23. februārī. Jānis Rubulis. «Brāļiem Šiciem bronza kamaniņu sacensībās divniekiem». Sportacentrs.com, 2014. gada 12. februārī. Skatīts: 2014. gada 12. februārī. SOK arī Zubkovam atņem Sočos izcīnīto zeltu, dodot iespēju Melbārža četriniekam kļūt par olimpiskajiem čempioniem ritakafija.lv pēc LETA informācijas 2017. gada 24. novembrī Tretjakovam atņem Soču spēļu zeltu; Dukurs kļūst par olimpisko čempionu Arhivēts 2017. gada 22. novembrī, Wayback Machine vietnē. DELFI Sports 2017. gada 22. novembrī Oficiāli: SOK maina Soču rezultātus un pasniegs Melbārža ekipāžai zelta medaļas Sportacentrs.lv Latvijas bobslejisti saņem Soču olimpiskās medaļas. Svarīgākie mirkļi LSM.lv «Vitālijam Pavlovam pozitīvas dopinga analīzes». Sportacentrs.com. 2014. gada 22. februārī. Skatīts: 2014. gada 24. februārī. «IIHF oficiāli diskvalificē Pavlovu uz pusotru gadu». Sportacentrs.com. 2014-04-29. Skatīts: 2014-04-29. «Divus pārbaudīja, abi iekrita». Diena.lv. Skatīts: 2014. gada 20. martā. «Dopinga lietošanā pieķerto Freibergu diskvalificē no olimpiādes». Tvnet.lv. Skatīts: 2014. gada 15. jūnijā. «Latvijas karogu Sočos nesīs Sandis Ozoliņš». Sportacentrs.com. 2014. gada 29. janvārī. Skatīts: 2014. gada 29. janvārī. «Noslēguma ceremonijā Latvijas karogu nesīs Dreiškens». Sportacentrs.com. 2014. gada 23. februārī. Skatīts: 2014. gada 23. februārī. «Ātrslidotājs Silovs ierindojas 37.vietā Soču olimpisko spēļu 500 metru distancē». Kasjauns.lv. Skatīts: 2014. gada 11. februārī.[novecojusi saite] «Ātrslidotājs Silovs Olimpiādē atsakās no 5000 metru distances». Apollo.lv. Skatīts: 2014. gada 11. februārī. «Silovs iegūst 37. vietu 500 metros ātrslidošanā, viss goda pjedestāls Nīderlandei». Sportacentrs.com. Skatīts: 2014. gada 11. februārī. «Silovs 1000 metru distancē izcīna 24. vietu, nīderlandieši turpina dominēt». Sportacentrs.com. Skatīts: 2014. gada 13. februārī. «Silovam 14. vieta 1500 metros, negaidīti triumfē poļu ugunsdzēsējs». Sportacentrs.com. 2014. gada 15. februārī. Skatīts: 2014. gada 15. februārī. «Rastorgujevs sāk ar augsto 17. vietu, triumfē leģenda Bjerndālens». Sportacentrs.com. Skatīts: 2014. gada 11. februārī. «Slovākijas biatloniste Kuzmina aizstāv Vankūveras titulu, Juškāne nesašauj». Sportacentrs.com. Skatīts: 2014. gada 11. februārī. «Rastorgujevs iedzīšanā lielisks - 9.vieta!». Diena.lv. Skatīts: 2014. gada 11. februārī. «Rastorgujevam lieliska 9. vieta iedzīšanā, zelts M.Furkadam». Sportacentrs.com. Skatīts: 2014. gada 11. februārī. «Juškāne izstājusies veselības problēmu dēļ». Sportacentrs.com. Skatīts: 2014. gada 14. februārī. «Biatlonistei Domračevai otrais zelts, Juškāne izstājas pēc trešās šaušanas». Sportacentrs.com. Skatīts: 2014. gada 14. februārī. «IOC SANCTIONS FOUR RUSSIAN ATHLETES AS PART OF OSWALD COMMISSION FINDINGS». IOC. 2017. gada 24. novembris. Skatīts: 2017. gada 24. novembris. «IOC SANCTIONS THREE RUSSIAN ATHLETES AS PART OF OSWALD COMMISSION FINDINGS». IOC. 2017. gada 29. novembris. Skatīts: 2017. gada 29. novembris. «Olympic Winter Games 2014 2-man Bobsleig». Arhivēts no oriģināla, laiks: 2022. gada 3. februārī. Skatīts: 2020. gada 1. martā. «Kolonjam otrais Soču zelts, Liepiņš astotajā desmitā, Paipals izstājas». Sportacentrs.com. Skatīts: 2014. gada 14. februārī. «Kovaļčika ar lauztu pēdas kaulu iegūst olimpisko zeltu, Dauškānei 65.vieta». Sportacentrs.com. Skatīts: 2014. gada 14. februārī. «Oficiāli: Ozoliņš - hokeja izlases kapteinis Sočos». Sportacentrs.com. Skatīts: 2014. gada 11. februārī. «Ozoliņa asistenti Sočos - Bārtulis un Dārziņš». Sportacentrs.com. Skatīts: 2014. gada 11. februārī. «Hokeja izlase Sočos varētu aizvadīt treniņspēli ar austriešiem». Sportacentrs.com. Skatīts: 2014. gada 11. februārī. «Hokeja izlase treniņmaču ar Austriju tomēr neaizvadīs». Sportacentrs.com. Skatīts: 2014. gada 11. februārī. «Zeltu nobraucienā izcīna austrietis Maijers, Rodem 47. rezultāts». Sportacentrs.com. Skatīts: 2014. gada 11. februārī. «Āboltiņa olimpiādē debitē ar 31. vietu supergigantā, 18 sportistes izstājas». Sportacentrs.com. 2014. gada 15. februārī. Skatīts: 2014. gada 15. februārī. «Rubenim 10. vieta kamaniņās, otrais olimpiskais zelts Loham». Sportacentrs.com. Skatīts: 2014. gada 11. februārī. «Geizenbergerei zelts kamaniņās, Tīrumai 12. vieta, Zirne 18.». Sportacentrs.com. 2014. gada 11. februārī. Skatīts: 2014. gada 12. februārī. Andris Vētra. «Latvijai bronzas medaļas kamaniņu komandu stafetē». Sportacentrs.com, 2014. gada 13. februārī. Skatīts: 2014. gada 13. februārī. «Sochi 2014 Winter Olympics: The top 10 potential stars». The Daily Telegraph. Skatīts: 2014. gada 13. februārī. «Jārnolda kļūst par čempioni, Priedulēnai debijā dalīta 14.vieta». Sportacentrs.com. 2014. gada 14. februārī. Skatīts: 2014. gada 14. februārī. Andris Vētra. «Martins Dukurs divkārtējs olimpiskais vicečempions!». Sportacentrs.com, 2014. gada 15. februārī. Skatīts: 2014. gada 15. februārī. «Šorttrekists Puķītis 1500 metros ieņem 15.vietu». Sportacentrs.com. Skatīts: 2014. gada 11. februārī. Latvijas Olimpiskās komitejas mājaslapa Latvijas Olimpiskās komandas oficiālā mājaslapa Oficiālā tīmekļa vietne (angliski) Latvijas profils Olimpisko spēļu mājaslapā Arhivēts 2014. gada 25. februārī, Wayback Machine vietnē. (angliski)