„Zvaigžņotais karogs” (angļu: The Star-Spangled Banner) ir Amerikas Savienoto Valstu valsts himna. Tās vārdu autors ir Frānsiss Skots Kijs (Francis Scott Key), bet mūzikas autors — Džons Stefords Smits (John Stafford Smith). Dziesmas vārdus 1814. gadā sarakstīja amerikānis Frānsiss Skots Kijs, kuru iedvesmoja Makhenrija fortā pēc britu kuģu veiktās bombardēšanas nākamajā rīta mastā plīvot palikušais ASV karogs. Drīz vien „Zvaigžņotais karogs” ieguva lielu popularitāti ASV kā patriotiska dziesma, bet Anglijā dziesmu tolaik dziedāja kā parastu „dzērājdziesmu” — To Anacreon in Heaven. 1889. gadā „Zvaigžņoto karogu” oficiālai lietošanai pieņēma Jūras kara flote, bet 1916. gadā — arī Baltais nams. 1931. gada 3. martā ASV Kongresa rezolūcijā dziesmu pasludināja par ASV valsts himnu. Pavisam himnai ir četri panti, bet mūsdienās parasti izpilda tikai pirmo pantu. "Kā radās Amerikas Savienoto Valstu himna". Laiks (Nr. 6): 3. lpp. 1950. gada 22. februāris. Osvalds Akmentiņš (1955. gada 23. jūlijs). "Žvaigžņotais karogs latviski". Laiks (Nr. 59): 3. lpp. Vikikrātuvē par šo tēmu ir pieejami multivides faili. Skatīt: ASV himna.