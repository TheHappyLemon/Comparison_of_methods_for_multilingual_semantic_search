SpaceX CRS-21 bija ASV uzņēmuma SpaceX bezpilota kravas kosmosa kuģa Cargo Dragon lidojums uz Starptautisko kosmosa staciju NASA Commercial Resupply Services 2 (CRS-2) programmā. Cargo Dragon orbītā tika palaists 2020. gada 6. decembrī; nolaižamais aparāts uz Zemes atgriezās 2021. gada 14. janvārī. Šis bija pirmais Cargo Dragon kravas kuģa lidojums. Raķetes pirmā pakāpe B1058 bija pirms tam izmantota trīs lidojumos 2020. gadā. Cargo Dragon kopējā kravas masa augšupceļā bija 2972 kg. Hermētiskais nodalījums bija piepildīts ar 1882 kg kravas (kopā ar iepakojumu). Transportkuģa hermētiskajā sekcijā bija: zinātnisko eksperimentu aparatūra un materiāli (953 kg), mantas un pārtika apkalpei (364 kg), stacijas rezerves daļas un aprīkojums amerikāņu segmentam (317 kg), ārpuskuģa aktivitāšu aparatūra (120 kg), datoru piederumi (46 kg), lietas Krievijas segmentam (24 kg). Nehermētiskajā kravas sekcijā bija 1090 kg Nanoracks Bishop Airlock — neliels komerciāls slūžu kameras modulis, ko bija plānots pievienot pie Tranquility moduļa. No stacijas atpakaļ uz zemi tika nogādāta 1872 kg kravas. Tajā būs zinātnisko pētījumu paraugi, kā arī bojātas vai atkārtoti izmantojamas iekārtas, to skaitā skafandrs EMU 3008. Cargo Dragon tika palaists 2020. gada 6. decembrī 16:17:08 UTC ar nesējraķeti Falcon 9 Block 5 no Kanaveralas zemesraga Gaisa spēku stacijas starta laukuma SLC-39A. Pēc derīgās kravas atdalīšanas raķetes pirmā pakāpe nosēdās uz peldošās platformas Of Course I Still Love You Atlantijas okeānā. 7. decembrī 18:40 UTC kravas kuģis automātiskā režīmā saslēdzās ar SKS pie Harmony moduļa augšējās pieslēgvietas pievienotā adaptera PMA-3 saslēgšanās mezgla IDA-3. 19. decembrī 23:44 UTC ar manipulatoru Canadarm-2 no Dragon nehermētiskās kravas sekcijas tika izņemts Bishop Airlock, un 20. decembrī 03:30 UTC tas tika pievienots Tranquility moduļa kreisās puses pieslēgvietai. 2021. gada 12. janvārī 14:05 UTC Cargo Dragon atvienojās no stacijas. 14. janvārī kuģis 00:37 UTC uz iedarbināja dzinējus un veica noiešanu no orbītas. 01:26 UTC nolaižamais aparāts nolaidās Atlantijas okeāna Meksikas līcī. SpaceX ready for debut of next-generation Cargo Dragon flights to ISS Tobias Corbett, nasaspaceflight.com, 2020-12-06 SpaceX CRS-21 Mission NASA Dragon CRS-21,... CRS-26 (SpX 21,... 26) Gunter Dirk Krebs