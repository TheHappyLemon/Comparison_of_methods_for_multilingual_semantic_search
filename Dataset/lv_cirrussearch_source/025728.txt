Ultimate Fighting Championship (UFC) ir pasaules lielākā jauktās cīņas mākslas pasākumu rīkotājkompānija, kas nodrošina dalību pasaulē prasmīgākajiem šī sporta veida pārstāvjiem. UFC rīko pasākumus visā pasaulē, tomēr vairums to notiek valstī, kur UFC tika izveidots, — ASV. UFC cīņu dalībnieki tiek sagrupēti deviņās svara kategorijās, UFC darbojas pēc tās izdotajiem vienotajiem jauktās cīņas mākslas noteikumiem. Līdz šodienai notikuši vairāk kā 250 UFC rīkotie pasākumi. Pirmais UFC pasākums notika Denverā, ASV, 1993. gada 12. novembrī. UFC izveidoja Arts Deivijs, Džons Miliuss un Orions Greisijs ar mērķi popularizēt Amerikā Greisiju atzara brazīļu džiudžitsu sacenšoties pret dažādu sporta disciplīnu pārstāvjiem (piemēram, boksa, džudo), it īpaši tādiem, kuri nebija specializējušies cīņai uz zemes un ar sāpju vai žņaugšanas paņēmieniem. Ar laiku cīnītāji pielāgojās un dažādu sporta disciplīnu prasmes apvienoja vienā, izveidojot jaunu sporta disciplīnu, kas tagad ir zināma kā jauktā cīņas māksla. Pašreizējos UFC noteikumus sākotnēji noteica Ņūdžersijas Atlētikas vadības departaments. Ņūdžersijā pieņemtie "Unified Rules of Mixed Martial Arts" tika apstiprināti arī Nevadā, Luiziānā un Kalifornijā. Šos noteikumus izmantoja citas ASV promouteru kompānijas, kļūstot par obligātiem štatiem, kas pieņēma šos noteikumus, un tādējādi tie kļuva par "de facto" standarta noteikumu sarakstu profesionāliem MMA sportistiem. Uz 2016. gada janvāri UFC bija 9 svara kategorijas (netitula cīņās bija atļauts puskilograma liekais svars): (dati uz 2024. gada 18. februāri) Josh Gross. «UFC buys rival Strikeforce». ESPN, 2011. gada 20. marts. Skatīts: 2011. gada 2. jūlijs. (angliski) «The UFC's Ambitious Global Expansion Plans Could Reap Huge Benefits and Revenues». BloodyElbow.com. 2010. gada 3. jūnijs. Kopā ar |accessdate= jālieto |url= (angliski) «Learn UFC Rules». Ultimate Fighting Championship. Skatīts: 2011. gada 2. jūlijs. (angliski) «Royce Gracie's Legacy, BJJ's Relevance on the Decline in Modern MMA». Bleacher Report. 2012. gada 27. aprīlis. Skatīts: 2012. gada 19. novembris. (angliski) https://www.state.nj.us/lps/sacb/docs/martial.html UFC oficiālā mājaslapa (angliski)