Hugo Kārlis Grotuss (dzimis 1884. gada 17. janvārī Jaunpils pagastā, miris 1951. gada 16. janvārī Vācijā), bija latviešu gleznotājs un pedagogs, Neatkarīgo mākslinieku vienības biedrs. Dzimis 1884. gada 17. janvārī Jaunpils pagasta Dačkās amatnieka ģimenē. Māksliniecisko izglītību guva Jūlija Madernieka mākslas studijā, Štiglica Centrālajā tehniskās zīmēšanas skolā Pēterburgā, kur palicis dzīvot un strādāt dažādās pilsētas skolās. Bijis Šuvalovas — Ozerku ģimnāzijas direktors. 1920. gadā atgriezās Latvijā, bija Neatkarīgo mākslinieku vienības biedrs un valdes loceklis. Strādāja par Rīgas 25. pamatskolas skolotāju. Otrā pasaules kara beigās 1944. gadā devās bēgļu gaitās uz Vāciju. Miris Bavārijas pilsētā Dillingenē (Dillingen an der Donau) 1951. gada 16. janvārī. Viņa meita Maija Grotuse kļuva par arhitekti, Ieva Grotuse par baletmeistari un Ruta Ose par kultūras darbinieci, bet viņas dēls Juris Osis par koktēlnieku. 1920. — 1930. gados bijis populārs ziedu un kūrortu arhitektūras ainavas gleznotājs. Ražīgs mākslinieks, dzīves laikā uzgleznojis vairāk kā 2000 gleznu. Mākslinieks ir uzskatāms par reālistu, kura darbos, īpaši ainavās jūtama nosliece uz dekoratīvo stilizāciju. Mākslinieks piedalījies Neatkarīgo mākslinieku vienības izstādēs no 1921 līdz 1934. gadam. 1984. gadā tika sarīkota mākslinieka simtgadei veltīta izstāde. Red. Vilsons, A. Māksla un arhitektūra biogrāfijās. Rīga: Latvijas enciklopēdija, 1995. 239 lpp. Red. Vilsons, A. Māksla un arhitektūra biogrāfijās. Rīga: Latvijas enciklopēdija, 1995. 183. lpp. «www.paintings.lv». Arhivēts no oriģināla, laiks: 2012. gada 6. septembrī. Skatīts: 2016. gada 27. jūnijā. Arhivēts 2012. gada 6. septembrī, at Archive.is Biogrāfija un darbi Biogrāfija un darbi