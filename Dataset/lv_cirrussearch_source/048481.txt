Jūlija Šebešķēna (ungāru: Sebestyén Júlia; dzimusi 1981. gada 14. maijā ir bijusī ungāru daiļslidotāja. Jūlija Šebešķēna sāka slidot trīs gadu vecumā brīvdabas slidotavā. No astoņu gadu vecuma viņa strādāja kopā ar treneri Gurgenu Vardanjanu. Kad viņa bija 13 gadi, viņa pārcēlās uz Budapeštu, kur bija labāki treniņa apstākļi. Viņas treneris bija Andrāšs Sārazs. Pieaugušo starptautiskajā līmenī Jūlija sāka uzstāties 1995. gadā. Savā debijas Eiropas čempionātā viņa ieguva 15. vietu. 1995.—1996. gada sezonu Jūlija izlaida, bet 1997. gadā ieņēma trešo vietu nacionālajā čempionātā un starptautiskajām sacensībām nekvalificējās. 1998. gada junioru pasaules čempionātā viņa ieņēma 14. vietu, 1998. gada ziemas olimpiskajās spēlēs — 15. vietu, tā paša gada pasaules čempionātā — 19. vietu. 1999. gadā Šebešķēna debitēja daiļslidošanas Grand Prix sacensībās un ieguva 9. vietu Pasaules junioru čempionātā. 2002. gadā Jūlija ieguva pirmo no deviņiem pēc kārtas iegūtajiem Ungārijas čempiones tituliem. Ziemas universiādē viņa bija ceturtā. 2002. gada olimpiskajās spēlēs ieguva astoto vietu. 2003. gadā pirmo reizi savā karjerā viņa kvalificējās Grand Prix finālam, kur ieņēma pēdējo, sesto vietu. Tajā pašā gadā viņa trešo reizi uzvarēja nacionālajā čempionātā un ieguva bronzas medaļu Eiropas čempionātā. 2004. gadā Šebešķēna uzvarēja Eiropas čempionātā un daiļslidošanas vēsturē bija pirmā Ungārijas pārstāve, kas ieguvusi Eiropas čempiones zelta medaļu. Vēlāk Pasaules čempionātā ieguva sesto vietu. 2006. gada Eiropas čempionātā viņa bija tikai 14. vietā, olimpiādē — 18. vietā un pasaules čempionātā vēl zemāk — 22. vietā. Pēc 2006.—2007. gada sezonas Jūlija atgriezās savā bijušajā trenera Gurgena Vardanjana. 2009. gadā viņa uzvarēja Ungārijas čempionātā un pēc tam Eiropas čempionātā bija astotā. 2009. gada pasaules čempionātu viņa izlaida traumas dēļ. Tāpēc, lai iegūtu ceļa zīmi 2010. gada olimpiskajām spēlēm, 2009. gada rudenī Jūlija piedalījās papildu ISU kvalifikācijas turnīrā — “Nebelhorn Trophy”, kur viņa ieņēma par 4. vietu. Pēc 2010. gada ziemas olimpiskajām spēlēm, kurā viņa bija septiņpadsmitā, un pasaules čempionāta (15. vieta) Jūlija paziņoja par savu sportistes karjeras noslēgumu. No 2010. gada oktobra viņa strādā par treneri Debrecenā. Pati zināmākā viņas audzēkne ir daudzkārtējā Ungārijas čempione Iveta Tota. «Julia SEBESTYEN» (angļu). ISU. 2011. gada 17. augusts. Skatīts: 2019-05-02. «Flying high - a chat with Julia Sebestyen» (angļu). Absolute Skating. Skatīts: 2019-05-05. J. Barry Mittan. «Hungary's Sebestyen Maximizes Opportunities», 2000 [1999]. Arhivēts no oriģināla, laiks: 2012. gada 13. maijs. «Sebestyen: first Hungarian woman to win title» (angļu). espn.com. 2004. gada 7. februāris. Skatīts: 2019-05-05. «Júlia Sebestyén: “I decided not to care about the judges”» (angļu). Absolute Skating. Skatīts: 2019-05-05. Ivetas Totas ISU profils. (angliski) Vikikrātuvē par šo tēmu ir pieejami multivides faili. Skatīt: Jūlija Šebešķēna. Olympedia profils (angliski) ISU profils (angliski) Jūlijas Šebešķēnas mājas lapa. (ungāriski)