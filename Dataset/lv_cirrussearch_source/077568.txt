Kamčatkas brūnais lācis (Ursus arctos beringianus) ir viena no brūno lāču (Ursus arctos) pasugām. To mēdz saukt arī par Tālo Austrumu brūno lāci. Kamčatkas brūnais lācis apdzīvo Kamčatkas pussalu, Karaginskas salu, Šantarskas salas, Kuriļu salas un Ohotskas jūras piekrasti. Kamčatkas brūnais lācis ir liels lācis, viens no lielākajiem brūnajiem lāčiem, un ārēji ir ļoti līdzīgs Kadjakas lācim, kas dzīvo Aļaskā, lai gan ir par to nedaudz mazāks un ar tumšākas krāsas kažoku. Lielākā daļa Kamčatkas brūno lāču ir tumši brūni, vai gandrīz melni, bet tie var būt arī dzeltenbrūni. Tam ir plata galva, ar purnu, kas slīpi pievienojas pierei. Nagi ir tumši brūni, ar dzelteniem galiem, un apmēram 10 cm gari. Ķermeņa garums ir apmēram 275 cm, astes garums 16—22 cm, augstums skaustā 127—135 cm, svars tēviņiem 360 kg, mātītēm 317 kg. Tēviņi var sasniegt pat 690 kg. Lielākie īpatņi dzīvo Kamčatkas pussalā un Šantarskas salās. Kamčatkas brūnie lāči izaug lieli tādēļ, ka to galvenā barība ir laši, kas ir bagāti ar olbaltumvielām, kā arī pateicoties diezgan maigajām piekrastes ziemām. To ziemas miega periods ir īsāks kā kontinenta lāčiem. Brown Bear Hunting in Russia Kamchatka Brown Bear «Fauna on Kamchatka: Brown Bear, Steller's Sea Eagle, Salmon». Arhivēts no oriģināla, laiks: 2009. gada 13. augustā. Skatīts: 2009. gada 1. augustā. Kamčatkas lāču saglabāšanas programma (angliski) Kamchatka Brown Bear - Species Detail Russian Miners Too Terrified to Work After Bears Eat 2 Colleagues