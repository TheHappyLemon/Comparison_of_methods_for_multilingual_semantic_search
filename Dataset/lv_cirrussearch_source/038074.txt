Uzbrukums Stokholmā 2017. gadā bija terora akts, kas notika 2017. gada 7. aprīļa plkst. 14.53. Vīrietis, vadot nolaupītu alus piegādes auto, iebrauca cilvēku pūlī uz gājēju ielas, ietriecoties Åhléns universālveikalā, nogalinot četrus cilvēkus un ievainojot vēl vismaz piecpadsmit. Tajā pašā dienā Zviedrijas policija apcietināja Rahmatu Akilovu, 39 gadus vecu Uzbekistānas izcelsmes patvēruma meklētāju, ko tur aizdomās par iespējamu terora akta veikšanu. Pēc divām dienām tika apcietināta vēl viena persona par iespējamu saistību ar šo notikumu. Zviedrijas policija uzskata, ka viņš paudis atbalstu Islāma valstij (ISIS) un Uzbekistānas drošības iestādes paziņojušas, ka pirms uzbrukuma Akilovs pievienojies ISIS. 11. aprīlī pirmstiesas noklausīšanās laikā Akilovs atzinās uzbrukuma veikšanā. Artjoms Konohovs, Paula Justoviča, Zane Mače. «Stokholmā pēc kravas auto iebraukšanas pūlī vairāki bojāgājušie un cietušie». Lsm.lv. Skatīts: 2017. gada 9. aprīlis. «Stokholmā pūlī ietriecies autofurgons; četri bojāgājušie». tvnet.lv. Skatīts: 2017. gada 9. aprīlis. «Stokholmā pūlī ietriecies furgons: četri mirušie un 12 cilvēki ievainoti». kasjauns.lv. Skatīts: 2017. gada 9. aprīlis.