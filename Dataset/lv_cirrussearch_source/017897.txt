Mercatone Uno bija profesionāla riteņbraukšanas komanda, kuras sākotnējā mājvieta bija Sanmarīno un pēc tam Itālijā. 1990. gados tā bija viena no spēcīgākajām Itālijas komandām peletonā. Komandu sponsorēja lielveikalu ķēde Itālijā. Komanda izveidojās 1992. gadā kā Mercatone Uno-Zucchini un bija bāzēta Sanmarīno. Braucot komandā, Adriāno Bafi uzvarēja punktu klasifikācijā 1993. gada Giro d'Italia. Komanda beidza pastāvēt 1995. gada sezonas beigās, kad sponsors atsauca savu līdzdalību. Jaunizveidotajai komandai bija tas pats sponsors, bet tā bija pilnīgi cita komanda. Kad Carrera Jeans ražotāji 1996. gada beigās pārtrauca sponsorēt pazīstamo Itālijas komandu Carrera Jeans-Tassoni, tika ziņots, ka menedžeris Dāvids Boifava veidos komandu ap Marko Pantāni ar Mercatone Uno kā galveno sponsoru. Tomēr par jaunās komandas prezidentu kļuva Lučiāno Peci, kā sporta direktorus ieceļot Džuzepi Martinelli, Dāvidu Kasāni un Alesandro Džannelli un pārņemot desmit Carrera braucējus, ieskaitot Pantāni. Itālijā bāzētā komanda ar Pantāni kā līderi par velosipēdu piegādātāju izvēlējās Bianchi. Saskaņā ar bijušā braucēja Feličes Džimondi teikto, komanda tika veidota ap Pantāni un sporta direktors Martinelli atteicās pievienot komandai sprinteri, kurš varētu komandai radīt citus mērķus. Saskaņā ar Džimondi, šajā veidā komanda tika veidota līdzīgi kā Bianchi komanda 1940. gadu vidū tika veidota ap Fausto Kopi. 1997. gada sezonā Pantāni finišēja trešajā vietā Tour de France un uzvarēja vairākos posmos, ieskaitot posmā uz Alpe d'Huez. Nākamajā gadā Pantāni uzvarēja 1998. gada Giro d'Italia un pēc tam arī Tour de France, kļūstot par tikai septīto braucēju vēsturē, kurš gada laikā uzvarējis gan Giro, gan Tour. Pantāni savu uzvaru veltīja nesen mirušajam komanda ģenerālmenedžerim Lučiāno Peci. Pēc šī lielā panākuma Mercatone Uno lielveikalu vadītājs Romāno Cenni izteicās, ka sponsors paliks riteņbraukšanā, kamēr vien Pantāni piedalīsies sacensībās. 1999. gada Giro d'Italia Pantāni dominēja sacensībās, līdz viņu izslēdza no tām par pārāk augsta hematokrita līmeņa uzrādīšanu. Tā rezultātā no sacensībām izstājās visa Mercatone Unokomanda. Nākamajā gadā komanda uzvarēja 2000. gada Giro d'Italia ar Stefano Garcelli, kurš Pantāni pateicās par palīdzību. Lai arī Garcelli bija līgums līdz 2001. gada sezonas beigām, viņš pameta komandu 2000. gada beigās. Kad Pantāni izstājās no 2002. gada Giro d'Italia, baumoja, ka Mercatone Uno pārtrauks sponsorēt komandu pēc 2002. gada sezonas, jo komanda nebija ielūgta uz 2001. un 2002. gada Tour de France. Tomēr komanda turpināja dalību sacensībās 2003. gada sezonā un Pantāni ierindojās 14. vietā Giro d'Italia kopvērtējumā. Sezonas beigās komanda tika likvidēta saistībā ar Pantāni prognozējamo aiziešanu no sporta, vairākiem braucējiem pārejot uz Dienvidāfrikas komandu Barloworld. «Mercatone Uno-Zucchini 1992». de wielersite. Arhivēts no oriģināla, laiks: 2009-07-29. Skatīts: 2007-12-16. Arhivēts 2009-07-29 Wayback Machine vietnē. «News for July 19». cyclingnews.com. Skatīts: 2007-09-07. «Mercatone Uno». cyclingnews.com. Skatīts: 2007-09-07. «News Aug 3 1998, Interview with Felice Gimondi». Cyclingnews.com. Skatīts: 2007-12-16. «1998 Giro d'Italia stage 22 brief». Cyclingnews.com. Skatīts: 2007-12-16. «Tour de France stage 21 brief». Cyclingnews.com. Skatīts: 2007-12-16. «A visit to Marco Pantani's house finds him back at work». Cyclingnews.com. Skatīts: 2007-12-16. «Pantani Report». Cyclingnews.com. Skatīts: 2007-12-16. «83rd Giro d'Italia what the winners said». Cyclingnews.com. Skatīts: 2007-12-16. «Garzelli confirms with Mapei». Cyclingnews.com. Skatīts: 2007-11-16. «A new team for Pantani?». Cyclingnews.com. Skatīts: 2007-11-16. «Pantani closer to retirement?». Cyclingnews.com. Skatīts: 2007-11-16. «Mercatone Uno riders to Barloworld». Cyclingnews.com. Skatīts: 2007-11-16.