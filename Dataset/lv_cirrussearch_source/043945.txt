Parlamentārās sistēmas galvenā pazīme ir pilnīga valdības atbildība parlamentam. Valdību veido parlaments, un parlaments arī ir tiesīgs to atcelt un nomainīt. Valsts galva un valdības galva ir dažādi amati un personas. Valsts galva monarhijās ir monarhs (karalis, firsts, emīrs), bet republikās — prezidents. Republikās prezidentu parasti vēlē parlaments. Valsts galvas pilnvaras ir stipri ierobežotas. Turklāt gandrīz nevienam valsts galvas izdotajam tiesiskajam aktam nav juridiska spēka bez premjerministra vai attiecīgās nozares ministra paraksta. Parlamentārā valdīšana ir raksturīga Eiropas valstu vairumam. Tā pastāv Lielbritānijā, Vācijā, Itālijā, Spānijā, Zviedrijā, Beļģijā, Norvēģijā, Latvijā, Igaunijā un citās valstīs. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)