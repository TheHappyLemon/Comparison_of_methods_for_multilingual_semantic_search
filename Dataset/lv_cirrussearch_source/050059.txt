Pomori ir mazskaitlīga Krievijas ziemeļrietumos dzīvojoša krievu etniska grupa. Runā krievu valodas pomoru dialektā. Kopskaits tiek lēsts ap 3—5 tūkstošiem. Apdzīvo Baltās jūras piekrasti un Mezeņas, Pečoras, Oņegas un Ziemeļu Dvinas lejteci. Pēc reliģiskās pārliecības lielākoties vecticībnieki, kā arī pareizticīgie. Cēlušies no 12. gadsimta krievu ieceļotājiem no Novgorodas zemēm, kas sajaukušies ar vietējiem somugru iedzīvotājiem. Nodarbojās galvenokārt ar zvejniecību Baltajā jūrā un Kolas pussalas ziemeļu piekrastē. No citām reģiona iedzīvotāju grupām izceļas ar savdabīgu sadzīvi, reliģisko piederību vecticībniekiem, kā arī valodas dialektu, kurā daudz senkrievu valodas vārdu un aizguvumu no somugru valodām. Dažkārt tiek uzskatīti par atsevišķu mazskaitlīgo Ziemeļu tautu. Vikikrātuvē par šo tēmu ir pieejami multivides faili. Skatīt: Pomori. Krievijas Lielās enciklopēdijas raksts (krieviski)