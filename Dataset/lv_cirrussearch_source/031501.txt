Merike Ritova (igauņu: Merike Rõtova, dzimusi 1936. gada 19. augustā) ir igauņu šahiste, šaha žurnāliste un trenere, starptautiskā korespondencšaha lielmeistare. 1954.gadā beigusi vidusskolu un 1959. gadā — Tartu Universitātes Žurnālistikas fakultāti. No 1959. līdz 1978. gadam strādājusi Igaunijas radio par literāro redaktori, no 1978. līdz 1980. gadam — par redaktori izdevniecībā Eesti Raamat, bet no 1980. līdz 1991. gadam — par treneri bērnu jaunatnes sporta skolā. No 1992. gada Igaunijas korespondencšaha federācijas valdes locekle. Šahu iemācījis spēlēt tēvs Oskars Kunings (1911—1997), kas arī bijis šahists un žurnālists. 1975. gadā Igaunijas šaha čempionātā izcīnījusi bronzas medaļu, bet 1999. gadā — bronzas medaļu. 1976. gadā ieguvusi pirmo vietu Keresa piemiņas festivāla sieviešu turnīrā. Divas reizes (1993, 1994) bijusi otrā vietā Pasaules sieviešu veterānu čempionātā. Sekmīgi piedalījusies korespondencšaha sacensībās. Ieguvusi bronzas medaļu 2. Pasaules sieviešu korespondencšaha čempionātā (1972—1977) un sudraba medaļu 3. Pasaules sieviešu korespondencšaha čempionātā (1978—1984). PSRS izlases sastāvā ieguvusi zelta medaļu ICCF 3. sieviešu korespondencšaha olimpiādē (1886—1992). ICCF dāmu starptautiskā meistare (1976); ICCF dāmu starptautiskā lielmeistare (1997). Rõtova, Merike. Male Eestis 1965—1969. Tallinn: Eesti Raamat, 1972. Rõtova, Merike. Male Eestis 1970—1976. Tallinn: Eesti Raamat, 1982. Mälestusi Paul Keresest. Rotova, Merike: Verlag: Tallinn, Eesti Raamat, 1983 Male Eestis 1977—1983 Koostanud Merike Rõtova Eesti Raamat 1986 Male Eestis 1984—1991 Koostajad: Ülar Lauk, Merike Rõtova ja Kristjan Sander ; toimetaja Andres Adamson ; kaanekujundus: Lemmi Kuulberg] Tallinn: Argo : Tartu Ülikooli Maleklubi, 2014 RÕTOVA, MERIKE (igauniski) 4. Pasaules veterānu čempionāts. (vāciski) Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 346. lpp. ISBN 5-85 270-005-3. (krieviski) ICCF — 3rd CC LADIES OLYMPIAD FINAL (angliski) Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)