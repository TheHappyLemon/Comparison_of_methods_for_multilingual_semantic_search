Gērijs Vinstons Linekers (angļu: Gary Winston Lineker; dzimis 1960. gada 30. novembrī) ir bijušais angļu futbolists, spēlējis uzbrucēja pozīcijā, bijis Anglijas izlases dalībnieks. 16 gadus ilgās spēlētāja karjeras laikā spēlējis Anglijā, Spānijā un Japānā. Karjeru sācis Leicester City. 1984.—1985. gada sezonā kļuva par vienu no Futbola līgas Pirmās divīzijas sezonas rezultatīvākajiem futbolistiem, lai arī pirmajās desmit spēlēs vārtus neguva. Nākamajā sezonā viņš 41 spēlē guva 30 vārtus, šoreiz jau pārstāvot Everton klubu. No 1986. līdz 1989. gadam pārstāvēja Spānijas klubu Barcelona. Šī kluba sastāvā ieguva savus pirmos titulus: UEFA Kausu ieguvēju kausu un Spānijas Karaļa kausu. Pēc tam atgriezās Anglijā, šoreiz pārstāvēja Tottenham Hotspur klubu, kura sastāvā 105 spēlēs guva 67 vārtus un ieguva FA kausu. Karjeru noslēdza Japānas Nagoya Grampus Eight klubā. Anglijas futbola izlases sastāvā aizvadīja 80 spēles, kurās guva 48 vārtus. Karjeru noslēdza kā otrais visu laiku rezultatīvākais Anglijas izlases futbolists (pirmajā vietā ar 49 vārtiem atrodas Bobijs Čārltons), šobrīd viņu apsteidzis arī Veins Rūnijs. Anglijas izlases sastāvā divas reizes spēlējis FIFA Pasaules kausā (1986, 1990) un divas reizes — Eiropas čempionātā (1988, 1992). 1986. gada Pasaules kausā kļuva par pirmo un pašlaik vienīgo angli, kas saņēmis Zelta bumbas balvu (kā turnīra rezultatīvākais futbolists), 1992. gada Pasaules kausā tika izcīnīta 4. vieta. Ar 10 gūtiem vārtiem Pasaules kausa finālturnīrā ir visu laiku rezultatīvākais Anglijas futbolists šī turnīra vēsturē. Karjeras laikā nesaņēma nevienu dzelteno vai sarkano kartīti. 1990. gadā saņēma FIFA Fair Play balvu. 2004. gadā bijušais Brazīlijas futbolists Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. Everton FA Charity Shield: 1985 Barcelona Copa del Rey: 1987–88 UEFA Kausu ieguvēju kauss: 1988–89 Tottenham Hotspur FA kauss: 1990–91 FA Charity Shield: 1991 Individuālie sasniegumi Anglijas Pirmās divīzijas labākais vārtu guvējs: 1984–85, 1985–86, 1989–90 FIFA Pasaules kausa labākais vārtu guvējs: 1986 FIFA 100 «Northern Ireland – Patrick Kielty, Almost Live». BBC. 1960. gada 30. novembris. Arhivēts no oriģināla, laiks: 2003. gada 14. decembrī. Skatīts: 2011. gada 29. maijs. James Dart. «Multi-talented footballers». The Guardian, 2005. gada 10. augusts. «Pele's list of the greatest». BBC Sport. 2004. gada 4. marts. Skatīts: 2013. gada 22. novembris. Vikikrātuvē par šo tēmu ir pieejami multivides faili. Skatīt: Gērijs Linekers. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski) IMDb profils (angliski)