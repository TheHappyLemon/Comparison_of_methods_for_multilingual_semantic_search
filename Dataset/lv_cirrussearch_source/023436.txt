Jevgeņijs Timkins (krievu: Евгений Тимкин; dzimis 1990. gada 3. septembrī) ir krievu hokejists, labās malas uzbrucējs. Pašlaik (2020) Timkins spēlē Kontinentālās hokeja līgas kluba Sanktpēterburgas SKA sastāvā. Ilgāku laiku aizvadījis Omskas "Avangard" otrajā komandā Krievijas Pirmajā līgā, profesionāļa karjeru Timkins sāka 2008.—09. gada sezonā, pusi kuras uzbrucējs aizvadīja "Avangard" pamatsastāvā. Arī 2009.—10. gada sezonā Timkinam vēl neizdevās nostiprināties KHL, "Avangard" rindās aizvadot vien 20 spēles. 2010.—11. gada sezonu uzbrucējs aizvadīja ECHL vienībā Floridas "Everblades", taču tad atgriezās KHL, pievienojoties Čehovas "Vitjaz" rindām. Gan 2011.—12., gan arī 2012.—13. gada sezonās viņš bija viens no komandas rezultatīvākajiem spēlētājiem. 2013.—14. gada sezonā kopā ar Magņitogorskas "Metallurg" izcīnīja Gagarina kausu, finālsērijā ar 4—3 pārspējot Prāgas "Lev". 2013. gada maijā noslēdza trīs gadu līgumu ar Magņitogorskas "Metallurg". 2016. gadā kopā ar "Metallurg" otro reizi izcīnīja Gagarina kausu. Komandas sastāvā Timkins aizvadīja septiņas sezonas, līdz 2020. gada maijā pievienojās Sanktpēterburgas SKA. Eliteprospects profils (angliski) Internet Hockey Database profils (angliski) KHL profils (angliski)