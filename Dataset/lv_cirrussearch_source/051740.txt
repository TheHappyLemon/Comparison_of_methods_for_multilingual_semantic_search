Dainis Kazakevičs (dzimis 1981. gada 30. martā Bauskā) ir Latvijas futbola treneris. No 2020. gada janvāra līdz 2023. gada decembrim bija Latvijas futbola izlases galvenais treneris. No 1990. līdz 1998. gadam spēlējis futbolu Jelgavas BJSS komandā Latvijas jaunatnes čempionātā. 1995. gadā pārstāvēja arī Dialogs/BJSS komandu Latvijas 1. līgā. Profesionālā līmenī futbolu nav spēlējis. 2001. gadā kļuva par futbola kluba "Viola" galveno treneri Latvijas 2. līgā. 2003. gada sezonā komanda spēlēja 1. līgā un ieguva 8. vietu. Komandai apvienojoties ar RAF, tika izveidots FK Jelgava, un Kazakevičs kļuva par jaundibinātā kluba galveno treneri. 2009. gadā Kazakeviča vadībā komanda uzvarēja 1. līgā un izcīnīja vietu Virslīgā. 2010. gadā ar FK Jelgava uzvarēja Latvijas kausa izcīņā. 2012. gada decembrī atstāja FK Jelgava galvenā trenera amatu un kļuva par Latvijas Futbola federācijas sporta direktoru. 2013. gada jūlijā kļuva par Latvijas U-21 izlases galveno treneri. Spilgtākais panākums ar U-21 izlasi ir uzvara pār Beļģiju 2016. gada 11. oktobrī. 2020. gada 20. janvārī tika apstiprināts par Latvijas futbola izlases galveno treneri. FK Jelgava Latvijas kausa ieguvējs: 2009—10 Latvijas 1. līgas uzvarētājs: 2009 «Daiņa Kazakeviča CV». lff.lv. Skatīts: 2020. gada 22. janvārī. «Kazakevičs atstāj «Jelgava» klubu un kļūst par LFF sporta direktoru». apollo.lv. 2012. gada 4. decembrī. Skatīts: 2020. gada 22. janvārī. «Latvijas U21 izlase sensacionāli uzvar Beļģijā un izmūk no pēdējās vietas». sportacentrs.com. 2016. gada 11. oktobrī. Skatīts: 2020. gada 22. janvārī. «Dainis Kazakevičs apstiprināts par Latvijas izlases galveno treneri». lff.lv. LFF. 2020. gada 20. janvārī. Skatīts: 2020. gada 22. janvārī. WorldFootball profils (angliski) Transfermarkt trenera profils (angliski)