Nokia 6131 bija Somijas uzņēmuma Nokia 2006. gadā izlaists mobilais tālrunis. Tas darbojās GSM 850, 900, 1800 un 1900 tīklā. Šis bija pirmais tālrunis ar tuvā lauka sakaru (NFC) atbalstu, ļaujot pārraidīt datus starp divām ierīcēm, kas atrodas 10 cm attālumā. Modelis bija apgādāts ar Nokia jauno radiosakaru darbības mikroshēmu Base Band 5. Tajā iestrādāts jauns drošības mehānisms, kas novērš manipulācijas ar aparātprogrammatūru un sistēmas konfigurāciju. Telefons izveidots atlokāmā formā ar ārējo un iekšējo displeju. Apgādāts ar 1,3 megapikseļu kameru. Ziemeļamerikas tirgum izlaista versija Nokia 6126 (paredzēta operatoriem AT&T un Fido Solutions). Uz 6131 bāzes izveidota modifikācija Nokia 6133. Tai bija sudraba krāsas tastatūra (pretstatā melnajai), FM radiouztvērējs, nedaudz savādāks kameras objektīva un ārējā ekrāna izvietojums. Parfedzēts operatoram T-Mobile. Vikikrātuvē par šo tēmu ir pieejami multivides faili. Skatīt: Nokia 6131. Nokia 6131 gsmarena.com