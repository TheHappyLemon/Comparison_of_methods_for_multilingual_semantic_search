Rekss Veins Tilersons (angļu: Rex Wayne Tillerson; dzimis 1952. gada 23. martā) ir amerikāņu uzņēmējs, inženieris un diplomāts, 69. ASV valsts sekretārs, amatā no 2017. gada 1. februāra līdz 2018. gada 13. martam. Kā inženieris 1975. gadā Tilersons pievienojās ExxonMobil, bet no 2006. līdz 2016. gadam bija uzņēmuma valdes priekšsēdētājs un izpilddirektors. Tilersons karjeru uzsāka kā inženieris un viņam ir Teksasas Universitātē Ostinā iegūts bakalaura grāds civilajā inženierijā. Viņš 1975. gadā pievienojās Exxon un 1989. gadā bija kļuvis par Exxon USA centrālās ražošanas nodaļas galveno vadītāju. 1995. gadā viņš kļuva par Exxon Yemen Inc., Esso Exploration and Production Khorat Inc. prezidentu. 2006. gadā Tilersons tika ievēlēts par Exxon valdes priekšsēdētāju un izpilddirektoru, tobrīd pēc ieņēmumiem sestajā lielākajā pasaules uzņēmumā. Tillersons no Exxon aizgāja 2016. gada 31. decembrī, bet par viņa aizvietotāju kļuva Darens Vudss. Tilersons ir ASV Nacionālās inženierijas akadēmijas biedrs. 2016. gada 13. decembrī prezidents Donalds Tramps nominēja Tilersonu ASV valsts sekretāra amatam. Viņš ir ilggadējs republikāņu kampaņu ziedotājs, lai arī neziedoja Trampa prezidentūras kampaņai. Tilersona ciešie darījumu sakari ar Krievijas prezidentu Vladimiru Putinu radīja diskusijas, īpaši pēc atklājumiem par Putina darījumiem kas atklājās pēc Panamas dokumentu publicēšanas. 2014. gadā Tilersons iebilda pret sankcijām pret Krieviju. Iepriekš viņš bijis apvienotā ASV-Krievijas naftas uzņēmuma Exxon Neftegas direktors. 2017. gada 23. janvārī Tilersons ar balsojumu 11—10 tika apstiprināts valsts sekretāra amatam Senāta ārlietu komitejā un kandidatūra tika iesniegta Senātam apstiprināšanai. 1. februārī Senātā viņa nomināciju apstiprināja ar balsojumu 56–43. 2018. gada 13. martā Tramps atlaida Tilersonu un paziņoja, ka par viņa pēcteci Valsts sekretāra amatā izvēlēts Maiks Pompeo. «PN25 - Nomination of Rex W. Tillerson for Department of State». U.S. Congress. 2017. gada 1. februāris. Skatīts: 2017. gada 1. februāris. «Archive of ExxonMobil Biography of Rex W. Tillerson, Chairman and CEO». ExxonMobil Corporation. Arhivēts no oriģināla, laiks: 2016. gada 23. augustā. Skatīts: 2017. gada 25. janvāris. Steve Schaefer. «The World's Largest Companies 2016». Forbes, 2016. gada 25. maijs. Skatīts: 2016. gada 13. decembris. «Rex Tillerson to Retire, Darren Woods Elected Chairman, CEO of ExxonMobil Corporation». ExxonMobil Corporation. 2016. gada 14. decembris. Skatīts: 2016. gada 15. decembris. Michael D. Shear and Maggie Haberman (December 12, 2016), "Trump Picks Rex Tillerson, Exxon C.E.O., as Secretary of State", The New York Times Julie Pace, Catherine Lucey. «Donald Trump Picks Exxon Mobil's Rex Tillerson to Lead State Department». Time. Associated Press, 2016. gada 13. decembris. Arhivēts no oriģināla, laiks: 2016. gada 15. decembrī. Skatīts: 2016. gada 13. decembris. Brad Plumer. «Rex Tillerson’s potentially huge conflict of interest over Russia and oil, explained». Vox, 2016. gada 14. decembris. Skatīts: 2017. gada 25. janvāris. Justin Scheck, James Marson, Russell Gold. «Global Deals That Made Exxon’s CEO Now Pose Big Test». The Wall Street Journal, 2015. gada 13. decembris. Skatīts: 2016. gada 13. decembris. Luke Harding, Hannes Munzinger. «Leak reveals Rex Tillerson was director of Bahamas-based US-Russian oil firm», 2016. gada 18. decembris. – caur The Guardian. «Senate committee approves Tillerson for secretary of state». CNN. Skatīts: 2017. gada 23. janvāris. «Confirmation vote PN25». United States Senate. 2017-02-01. Skatīts: 2017-02-01. «Trump sacks Rex Tillerson as state secretary». BBC News. Skatīts: 2018. gada 13. marts. Vikikrātuvē par šo tēmu ir pieejami multivides faili. Skatīt: Rekss Tilersons. Forbes profils