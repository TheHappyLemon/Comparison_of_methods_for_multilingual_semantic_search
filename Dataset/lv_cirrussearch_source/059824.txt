Gembela (angļu: Gambell) vai Sivukaka (unazigmita: Sivuqaq) ir pilsēta ASV Aļaskas pavalstī Nomas cenza apgabalā. Izvietojusies Sentlorensas salas ziemeļurietumu krastā. 96 % iedzīvotāju ir juiti. 1887. gadā Amerikas reformātu baznīca nolēma salā uzbūvēt dievnamu. Materiāli un darbaspēks salā tika nogādāti ar kuģi un pēc būves pabeigšanas, kas bija pirmā koka celtne salā, būvnieki salu pameta, atslēgas atstājot vietējiem iedzīvotājiem. Tā kā celtnieki nerunāja juitu valodā, iedzīvotājiem nebija priekšstata, kas ir uzbūvēts. Pirmos misionāru kalpošanai salā izdevās nolīgt tikai 1994. gadā un tie bija Vins un Nellija Gembeli. 1897. gadā saslima viņu meita un ziemu ģimene pavadīja ASV. 1898. gada pavasarī, atgriežoties salā, kuģis nogrima un visi 37 uz tā esošie cilvēki noslīka. Misionāru piemiņai ciems tika nodēvēts Gembelu vārdā. 1910. gada tautskaitē Gembela uzrādīta kā ciems. Pilsētas tiesības piešķirtas 1963. gadā. https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022. Gambell Presbyterian Church Kawerak Inc. Gambell Gambell (St. Lawrence Island), Alaska Gallery Arhivēts 2022. gada 18. janvārī, Wayback Machine vietnē. Vikikrātuvē par šo tēmu ir pieejami multivides faili. Skatīt: Gembela.