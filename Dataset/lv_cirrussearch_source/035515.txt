Džons Fedorovičs (angļu: John Fedorowicz; dzimis 1958. gada 27. septembrī Ņujorkā) ir ASV starptautiskais lielmeistars šahā (1986). Šahu iemācījies spēlēt 1972. gadā, kad televīzijas ekrānā vērojis Roberta Fišera un Borisa Spaska maču par Pasaules čempiona nosaukumu. Drīzumā sasniedzis savus pirmos panākumus, kad divas reizes pēc kārtas (1977, 1978) uzvarējis ASV junioru šaha čempionātos. 1980. gadā dalījis 1. vietu ASV atklātajā šaha čempionātā. 1984. gadā dalījis 3. vietu ASV šaha čempionātā. Šo panākumu atkārtojis arī 1987. gadā. Daudzu starptautisko šaha turnīru uzvarētājs, tajā skaitā Kannas (1987), Sesimbra (Portugāle, 1987), Ņujorkas atklātais šaha čempionāts (1989), Veikanzē (Nīderlande, 1990). 2003. gadā Sietlā dalījis 2. vietu ASV šaha čempionātā, kurā uzvarējis Aleksandrs Šabalovs. Pārstāvējis ASV komandu lielākajos komandu šaha turnīros: Pasaules šaha olimpiādēs piedalījies 2 reizes (1986, 1990). Komandu vērtējumā izcīnījis sudraba (1990) un bronzas (1986) medaļas; Pasaules komandu šaha čempionātā piedalījies 1989. gadā. Par panākumiem turnīros FIDE 1979. gadā Fedorovičam piešķīrusi starptautiskā meistara (IM), bet 1986. gadā - starptautiskā lielmeistara (GM) nosaukumu. Pazīstams arī kā šaha žurnālists un šaha grāmatu autors par atklātņu teoriju. 30th US Championship and World Championship Zonal; 1984 33rd US Championship; 1987 48th US Championship and US Women's Championship; January 9-18, 2003 OlimpBase :: Men's Chess Olympiads :: John Fedorowicz OlimpBase :: World Men's Team Chess Championship :: John Fedorowicz Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)