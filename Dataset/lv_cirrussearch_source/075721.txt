Led Zeppelin IV ir ceturtais britu rokgrupas Led Zeppelin albums. Tas tika ierakstīts no 1970. gada decembra līdz 1971. gada martam un izdots 1971. gada 8. novembrī. Tam nav nosaukuma, tomēr to visbiežāk sauc par Led Zeppelin IV, jo iepriekšējie albumi tika saukti attiecīgi Led Zeppelin, Led Zeppelin II un Led Zeppelin III. Atlantic Records katalogos tas ir saukts par Four Symbols un The Fourth Album. To arī sauc par Zoso (pēc pirmā simbola), Untitled, Man with Sticks un Runes. Ģitārists Džimijs Peidžs intervijās albumu sauc par ceturto albumu vai Led Zeppelin IV, savukārt solists Roberts Plānts ir teicis, ka tas ir "ceturtais albums, un viss". "Black Dog" — 4:57 (Peidžs, Plānts, Džonss) "Rock and Roll" — 3:40 (Peidžs, Plānts, Džonss, Bonems) "The Battle of Evermore" — 5:52 (Peidžs, Plānts) "Stairway to Heaven" — 8:02 (Peidžs, Plānts) "Misty Mountain Hop" — 4:48 (Peidžs, Plānts, Džonss) "Four Sticks" — 4:46 (Peidžs, Plānts) "Going to California" — 3:31 (Peidžs, Plānts) "When the Levee Breaks" — 7:07 (Peidžs, Plānts, Džonss, Bonems, Minnija)