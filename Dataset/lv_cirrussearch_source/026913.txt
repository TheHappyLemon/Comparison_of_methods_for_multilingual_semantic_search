Ušvaja (spāņu: Ushuaia) ir Argentīnas pilsēta valsts dienvidos. Pilsēta atrodas Ugunszemes arhipelāga dienvidu daļā, pilsētas ziemeļos atrodas Martiala kalni, bet dienvidos Bīgla šaurums. Pilsēta atrodas 3260 kilometru attālumā no Argentīnas galvaspilsētas Buenosairesas. Tjerra del Fuego provinces administratīvais centrs. Ušvaja tiek uzskatīta par vistālāk uz dienvidiem esošo pasaules pilsētu. Pilsēta ir dibināta 1884. gada 12. oktobrī. Tāpat kā lielākajā daļā Argentīnas, arī Ušvajā futbols ir populārs sporta veids un 2010. gadā TV šovs FIFA Futbol Mundial veidoja stāstu par sporta veida attīstību šajā apvidū. 2015. gadā Ušvajā notika pirmais PATHF sniega handbola Panamerikas čempionāts. Populārs sporta veids Ušvajā ir hokejs un zemā temperatūra visu gadu padara pilsētu par pieņemamu vietu, kur ar to nodarboties brīvā dabā. 2010. gadā pilsētā tika atvērta āra šorttreka un hokeja olimpiskā izmēra slidotava (30 x 60 metri), kas ir pirmais šāda veida laukums Dienvidamerikā. Pēc tam Argentīna kļuva par pirmo Dienvidamerikas valsti, kas no kandidāta tika paaugstināta uz Starptautiskās Hokeja federācijas (IIHF) asociētas dalībvalsts statusu. Kopš 2005. gada Ušvajas pašvaldība un Argentīnas Hokeja federācija (FAHH) ik gadu organizē Pasaules Malas kausa izcīņas noslēguma turnīru (Copa del Fin del Mundo), kurā ir pulcējušās hokeja komandas no Ušvajas, Buenosairesas, Puntaarenasas un Sanpaulu un iekļauj septiņas dažādas sacensības: viena vīriešiem, viena sievietēm, četras junioru kategorijās un starptautisks turnīrs. Papildus vietējai līgai un Copa del Fin del Mundo 2016. gadā pilsētā notika pirmais Patagonijas čempionāts hokejā, kurā piedalījās komandas no Ušvajas, Riograndes un Puntaarenasas. Pēc turnīra tika paziņots par jaunu plānu ledus hallei uzbūvēt jumtu. Ušvajā ir divas konkurējošās hokeja komandas: Club Andino de Ushuaia (CAU) un Los Ñires. URU won the I Snow Handball Panamerican Ch. Ice age in Argentina Kyrgyzstan Joins IIHF, Argentina Recognized for Ice Hockey Historia de la Copa del fin del Mundo Emerging from Devil’s Lagoon. Ushuaia is building on pond hockey tradition Vikikrātuvē par šo tēmu ir pieejami multivides faili. Skatīt: Ušvaja. Encyclopædia Britannica raksts (angliski) Brockhaus Enzyklopädie raksts (vāciski)