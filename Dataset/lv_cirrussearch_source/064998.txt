Noa Baumbaks (angļu: Noah Baumbach, dzimis 1969. gada 3. septembrī) ir amerikāņu kinorežisors un scenārists. Viņš ir pazīstams ar savām asprātīgajām un intelektuālajām komēdijām, kas norisinās Ņujorkā un bieži tiek salīdzināts ar režisoriem Vudiju Allenu un Vitu Stillmenu. Vairākkārt sadarbojies ar savu dzīvesbiedri Gretu Gērvigu, Ādamu Draiveru un Vesu Andersonu. Atpazīstamību guvis ar savām pirmajām filmām Kicking and Screaming (1995) un Mr. Jealousy (1997). Kļuvis plaši pazīstams ar savu filmu "Kalmārs un valis", par ko viņš tika nominēts Amerikas Kinoakadēmijas balvai kategorijā "Labākais oriģinālscenārijs". Ar Gretu Gērvigu sadarbojies filmās "Grīnbergs" (Greenberg, 2010), "Jaukā Frensisa" (Frances Ha, 2012), "Amerikas kundze" (Mistress America, 2015) un White Noise (2022). Režisējis arī filmas "Margo kāzās" (Margot at the Wedding, 2007), While We're Young (2014) un The Meyerowitz Stories (2017). Viņa režisētā filma "Laulības stāsts" (Marriage Story, 2019) nominēta Kinoakadēmijas balvai kategorijā "Labākā filma", savukārt Baumbaku otro reizi nominēja balvai kategorijā "Labākais orģinālscenārijs". Kopā ar Vesu Andersonu sarakstījis scenāriju Andersona režisētām filmām "Ūdensdzīve ar Stīvu Zisū" (2004) un "Lieliskais Lapsas kungs" (2009). IMDb profils (angliski) AllMovie profils (angliski) Box Office Mojo profils (angliski)