Palmiras atols (angļu: Palmyra Atoll) ir ASV inkorporēta teritorija, kuru pārvalda ASV valdība. Atola sauszemes platība ir 12 km² un tas pieder pie Lainas salām Klusā okeāna centrālajā daļā. Statistiski Palmiras atols tiek iekļauts ASV Mazajās Aizjūras Salās. Visas atola salas, izņemot Sendailendu un Berenailendu, ir savienotas ar ceļu pa dambjiem. Lielākā sala ir Kūperailenda. Palmiras atolu pirmais ieraudzīja 1798. gadā amerikāņu kapteinis Edmunds Fennings (Edmund Fanning) ar kuģi Betsy pa ceļam uz Āziju, bet tikai 1802. gada 7. novembrī rietumnieki pirmoreiz nokļuva krastā, kad pie neapdzīvotā atola krastiem katastrofā cieta amerikāņu kuģis Palmyra. 1859. gadā Gerits Džads (Dr. Gerrit P. Judd) no brigas Josephine saskaņā ar Gvano salu aktu ierosināja pretenziju uz Palmiras atolu par labu American Guano Company, tomēr gvano ieguve nekad netika sākta, jo atola salās dēļ mitrā klimata šī ieža nebija. Tikmēr Havaju Karalistes karalis Kamehameha IV 1862. gada 26. februārī nosūtīja ekspedīciju uz Palmiras atolu, lai karaļa vārdā to pievienotu Havaju karalistei, kas 15. aprīlī arī tika izdarīts. Atols nonāca vairāku personu privātīpašumā, vairākkārt tika pārdots, līdz 1885. gadā nonāca Pacific Navigation Company īpašumā, kas mēģināja atolu kolonizēt. 1898. gadā Palmiras atolu kopā ar pārējām Havajām pievienoja ASV. Lielbritānija vairākkārt mēģināja izvirzīt savas pretenzijas uz atolu, bet 1911. gadā tas ar atsevišķu aktu tika pievienots ASV. Vikikrātuvē par šo tēmu ir pieejami multivides faili. Skatīt: Palmiras atols. Palmiras atols Palmiras sala Palmiras atola aizsargājamā teritorija Palmiras salas kurss WorldStatesmen Palmiras atola vēsture