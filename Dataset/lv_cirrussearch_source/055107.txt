Ucell, uzņēmuma nosaukums COSCOM MChJ, ir Uzbekistānas mobilo sakaru operators. Tas ir dibināts 1996. gadā. Uzņēmuma galvenais birojs atrodas Taškentā. COSCOM MChJ īpašnieks ir Uzbekistānas Valsts komiteja privatizēto uzņēmumu sadarbībai un konkurences attīstībai. Ucell ir vairāk nekā 7 miljoni abonentu. 1996. gada aprīlī ASV uzņēmums MCT Telecom Corp. un vietējais partneris dibināja kopuzņēmumu COSCOM MChJ, kurā MCT Telecom turēja 99,2 % kapitāldaļu. Uzņēmums izveidoja GSM mobilo sakaru tīklu ar zīmolu COSCOM, kas sākumā tika palaists Samarkandā, bet vēlāk aptvēra visu Uzbekistānu. 2007. gadā tika dibināta COSCOM MChJ pārvaldītājsabiedrība TeliaSonera Uzbek Telecom Holding BV, kurā vairākumu ieguva Skandināvijas telesakaru uzņēmums TeliaSonera (tagad Telia Company). Sakaru tīklu pārvaldīja TeliaSonera un Turcijas sakaru operatora Turkcell kopuzņēmums Fintur Holdings B.V. 2008. gadā COSCOM veica tīkla modernizāciju, palaida 3G standartu un sāka piedāvāt jaunus pakalpojumus. 2008. gada jūnijā tika ieviests zīmols Ucell. 2009. gadā Ucell bija otrs lielākais mobilo sakaru operators Uzbekistānā, un tam bija aptuveni 30 % tirgus daļa. 2010. gada februārī TeliaSonera palielināja daļu TeliaSonera Uzbek Telecom Holding BV no 74 līdz 94 procentiem, iegādājoties kapitāldaļas no Takilant Limited, kas reģistrēts Gibraltārā. 2012. gada septembrī Zviedrijas medijos izskanēja ziņas, ka TeliaSonera ir maksājis kukuļus Uzbekistānas prezidenta meitai Gulnorai Karimovai, lai iegūtu 3G licences Uzbekistānā no uzņēmuma Takilant Limited. Zviedrijas institūcijas saka izmeklēšanu. 2013. gadā Nīderlande sāka kriminālizmeklēšanu par TeliaSonera meitas uzņēmumu Nīderlandē saistību ar kukuļošanu un naudas atmazgāšanu Uzbekistānā laika periodā no 2007. līdz 2010. gadam. Saskaņā ar šo izmeklēšanu, kurā bija iesaistīti četri Uzbekistānas pilsoņi, simtiem miljonu franku tika iesaldēti Šveices bankās. 2017. gada septembrī Telia Company paziņoja, ka ir panākta globāla vienošanās ar ASV Tieslietu departamentu (DOJ), Vērtspapīru un biržu komisiju (SEC) un Nīderlandes Valsts probācijas dienestu (OM) saistībā ar iepriekš atklātām izmeklēšanām par vēsturiskiem darījumiem Uzbekistānā. Telia Company bija jāsamaksā soda nauda kopumā 965 miljoni dolāru ASV, Nīderlandes un Zviedrijas institūcijām. Iepriekšējie uzņēmumu vadītāji tika attaisnoti pirmajā instancē Zviedrijas tiesvedībā 2019. gada februārī. 2018. gada 5. decembrī Telia Company par 215 miljoniem ASV dolāru COSCOM MChJ kapitāldaļas pārdeva Uzbekistānas Republikas Valsts komitejai privatizēto uzņēmumu sadarbībai un konkurences attīstībai. UCell Uzbekistan Deploys Comverse Billing, Ringback Tone, and Call Completion Services BUSINESS WIRE, January 21, 2009 TeliaSonera increases its ownership in UCell TeliaSonera, 2010-02-02 Trouble in Tashkent: TeliaSonera accused of paying off Karimova commsupdate.com 24 Sep 2012 International fight against corruption: Telia Company pays 274.000.000 US Dollars to the Netherlands Netherlands Public Prosecution Service, 21-09-2017 Ucell vietne