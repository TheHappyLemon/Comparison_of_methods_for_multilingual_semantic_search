Šis raksts ir par bijušo sacīkšu sēriju. Par citām jēdziena Formula 2 nozīmēm skatīt nozīmju atdalīšanas lapu. Formula 2 bija autosporta čempionāts. To 1985. gadā aizvietoja Formula 3000. Šīs sacīkstes bieži vien bija pēdējais solis pirms Formula 1 sacīkšu, kuras uzskata par autosporta virsotni, sasniegšanas. Tās pastāvēja no 1953. līdz 1984. gadam. Sākotnēji vairāki F1 čempionāta posmi tika rīkoti pēc Formula 2 noteikumiem, jo F1 brauca maz pilotu sakarā ar to, ka tas izmaksāja ļoti dārgi. Formula 2 sacīkstes par Formula 3000 pārveidoja tāpēc, ka Formula 2 kļuva par dārgu čempionātu. Formula 3000 gan šasijas, gan motori bija standartizēti. Arī šis čempionāts piedzīvoja norietu un to 2005. gadā aizvietoja Bērnija Eklstona rīkotais GP2 čempionāts. Sākot ar 2009. gadu tam būs konkurents - atjaunotais Formula 2 kauss, kuru rīkos Starptautiskā Automobiļu Federācija, atbildot uz draudiem par Formula 1 atdalīšanos no Federācijas. Paralēli starptautiskajam Formula 2 tika rīkoti arī dažādi vietējie čempionāti: Japānā (tagad pazīstams kā Formula Nippon), Austrālijā (Austrālijas F2), Meksikā (Meksikas F2; vairs nepastāv) un Lielbritānijā (uz kādu laiku mainīja nosaukumu no Lielbritānijas F3000 uz Lielbritānijas F2; vairs nepastāv). Formula 2 reģistrs (angliski)