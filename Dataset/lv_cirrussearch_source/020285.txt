Vjačeslavs Aņisins (krievu: Вячеслав Анисин; dzimis 1951. gada 11. jūlijā) ir bijušais PSRS hokejists, centra uzbrucējs, PSRS hokeja izlases dalībnieks. Savas karjeras laikā kļuvis par trīskārtēju Pasaules čempionu hokejā. Viņa dēls Mihails arī ir profesionāls hokejists, savukārt viņa meita Marina bija profesionāla daiļslidotāja. Karjeru Aņisins sāka 1963.—64. gada sezonā PSRS čempionāta klubā Maskavas CSKA. Tajā viņš spēlēja līdz pat 1970.—71. gada sezonas noslēgumam, kad pārcēlās uz Maskavas "Krylya Sovetov". 1973.—74. gada sezonā Aņisins bija līgas rezultatīvākais spēlētājs. Piecus gadus vēlāk, 1976. gadā, Aņisins atgriezās CSKA rindās, klubā aizvadot vēl piecas sezonas. No 1981. līdz 1983. gadam hokejists spēlēja Sanktpēterburgas SKA, taču tad divas sezonas aizvadīja arī Maskavas "Spartak" rindās. 1988.—89. gada sezonu aizvadīja Dienvidslāvijas hokeja līgas klubā Zagrebas "Medveščak", taču gadu vēlāk spēlēja Itālijas hokeja līgas klubā HK Milāna. No 1997. līdz 1999. gadam Aņisins bija Krievijas Pirmās līgas kluba Podoļskas "Vitjaz" galvenais treneris. Eliteprospects profils (angliski) Internet Hockey Database profils (angliski) Eurohockey profils (angliski)