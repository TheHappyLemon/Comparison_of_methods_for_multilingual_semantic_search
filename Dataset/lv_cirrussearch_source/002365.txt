Ezeres pagasts ir viena no Saldus novada administratīvajām teritorijām tā dienvidos Vadakstes labajā krastā Lietuvas pierobežā. Robežojas ar sava novada Nīgrandes, Zaņas, Kursīšu un Rubas pagastiem, kā arī Lietuvas Telšu apriņķa Mažeiķu rajona Židiķu, Reivīču un Laižuvas seņūnijām. Alkšņupe, Bruzile, Ezere, Līkupe, Pestīle, Suste, Šarlote, Vadakste. Pēc 1920. gada agrārreformas Lielezeres muižu (Groß-Essern) sadalīja 230 vienībās (no tām 2 bijušās rentes mājas) 4932 ha kopplatībā. Muižas centrs nonāca valsts īpašumā, bet bijušajā kungu mājā iekārtoja Ezeres pamatskolu. Griezes mācītājmuižu sadalīja 17 vienībās 318 ha kopplatībā, bet Reņģu muižas Šarlotes pusmuižu 15 vienībās 213 ha kopplatībā 1935. gadā Liepājas apriņķa Ezeres pagasta platība bija 139,6 km² un tajā dzīvoja 3056 iedzīvotāji. 1945. gadā pagastā izveidoja Ezeres, Kreiju, Mauru un Zvirgzdu ciema padomes, bet pagastu 1949. gadā likvidēja. 1954. gadā Saldus rajona Ezeres ciemam pievienoja Kursīšu ciema kolhoza «Ļeņina ceļš» teritoriju, 1961. gadā - daļu likvidētā Mauru ciema, bet 1977. gadā daļu Ezeres ciema teritorijas pievienoja Kursīšu ciemam. 1990. gadā ciemu reorganizēja par pagastu. 2009. gadā Ezeres pagastu kā administratīvo teritoriju iekļāva Saldus novadā. Lielākās apdzīvotās vietas ir Ezere (pagasta centrs), Grieze, Mauri, Marijasmuiža, Šarlote, Grīvaiši, Garozas, Amberģis. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Latviešu konversācijas vārdnīca. IV sējums. Rīga : Anša Gulbja izdevniecība. 7954. sleja. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9