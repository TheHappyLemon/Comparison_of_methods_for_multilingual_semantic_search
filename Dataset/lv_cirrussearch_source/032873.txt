AB Ignitis grupė (agrākie nosaukumi Lietuvos Energija, Visagino atominė elektrinė) ir Lietuvas enerģētikas uzņēmumu grupas mātes uzņēmums. Tā galvenais birojs atrodas Viļņā. Uzņēmums ir dibināts 2008. gadā. AB Ignitis grupė 73,08 % kapitāldaļu pieder Lietuvas Republikai, ko pārstāv Lietuvas Republikas Finanšu ministrija. 26,92 % akciju tiek kotēti Nasdaq Vilnius biržā, un globālie depozitārie sertifikāti tiek kotēti London Stock Exchange biržā. Uzņēmums tika dibināts 2008. gada 28. augustā ar nosaukumu UAB Visagino atominė elektrinė. 2009. gadā Eiropas Savienība pieņēma enerģētikas tirgus atvēršanas direktīvu "Trešā enerģijas pakete", lai elektrības un dabasgāzes ražošanas un pārdošanas operācijas nodalītu no to transportēšanas tīkliem. Lai izpildītu šo paketi, 2010. un 2011. gadā tika reorganizēts Lietuvas valstij piederošais elektroenerģētikas sektors. Enerģētikas ministrijai piederošais UAB Visagino atominė elektrinė tika pārveidots par grupas (sauktu par VAE grupu) mātes uzņēmumu. 2011. gada beigās VAE meitas uzņēmumi bija: AB Lietuvos Energija (96,1 %; tagad Ignitis gamyba), AB LITGRID (97,5 %), AB LESTO (82,6 %), UAB Technologijų ir Inovacijų Centras (93,1 %), UAB Energijos Tiekimas (96,1 %), UAB Kauno Energetikos Remontas (96,1 %), UAB NT Valdos (88,3 %), UAB BALTPOOL (65,3 %), UAB TETAS (91,7 %), UAB ELEKTROS TINKLO PASLAUGOS (86,9 %), UAB Technologijų ir inovacijų centras (93,1 %), VŠĮ Energetikų mokymo centras (93,1 %). 2012. gada 28. septembrī Visagino atominė elektrinė piederošie LITGRID 97,5 % kapitāldaļu tika nodoti Enerģētikas ministrijai piederošajam EPSO-G. 2013. gadā tika veikta uzņēmuma grupas restrukturizācija. 26. februārī visas Enerģētikas ministrijai piederošās UAB Visagino atominė elektrinė kapitāldaļas tika nodotas Finanšu ministrijai. 5. augustā meitas uzņēmumam AB Lietuvos energija mainīts nosaukums uz AB Lietuvos energijos gamyba. 30. augustā UAB Visagino atominė elektrinė tika pārdēvēts par UAB Lietuvos energija. 2014. gadā Lietuvos Energija no E.ON Ruhrgas International un Gazprom pārpirka tiem piederošās dabasgāzes uzņēmuma Lietuvos Dujos akcijas, kļūstot par 96,63 % kapitāldaļu turētāju. No E.ON Ruhrgas International tika nopirkti 11,76 % AB LESTO akciju. Lai izpildītu Eiropas Savienības "Trešās enerģijas paketes" prasības, novembrī dabasgāzes pārdošanas operācijas gala lietotājiem atdalītas uzņēmumā UAB Lietuvos dujų tiekimas. 2016. gada 1. janvārī Lietuvos Dujos tika apvienots ar elektrības sadales tīkla operatoru AB LESTO, dibinot jaunu uzņēmumu Energijos Skirstymo Operatorius (ESO). 2016. gada tika iegādāti vēja parki Lietuvā un Igaunijā. 2017. gadā grupa sāka tirdzniecības aktivitātes Polijā. 2017. gada 14. augustā mācību centrs enerģētikas sektorā strādājošajiem VŠĮ Energetikų mokymo centras tika pārdots privātam kapitālam. 2018. gada 1. oktobrī meitas uzņēmums UAB Lietuvos Dujų Tiekimas tika pārdēvēts par UAB Lietuvos energijos Tiekimas. 2019. gada 1. janvārī ar UAB Lietuvos energijos Tiekimas tika apvienots sašķidrinātās dabasgāzes importa un pārdošanas uzņēmums UAB Litgas. 6. septembrī grupas mātes uzņēmums UAB Lietuvos Energija tika pārdēvēts par UAB Ignitis grupė, kā arī UAB Lietuvos Energijos Tiekimas par UAB Ignitis, UAB Lietuvos energijos gamybos par UAB Ignitis gamyba, UAB Lietuvos energija renewables par UAB Ignitis renewables. 2019. gada 11. novembrī tika paziņots, ka tiek plānota meitas uzņēmumu Ignitis gamyba un Energijos skirstymo operatorius akciju kotēšanas pārtraukšana Viļņas biržā, šo nodomu pamatojot ar akciju zemo likviditāti. Savukārt 14. novembrī tika paziņots, ka Ignitis grupė vienīgais akcionārs Lietuvas Finanšu ministrija apsvērs iespēju uzņēmumam veikt sākotnējo publisko piedāvājumu (SPP). 2020. gada janvārī Ignitis grupė sāka dabasgāzes piegādes aktivitātes Somijas tirgū. Martā Lietuvas valdība atļāva sākt SPP procesu. 2020. gada 10. jūnijā Ignitis grupė un Litgrid vienojās pārdot tiem piederošās UAB Duomenų logistikos centras kapitāldaļas (Ignitis piederēja 79,64 %) investīciju fondam Quaero European Infrastructure Fund II, ko pārvaldīja Quaero Capital. 28. jūlijā uzņēmums tika reorganizēts par akciju sabiedrību AB Ignitis grupė. Jūlijā tika pabeigta Ignitis gamyba un Energijos skirstymo operatorius akciju kotēšanas pārtraukšana Nasdaq Vilnius biržā. 2020. gada 21. septembrī Ignitis grupė paziņoja par SPP cenu diapazonu un publicēja prospektu. 7. oktobrī tika sākta AB Ignitis grupė 26,92 % akciju kotēšana Nasdaq Vilnius biržā un globālo depozitāro sertifikātu kotēšana London Stock Exchange biržā. 2021. gada 9. septembrī Ignitis grupė ieguva 100 % Ignitis gamyba kapitāldaļu. 2022. gada septembrī Ignitis Renewables Polijā iegādājās uzņēmumu, kas attīsta sauszemes vēja parku (Silesia 2) ar jaudu 137 MW, savukārt novembrī tika iegādāts vēja parks (218 MW) Lietuvā, Pluņģes pašvaldībā. Decembrī tika iegādāts uzņēmums, kas attīsta saules enerģijas projektus Latvijā ar kopējo jaudu 300 MW. AB Ignitis grupė meitas uzņēmumi: AB Ignitis gamyba (100 %), elektroenerģijas un siltuma ražošana, piegāde, elektrības imports, eksports un tirdzniecība. AB Energijos Skirstymo Operatorius (ESO; 97,66 %) dabasgāzes izplatīšana un elektroenerģijas piegāde un izplatīšana. UAB Ignitis Renewables (100 %), atjaunīgās enerģijas ražošana UAB EURAKRAS UAB VÉJO GUSIS UAB VÉJO VATAS UAB VVP Investment UAB Ignitis Renewables Projektai Tuulenergia OÜ (Igaunija) Pomerania Wind Farm sp. z o.o. (Polija) Altiplano Elektrownie Wiatrowe B1 sp. z o.o. (Polija) Ignitis Renewables Poloska sp. z o.o. (Polija) Ignitis Res Dev sp. z o.o. (Polija) SIA Ignitis Renewables Latvia (Latvija) SIA IGN RES DEV1 (Latvija) SIA IGN RES DEV2 (Latvija) UAB Kauno Kogeneracinė Jėgainė (51 %) UAB Vilniaus Kogeneracinė Jėgainė (100 %) UAB Ignitis (100 %), elektroenerģijas, dabasgāzes pārdošana, kā arī Saules enerģijas un siltuma risinājumi. Meitas uzņēmumi: SIA Ignitis Latvija (Latvija) Ignitis Polska sp. z o.o. (Polija) Ignitis Eesti OÜ (Igaunija) Ignitis Suomi Oy (Somija) UAB Gamybos Optimizavimas (100 %) UAB NT Valdos (100 %), nekustamā īpašuma pārvaldīšana, iznomāšana un uzturēšana UAB Energetikos paslaugų ir rangos organizacija (EnePRO; 100 %), enerģētikas aprīkojuma būvniecība, rekonstrukcija, remonts un uzturēšana UAB Ignitis grupės paslaugų centras (T/C; 100 %), informācijas tehnoloģiju, telesakaru un citi pakalpojumi grupas uzņēmumiem. UAB Elektroninių mokėjimų agentūra (100 %) UAB Transporto Valdymas (100 %) Lietuvos energija, UAB Rekvizitai.lt Visagino atominė elektrinė CONSOLIDATED AND COMPANY’S FINANCIAL STATEMENTS FOR THE YEAR ENDED 31 DECEMBER 2011 Annual report 2014 Ignitis gamyba un Energijos skirstymo operatorius aizies no Viļņas biržas LETA--BNS, 2019. gada 12. novembris The possibility to list shares of Ignitis Group on a stock exchange market to be considered Ignitis Group, 14 November 2019 Ignitis Group is going public in the securities markets Ignitis grupė, 07 October 2020 Ownership rights of all Ignitis Gamyba shares have been transferred to Ignitis Group Nasdaq, 2021-09-09 Structure of the Group Ignitis grupė