Koordinātas: 59°19′23″N 18°05′46″E﻿ / ﻿59.32306°N 18.09611°E﻿ / 59.32306; 18.09611 Tivoli Grēnalunda (zviedru: Tivoli Gröna lund — 'Tivoli Zaļā birzs'), ir vecākais izklaides parks Zviedrijā, kas atrodas Stokholmā, Jūrgordenā (zviedru: Lilla Allmäna Gränd) 9. Nelielu atrakciju parku šajā vietā atklāja Jākobs Šultheiss 1883. gada 3. augustā. Toreiz galvenā atrakcija bija karuselis divos līmeņos, ko darbināja zirga spēks. Nosaukumu atrakciju parkam īpašnieks patapināja no kādreiz, 18. gadsimtā šeit bijušā krodziņa "Zaļā birzs", kuru bieži apmeklēja dziesminieks Belmanis. Atrakciju parks darbojas vasaras sezonā, kas parkam sākas 1. maijā un tas ir atvērts 130 dienas. Parks ir iecienīts, to ik dienu apmeklē aptuveni 10 000 cilvēku. Tiek piedāvātas dažādas atrakcijas, atbilstoši vecumam, cilvēka augumam un drosmei. Apmeklētāji var izvēlēties vizināties vairāk kā 100 gadus vecā iecienītā klasiskā karuselī jeb gūt adrenalīnu, izvēloties kādu no jaunākajām atrakcijām kā, piemēram, 80 metru kritienu no "Spēka torņa". Bez atrakcijām parkā atrodas arī kabarē restorāns ar vietām 600 apmeklētājiem, teātris ar 200 sēdvietām, restorāni un kafejnīcas, kuru kopskaitā ir trīspadsmit. «Vår story — gronalund.com». Arhivēts no oriģināla, laiks: 2011. gada 11. jūnijā. Skatīts: 2011. gada 19. jūnijā. Oficiālā mājaslapa Parka vēsture Arhivēts 2011. gada 11. jūnijā, Wayback Machine vietnē.