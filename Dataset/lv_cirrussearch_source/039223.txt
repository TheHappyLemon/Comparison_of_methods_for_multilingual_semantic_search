Gulbji atspoguļo ziloņus ir spāņu sirreālista Salvadora Dalī 1937. gada glezna. Tā ir viena no Dalī gleznām no viņa paranoiski kritiskā perioda. Gleznota ar eļļas krāsu uz audekla, tā ir viena no Dalī populārākajām dubultajām gleznām. Dubultās gleznas bija nozīmīga daļa Dalī paranoiski kritiskajā metodē, ko viņš prezentēja savā 1935. gada esejā. Līdzīgi kā agrākajā darbā Narcisa metamorfoze, arī Gulbji atspoguļo ziloņus izmanto atspulgu ezerā, lai radītu dubulto attēlu. “Narcisa metamorfozē” atspulgs tiek izmantots, lai atspoguļotu rokas formu attēla labajā pusē. Šeit priekšplānā trīs gulbji ar kokiem bez lapām fonā atspoguļojas ezerā tā, ka gulbju kakli kļūst par ziloņu snuķiem un koki par ziloņu kājām. Gleznas fonā ir Katalonijas ainava rudens toņos, ar otas vilcieniem radīti virpuļi klintīs, kas kontrastē ar mierīgo ūdeni. Glezna bija viens no daudzajiem mākslas darbiem, ko Francijā un Beļģijā starp 1940. un 1944. gadu nozaga nacisti. «Swans Reflecting Elephants, c.1937 Fine-Art Print by Salvador Dali at». Fulcrumgallery.com. Skatīts: 2011-12-27. «Is this your Dali? Astounding art haul looted by Nazis goes online in bid to return masterpieces to their original owners». Daily Mail. 2010. gada 19. oktobris.