Daidals (grieķu: Δαίδαλος, latīņu: Daedalos) sengrieķu mitoloģijā bija leģendārs celtnieks un mākslinieks. Viņš ir Ikara tēvs. Aiz skaudības Daidals nogalināja savu talantīgāko skolnieku (brāļadēlu), kas esot izgatavojis pirmo kompasu un zāģi. Daidals esot nometis mācekli no akropoles, par to viņš tika izraidīts no Atēnām. Daidals pārcēlās uz dzīvi Krētā, kur uzbūvējis labirintu Mīnotauram pēc valdnieka Mīnoja pavēles. Kad Daidals ar savu padomu palīdzēja Tēsejam nogalināt Mīnotauru un izkļūt no labirinta, Mīnojs ievietoja pašu Daidalu un Ikaru labirintā. Tomēr Mīnoja sieva Pāsifaja viņus abus izlaida no labirinta. Tā kā Mīnojs kontrolēja kuģu satiksmi, Daidals un Ikars nevarēja aizbēgt prom no salas. Daidals sev un dēlam izgatavoja spārnus, spalvas sastiprinot ar vasku. Ikars gan noslīka jūrā, jo bija pielidojis pārāk tuvu Saulei (viņa spārnu vasks izkusa). Vikikrātuvē par šo tēmu ir pieejami multivides faili. Skatīt: Daidals. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski) Hederiha mitoloģijas enciklopēdijas raksts (vāciski) Enciklopēdijas Krugosvet raksts (krieviski)