Šis raksts ir par komandu. Par citām jēdziena Surtees nozīmēm skatīt nozīmju atdalīšanas lapu. Surtees Racing Organisation bija Formula 1 autosacīkšu komanda, kura piedalījās šajā čempionātā no 1970. līdz 1978. gadam. Surtees piedalījās arī Formula 2, Formula 5000 un Can-Am čempionātos. Komandu izveidoja Džons Sertīss, 1964. gada F1 čempions un trīskārtējs 500cc motociklu klases pasaules čempions. Tā no 1966. gada piedalījās Can-Am čempionātā. 1969. gadā Surtees sāka piedalīties arī Formula 5000. Pēc panākumiem F5000 Surtees sāka piedalīties arī Formula 1. Pirmajās sacīkstēs tika izmantotas McLaren šasijas. Tikai ASV Grand Prix komanda izmantoja divas formulas, no kurām vienu vadīja Sertīss, bet otru - Dereks Bells. Nākamajā sezonā komandā brauca seši dažādi piloti. Kopumā tika gūti astoņi punkti. Pirmo pjedestālu komanda izcīnīja 1972. gada Itālijas Grand Prix. Maiks Heilvuds ieguva 2. vietu. Tajā sezonā komanda guva 18 punktus un 5. vietu konstruktoru kausā. 1973. gadā komandas piloti bieži izstājās. Punktus guva vienīgi Karlušs Pase, kas vienreiz finišēja 4. vietā un vienreiz bija trešais. Nākamajā sezonā komandai bija grūtības kvalificēties sacīkstēm, jo īpaši otrajā sezonas daļā. Tika gūti tikai trīs punkti, kurus atkal ieguva Pase. Sezonas vidū Pase pārcēlās uz Brabham. 1975. gadā komanda neguva ne punkta, bet 1976. gadā Alans Džonss sakrāja 7 punktus. Pēdējās divās sezonās punktus ieguva vienīgi Vitorio Brambilla. Par spīti tam, ka bija sagatavota formula 1979. gadam, finanšu trūkuma dēļ komandas darbība tika pārtraukta. Surtees Racing Organization profils f1db.com (angliski)