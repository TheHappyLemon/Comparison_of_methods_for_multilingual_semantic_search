Baodina (ķīniešu: 保定 — Bǎodìng) ir pilsēta Ķīnas ziemeļos, Hebei provincē. Administratīvi veido prefektūras līmeņa municipalitāti ar vairāk kā 11 miljoniem iedzīvotāju, bet pašas Baodinas municipālajos rajonos dzīvo ap 1 miljonu cilvēku. Sunu dinastijas laikā 960. gadā tika izveidots Baodžajas (保塞军) kara apriņķis, kura statuss 980. gadā tika paaugstināts līdz Baodžou (保州) kara apgabala statusam. 992. gadā tika uzbūvēta nocietināta pilsēta. Cietoksnis 13. gadsimtā tika nopostīts, bet atjaunots ar tagadējo nosaukumu Juaņu dinastijas laikā. Baodinas nosaukumu aptuveni var tulkot kā ‘Apsargājošā [galvaspilsētu]’, jo pilsētas uzdevums bija aizsargāt pieeju Pekinai. Ilgus gadus Baodina bija Džili provinces centrs, kā arī ievērojams kultūras centrs Minu un Cinu dinastiju laikā. Baodinas prefektūras līmeņa pilsēta administratrīvi iedalās trijos urbānajos rajonos (Qū), kas principā veido pašu Baodinas pilsētu (Sjiņši, Beiši, Naņši), četrās apriņķa līmeņa pilsētās (Shì; Aņguo, Dindžou, Gaobeidiaņa un Džoudžou), kā arī 18 apriņķos (Xiàn). http://www.citypopulation.de/php/china-hebei-admin.php; Ķīnas Tautas Republikas Septītā nacionālā tautskaite. Vikikrātuvē par šo tēmu ir pieejami multivides faili. Skatīt: Baodina. Encyclopædia Britannica raksts (angliski) Krievijas Lielās enciklopēdijas raksts (krieviski)