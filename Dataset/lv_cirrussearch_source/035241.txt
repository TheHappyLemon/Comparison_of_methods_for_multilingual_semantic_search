Dimetilēteris (metoksimetāns, koka ēteris, CH3−O−CH3) ir visvienkāršākais ēteris. Dimetilēteris ir bezkrāsaina, sprādzienbīstama gāze. Dimetilēteris šķīst ūdenī. Dimetilēteri var iegūt, dehidratējot metanolu ar koncentrētu sērskābi vai fosforskābi. Rūpnieciski iegūst no dabas gāzes, akmeņoglēm, biomasas. Dimetilēteri lieto aukstumiekārtās, kā arī par propelantu aerosoliem, organiskajā sintēzē, kā perspektīvu degvielu. Zem -23 °C atdzesētu dimetilēteri var lietot kā šķīdinātāju, kuru viegli var vajadzības gadījumā iztvaicēt. Vikikrātuvē par šo tēmu ir pieejami multivides faili. Skatīt: Dimetilēteris. Krievijas Lielās enciklopēdijas raksts (krieviski)