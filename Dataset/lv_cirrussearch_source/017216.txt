Šis raksts ir par dzelzceļa staciju. Par citām jēdziena Skulte nozīmēm skatīt nozīmju atdalīšanas lapu. Skulte ir dzelzceļa līnijas Zemitāni—Skulte galastacija, atrodas Limbažu novada Skultes pagastā. Stacija ir arī elektrovilcienu Rīga—Skulte galapunkts. Oficiāli Skulte ir Ziemeļblāzmas stacijas līnijas parks. Kravu operācijas Skultes stacijā notiek uz tās pievedceļa, kaut gan to apgrozījums ir neliels. Attālums no Rīgas Pasažieru stacijas — 56 km, no Zemitāniem — 52 km. Skultes stacijā biļešu kase ir slēgta.Skulte ir C biļešu zonas gala stacija. Skultes stacija tika atklāta 1934. gadā dzelzceļa līnijā Rīga—Rūjiena, stacijas ēkas vietā izmantojot preču vagonu. Tagadējā stacijas ēka tika uzbūvēta 1952. gadā.. Kopš 1991. gada, kad tika elektrificēts posms Zvejniekciems—Skulte, šeit ir elektrovilcienu galapunkts. Šim nolūkam stacija tika pielāgota elektrovilcienu stāvēšanai, lai brauktu pretējā virzienā. Ap 2005.—2007. gadu Saulkrastu apvedceļa izbūves laikā Skultes stacijas perons bija pārcelts 700 m Rīgas virzienā (atradās starp autoceļa V128 Straupe—Skulte pārbrauktuvi un stacijas ieejas luksoforu), jo pār apvedceļu tika būvēts dzelzceļa pārvads, kas neļāva vilcieniem braukt līdz Skultes stacijai. Uz pārceltā perona bija uzbūvēta arī nojume. Mūsdienās pārceltais perons un nojume vairs nepastāv. Skultes stacijas ēka 2009. gadā Sliežu ceļi Rīgas virzienā Sliežu ceļi, kur beidzas elektrolīnija un pavisam drīz arī sliedes Skats Rīgas virzienā. Nedaudz tālāk atrodas Dzelzceļa pārvads pār Autoceļu A1. Dzelzceļa pārvads pār Autoceļu A1. Publiskās lietošanas dzelzceļa infrastruktūras pārskats 2014; VAS Latvijas Dzelzceļš[novecojusi saite] «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-07-31. Toms Altbergs, Karīna Augustāne, Ieva Pētersone. Dzelzceļi Latvijā. Rīga : Jumava, 2009, 186. lpp. ISBN 978-9984-38-698-0 Sākusies Saulkrastu apvedceļa 3.posma izbūve binders.lv Elektrovilciens pagaidu Skultes stacijā Rīgas-Rūjienas dzelzceļa galapunkts - Skulte YouTube