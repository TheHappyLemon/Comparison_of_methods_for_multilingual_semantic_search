Mūzas (grieķu: μούσες) sengrieķu mitoloģijā ir Zeva un Mnēmosines meitas, poēzijas, mākslu un zinātņu dievietes. Sengrieķu mitoloģijā ir deviņas mūzas: Kalliope, Eiterpe, Klio, Erato, Melpomene, Polihimnija, Terpsihora, Talija un Urānija. Mūzas bieži tiek attēlotas pavadot mākslas aizbildi Apollonu. No vārda "mūza" ir radies vārds "muzejs". Katrai mūzai ir sava sfēra, par kuru tās atbild. Kalliope ir vecākā un gudrākā mūza. Viņa ir liroepikas mūza. Eiterpe ir lirikas un mūzikas mūza. Klio ir vēstures mūza. Erato ir mīlas dziesmu mūza. Melpomene ir traģēdijas mūza. Polihimnija ir svēto himnu un ģeometrijas mūza. Terpsihora ir dzejas un deju mūza. Talija ir komēdiju mūza. Urānija ir astronomijas un astroloģijas mūza. Vikikrātuvē par šo tēmu ir pieejami multivides faili. Skatīt: Mūzas. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski) Theoi Greek Mythology raksts (angliski) Enciklopēdijas Krugosvet raksts (krieviski)