Ēriks Himptons Holders (angļu: Eric Himpton Holder, Jr.; dzimis 1951. gada 21. janvārī) ir amerikāņu zvērināts advokāts, bijis 82. ASV ģenerālprokurors. Viņš ir pirmais afroamerikānis, kas ieņēmis šo amatu. Izglītību ieguvis Kolumbijas Universitātē un Kolumbijas juridiskajā skolā. No 1988. gada nogales līdz 1993. gada oktobrim viņš bija Kolumbijas apgabala Augstākās tiesas asociētais tiesnesis. Pēc tam (līdz 1997. gada jūnijam) bija advokāts, kas atbildīgs par Kolumbijas apgabalu. 1997. gada jūnijā kļuva par ASV ģenerālprokurora vietnieku. Amatā bija līdz 2001. gada 20. janvārim, līdz tā paša gada 2. janvārim bija ģenerālprokurora amata pienākumu izpildītājs. 2009. gada februārī kļuva par ģenerālprokuroru. 2014. gada septembrī ASV Tieslietu departaments paziņoja, ka Holders pametīs ģenerālprokurora amatu, līdz tiks atrasts pēctecis. Tā paša gada novembrī tika paziņots par Loretas Linčas nominēšanu šim amatam. Carrie Johnson. «Holder Confirmed As the First Black Attorney General: Nominee Overcame Objections in GOP». The Washington Post, Tuesday, February 3, 2009. Page A02. lpp. Skatīts: 2009. gada 3. jūlijs. Vikikrātuvē par šo tēmu ir pieejami multivides faili. Skatīt: Ēriks Holders. ASV Tieslietu departamenta profils Arhivēts 2011. gada 2. janvārī, Wayback Machine vietnē. (angliski)