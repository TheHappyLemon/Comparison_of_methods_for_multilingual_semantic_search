Izjaslava (ukraiņu: Ізяслав) ir pilsēta Ukrainas rietumos, Hmeļnickas apgabala Šepetivkas rajonā. Izvietojusies apgabala ziemeļos Horiņas upes krastā 103 km no apgabala centra Hmeļnickas. Vienīgā Ukrainas pilsēta, kurā saglabājies Kijevas Krievzemes laika pilsētas plānojuma struktūra. Pilsēta uzbūvēta 13. gadsimta otrajā pusē un mantojusi nosaukumus no senākās Izjaslavļas vai Vecās Zaslavas, kas atradusies 12 km uz austrumiem tagadējās Horodiščes vietā. Vecā Zaslava vēstures avotos minēta 1390. gadā, bet iznīcināta Batija uzbrukumā 1241. gadā. Jaunā Zaslava vēstures avotos pirmoreiz minēta 1411. gadā, bet jau 1583. gadā tai piešķirtas Magdeburgas tiesības. Gadu gaitā pilsētas nosaukums bijis Zaslava, Žaslava vai Žoslava, bet tagadējais nosaukums nostiprinājies kopš 1910. gada. Pilsēta ilgstoši bija reģionāls administratīvais un saimnieciskais centrs, tā bijusi Izjaslavas vietniecības (1793-1795), apriņķa (1796-1797), Volīnijas guberņas centrs. Mūsdienās pārtikas un tekstilrūpniecības centrs. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 291. lpp. Ізяслав — єдине місто в Україні, де збереглася планувальна структура часів Київської Русі (відео) Vikikrātuvē par šo tēmu ir pieejami multivides faili. Skatīt: Izjaslava. Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski)