"Rekviēms sapnim" (angļu: Requiem for a Dream) ir 2000. gada ASV psiholoģiska drāmas filma, kuras režisors ir Darens Aronovskis. Filma uzņemta Huberta Selbija (Hubert Selbi) tāda paša nosaukuma garā stāsta. Galvenās lomas filmā tēlo Elena Bērstina, Džēreds Leto, Dženifere Konelija un Marlons Vaians. Filmas scenārija autori ir Darens Aronovskis un Huberts Selbijs. Par lomu šajā filmā Elena Bērstina nominēta Amerikas Kinoakadēmijas balvai kā labākā aktrise. Filma ārpus konkursa demonstrēta 2000. gada Kannu kinofestivālā. Filma attēlo četru dažādu veidu narkotiku atkarības, kuru rezultātā filmas personāži tiek ieslodzīti maldu un neapdomīgu lēmumu pasaulē, kas vēlāk stāsies realitātes vietā, tādējādi atstājot tos kā tukšas sava agrākā "es" čaulas. Mūziku filmai sarakstījis komponists Klints Mansels. Filmas skaņu celiņš guva lielu atsaucību un vēlāk dažādos veidos izmantots citu filmu un seriālu reklāmas rullīšos, piemēram "Da Vinči kods", "Pazudušie", "Saules gaisma", "Devējs", "Es esmu leģenda", "Mūsu ēras Babilona", "Zatura. Piedzīvojumi kosmosā" un "Gredzenu pavēlnieks: Divi torņi". «"Festival de Cannes: Requiem for a Dream"». Arhivēts no oriģināla, laiks: 2014. gada 7. septembrī. Skatīts: 2016. gada 29. oktobrī. «"Requiem for a Dream :: rogerebert.com :: Reviews"». Arhivēts no oriģināla, laiks: 2011. gada 18. martā. Skatīts: 2016. gada 29. oktobrī. Darren Aronofsky's Films and the Fragility of Hope IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)