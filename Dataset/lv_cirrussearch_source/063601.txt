Žists Žakēns (franču: Just Jaeckin; dzimis 1940. gada 8. augustā, miris 2022. gada 6. septembrī) bija franču kinorežisors. Žakēna režijas debija ir franču softkora filma "Emanuēla" (Emmanuelle, 1974) ar Silviju Kristelu galvenajā lomā, kas aizsāka veselu filmu sēriju. 1975. gadā viņš režisēja erotisko drāmu "O stāsts" (Histoire d'O) ar Korinu Kleri galvenajā lomā. Filma guva daudz mazāku atzinību nekā grāmata. Apvienotajā Karalistē filmu aizliedza Lielbritānijas Filmu cenzoru padome, un aizliegums pastāvēja līdz 2000. gada februārim. 1981. gadā iznāca vēl viena romāna ekranizācija "Lēdijas Čaterlejas mīļākais" (Lady Chatterley's Lover). Filma ieguva plašu publicitāti tās pirmavota dēļ, tomēr kopumā saņēma sliktas atsauksmes un guva tikai mērenus komerciālus panākumus. Décès de Just Jaeckin, le réalisateur d'"Emmanuelle", à l'âge de 82 ans La Provence (franciski) Vikikrātuvē par šo tēmu ir pieejami multivides faili. Skatīt: Žists Žakēns. IMDb profils (angliski) AllMovie profils (angliski)