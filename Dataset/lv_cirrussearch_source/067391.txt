Kailums ir būšana bez apģērba, ietērpa vai apsega. Lielāko daļu aizvēstures anatomiski modernie cilvēki, kuri dzīvoja siltā klimatā, bija kaili. Laikam ritot, cilvēki sāka izmantot ķermeņa rotājumus, tostarp rotaslietas, tetovējumus, ķermeņa krāsas un rētošanu, kas daļēji kalpoja kā neverbālā komunikācija, norādot uz cilvēka sociālo statusu un individuālajām īpašībām. Siltajos klimatos dzīvojošie izmantoja apģērbu dekoratīviem, simboliskiem vai svinīgiem nolūkiem, bet bieži bija kaili, jo nebija nepieciešamības valkāt apģērbu, kā arī nepastāvēja kauns. Sievietes neaizsedza krūtis, jo tās netika seksualizētas, bet gan bija asociētas ar bērnu zīdīšanu. Lai gan mūsdienās vairumā kultūru publiskajās vietās kailums nav pieļaujams, neseksuāls kailums ir pieļaujams konkrētās atpūtas vai sabiedriskās vietās, piemēram pirtī un nūdistu pludmalē, vai svinīgās aktivitātēs un mākslā. Stephen Davies. Adornment: what self-decoration tells us about who we are. London New York Oxford New Delhi Sydney : Bloomsbury Academic, 2020. 168. lpp. ISBN 978-1-350-12100-3. Anne Hollander. Seeing through clothes. New York : Penguin Books, 1988. 83. lpp. ISBN 978-0-14-011084-5. Asher-Greve, Julia M.; Sweeney, Deborah (2006). "On Nakedness, Nudity, and Gender in Egyptian and Mesopotamian Art". In Schroer, Sylvia (ed.). Images and Gender: Contributions to the Hermeneutics of Reading Ancient Art. Vandenhoeck & Ruprecht Göttingen: Academic Press Fribourg., pp. 127—128.