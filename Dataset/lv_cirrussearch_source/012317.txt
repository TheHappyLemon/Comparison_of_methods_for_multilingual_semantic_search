Tinkoff (UCI komandas kods: TNK) bija profesionāla riteņbraukšanas komanda, kas reģistrēta Krievijā. Tā piedalījās UCI ProTour sacensībās. Komanda pieder Krievijas uzņēmējam Oļegam Tinkovam un to no 1999. gada līdz 2015. gada martam pārvaldīja 1996. gada Tour de France uzvarētājs Bjarne Rīss. Komandas sponsors ir Dānijas investīciju banka un Krievijas kompānija Tinkoff bank, kura nodarbojas ar kredītsistēmām. Komanda dibināta 1998. gadā kā Team home – Jack & Jones, dalību sacensībās uzsāka otrajā divīzijā. 2000. gadā tā iekļuva pirmajā divīzijā, tagad zināmā kā UCI ProTour. Kopš 2000. gada ar dažādiem sponsoru nosaukumiem (Memory Card-Jack & Jones un CSC-Tiscali) komanda piedalījās Tour de France. Tās dalībnieki ir uzvarējuši posmus visās lielajās tūrēs un divās no tām kopvērtējumā. 2008. gada Tour de France Karloss Sastre uzvarēja kopvērtējumā, bet Andi Šleks jauno braucēju kopvērtējumā, komandai uzvarot arī komandu kopvērtējumā. Ivans Baso uzvarēja 2006. gada Giro d'Italia, kā arī finišēja trešais un otrais 2004. un 2005. gada Tour de France. Komanda uzvarējusi arī vairākās no lielajām klasiskajām sacensībām. 1998.—2003. gada sezonā komandā brauca Latvijas riteņbraucējs Arvis Piziks. piezīme: Eriks Baška piezīme: Andrea Montanjoli, beidzis sportista karjeru Riis Cycling to have new title sponsor in 2009 Arhivēts 2012. gada 5. jūnijā, at Archive.is at Team-CSC Oficiālā tīmekļa vietne