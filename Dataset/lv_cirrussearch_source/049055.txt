Vītais pāris jeb vītā pāra kabelis ir elektroinstalācijas veids, kurā elektromagnētiskās savietojamības uzlabošanas nolūkā tiek savīti divi vienas ķēdes vadītāji (visbiežāk vara). Ja salīdzina atsevišķu vienu vadītāju (vada dzīslu) vai nesavītu simetrisko pāri, tad vītais pāris samazina elektromagnētisko starojumu no pāra un traucējumus, kā šķērsrunu starp kaimiņu pāriem un uzlabo ārējo elektromagnētisko traucējumu noraidīšanu. Vītā pāra kabeli izgudroja skotu zinātnieks Aleksandrs Greiems Bells. Parasti vienā kabelī vītie pāri var būt vairāki. Telekomunikāciju tīklos Ethernet, izmanto 8 dzīslu kabeli, kurā ir 4 vītie pāri. Atkarībā no kabeļu viļņu parametriem tie ir iedalīti astoņās CAT kategorijās. 5.kategorijas kabeļus (Cat 5) izmanto līdz 100 Mb/s LAN tīklos. Tā kontaktligzdas standarts ir RJ-45. Priekšrocības vītā pāra kabeļa izmantošanai ir lielais datu apmaiņas ātrums, lēta kabeļu un spraudņu pieejamība un vienkāršība paplašinot tīklu. Trūkums ir ierobežots segmenta garums (100m). David Barnett. Cabling: the coplete guide to network wiring. San Francisko, 2014. 11. lpp. Skatīts: 31.05.19.. «"Vītais pāris"». www1.linux.edu.lv. Arhivēts no oriģināla, laiks: 2015. gada 16. novembrī. Skatīts: 31.05.19..