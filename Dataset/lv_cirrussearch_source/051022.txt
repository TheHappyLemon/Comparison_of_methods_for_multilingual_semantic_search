Braitonas mols, pazīstams arī kā Braitonas pils mols vai Pils mols ir mols Braitonā, Anglijā, kas atrodas pilsētas centrā pretī Vecajam Šteinam (Old Steine). Tas tika atvērts 1899. gadā, un tā bija trešais mols, kas tika uzbūvēts Braitonā, taču tas ir vienīgais, kas joprojām pastāv. To pārvalda un kontrolē kompānija Eclectic Bar Group. Braitonas mols tika uzbūvēts kā aizvietojums Ķēdes molam, kurš būvniecības laikā sabruka 1896. gadā. Braitonas mols ātri kļuva populārs un līdz 1911. gadam bija kļuvis par bieži apmeklētu teātra un izklaides vietu. Ja neskaita slēgšanu kara laikā, tas turpināja izklaidēt publiku līdz pat 70. gadiem. 1973. gadā teātra ēka bija bojāta, un pēc izpirkšanas tā tika nojaukta 1986. gadā, mainot piestātnes raksturu no piejūras izklaidēm uz atrakciju parku. Vikikrātuvē par šo tēmu ir pieejami multivides faili. Skatīt: Braitonas mols. Oficiālā tīmekļa vietne Braitonas mols — Nacionālā molu biedrība