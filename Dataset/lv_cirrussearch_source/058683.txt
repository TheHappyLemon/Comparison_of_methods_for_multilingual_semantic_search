Džovanni Trapatoni (itāļu: Giovanni Trapattoni, dzimis 1939. gada 17. martā) ir Itālijas futbola treneris un bijušais futbolists, spēlēja aizsarga pozīcijā, bijis Itālijas futbola izlases dalībnieks. Gandrīz visu savu spēlētāja karjeru Trapatoni pavadīja Itālijas klubā AC Milan, ar kuru viņš divas reizes uzvarēja Itālijas A sērijā un divas reizes izcīnīja Eiropas kausu. Pārstāvējis Itālijas futbola izlasi 17 mačos. Piedalījies 1962. gada FIFA Pasaules kausā Čīlē. Trapatoni tiek uzskatīts par vienu no visu laiku labākajiem Serie A treneriem un par vienu no labākajiem treneriem Eiropā. Viņš ir viens no pieciem treneriem, kopā ar Karlo Ančeloti, Ernstu Hapelu, Žuzē Mouriņu un Tomislavu Iviču, kurš ir izcīnījis līgas titulu četrās dažādās Eiropas valstīs. Trapatoni ir uzvarējis kopumā 10 līgas titulus Itālijā, Vācijā, Portugālē un Austrijā. Kopā ar Vācijas treneri Udo Lateku, viņš ir vienīgais treneris, kurš ir uzvarējis visās trīs Eiropas lielākajās klubu sacensībās (Eiropas kausā, UEFA kausā un UEFA Kausu ieguvēju kausā), kā arī vienīgais, kurš to ir izdarījis ar vienu klubu (Juventus). Viņš ir arī vienīgais treneris, kurš ir uzvarējis visās oficiālajās kontinentālajās un pasaules klubu sacensībās (Eiropas kauss, UEFA kauss, UEFA Kausu ieguvēju kauss, UEFA Superkauss un Starpkontinentālais kauss). Vadījis Itālijas futbola izlasi 2002. gada FIFA Pasaules kausā un 2004. gada Eiropas čempionātā. Vadījis arī Īrijas futbola izlasi 2012. gada Eiropas čempionātā. Milan Itālijas Serie A: 1961—62, 1967—68 Coppa Italia: 1966—67 Eiropas kauss: 1962—63, 1968—69 Eiropas Kausu ieguvēju kauss: 1967—68 Juventus Itālijas Serie A: 1976—77, 1977—78, 1980—81, 1981—82, 1983—84, 1985—86 Coppa Italia: 1978—79, 1982—83 Eiropas kauss: 1984—85 UEFA Kausu ieguvēju kauss: 1983—84 UEFA kauss: 1976—77, 1992—93 UEFA Superkauss: 1984 Starpkontinentālais kauss: 1985 Inter Itālijas Serie A: 1988—89 Supercoppa Italiana: 1989 UEFA kauss: 1990—91 Bayern Munich Vācijas Bundeslīga: 1996—97 DFB Pokal: 1997—98 DFL Ligapokal: 1997 Benfica Portugāles Premjerlīga: 2004—05 Red Bull Salzburg Austrijas Bundeslīga: 2006—07 Individuālie sasniegumi Eiropas futbola gada treneris: 1985, 1991 Eiropas sezonas labākais treneris: 1984—85, 1992—93 «Greatest Managers, No. 12: Giovanni Trapattoni». ESPN.com (angļu). 2013-08-06. Skatīts: 2021-10-21. Olympedia profils (angliski) Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)