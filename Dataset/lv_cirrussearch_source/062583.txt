1 līdz 2 tonnas bija viena no astoņām olimpiskajām disciplīnām, kas tika aizvadīta burāšanas sacensībās 1900. gada vasaras olimpisko spēļu laikā Parīzē. Sacensības tika aizvadītas Sēnas upē Mēlanenivelīnas komūnā, tās notika 1900. gada 22. maijā (1. brauciens) un 25. maijā (2. brauciens). Šajās sacensībās startēja vismaz 22 burātāji (9 buru laivas) no trim valstīm. Sacensībās tika rīkoti divi braucieni un katra brauciena trīs labākās ekipāžas tika apbalvotas ar olimpiskajām medaļām. Pirmajā braucienā, 22. maijā, zelta medaļu ieguva Šveices burātāji Hermanis de Purtalē, Helēna de Purtalē un Bernārs de Purtalē. Sudraba medaļu ieguva Francijas sportisti Fransuā Vilamitjana, Ogists Albērs, Albērs Divāls un Šarls Igo. Savukārt bronzas medaļu šajā braucienā ieguva Francijas burātāji Žaks Bodrjē, Lisjēns Bodrjē, Dibosks un Eduārs Mantuā. Otrajā braucienā, 25. maijā, zelta medaļu ieguva Vācijas burātāji Pauls Vīzners, Georgs Naue, Heinrihs Peterss un Otokārs Veize. Sudraba medaļu ieguva Šveices burātāji Hermanis de Purtalē, Helēna de Purtalē un Bernārs de Purtalē. Bet bronzas medaļu ieguva Francijas burātāji Fransuā Vilamitjana, Ogists Albērs, Albērs Divāls un Šarls Igo. Pamatraksts: Burātāji 1900. gada vasaras olimpiskajās spēlēs Šajā disciplīnā startēja vismaz 22 sportisti (9 komandas) no 3 valstīm. Visas valstis šajā disciplīnā bija pārstāvētas pirmo reizi. Iekavās uzrādīts zināmais/dokumentētais sportistu skaits no valsts.  Francija (15)  Šveice (3)  Vācija (4) «Sailing at the 1900 Paris Summer Games: Mixed 1-2 Ton». Sports Reference. Arhivēts no oriģināla, laiks: 2022. gada 2. jūlijs. Skatīts: 2022. gada 2. jūlijs. «Paris 1900 Sailing: 1-2 Ton Race One Open Results». Starptautiskā Olimpiskā komiteja. Skatīts: 2022. gada 2. jūlijs. «Paris 1900 Sailing: 1-2t mixed Results». Starptautiskā Olimpiskā komiteja. Skatīts: 2022. gada 2. jūlijs. Burāšana 1900. gada vasaras olimpiskajās spēlēs — 1 līdz 2 tonnas (Sports Reference) (angliski) Burāšana 1900. gada vasaras olimpiskajās spēlēs — 1 līdz 2 tonnas (1. brauciens) (Olympedia) (angliski) Burāšana 1900. gada vasaras olimpiskajās spēlēs — 1 līdz 2 tonnas (2. brauciens) (Olympedia) (angliski) Burāšana 1900. gada vasaras olimpiskajās spēlēs — 1 līdz 2 tonnas (1. brauciens) (Olympics) (angliski) Burāšana 1900. gada vasaras olimpiskajās spēlēs — 1 līdz 2 tonnas (2. brauciens) (Olympics) (angliski) Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.