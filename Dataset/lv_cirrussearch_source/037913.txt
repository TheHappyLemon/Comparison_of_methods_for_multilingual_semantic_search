Zengē (ungāru: Zengő; horvātu: Zenka) ir augstākais kalns Mečeku kalnos Ungārijas dienvidos. Tā augstums ir 682 metri. Zengē virsotne atrodas kalna dienvidaustrumu daļā. Virsotnē atrodas skatu tornis, kā arī viduslaiku pils drupas, kas tika būvētas uz Romas impērijas sargtorņa pamatiem. Kalnu var viegli sasniegt no Pēčvāradas vai Hošsūhetēni. Nosaukums "Zengē" burtiski tulkojams kā "rezonējošs". Teikas vēsta, ka troksnis, kas reizēm nāk no kalna, ir dzirdams dārgumu meklētāju, kas pirms simtiem gadu atpakaļ neatgriezās no meklējumiem kalnu apvidū, dēļ. 2005. gadā tika plānots uzsākt būvēt NATO radaru Zengē kalna virsotnē. Radars būtu bijis viens no triju radaru sistēmas elementiem, kas nodrošinātu pilnīgu radaru pārklājumu visā Ungārijā. Vairākas zaļās politikas piekritēju grupas aktīvi protestēja pret radara izbūvi, jo radara un tam vajadzīgā piebraucamā ceļa izbūve kaitētu kalna apkārtnē dzīvojošajām aizsargājamām sugām. Zergē kalna apkārtnē ir izplatīts retais augs Paeonia officinalis ssp. Banatica. Deviņdesmit procenti auga izplatības areāla atrodas kalna apkārtnē. Protestētāji neļāva sākt būvdarbus, pārtrauca transporta kustību uz kalnu, bloķējot ceļus, un neļāva tur sākt koku izciršanu. Tā paša gada novembrī tika pieņemts lēmums radara celtniecību pārvietot uz kādu citu kalnu. Plānu atlikšanas dēļ bija radušās bažas par valsts gaisa telpas drošību. Plāna maiņa bija veiksmīgākās vides aktīvistu panāktās izmaiņas Ungārijā pēdējās desmitgades laikā. Pret radara izbūvi Zengē kalnā bija vērsies arī tajā gadā ievēlētais Ungārijas prezidents Lāslo Šojoms, kurš bieži arī apmeklē kalnu. «Folia onomastica croatica 14/2005.». (462 KB) Živko Mandić: Hrvatska imena naseljenih mjesta u Madžarskoj, Pierre Jolivet, Jorge Santiago-Blay, Michael Schmitt, Research of chrysomelidae, BRILL, 2009 p. 236 [1] "Ungārija atradusi jaunu vietu NATO radaram, piekāpjoties "zaļo" protestiem", tvnet.lv Hungary protest over radar peak, news.bbc.co.uk Koordinātas: 46°11′N 18°23′E﻿ / ﻿46.183°N 18.383°E﻿ / 46.183; 18.383