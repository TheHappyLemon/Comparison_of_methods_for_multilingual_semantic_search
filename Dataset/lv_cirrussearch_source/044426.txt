"Aizmirstība" (angļu: Oblivion) ir amerikāņu režisora Džozefa Kosinska 2013. gadā uzņemtā un producētā postapokaliptiskā zinātniskās fantastikas filma, kas tapusi pēc Kosinska tāda paša nosaukuma nepublicēta grafiska romāna. Tajā piedalās Toms Krūzs, Morgans Frīmens, Andrea Raisboro, Zoja Bella, Melisa Leo, Olga Kuriļenko un Nikolajs Kosters-Valdau. Filmas pirmizrāde ASV notika 2013. gada 19. aprīlī. Filmas režisors izteicies, ka šī filma godina septiņdesmito gadu zinātniskās fantastikas filmas. Atsauksmes par filmu bija dažādas. Vizuālie efekti tika uzslavēti, taču par sižetu domas dalījās. Filmas veidotāji tika kritizēti par elementu iekļaušanu no citām zinātniskās fantastikas filmām un vāju scenāriju. Tomēr filmai bija nelieli komerciāli panākumi, ar 160 miljonu dolāru budžetu nopelnot 286 miljonus dolāru. 2077. gadā Džeks Hārpers un Viktorija Olsena veic darba pienākumus novērošanas un uzraudzības stacijā Nr. 49. Pirms 60 gadiem Zemei bija uzbrukuši citplanētieši, kuri pirms tam iznīcināja Mēnesi, izsaucot neskaitāmas zemestrīces un cunami. Uzbrukums tika atvairīts, izmantojot kodolieročus, taču Zeme kļuva dzīvībai nepiemērota. Atlikusī cilvēce evakuējās uz gigantisku kosmisko staciju "Teta", no tās uz Saturna pavadoni Titānu. Uz Zemes palika tikai milzīgas torņveida stacijas, kodolsintēzes enerģijas ģeneratori, kas nodrošināja ar enerģiju Titāna kolonijas, taču tās bija pakļautas pastāvīgiem citplanētiešu sirotāju, iesauktiem par "maitasputniem" (scavengers) uzbrukumiem. Šīs stacijas apsargā bruņoti droni, Džeka uzdevums ir vajadzības gadījumā veikt to remontu, bet Viktorija uzmana situāciju un uztur sakarus ar misijas komandieri Salliju, kas atrodas uz "Tetas". Līdz Viktorijas un Džeka misijas beigām atlikušas tikai divas nedēļas, pēc tam viņi dosies uz Titānu. Viņu atmiņa pirms pieciem gadiem tika notīrīta, lai novērstu nopietnas informācijas noplūdi. Tomēr Džeks, neraugoties ne uz ko, pastāvīgi redz vienu un to pašu sapni, kurā sevi redz kopā ar kādu nezināmu sievieti Ņujorkā pirms iebrukuma. Džeks nokļūst pie "Odiseja", tikko avarējuša kosmosa kuģa, no kura izglābj kādu sievieti — to pašu, kuru redzējis sapnī. Viņš aizved to uz staciju, kur sieviete atgūstas un nosauc viņu vārdā. Viktorija uzskata, ka jāsazinās ar Salliju, taču sieviete uzstāj, lai Džeks atgrieztos uz avārijas vietu un tur atrastu avarējušā kuģa reģistratoru. Kad Džeks ir atradis meklēto, viņš nonāk slazdā. Džeku un viņa biedreni sagūsta izdzīvojušo grupa, kuru vada Malkolms Bīčs, kas atklāj patieso situāciju: tie, ko Džeks uzskatīja par "maitasputniem", ir izdzīvojusī cilvēces daļa, bet Džeka un Viktorijas darbu vada citplanētieši. Izsūknējot ūdeni no okeāniem, tie nolemj visu dzīvo uz Zemes lēnai nāvei. Džeks atsakās tam ticēt, un Malkolms viņus atlaiž, iesakot doties uz aizliegto zonu, kurai Džeka lidaparāta navigācijas sistēma uzrāda nāvējošu starojuma līmeni. Pēc sarunas ar nepazīstamo sievieti Džeks saprot, ka tā ir viņa sieva Džūlija un atceras, kā bildinājis viņu Empire State Building skatu laukumā. Džeks kopā ar Džūliju atgriežas novērošanas stacijā, taču Viktorija atsakās viņus ielaist un ziņo Sallijai par noteikumu pārkāpumu. Pēc šī ziņojuma negaidīti aktivizējas stacijā esošs bojāts drons, kas gaidīja remontu, un uzbrūk viņai un Džekam. Viktorija iet bojā, bet Džūlija ar lidaparāta ieroci iznīcina dronu, izglābjot Džeku. Viņi bēg Džeka lidaparātā, glābjoties no dronu uzbrukuma, un nonāk aizliegtajā zonā, kas, izrādās, nemaz nav radioaktīva. Tur Džeks redz citu lidaparātu un tehniķi, kas ir ārkārtīgi līdzīgs viņam. Abi cīnās, un Džeks uzvar savu klonu, taču Džūlija tiek ievainota. Lai viņu glābtu, Džeks dodas uz novērošanas staciju Nr. 52, kur sastop Viktorijas klonu. Paņēmis no šīs stacijas universālo medicīnisko iekārtu, viņš atgriežas pie Džūlijas un sadziedē viņas ievainojumu. Pēc tam viņš aizved Džūliju uz mājiņu pie ezera, kuru bija uzcēlis, paklausot savām zemapziņas vēlmēm. Atgriezies "maitasputnu" bāzē, Džeks uzzina, kā pēc Mēness iznīcināšanas citplanētieši uzbrukuši Zemei, izmantojot tūkstošiem Džeka Hārpera klonu, vēlāk arī dronus, lai iznīcinātu uz Zemes mītošos cilvēkus. Nemiernieku bāzei uzbrūk droni, nopietni ievainojot Bīču. Kad Džeks ir noklausījies "Odiseja" reģistratora ierakstu, viņš uzzina, ka bijis "Odiseja" kapteinis, Viktorija — pilote, bet Sallija — misijas vadītāja lidojumu vadības centrā. Sallija, ar kuru sazinājās Viktorija, patiesībā ir tikai audiovizuāls tēls, ko radījuši citplanētieši, balstoties uz "Odiseja" un lidojumu vadības centra sakaru seansu ierakstiem. Nokļuvis "Tetā", kas īstenībā ir citplanētiešu bāze, kurā tiek audzēti kloni, Džeks uzspridzina bumbu. Kad "Teta" ir iznīcināta, droni uz Zemes pārstāj saņemt komandas un izslēdzas. Džeks Hārpers — Toms Krūzs Malkolms Bīčs — Morgans Frīmens Džūlija Hārpere — Olga Kuriļenko Viktorija Olsena — Andrea Raisboro Sallija — Melisa Leo un citi aktieri. Lidaparātam (Bubble Ship), ko filmā vada Toma Krūza varonis, dizains veidots, iespaidojoties no spārei līdzīgā helikoptera Bell 47 (bieži saukts par "burbuļa kabīnes" helikopteru), kuru Kosinskis bija redzējis Manhatanas Modernās mākslas muzeja vestibilā. Kabīnes elementu, piemēram, kursorsviras un pedāļu izvietojums tika pielāgoti Krūzam, kas ir kvalificēts pilots. Džūlijas lomai Olga Kuriļenko tika izvēlēta no piecām pretendentēm. Gatavojoties šai lomai, Kuriļenko skatījās gan videoklipus par astronautu treniņiem, gan zinātniskās fantastikas filmas un drāmas (piemēram, "Solāris", "Kasablanka"). "Smieklīgi ir tas, ka es tiešām noskatījos Solāris; Džozefs nekad to neizdarīja," izteicās Kuriļenko. "Es esmu no Tarkovska zemes, un tobrīd es to jau daudzus gadus nebiju skatījusies. Es skatījos arī jauno, ar Džordžu Klūniju un Natašu Makelhoni. Stāsts abās — gan "Solāris", gan "Aizmirstībā" ir par telpu un atmiņu". Arī Viktorijas lomai tika izmēģinātas vairākas aktrises — Heilija Atvela, Diāna Krīgere un Keita Bekinseila, taču loma tika piešķirta Andrea Raisboro. Sallijas lomai tika izvēlēta Melisa Leo. Filmēšana sākās 2012. gada 12. martā un tika pabeigta 2012. gada 14. jūlijā. Lielākoties tika filmēts Batonrūžā un Jaunorleānā Luiziānas štatā, arī Islandē. Filmas režisors Džozefs Kosinskis ne tikai parādīja filmā Islandes vulkāniskās ainavas, bet arī centās izmantot diennakts polāro apgaismojumu, vēloties "izvest zinātnisko fantastiku dienas gaismā", atšķirībā no tādām filmām, kā, piemēram, "Svešais", kur darbība notiek tumšās telpās vai uz naksnīgām planētām. Lai iegūtu nepieciešamo materiālu ilūzijai, ka Sky Tower atrodas augstu virs mākoņiem, Pixomondo nosūtīja filmēšanas komandu uz Haleakalas smaili Havaju salās, kur trīs dienas tika filmēts ar trim kamerām, uzņemtais pēc tam tika samontēts liela apjoma videomateriālā un izmantots kā fons filmas epizodēm dažādos diennakts laikos. Skaņu celiņu filmai veidoja franču elektroniskās mūzikas grupa M83. Rotten Tomatoes vietnē filma guva vērtējumu 52%, balstītu uz 241 atsauksmi, ar vidējo punktu skaitu 5,9 / 10. Metacritic deva šai filmai vērtējumu 54 no 100, balstoties uz 41 atsauksmi. FilmL.A. (March 2014). "2013 Feature Film Study". FilmL.A. Feature Film Study. «Oblivion (2013)». BoxOfficeMojo. Skatīts: 2013. gada 9. augusts. «That Oblivion "graphic novel" will probably never be published». 2013. gada 1. aprīlis. Steve Suno. «CCI: KOSINSKI ILLUMINATES "OBLIVION"». comicbookresources.com, 2010. gada 22. jūlijs. Skatīts: 2010. gada 22. jūlijs. Matt Goldberg. «Disney Locks Down OBLIVION for TRON: LEGACY Director Joseph Kosinski». Collider.com, 2010. gada 4. augusts. Arhivēts no oriģināla, laiks: 2015. gada 11. jūnijā. Skatīts: 2010. gada 4. augusts. Trumbore, Dave. «Olga Kurylenko and Andrea Riseborough Join Tom Cruise in Untitled Sci-Fi Pic». Collider.com, 2012. gada 19. janvāris. Arhivēts no oriģināla, laiks: 2015. gada 12. jūnijā. Skatīts: 2012. gada 21. marts. Adam Chitwood. «Universal Moves Sci-Fi Film OBLIVION Starring Tom Cruise Up to April 26, 2013». Collider.com, 2012. gada 15. marts. Skatīts: 2012. gada 21. marts. Germaine Lussier. «Joseph Kosinski’s Tom Cruise Vehicle ‘Oblivion’ Moves To April 2013». /Film, 2012. gada 15. marts. Skatīts: 2012. gada 21. marts. Germain Lussier. «/Film Interview: 'Oblivion' Director Joseph Kosinski». /Film, 2013. gada 19. aprīlis. Skatīts: 2013. gada 4. maijs. Keegan, Rebecca. "'Oblivion' Cruise-Mobile". HeroComplex.com. Los Angeles Times. Spring 2013. pp. 8 - 9. Katey Rich. «Joe Kosinski's Oblivion Renamed Horizons Again, Five Hot Actresses Testing For Roles». Cinema Blend, 2011. gada 25. augusts. Arhivēts no oriģināla, laiks: 2016. gada 13. maijā. Skatīts: 2012. gada 21. marts. Arhivēts 2016. gada 13. maijā, Wayback Machine vietnē. Eric Eisenberg. «Jessica Chastain Out, Andrea Riseborough And Olga Kurylenko In For Joseph Kosinski's Next Science Fiction Film». Cinema Blend, 2012. gada 19. janvāris. Skatīts: 2012. gada 21. marts. Jennifer Vineyard. «Olga Kurylenko talks "Oblivion," "To The Wonder," and "Erased"». IFC.com, 2013. gada 22. aprīlis. Arhivēts no oriģināla, laiks: 2015. gada 24. septembrī. Skatīts: 2013. gada 25. aprīlis. Charlie Schmidlin. «Olga Kurylenko Talks Romance Behind 'Oblivion,' Sharing 'Solaris' With Joseph Kosinksi & Making 'Empires Of The Deep'». The Playlist, 2013. gada 19. aprīlis. Arhivēts no oriģināla, laiks: 2013. gada 11. maijā. Skatīts: 2013. gada 25. aprīlis. «Cruise's Oblivion Eyes Leading Lady». IGN. Newscorp. 2011. gada 26. oktobris. Arhivēts no oriģināla, laiks: 2012. gada 20. augustā. Skatīts: 2012. gada 8. maijs. Fleming, Mike (March 23, 2012). "Melissa Leo Joins Tom Cruise Pic 'Oblivion'". Deadline. Retrieved March 29, 2012. Stacey Plaisance. «Tom Cruise movie headed for Louisiana». Deseret News, 2012. gada 3. februāris. Arhivēts no oriģināla, laiks: 2013. gada 15. maijā. Skatīts: 2012. gada 21. marts. «Current Productions UPCOMING PROJECTS». Film New Orleans. Arhivēts no oriģināla, laiks: 2018. gada 2. septembrī. Skatīts: 2012. gada 21. marts. «2013 Feature Film Production Report» (PDF). The Hollywood Reporter. Arhivēts no oriģināla, laiks: 2018. gada 21. aprīlī. Skatīts: 2017. gada 30. augusts. «'Oblivion': Cruise, Kosinski set for Hero Complex Imax screening». Los Angeles Times. 2013. gada 2. aprīlis. Skatīts: 2013. gada 14. aprīlis. Vincent Frei, "OBLIVION: Bjørn Mayer – VFX Supervisor – Pixomondo", Art of VFX, April 16, 2013. Jagernauth, Kevin (June 28, 2012). "Exclusive: M83 Scoring Joseph Kosinski's Sci-Fi Film 'Oblivion' Starring Tom Cruise". The Playlist. Retrieved April 24, 2013. «Oblivion (2013)». Rotten Tomatoes. Flixster. Skatīts: 2014. gada 30. janvāris. Oblivion". Metacritic. CBS Interactive. Retrieved January 30, 2014. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)