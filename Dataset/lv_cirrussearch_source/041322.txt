Džastins Kripss (angļu: Justin Kripps; dzimis 1987. gada 6. janvārī) ir Kanādas bobslejists. Ar bobsleju sācis nodarboties 2006. gadā, pirms tam nodarbojies ar vieglatlētiku. Sākotnēji bijis stūmējs, pārsvarā startējot kopā ar pilotu Pjēru Lidēru. Kopā ar Lidēru 2007. gada 19. decembrī kļuva par pirmajiem, kas veica nobraucienu Vistleras bobsleja, kamaniņu un skeletona trasē. Pasaules kausa posmos pirmo uzvaru izcīnīja 2008. gada janvārī Kortīnā d'Ampeco kā stūmējs P. Lidēra četriniekā. Stūmēja statusā piedalījies arī 2010. gada ziemas olimpiskajās spēlēs Vankrūverā, iegūstot 5. vietu četriniekos. Pēc olimpiskajām spēlēm nolēma pārkvalificēties par pilotu. 2012. gada pasaules čempionātā izcīnīja bronzas medaļu jaukto komandu sacensībās. 2014. gada ziemas olimpiskajās spēlēs Sočos ieguva 6. vietu divnieku sacensībās, bet četrinieku sacensību otrajā braucienā viņa pilotētā ekipāža apgāzās un noslēgumā ierindojās 29. vietā. 2017. gada pasaules čempionātā Kēnigszē trasē izcīnīja sudraba medaļu divniekos, piekāpjoties vien mājinieka Frančesko Frīdriha ekipāžai. 2017.—2018. gada sezonā kļuva par pasaules kausa ieguvēju divniekos. 2018. gada ziemas olimpiskajās spēlēs Phjončhanā kopā ar stūmēju Aleksandru Kopāču izcīnīja zelta medaļu divniekos, dalot pirmo vietu ar Frančesko Frīdriha pilotēto ekipāžu no Vācijas. «Canadian bobsleigh hero takes first test runs at The Whistler Sliding Centre» (angļu). newswire.ca. 2007. gada 21. decembris. Arhivēts no oriģināla, laiks: 2018. gada 28. jūnijā. Skatīts: 2018. gada 21. janvārī. Vikikrātuvē par šo tēmu ir pieejami multivides faili. Skatīt: Džastins Kripss. Olympedia profils (angliski) The Sport.org profils (angliski) Munzüger Sport profils (vāciski) IBSF profils (angliski) BCS profils