Nezināma vērtība "population_density" Alžīra (arābu: الجزائر, al-Jazā’er; alžīriešu: [dzæjer], kabīliešu: Ledzayer, [ldzæjər], franču: Alger, [ɑlʒe]) ir Alžīrijas galvaspilsēta un lielākā pilsēta, kā arī otra lielākā Magribas pilsēta aiz Kasablankas. 2011. gadā Alžīrā dzīvoja 3,42 miljoni iedzīvotāju. Pilsēta atrodas valsts ziemeļos, Alžīras līča, Vidusjūras krastā. Tā ir viena no lielākajām ostām Ziemeļafrikā. Pilsētas nosaukums no arābu valodas nozīmē ‘salas’. Feniķiešiem vietā, kur mūsdienās atrodas Alžīrā, bija kolonija ar nosaukumu Ikosim. Senās Romas laikos apdzīvoto vietu sauca par Icosium. 5. gadsimtā pilsētu nopostīja vandaļi. Mūsdienu pilsētu 944. gadā dibināja berberi. 16. gadsimtā iedzīvotāju skaits pilsētā strauji pieauga, jo daudzi mauri, kas tika padzīti no Pireneju pussalas, šeit meklēja patvērumu. Daži no tiem kļuva par pirātiem, kas uzbruka spāņu tirdzniecības kuģiem. Tādēļ Spānija 1514. gadā uzbruka Alžīrai. Neilgi pēc tam Alžīra nonāca Osmaņu impērijas pakļautībā. Nākamos 300 gadus tā bija berberu pirātu galvenā osta. 1541. gadā pirātiem uzbruka Svētā Romas impērijas imperators Kārlis V, vēlāk līdz pat 19. gadsimtam tiem uzbruka arī briti, nīderlandieši un amerikāņi. 1830. gadā pirātu ostu iekaroja franči. Alžīra kļuva par franču koloniju centrālo pilsētu Ziemeļafrikā. Otrā pasaules kara laikā Alžīra kļuva par Sabiedroto galveno bāzi Ziemeļafrikā. 1950. gados Alžīra bija centrālā pilsēta, kur notika pretošanās pret franču koloniālo varu. 1962. gadā Alžīrija kļuva par neatkarīgu valsti un Alžīra par tās galvaspilsētu. 1992. gadā Alžīras vecpilsēta tika iekļauta UNESCO Pasaules mantojuma sarakstā. 2001. gada novembrī Alžīrā bija plūdi, kas prasīja vairāk nekā 700 upurus, bet 2003. gada maijā zemestrīce paņēma aptuveni 2200 cilvēku dzīvības. Pēc Kepena klimata klasifikācijas Alžīrā valda silts Vidusjūras klimats (Csa). Vasaras ir karstas un sausas. Nokrišņu daudzums būtiski palielinās ziemā. Koloniālā perioda arhitektūra Alžīrā. Centrālā pasta ēka. Alžīrijas finansu ministrijas ēka Katoļu bazilika «Algiers» (angļu). Encyclopedia Britannica. Skatīts: 2014. gada 1. novembrī. «Kasbah of Algiers» (angļu, franču, arābu, ķīniešu, krievu, spāņu, japāņu un nīderlandiešu). UNESCO World Heritage Centre. Skatīts: 2014. gada 20. oktobrī. Vikikrātuvē par šo tēmu ir pieejami multivides faili. Skatīt: Alžīra. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Alžīras karte Algermag Alžīras tūrisma info