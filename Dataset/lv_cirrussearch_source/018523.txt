Žuana da Novas sala (franču: Île Juan da Nova) ir koraļļu sala Mozambikas šaurumā Āfrikas piekrastē, daļa no Francijas Dienvidjūru un Antarktikas Zemēm. Sala izvietojusies šaurākajā Mozambikas šauruma vietā 130 km no Madagaskaras krasta. Tā ir ap 6 km gara un 1,6 km plata un to ieskauj ap 40 km² koraļļu rifi. Puse salas klāta ar mežu, tās pludmales olu dēšanai izmanto jūras bruņurupuči. Sala atzīta par putniem nozīmīgu vietu — tajā ligzdo līdz pat 100 000 pāru melno zīriņu, kā arī vēl sešas putnu sugas. Sala nosaukta par godu spāņu jūrasbraucējam Huanam de Novam (Juan de Nova), kurš, būdams Portugāles dienestā, 1501. gadā kuģoja gar salu. Kopš 1897. gada sala ir Francijas īpašums. Kopš 2005. gada administratīvi pakļauts Francijas Dienvidjūru un Antarktikas Zemēm. Salas suverenitāti apstrīd Madagaskara. Salā no 20. gadsimta sākuma līdz 1970. gadiem ieguva gvano. Ierīkots lidlauks, darbojas meteostacija un izmitināts franču armijas garnizons. BirdLife International. (2012). Important Bird Areas factsheet: Juan de Nova. Downloaded from http://www.birdlife.org on 2012-01-07. Arrêté du 3 janvier 2005 relatif à l'administration des îles Tromelin, Glorieuses, Juan de Nova, Europa et Bassas da India (îles Eparses) «The World Factbook 2013». Arhivēts no oriģināla, laiks: 2018. gada 24. decembrī. Skatīts: 2013. gada 30. martā. Vikikrātuvē par šo tēmu ir pieejami multivides faili. Skatīt: Žuana da Novas sala.