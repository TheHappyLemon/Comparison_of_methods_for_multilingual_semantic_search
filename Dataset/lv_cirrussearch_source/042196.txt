Gešrībenšteins (vācu: Geschriebenstein) jeb Īrotkē (ungāru: Írott-kő) ir kalns, kas atrodas uz robežas starp Austriju un Ungāriju. Tas ir augstākais punkts Kēšegas kalnos, Ungārijas rietumdaļā un arī Burgenlandē Austrijā. Saskaņā ar Austrijas datiem tā augstums ir 884 m, bet Ungārijas avoti lielākoties min 883 m augstumu. Augstākais punkts Austrijas robežas pusē ir 879 metri virs Adrijas jūras augsts. Kalna vārdā ir nodēvēts apkārt esošais Gešrībenšteina—Īrotkē dabas parks. Kalna bijušie nosaukumi ungāriski bija Feņēheģs un Sālkē. Tā pašreizējais nosaukums (Gešrībenšteins vāciski un Īrotkē ungāriski) nozīmē "aprakstītais akmens", kas visticamāk ir radies no Batjāņi un Esterhāzi dzimtas novietotajiem robežakmeņiem kalna apkārtnē. Kalna virsotnē, kas atrodas tieši uz abu valstu robežas, 1913. gadā tika uzbūvēts skatu tornis. Kopš 2007. gada decembra Austrijas—Ungārijas robežu var šķērsot bez formalitātēm, jo Ungārija ir pievienojusies Šengenas zonai. Tuvākās pilsētas Austrijas pusē ir Rehnica un Lokenhausa, Ungārijas pusē tuvākais ciems ir Velema un pilsēta Kēšega. Robežakmens skatu tornī. Akmens kreisā puse ir Austrijā (apzīmē ar "Ö" no Austrijas nosaukuma "Österreich"), tā labā puse ir Ungārijā (apzīmēts ar "M" no Ungārijas nosaukuma "Magyarország", attēlā nav redzams) Skats no kalna Kalna turpinājums Ungārijas pusē Dabas parka zīme 1913. gadā būvētais skatu tornis Netālu esošās Lokenhausas panorāmas skats «Geschriebenstein, Austria/Hungary». peakbagger.com. peakbagger.com. Arhivēts no oriģināla, laiks: 2018. gada 18. jūnijā. Skatīts: 2018. gada 25. martā. «Naturpark Geschriebenstein Írottkő». naturpark-geschriebenstein.at. Naturpark Geschriebenstein Info-Center. Arhivēts no oriģināla, laiks: 2018. gada 3. aprīlī. Skatīts: 2018. gada 25. martā. «ETIAS Hungary». etiaseurope.eu. ETIAS Europe. Arhivēts no oriģināla, laiks: 2020. gada 30. decembrī. Skatīts: 2018. gada 25. martā.