2022. gada Pasaules čempionāts vieglatlētikā bija 18. pasaules čempionāts vieglatlētikā, kuru organizēja World Athletics. Čempionāts notika Jūdžīnā, Oregonas štatā, Amerikas Savienotajās Valstīs, no 2022. gada 15. līdz. 24. jūlijam. Sacensības pamatā notika Hayward Field stadionā. Sākotnēji bija plānots čempionātu rīkot 2021. gadā no 6. līdz 15. augustam, bet sakarā ar COVID-19 pandēmiju un tās dēļ īstenoto 2020. gada vasaras olimpisko spēļu pārcelšanu uz 2021. gadu World Athletics 2020. gada aprīlī paziņoja par čempionāta pārcelšanu. 2022. gada martā World Athletics paziņoja, ka pirmoreiz pasaules čempionātā tiks piešķirta arī komandu sacensību trofeja, pamatojoties uz individuālajās sacensībās izcīnītiem punktiem. To ieguva Amerikas Savienoto Valstu izlase. ASV izcīnīja arī visvairāk medaļu (33), tai skaitā 13 zelta medaļas. Pēc Krievijas 2022. gada iebrukuma Ukrainā World Athletics aizliedza visiem Krievijas un Baltkrievijas sportistiem un amatpersonām piedalīties čempionātā. Divas zelta medaļas izcīnīja četri sportisti: Kimberlija Garsija 20 un 35 kilometru soļošanā, Maikls Normens 400 metru distancē un 4x400 metru stafetē, Sidnija Maklaflina 400 m barjerskrējienā un 4x400 metru stafetē un Ebija Steinere 4x100 metru un 4x400 metru stafetēs. No Latvijas vieglatlētiem labāko rezultātu sasniedza Līna Mūze, kas izcīnīja 6. vietu šķēpa mešanā. Sacensībās tika laboti trīs pasaules un 13 čempionāta rekordi. Pasaules rekordus uzstādīja Sidnija Maklaflina 400 metru barjerskrējienā (50,68 s), Tobi Amusana 100 metru barjerskrējienā (12,12 s), kā arī kārtslēcējs Armands Duplantiss, kurš pārvarēja latiņu 6,21 m augstumā.   *   Mājinieki (ASV) Avots: World Athletics 2022. gada jūnijā Latvijas Vieglatlētikas savienības Treneru komisija un valde apstiprināja Latvijas izlases sastāvā dalībai Pasaules čempionātā sešus sportistus: šķēpa metējus Līnu Mūzi, Madaru Palameiku, Patriku Gailumu un Rolandu Štrobinderu, soļotāju Arni Rumbenieku, kā arī sprinteri Guntu Vaičuli startam 400 metru distancē. «Dates confirmed for World Athletics Championships Oregon 2022». worldathletics.org (angļu). 2020. gada 8. aprīlis. Skatīts: 2022. gada 1. jūlijā. «WCH Oregon22 announces first ever Team Trophies at World Championships». worldathletics.org (angļu). 2022. gada 10. marts. Skatīts: 2022. gada 1. jūlijā. «World Athletics Council sanctions Russia and Belarus». worldathletics.org (angļu). 2022. gada 1. marts. Skatīts: 2022. gada 1. jūlijā. «Zināms Latvijas izlases sastāvs dalībai Pasaules čempionātā». athletics.lv. 2022. gada 30. jūnijs. Skatīts: 2022. gada 4. jūlijā. Oficiālā tīmekļa vietne