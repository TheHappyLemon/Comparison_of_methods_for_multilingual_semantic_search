Valtrauda Novarra (vācu: Waltraud Nowarra; dzimusi kā Šameitata vācu: Schameitat; 1940. gada 14. novembris Keslina — 2007. gada 27. oktobris Drēzdene) bija Vācijas starptautiskā meistare šahā (1966). 1960. gados bija viena no Vācijas Demokrātiskās Republikas (VDR) spēcīgākajām šahistēm. Septiņas reizes uzvarējusi VDR sieviešu šaha čempionātos (1958, 1961, 1962, 1963, 1967, 1968, 1968), kā arī vienu reizi ir izcīnījusi sudraba (1957) un bronzas (1959, 1973) medaļas. 1966. gadā uzvarējusi Pasaules šaha čempiones izcīņas cikla zonas turnīrā un ieguvusi tiesības spēlēt pretendentu turnīrā, kurā 1967. gadā ieņēmusi 10. vietu. 1970. gadā dalījusi pirmo vietu starptautiskajā sieviešu šaha turnīrā Hallē, bet 1972. gadā dalījusi pirmo vietu starptautiskajā sieviešu šaha turnīrā Pjotrkova Tribunalskā. Vairākkārt pārstāvējusi Vācijas Demokrātiskās Republikas izlasi Pasaules šaha olimpiādēs, kurās piedalījusies 4 reizes (1963-1972). Komandu vērtējumā izcīnījusi 2 bronzas (1963, 1966) medaļas, bet individuālajā — bronzas (1963) medaļu. Par panākumiem turnīros FIDE 1966. gadā viņai piešķīra starptautiskās meistares (WIM) nosaukumu. Deutsche Meisterschaften der Frauen «1967 Candidates Tournament». Arhivēts no oriģināla, laiks: 2016. gada 3. martā. Skatīts: 2016. gada 4. augustā. OlimpBase :: Women's Chess Olympiads :: Waltraud Nowarra Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)