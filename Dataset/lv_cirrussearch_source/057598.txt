Klemāns Tirpēns (franču: Clément Turpin; dzimis 1982. gada 16. maijā) ir Francijas futbola tiesnesis. Ar futbola spēļu tiesāšanu sāka nodarboties 2006. gadā. 2007. gadā sāka tiesāt Francijas 2. līgas spēles, bet 2008. gadā kļuva par tiesnesi Francijas 1. līgā (Ligue 1). Par FIFA kategorijas tiesnesi kļuva 2010. gadā. 2010.—2011. gada sezonā sāka tiesāt UEFA Eiropas līgas spēles. 2011. gadā 28 gadu vecumā pirmo reizi tika izvēlēts tiesāt Francijas kausa finālspēli starp Parīzes "Saint-Germain" un Lille OSC. 2016. gada Eiropas čempionāta finālturnīrā Francijā viņš tiesāja divas spēles. Viņš bija arī viens no pieciem UEFA tiesnešiem 2016. gada vasaras olimpisko spēļu vīriešu futbola turnīrā. 2017. gadā tiesāja FIFA U-17 Pasaules kausa spēles. 2018. gada 29. martā FIFA paziņoja, ka Tirpēns būs viens no tiesnešiem 2018. gada FIFA Pasaules kausā Krievijā. Tajā viņš tika nozīmēts tiesāt divas grupu turnīra spēles. 2018. gada UEFA Čempionu līgas finālā bija kā ceturtais tiesnesis. 2021. gada 26. maijā viņš tiesāja 2020.—2021. gada UEFA Eiropas līgas finālu starp Villarreal un Manchester United. 2021. gada aprīlī Tirpēns tika apstiprināts par vienu no tiesnešiem 2020. gada Eiropas čempionāta finālturnīrā. Tajā tiesāja divas grupu turnīra spēles. 2022. gadā tika nozīmēts tiesāt UEFA Čempionu līgas finālu starp Madrides "Real" un Liverpool. «List of match officials». fifa.com (angļu). Skatīts: 2021. gada 12. jūnijā. «Referee teams appointed for UEFA Champions League and UEFA Europa League finals». UEFA.com. 2021. gada 12. maijs. Skatīts: 2021. gada 12. jūnijā. «Referee teams for UEFA EURO 2020 appointed». uefa.com. 2021. gada 21. aprīlī. Skatīts: 2021. gada 12. jūnijā. «Referee teams appointed for 2022 UEFA club competition finals». UEFA.com (angļu). 2022. gada 11. maijs. Skatīts: 2022. gada 29. maijā. Vikikrātuvē par šo tēmu ir pieejami multivides faili. Skatīt: Klemāns Tirpēns. Olympedia profils (angliski)