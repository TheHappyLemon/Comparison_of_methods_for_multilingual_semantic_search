Kristijans Džuraseks (horvātu: Kristijan Đurasek; dzimis 1987. gada 26. jūlijā) ir Horvātijas šosejas riteņbraucējs, 2019. gadā diskvalificēts uz četriem gadiem par dopinga pārkāpumiem. Pārstāvējis Horvātiju divās vasaras olimpiskajās spēlēs (2012 un 2016). Džuraseks karjeru iesāka 2006. gadā Slovēnijas kontinentālajā komandā Perutnina Ptuj, bet par profesionāli kļuva 2008. gadā, tobrīd lielus panākumus starptautiskās sacensībās negūstot. Komandā viņš pavadīja trīs gadus, iegūstot piecas medaļas Horvātijas šosejas riteņbraukšanas čempionātos. 2009. gada sākumā Džuraseks parakstīja līgumu ar Horvātijas kontinentālo komandu Loborika. 2011. gadā viņš uzvarēja savās pirmajās UCI Eiropas tūres sacensībās — GP Folignano, bet pēc divām dienām guva uzvaru Trofeo Internazionale Bastianelli. Šajos trijos gados viņš ieguva vēl trīs medaļas nacionālajos čempionātos, ieskaitot 2011. gada uzvaru gan individuālajā, gan grupas braucienā. 2012. gadā Džuraseks pārstāvēja Adria Mobil kontinentālo komandu. Ievērojamākais rezultāts bija trešā vieta GP Industria & Artigianato di Larciano, septītā vieta Giro dell'Appennino un trešā vieta Passo della Bocchetta posmā Giro di Padania daudzdienu sacensībās. Viņš piedalījās 2012. gada vasaras olimpiskajās spēlēs, pēdējā brīdī nomainot Robertu Kišerlovski, kurš guva savainojumu Tour de France 14. posmā. Grupas braucienā viņš ieņēma 68. vietu, 40 sekundes aiz uzvarētāja Aleksandra Vinokurova. 2012. gada sezonas beigās Džuraseks pievienojās Lampre-Merida komandai, kļūstot par trešo horvātu riteņbraucēju, kas pārstāvējis UCI ProTeam komandu. Viņa pirmās UCI Pasaules tūres sacensības bija Parīze—Nica, kurās viņš finišēja 80. vietā kopvērtējumā. Pirmo uzvaru šajā komandā viņš guva 23. augustā Tre Valli Varesine. Sezonas beigās viņš pārstāvēja Horvātiju Pasaules čempionātā, bet grupas braucienā nefinišēja. 2014. gada Tour of Turkey sacensību kopvērtējumā Džuraseks ieņēma 7. vietu, 45 sekundes aiz uzvarētāja Ādama Jeitsa. 2015. gadā Džuraseks uzvarēja Tour of Turkey kopvērtējumā, gūstot vēsturisku panākumu Horvātijas riteņbraukšanā. Tā paša gada Tour de Suisse viņš uzvarēja otrajā posmā. Džuraseks tika iekļauts komandas sastāvā startam 2015. gada Vuelta a España. 2016. gadā Džuraseks piedalījās savās otrajās olimpiskajās spēlēs. Riodežaneiro notikušajās spēlēs Džuraseks finišēja 18. vietā, vairāk nekā 3 minūtes pēc uzvarētāja Grega Van Avermāta, tas bija augstākais horvātu sasniegums olimpiskajās spēlēs kādā no riteņbraukšanas disciplīnām. Šajā gadā viņš piedalījās Tour de France un Vuelta a España daudzdienu sacensībās. 2017. gada sezonas sākumā Džuraseks uzvarēja Tour of Croatia sacensību posmā, finišā pret kalnu pārspējot Vinčenco Nibali. 2019. gada 14. maijā tika publicēta informācija, ka Džuraseks kopā ar vairākiem citiem riteņbraucējiem sadarbojies ar Operation Aderlass asins pārliešanas skandālā iesaistīto sporta ārstu Marku Šmitu. Komanda atsauca Džuraseku no tālākas dalības 2019. gada Tour of California. 2019. gada novembrī Džuraseks saņēma četru gadu diskvalifikāciju. «Durasek, first Croatian rider for Team Lampre». Lampre-ISD (New Master SRL). 2012. gada 9. novembris. Arhivēts no oriģināla, laiks: 2013. gada 4. februāris. Skatīts: 2012. gada 4. decembris. «Rogina i Đurasek pristupili Loborici». BK-Loborika.hr (Croatian) (BK Loborika). 2006. gada 6. janvāris. Arhivēts no oriģināla, laiks: 2011. gada 27. maijā. Skatīts: 2013. gada 2. janvāris. «Đurasek ponovno pobjedio!» [Đurasek won again!]. BK-Loborika.hr (Croatian) (BK Loborika). 2011. gada 7. augusts. Arhivēts no oriģināla, laiks: 2016. gada 4. martā. Skatīts: 2013. gada 2. janvāris. «Hooligans throw tacks on race course, Kiserlovski crashes out». VeloNation (VeloNation LLC). 2012. gada 15. jūlijs. Arhivēts no oriģināla, laiks: 2019. gada 23. martā. Skatīts: 2013. gada 2. janvāris. «Umjesto ozlijeđenog Kišerlovskog u London putuje Đurasek» [Instead of the injured Kišerlovski, travelling to London is Đurasek]. Index.hr (Croatian) (Index). 2012. gada 20. jūlijs. Skatīts: 2013. gada 2. janvāris. «Đurasek u Lampre ISD (Merida)» [Đurasek to Lampre ISD (Merida)]. HBS (Croatian) (Croatian Cycling Federation). 2012. gada 26. septembris. Arhivēts no oriģināla, laiks: 2013. gada 4. decembrī. Skatīts: 2012. gada 29. septembris. Stephen Puddicombe. «Durasek wins Tour of Turkey as Mas pips Cavendish on final stage». Cycling Weekly (IPC Media Sports & Leisure network), 2015. gada 3. maijs. Skatīts: 2015. gada 3. maijs. Richard Windsor. «Geraint Thomas moves to second overall at Tour de Suisse as Kristijan Durasek takes stage». Cycling Weekly (IPC Media Sports & Leisure network), 2015. gada 14. jūnijs. Skatīts: 2015. gada 14. jūnijs. «Vuelta a España 2015». Cycling Fever. Skatīts: 2015. gada 21. augusts. Clément Guillou. «L’ancien cycliste italien Alessandro Petacchi, maillot vert du Tour de France, soupçonné de dopage» (French). Le Monde, 2019. gada 14. maijs. Skatīts: 2019. gada 15. maijs. Alex Ballinger. «Riders pulled from Giro d’Italia and Tour of California as UCI publishes names linked to blood doping scandal». Cycling Weekly, 2019. gada 15. maijs. Skatīts: 2019. gada 15. maijs. Alex Ballinger. «UAE Team Emirates rider banned for four years over Operation Aderlass doping scandal». Cycling Weekly (angļu), 2019-11-13. Skatīts: 2020-01-15. Vikikrātuvē par šo tēmu ir pieejami multivides faili. Skatīt: Kristijans Džuraseks. Olympedia profils (angliski) The Sport.org profils (angliski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)