Bobbysocks! ir norvēģu duets, kas uzvarēja 1985. gada Eirovīzijas dziesmu konkursā. Tas sastāv no Hannas Krogas (Hanne Krogh) un zviedru — norvēģu dziedātājas Elizabetes Andersones (Elisabeth Andreassen). 1985. gada Eirovīzjas dziesmu konkursā viņas uzvarēja ar dziesmu La det swinge (latviešu: Šūpojoties). Duets tika izveidots 1983. gadā. Abas dalībnieces bija bieži pārstāvējušas Norvēģiju Eirovīzijā. Hanna Kroga startēja tajā trīs reizes — 1971. gadā kā soliste, 1985. un 1991. gadā ar grupu Just 4 Fun, savukārt Elizabete Andersone Eirovīzijā piedalījusies četras reizes — 1982. gadā pārstāvēja Zviedriju, 1985. gadā uzvarēja ar Bobbysocks!, 1994. un 1996. gadā dziedāja solo. Duetam bija ieplānots izlaist singlu Radio, taču, uzvarot konkursā, plānus nācās mainīt. La det swinge bija Norvēģijas un Beļģijas mūzikas topu augšgalā, Zviedrijā un Īrijā — top 10 un top 20 Nīderlandē un Austrijā. Grupa pārtrauca savu darbību 1988. gadā, pēc 4 gadu veiksmīgas darbības, tomēr ik pa laikam Krogu un Andersenu varēja redzēt kopā uz skatuves Norvēģijā. Šī grupa piedalījās arī Eirovīzijas 50 gadu jubilejas koncertā, Kopenhāgenā, Dānijā. Duets atkal apvienojās 2010. gada maijā, lai atzīmētu savas uzvaras Eirovīzijas dziesmu konkursā 25 gadu jubileju. Atzīmējot šo jubileju, Bobbysocks! izdeva studijas albumu Let It Swing — The Best Of Bobbysocks!, kurā tika iekļautas divas pavisam jaunas dziesmas, no kurām viena sasniedza 13. vietu Norvēģijas mūzikas topā, palīdzot duetam iegūt jaunus fanus ne tikai Norvēģijā, bet arī visā pasaulē. 1984: I Don't Wanna Break My Heart 1984: Radio 1985: Let It Swing / La Det Swinge 1985: Midnight Rocks 1986: Waiting for the Morning 1986: Johnny And The Dancing Girls 1987: Swing It, Magistern 1987: If I Fall 1987: Don't Leave Me Here Without You 2010: Thank You (kopā ar Aleksandru Ribaku) 1984: Bobbysocks! (atkalizdots 1985. gadā iekļaujot Let It Swing) 1986: Waiting for the Morning (atkārtoti rediģēts 1994. gadā) 1987: Walkin' on Air 2010: Let it Swing - The Best of Bobbysocks! 1984: Bobbysocks! 1986: Waiting for the Morning 1987: Walkin' on Air 2010: Let It Swing - The Best Of Bobbysocks! O'Connor, John Kennedy. The Eurovision Song Contest — The Official History. Carlton Books, UK. 2007 ISBN 978-1-84442-994-3