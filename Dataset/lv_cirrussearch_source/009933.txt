Henrijs Džeins Fonda (angļu: Henry Jaynes Fonda; dzimis 1905. gada 16. maijā, miris 1982. gada 12. augustā) bija amerikāņu aktieris. Henrijs Fonda kā kinoaktieris debitēja 1934. gadā filmā The Farmer Takes a Wife. Holivudā debitēja 1935. gadā un par lomu 1940. gada filmā "Dusmu augļi" saņēma Amerikas Kinoakadēmijas balvas nomināciju. Henrija Fonda sešas desmitgades ilgajā karjerā filmējās tādās filmās kā The Ox-Bow Incident, Mister Roberts, "Divpadsmit saniknotu vīru" un "Reiz rietumos". 1981. gadā saņēma Amerikas Kinoakadēmijas balvu kā labākais aktieris par lomu filmā "Pie Zelta ezera" (On Golden Pond) Henrijs Fonda ir no slavenās Fondu ģimenes. Viņa meita ir Džeina Fonda, dēls Pīters Fonda, mazmeita Bridžita Fonda, mazdēls Trojs Geritijs. 1999. gadā viņš iekļuva Amerikas Kinoinstitūta saraksta "Visu laiku izcilākā vīriešu kārtas zvaigzne" sestajā vietā. "Tu dzīvo tikai vienreiz" (You Only Live Once, 1937, režisors Frics Langs) "Džezebele" (Jezebel, 1938, režisors Viljams Vailers) Young Mr. Lincoln (1939, režisors Džons Fords) "Dusmu augļi" (The Grapes of Wrath, 1940, režisors Džons Fords) The Lady Eve (1941, režisors Prestons Stērdžiss) The Ox-Bow Incident (1943, režisors Viljams Velmens) My Darling Clementine (1946, režisors Džons Fords) Fort Apache (1948, režisors Džons Fords) "Nepareizais vīrs" (The Wrong Man, 1956, režisors Alfreds Hičkoks) "Karš un miers" (War and Peace, 1956, režisors Kings Vidors) "Divpadsmit saniknotu vīru" (12 Angry Men, 1957, režisors Sidnijs Lūmets) "Visgarākā diena" (The Longest Day, 1962, režisori Kens Anakins, Endrū Martons un Bernhards Vikijs) How the West Was Won (1962, režisori Henrijs Hatavejs, Džons Fords un Džordžs Māršals) Fail Safe (1964, režisors Sidnijs Lūmets) "Reiz rietumos" (Once Upon a Time in the West, 1968, režisors Serdžo Leone) "Pie Zelta ezera" (On Golden Pond, 1981, režisors Marks Ridels) Vikikrātuvē par šo tēmu ir pieejami multivides faili. Skatīt: Henrijs Fonda. IMDb profils (angliski) Internet Broadway Database profils (angliski) AllMovie profils (angliski)