Žans Dižardēns (franču: Jean Dujardin; dzimis 1972. gada 19. jūnijā) ir franču aktieris un komiķis. Starptautisku ievērību ieguvis ar lomu Mišela Hazanaviča mēmajā kino "Mākslinieks" (2011), kurā atveidoja aktieri Džordžu Valentainu. Par šo lomu filmā "Mākslinieks" ir saņēmis Amerikas Kinoakadēmijas balvu, Zelta globusa balvu, BAFTA kino balvu, Kannu kinofestivāla balvu, kā arī Ekrāna aktieru ģildes balvu. Viņš kļuva par pirmo francūzi, kas saņēmis Amerikas Kinoakadēmijas balvu nominācijā "Labākais aktieris galvenajā lomā". Pateicoties savam izskatam, Dižardēns dažkārt tiek salīdzināts ar amerikāņu aktieri Džordžu Klūniju, tiek saukts par "franču Džordžu Klūniju". Aktiera karjeru sācis 1996. gadā, uzstājoties šovos. Filmējies TV seriālos. Vēlāk strādājis kopā ar režisoru Mišelu Hazanaviču, filmējoties spiegu parodijfilmās OSS 117: Le Caire, nid d'espions (2006) un "Aģents 117: Pazudis Rio" (OSS 117: Rio ne répond plus, 2009). Dižardēns attēlojis lomas arī tādās franču filmās kā Contre-enquête (2007), Deux sur la balançoire (TV filma, 2007), "99 franki" (99 francs, 2007), "Blēži" (Ca$h, 2008), Le bruit des glaçons (2010), Un balcon sur la mer (2010), "Mēbiuss" (Möbius, 2013), La French (2014). Filmējies Mārtina Skorsēzes filmā "Volstrītas vilks" (2013), kā arī Džordža Klūnija filmā "Relikviju mednieki" (2014). Pēc tam attēlojis lomas filmās "Franču tranzīts" (La French, 2014), Un + une (2015), Le Daim (2019), "Virsnieks un spiegs" (J'accuse, 2019), Novembre (2022), Sur les chemins noirs (2023). «George who? The 'French Clooney' Jean Dujardin takes home a Golden Globe as he continues to wow critics with The Artist». dailymail.co.uk. «Jean Dujardin wins best actor Oscar for 'The Artist'». Reuters. 2012. gada 27. februārī. Arhivēts no oriģināla, laiks: 2012. gada 28. februārī. Skatīts: 2012. gada 27. februārī. Vikikrātuvē par šo tēmu ir pieejami multivides faili. Skatīt: Žans Dižardēns. IMDb profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski)