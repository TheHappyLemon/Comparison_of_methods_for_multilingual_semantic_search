Žozē Teodors (franču: José Théodore; dzimis 1976. gada 13. septembrī) ir bijušais kanādiešu hokejists, vārtsargs. Karjeras laikā aizvadījis 17 sezonas un 648 spēles Nacionālajā hokeja līgā. 2002. gadā tika atzīts par līgas vērtīgāko spēlētāju, kā arī ieguva labākā vārtsarga balvu. Savu profesionālā spēlētāja karjeru Teodors uzsāka 1995.—96. sezonā, kad aizvadīja debijas spēli NHL kluba Monreālas "Canadiens" sastāvā, pārējo sezonu spēlējot QMJHL junioru līgā. Nākamās trīs sezonas Žozē savu laiku nācās dalīt starp spēlēšanu NHL un AHL klubā Frederiktonas "Canadiens", taču tad, 1999.—00. sezonā, Teodors kļuva par Monreālas kluba pamatvārtsargu. 2001.—02. sezonā Teodoram izdevās demonstrētu sniegumu, kā rezultātā vārtsargs ieguva līgas vērtīgākajam spēlētājam piešķirto Harta balvu, kā arī labākā vārtsarga Vezinas balvu. 2004.—05. NHL sezonas lokauta laikā Teodors spēlēja Zviedrijas Elitsērijas kluba HC Djurgarden sastāvā. 2005.—06. sezonā Žozē atgriezās "Canadiens" sastāvā, taču februārī tika aizmainīts uz Kolorādo "Avalanche". 2008. gada vasarā kā brīvais aģents spēlētājs pievienojās Vašingtonas "Capitals" rindām, taču divus gadus vēlāk parakstīja līgumu ar Minesotas "Wild". 2011. gada vasarā Teodors parakstīja divu gadu līgumu ar Floridas "Panthers" vienību. 2012.—13. gada sezonā gan komandas sastāvā Teodors aizvadīja vien 15 spēles - mazāk par Jākobu Markstremu un Skotu Klemensenu. 2013.—14. gada sezonā hokejists tā arī nenoslēdza līgumu ar nevienu klubu. Kanādas izlases rindās spēlējis 2000. gada Pasaules čempionātā, kā arī 2004. gada Pasaules kausa izcīņā. Eliteprospects profils (angliski) Internet Hockey Database profils (angliski) Hockey-Reference profils (angliski)