Rosens Plevnelijevs (bulgāru: Росен Асенов Плевнелиев; dzimis 1964. gada 14. maijā) ir bulgāru politiķis, Bulgārijas prezidents no 2012. līdz 2017. gadam. 1989. gadā absolvējis Sofijas Tehnisko universitāti. 1990. gadā dibinājis privāto celtniecības uzņēmumu Bulgārijā. 2009. gada jūlijā viņš kļuva par reģionālās attīstības ministru. 2011. gada septembrī viņš tika izvirzīts kā partijas "Pilsoņi par eiropeisku Bulgārijas attīstību" kandidāts Bulgārijas prezidenta vēlēšanām. Tajās viņš uzvarēja, un 2012. gada janvārī stājās valsts prezidenta amatā, nomainot Georgiju Parvanovu. Saskaņā ar Bulgārijas likumiem, valsts prezidents nevar būt kādas politiskās partijas biedrs, tāpēc pirms ievēlēšanas amatā viņš izstājās no "Pilsoņi par eiropeisku Bulgārijas attīstību" partijas. 2017. gada janvārī viņu prezidenta amatā nomainīja Rumens Radevs. Mājaslapa Arhivēts 2011. gada 10. februārī, Wayback Machine vietnē.