Sāra Marīa Lāšone (zviedru: Zara Maria Larsson; dzimusi 1997. gada 16. decembrī) ir zviedru dziedātāja. Viņa saņēma nacionālu atzinību par uzvaru Talangas talantu šova (populārā šova Got Talent zviedru versija) 2008. gada sezonā. 2010. gadā Sāra Lāšone parakstīja līgumu ar ierakstu kompāniju Ten Music Group. 2013. gada janvārī viņa ierakstīja savu debijas EP albumu. Viņas singls Uncover Zviedrijā un Norvēģijā tika augstu novērtēts. Gan singlu Uncover, gan arī albumu Introducing mūzikas korporācija Universal Music Group (UMG) Zviedrijā 2013. gada jūlijā sertificēja ar trīskāršu platīna disku. S. Lāšone parakstīja arī trīs gadu līgumu ar Epic Records ASV 2013. gada aprīlī. Trīs no Sāras Lāšones singliem Zviedrijā ir ieņēmuši augstas vietas. Platīna diska statuss Uncover piešķirts 7 reizes, Lush Life 4 reizes, arī Never Forget You ir ieguvis platīna diska statusu. Sāra Lāšone dzimusi Stokholmā, Zviedrijā 1997. gada 16. decembrī. Viņa dzīvo kopā ar māti, tēvu un jaunāko māsu Hannu. 2007. gadā Lāšone iekļuva Zviedrijas talantu šova Stjärnskott finālā. 2008. gadā (10 gadu vecumā) Lāšone uzvarēja Talangas talantu šova atlasē un saņēma naudas balvu 500,000 SEK. My Heart Will Go On vēlāk tika izdots kā Lāšones debijas singls. YouTube video par viņas sniegumu finālā skatīts vairāk nekā 35 miljonus reižu. 2015. gada 5. jūnijā Lāšone izdeva savu debijas singlu Lush Life no otrā studijas albuma. Dziesma kļuvusi par viņas otro singlu "numur 1", tā 4 reizes tika saņēmusi platīna diska statusu. Dziesma atradās top 5 Dānijā un Norvēģijā, iekļuva top 10 Somijā, Vācijā, Beļģijā un Nīderlandē. 2015. gada 22. jūlijā Lāšone sadarbībā ar Grammy nominēto britu dziedātāju Uzo Emenike (MNEK) izdeva jaunu singlu Never Forget You. Dziesma sasniedza vērtējumu Nr.1 Zviedrijā un Nr.5 Apvienotajā Karalistē, kā arī bija Nr.1 Zviedrijas Spotify sarakstā. Dziesma kā platīna disks tika pārdota Zviedrijā jau pēc divām nedēļām. «Zara Larson». Arhivēts no oriģināla, laiks: 2016. gada 14. janvārī. Skatīts: 2015. gada 25. novembrī. «Robin Stjernberg och Zara Larsson heta artister på Sommarkrysset». Arhivēts no oriģināla, laiks: 2016. gada 31. martā. Skatīts: 2015. gada 25. novembrī. I'M SO LUCKY Zara Larsson's Biography Zara Larsson, 11: "Vill bli en legend" Zara Larsson My Heart Will Go On Celine Dion (Titanic Theme) — Final Talang 2008 MNEK & ZARA LARSSON MNEK & ZARA LARSSON — NEVER FORGET YOU (SONG) SWEDEN’S #1 HIT IS A SOON TO BE INTERNATIONAL SMASH