Uvulārs nazāls līdzskanis sastopams nedaudzās mutvārdu valodās. Starptautiskā fonētiskā alfabēta simbols šai skaņai ir ɴ, attiecīgais X-SAMPA simbols ir N\. Uvulāra nazāla līdzskaņa raksturojums: Pēc artikulācijas veida tas ir slēdzenis; balss traktā tiek noslēgta gaisa plūsma. Pēc artikulācijas vietas tas ir uvulārs līdzskanis; tiek artikulēts ar mēles pakaļējo daļu pret vai tuvu ūkai. Pēc fonācijas tas ir balsīgs; artikulācijas laikā balss saites vibrē. Tas ir nazāls līdzskanis; gaiss plūst caur degunu. Tas ir centrāls līdzskanis; gaiss plūst pāri mēles vidum, nevis tās malām. Pēc gaisa plūsmas mehānisma tas ir ekspiratorisks; gaisa plūsma tiek virzīta uz āru ar plaušu palīdzību. Latviešu valodā uvulārs nazāls līdzskanis visos gadījumos atveidojams ar burtu "n".