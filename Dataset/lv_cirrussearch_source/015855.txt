Apzīmējumu Festina afēra izmanto, lai atsauktos uz notikumiem, kuri saistīti ar vairākiem dopinga skandāliem, izmeklēšanām un sportistu atzīšanos, kuri norisinājās 1998. gada Tour de France laikā un pēc sacensību noslēguma. Afēra sākās ar liela apjoma dopinga produktu atrašanu Festina komandas automašīnā īsi pirms sacensību sākuma. Izmeklēšanai sekoja atsevišķas lietas atvēršana TVM komandai un sekojoša vairāku citu komandu pārmeklēšana. Izmeklēšana atklāja sistemātisku dopinga lietošanu ar komandu atbalstu un radās aizdomas, ka pastāv dopinga izmantošanas tīkls, kurā iesaistītas daudzas Tour de France komandas. Afērai bija plaša negatīva publicitāte. Policija pārmeklēja viesnīcas un dopinga lietošanā atzinās vairāki bijušie un aktīvie sportisti. Daudzu komandu personāls tika aizturēts vai arestēts, sportisti sacensību laikā veica protesta akcijas. Vairākas komandas atsauca savu dalību no sacensībām. L'affaire Festina (franciski) Festina afēras notikumi (franciski) 10 attēlu galerija par Festina afēru