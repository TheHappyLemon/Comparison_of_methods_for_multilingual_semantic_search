"Izsalkusī pilsēta" (angļu: Mortal Engines) ir 2018. gada Jaunzēlandes un ASV zinātniskās fantastikas filma, kuras režisors ir Kristians Riverss. Filmā galvenās lomas atveido Hera Hilmara, Roberts Šīens, Hugo Vīvings, Čihe Kima, Ronans Rafterijs, Leila Džordža, Patriks Malahaids un Stīvens Lengs. Filma balstīta uz Filipa Rīva tāda paša nosaukuma 2001. gada romānu. Filmas darbība norisinās postapokaliptiskā nākotnē, kurā pilsētas pārvietojas pa pasauli, iznīcinot citas. Filmas "Izsalkusī pilsēta" pirmizrāde notika 2018. gada 27. novembrī un to izplatīja Universal Pictures. Filma saņēma galvenokārt negatīvas kritiķu atsauksmes, slavējot vizuālos efektus, bet kritizējot režiju un scenāriju. Filma ir viena no visu laiku lielākajām kases ieņēmumu izgāšanām, nopelnot tikai 83,7 miljonus ASV dolāru pie 100–150 miljonu budžeta, tādējādi radot studijai aptuveni 175 miljonu dolāru zaudējumus. Tīmekļa vietnē Rotten Tomatoes filmai ir 26% vērtējums. «Mortal Engines». Box Office Mojo. Skatīts: 2023. gada 2. septembrī. Anthony D'Alessandro. «The Biggest Box Office Bombs Of 2018: Deadline’s Most Valuable Blockbuster Tournament». Deadline (en-US), 2019-04-08. Skatīts: 2023-09-02. «Mortal Engines - Rotten Tomatoes». www.rottentomatoes.com (angļu). 2018-12-14. Skatīts: 2023-09-02. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)