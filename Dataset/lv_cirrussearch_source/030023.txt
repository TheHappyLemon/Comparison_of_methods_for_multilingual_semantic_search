Dunduru infrakārta (Tabanomorpha) ir viena no mušveidīgo apakškārtas (Brachycera) infrakārtām. Tā ir salīdzinoši neliela kukaiņu grupa, kurā ir vairākas nelielas dzimtas un divas lielas dzimtas: dunduru dzimta (Tabanidae), kurā ir apmēram 3750 sugas, un medniekmušu dzimta (Rhagionidae), kurā ir apmēram 650 sugas. Dunduru infrakārtas kukaiņu kopīgā īpašība ir tā, ka pieaugušie īpatņi barojas, sūcot asinis. Dažas sugas pārnēsā infekcijas slimības. Tomēr dunduru infrakārtas kukaiņi nav vienīgie asinis sūcošie divspārņi. Otra šāda asinssūcēju grupa ir kaulmušas (Hippoboscoidea). Dunduru infrakārtas kukaiņu kāpuri ir plēsīgi un galvenokārt mājo ūdenī vai daļēji ūdenī. Uz to ķermeņa ir dažādi izaugumi un kārpas, tādējādi tie nedaudz atgādina tauriņu kāpurus. Ir sistemātiķi, kuri visas nelielās dzimtas iekļauj medniekmušu dzimtā. Reizēm dunduru infrakārtā tiek iekļautas arī kaulmušas. Jaunākajās sistemātikās dunduru infrakārtā tiek klasificētas arī kāpurlauvas (Vermileonidae), tomēr citi tās izdala atsevišķā kāpurlauvu infrakārtā (Vermileonomorpha). Dunduru infrakārta (Tabanomorpha) Dunduru virsdzimta (Tabanoidea) Dunduru dzimta (Tabanidae)# Medniekmušu dzimta (Rhagionidae) Ūdensmušu dzimta (Athericidae) dzimta Austroleptidae dzimta Oreoleptidae dzimta Pelecorhynchidae Kāpurlauvu dzimta (Vermileonidae) Piezīme: Latvijā sastopamās dzimtas apzīmētas ar #. David K. Yeates, Brian M. Wiegmann, Greg W. Courtney, Rudolf Meier, Christine Lambkin, Thomas Pape (2007). Phylogeny and systematics of Diptera: Two decades of progress and prospects. Zootaxa 1668: 565-590. ISSN 1175-5326 Kerr, P.H. 2010: Phylogeny and classification of Rhagionidae, with implications for Tabanomorpha (Diptera: Brachycera). Zootaxa, 2592: 1—133. NCBI: Tabanomorpha Taxonomy: Infraorder Vermileonomorpha Taxonomy — Tabanomorpha Catalogue of Latvian Flies (Diptera: Brachycera)