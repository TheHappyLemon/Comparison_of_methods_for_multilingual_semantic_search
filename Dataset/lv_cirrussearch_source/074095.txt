Saimons Smits Kuznecs (angļu: Simon Smith Kuznets, dzimis 1901. gada 30. aprīlī, miris 1985. gada 8. jūlijā) bija Krievijā (mūsdienu Baltkrievijā) dzimis ebreju izcelsmes ASV ekonomists. 1971. gada Nobela prēmijas ekonomikā laureāts. Dzimis Pinskā ebreju ģimenē. Skolā mācījās Harkivā. 1922. gadā emigrēja uz ASV, kur 1926. gadā ieguva doktora grādu Kolumbijas Universitātē. Strādājis Pensilvānijas (1930. — 1954.), Džonsa Hopkinsa (1954. - 1960.) un Hārvarda Universitātē (1960 — 1971). Miris 1985. gadā. Deva ieguldījumu ekonometrikas attīstībā un ietekmēja keinsisma attīstību, sevišķi ar savu 1941. gadā izdoto darbu National Income and Its Composition, 1919—1938. Piedalījās ASV nacionālā kopprodukta mērīšanas standartu izstrādē. Vikikrātuvē par šo tēmu ir pieejami multivides faili. Skatīt: Saimons Kuznecs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Saimons Kuznecs Nobela prēmijas mājaslapā (angliski)