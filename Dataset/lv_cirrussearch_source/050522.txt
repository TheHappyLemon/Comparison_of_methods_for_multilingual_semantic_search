Arundelas pils (angļu: Arundel Castle) ir 11. gadsimta pils Rietumsaseksā. Pirmais pils īpašnieks bija Viljama I Iekarotāja līdzgaitnieks Rodžers Montgomerijs. Pils īpašnieks tradicionāli nēsā Arundelas grāfa (Earl of Arundel) titulu, kas ir senākais grāfa tituls Anglijā. 1380. gadā pilī notika Henrija IV kāzas. Kopš 15. gadsimta Arundelas pils pieder Norfolkas hercogiem (Duke of Norfolk). Pils smagi cieta Anglijas pilsoņu kara laikā. Atjaunota un pārbūvēta 18. un 19. gadsimtu laikā. Arī mūsdienās pils pieder Norfolkas hercogiem. Pils izmantota vairāku filmu uzņemšanā, tostarp 2009. gadā šeit uzņemta "Jaunā Viktorija". Pils ir Anglijas I kategorijas aizsargājama ēka (Grade I listed building). Dārzs Pils kapela Iekšpagalms Vikikrātuvē par šo tēmu ir pieejami multivides faili. Skatīt: Arundelas pils. Oficiālā tīmekļa vietne