Zaļās žagatas jeb īsastes žagatas (Cissa) ir viena no vārnu dzimtas (Corvidae) ģintīm, kas apvieno četras mūsdienās dzīvojošas sugas. Zaļās žagatas dzīvo Āzijas tropu un subtropu mežos. Visas sugas ārēji ir līdzīgas: tām ir košs, sarkans knābis, zaļgans apspalvojums, uz acīm melna maska un brūni spārni. Zaļās žagatas augumā ir līdzīgas Eirāzijas sīlim, varbūt nedaudz mazākas. Tām visām ir relatīvi īsa aste. Nebrīvē zaļās žagatas bieži izskatās tirkīzzaļas nevis zaļas, to saista ar saules gaismas trūkumu un atšķirīgo barību. Zaļās žagatas ir gaļēdājas un galvenokārt barojas ar posmkājiem un maziem zīdītājiem. Tādēļ tās mēdz saukt arī par medību žagatām. Zaļo žagatu ģints (Cissa) Borneo zaļā žagata (Cissa jefferyi) Indoķīnas zaļā žagata (Cissa hypoleuca) Javas zaļā žagata (Cissa thalassina) Zaļā žagata (Cissa chinensis) World Bird List: Crows, mudnesters & birds-of-paradise, 2020 «Magpies». Arhivēts no oriģināla, laiks: 2010. gada 16. augustā. Skatīts: 2010. gada 31. jūlijā. Green Magpie