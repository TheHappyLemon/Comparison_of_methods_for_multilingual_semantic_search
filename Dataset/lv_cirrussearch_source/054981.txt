Nunu Ešpiritu Santu (portugāļu: Nuno Espírito Santo, dzimis 1974. gada 25. janvārī) ir bijušais Portugāles futbolists, spēlēja vārtsarga pozīcijā, pašlaik futbola treneris. Kopš 2023. gada decembra ir Anglijas Premjerlīgas kluba Notingemas "Forest" galvenais treneris. 2021. gada Santu bija Anglijas Premjerlīgas komandas Tottenham Hotspur galvenais treneris. No 2022. gada līdz 2023. gadam bija Saūda Arābijas profesionālā līgas kluba Al-Ittihad galvenais treneris. Savu spēlētāja karjeru Santu iesāka Portugāles komandā Vitória SC. Vēlāk Santu pārstāvēja vairākus Spānijas klubus. 2002. gadā atgriezās Portugālē un pievienojās FC Porto. Spēlējis arī Krievijas Premjerlīgas kluba FC Dynamo Moscow sastāvā. Karjeru Santu noslēdza FC Porto. Portugāles futbola izlases sastāvā Santu nevienu spēli neaizvadīja, tomēr bija iekļauts izlases sastāvā 2008. gada Eiropas čempionātam. Savu trenera karjeru Santu iesāka Rio Ave FC komandā. Vēlāk trenēja gan Valencia CF, gan FC Porto. 2017. gadā kļuva par Anglijas čempionāta komandas Wolverhampton Wanderers galveno treneri. 2021. gada 30. jūnijā tika apstiprināts par Tottenham Hotspur galveno treneri. Ešpiritu Santu tika iecelts par Anglijas Premjerlīgas kluba Notingemas "Forest" galveno treneri 2023. gada 20. decembrī pēc Stīva Kūpera atlaišanas. Deportivo Copa del Rey (1): 2001–02 Porto Primeira Liga (4): 2002–03, 2003–04, 2007–08, 2008–09 Portugāles kauss futbolā (2): 2002–03, 2008–09 UEFA Čempionu līga (1): 2003–04 UEFA kausa izcīņa (1): 2002–03 Starpkontinentālais kauss (1): 2004 Wolverhampton Wanderers Anglijas čempionāts (1): 2017–18 «Wolves appoint Nuno as new head coach». BBC Sport (en-GB). Skatīts: 2020-12-04. «Nuno Espírito Santo appointed new Head Coach». tottenhamhotspur.com (angļu). 2021. gada 30. jūnijs. Skatīts: 2021. gada 15. augustā. «Par "Nottingham Forest" galveno treneri kļūst portugālis Santu». sportacentrs.com. 2023. gada 20. decembris. Skatīts: 2024. gada 24. februārī. Olympedia profils (angliski) WorldFootball profils (angliski) Soccerbase trenera profils (angliski) Transfermarkt spēlētāja profils (angliski) Transfermarkt trenera profils (angliski) FBref spēlētāja profils (angliski)