"Trīs krāsas: zilā" (franču: Trois couleurs : Bleu, poļu: Trzy kolory. Niebieski) ir 1993. gada Francijas drāmas filma, kuras režisors un viens no scenārija autoriem ir Kšištofs Keslovskis. Filmā galvenās lomas atveido Žiljeta Binoša, Benuā Režēns, Helēne Vensāna, Florense Pernēla, Šarlote Verī un Emanuela Riva. Tā ir pirmā no trim filmām "Trīs krāsas" trioloģijā, kuras tēma ir franču revolūcijas ideāli — brīvība, vienlīdzība un brālība, kurai seko "Baltā" (1994) un "Sarkanā" (1994); nosaukta Francijas karoga krāsā. Saskaņā ar Keslovski, filmas tēma ir brīvība, īpaši emocionālā brīvība, nevis tās sociālā un politiskā nozīme. Filmas stāsta par Žilī Viņonu, kurš izdzīvo satiksmes negadījumā, kurā bojā iet viņas vīrs Patriss — slavens komponists, un abu meita Anna. Pēkšņi atbrīvojusies no ģimenes saitēm, viņa cīnās, lai atrastu veidu, kā dzīvot savu dzīvi tālāk. Sieviete sāk jaunu, savrupu dzīvi Parīzē, izvairoties no cilvēkiem un saistībām. Tomēr jauniegūtajā brīvībā un neatkarībā viņa atklāj nesaraujamu saikni ar citiem, piemēram, Olivjē, kurš ir viņā iemīlējies, kaimiņieni Lisillu un pat vīra mīļāko. Žilī gūst mierinājumu mūzikā, kopā ar Olivjē pabeidzot vīra iesākto Eiropas koncertu. "Trīs krāsas: zilā" saņēma plašu kritiķu atzinību. Tā saņēma 21 apbalvojumu, tostarp "Zelta lāča" balvu Berlīnes kinofestivālā, savukārt Binoša saņēma "Volpi kausu" kā labākā aktrise Venēcijas kinofestivālā. «Three Colors: Blue (1993)». Box Office Mojo. Skatīts: 2021. gada 22. decembrī. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)