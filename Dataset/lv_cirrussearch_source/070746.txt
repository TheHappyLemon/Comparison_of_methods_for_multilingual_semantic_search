Jānis Jubalts (dzimis 1974. gada 24. augustā Jelgavā) ir latviešu mūziķis un aktieris. Pazīstams kā Prāta Vētras ģitārists un dibinātājs. Jāņa Jubalta vecāki ir no Elejas puses. Uzaudzis Jelgavas daudzstāvu māju mikrorajonā "Žukovkā" (mūsdienās — Māras iela). Jāņa Jubalta vecmamma pa mātes līniju ir lietuviete un bērnībā ar viņu runāja krieviski. Vecākais brālis spēlējis savā grupā un viņam bijusi ģitāra, kas mudināja arī Jāni kļūt par ģitāristu. Piecpadsmit gadu vecumā ticis pats pie savas pirmās ģitāras. Pabeidzis Jelgavas 1. vidusskolu 1992. gadā. Pēc tam mācījies Latvijas Universitātes Juridiskajā fakultātē. Absolvējis universitāti, četrus gadus strādāja par tiesu izpildītāju. Jānis Jubalts kopā ar Jelgavas 1. vidusskolas skolasbiedriem Renāru Kauperu, Gundaru Mauševicu, Kasparu Rogu un Māri Mihelsonu 1989. gadā izveidoja grupu Prāta vētra. Visi kopā dziedājuši arī skolas korī. Grupā spēlē ģitāru, reizēm dzied. No 1990. līdz 1991. gadam darbojies arī grupā The Metals. 2012. gadā iedziedājis Kārļa Kazāka dziesmu šūpuļdziesmu labdarības albumā "Tēti dzied šūpuļdziesmas". 2016. gadā debitējis aktiera lomā filmā "Svingeri", piedalījies arī 2019. gada seriālā "Viss pa jaunam!". Precējies ar sievu Daci, kuru saticis skolas korī. Ir trīs meitas. Dzīvo Ozolniekos. Pamatraksts: Prāta Vētras diskogrāfija 1993: "Vairāk nekā skaļi" 1994: "Vietu nav" 1996: "Veronika" 1997: "Viss ir tieši tā kā tu vēlies" 1999: "Starp divām saulēm" 1999—2000: Among The Suns 2001: "Kaķēns, kurš atteicās no jūrasskolas" 2001: Online 2003: "Dienās, kad lidlauks pārāk tāls" 2003: A Day Before Tomorrow 2005: "Četri krasti" 2006: Four Shores 2008: "Tur kaut kam ir jābūt" 2009: ШАГ 2010: Years and Seconds 2012: "Vēl viena klusā daba" 2012: Чайки на крышах «No pagalma Jelgavā līdz plašajai pasaulei. Jānis Jubalts: "Traki labi, ka latvietis latvieti pazīst pēc Nameja gredzena"». Jauns.lv (latviešu). Skatīts: 2024-01-01. Радио «Маяк» (2012-12-21), Живой концерт. Группа Brainstorm. Atjaunināts: 2017-11-13 «BIOGRĀFIJA». Prāta Vētra (latviešu). Skatīts: 2024-01-01. TVNET. «Tēti dzied šūpuļdziesmas», 2012. gada 19. decembrī.