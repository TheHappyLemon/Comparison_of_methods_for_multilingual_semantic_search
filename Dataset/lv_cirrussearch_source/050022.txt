Pudeļķirbis (Lagenaria siceraria), arī trauku ķirbis, lagenārija un kalebass, ir ķirbju dzimtas viengadīga vīteņaugu suga. Tās dabiskais izplatības areāls ir Dienvidaustrumāzijā, bet to kultivē un audzē siltumnīcās arī citur pasaulē. Pudeļķirbju augļi ir bumbierveida un atgādina pudeles, no kā arī radies nosaukums. Tiklīdz augļi sāk veidoties, tie pēc garšas un izskata atgādina gurķus, bet vēlāk to miza kļūst cietāka. Tie ir ne tikai pārtikas, bet arī ārstniecības augi. Pudeļķirbis ir siltumu, mitrumu un gaismu mīlošs augs, kas labi aug neitrālā augsnē, tas ir, ne skābā, ne sārmainā. Vēsāka klimata apstākļos pudeļķirbjus audzē siltumnīcās. Svaigu pudeļķirbju augļu sastāvā ir daudz dažādu vitamīnu, tostarp C, B1, B2, B6, E. Augļos ir arī dabiskais cukurs un minerālvielas — kālijs, fosfors, nātrijs, kalcijs, magnijs, dzelzs un citi. Pudeļķirbju šķidrums veicina kaitīgo vielu izvadīšanu no organisma. Pudeļķirbju lietošanu iesaka kuņģa čūlas, gastrītu un hemorozes gadījumos. Svešvārdu vārdnīca. 25000 vārdu un terminu. Rīga : Avots. 2008. «Лагенария обыкновенная» (krievu). Энциклопедия растений / Асиенда.ру. Skatīts: 2019. gada 15. augustā. Vikikrātuvē par šo tēmu ir pieejami multivides faili. Skatīt: Pudeļķirbis. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia of Life raksts (angliski)