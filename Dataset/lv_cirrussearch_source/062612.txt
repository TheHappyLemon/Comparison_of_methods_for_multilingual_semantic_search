Gvillins Semjuels Ņūtons "Glenns" Fords (angļu: Gwyllyn Samuel Newton "Glenn" Ford; dzimis 1916. gada 1. maijā, miris 2006. gada 30. augustā) bija kanādiešu un amerikāņu aktieris. Bieži attēlojis parastus cilvēkus neparastos apstākļos. Fords, kura karjera ilga vairāk nekā 50 gadus, ir vislabāk pazīstams no filmām 40. 50. un 60. gados jeb Holivudas zelta laikmetā. Lai gan viņš spēlēja daudzu žanru filmās, dažas no viņa nozīmīgākajām lomām bija tādās film noir filmās, kā Čārlza Vidora filmā "Gilda" (1946) un Frica Langa filmā "Lielais drudzis" (1953). Nozīmīgu lomu attēlojis arī kritiķu atzinīgi novērtētajā un komerciāli veiksmīgajā drāmā Blackboard Jungle (1955). Tomēr apbalvojumus saņēmis par dalību komēdijās un vesternos. Trīs reizes ticis nominēts Zelta globusa balvai kategorijā "Labākais aktieris mūziklā vai kinokomēdijā". Šo balvu saņēmis par dalību Frenka Kapras filmā Pocketful of Miracles (1961). Attēlojis arī Klārka Kenta tēvu, Džonatanu Kentu, filmā "Supermens" (1978). Piecas no filmām, kurās ir piedalījies Fords, ir iekļautas Nacionālajā kino reģistrā kā "kulturāli, vēsturiski vai estētiski nozīmīga filmas". Šīs filmas ir "Gilda" (1946), "Lielais drudzis" (1953), Blackboard Jungle (1955), "Vilciens uz Jumu" (3:10 to Yuma, 1957) un "Supermens" (1978). Vikikrātuvē par šo tēmu ir pieejami multivides faili. Skatīt: Glenns Fords. Encyclopædia Britannica raksts (angliski) Encyclopædia Universalis raksts (franciski) IMDb profils (angliski) Internet Broadway Database profils (angliski) AllMovie profils (angliski)