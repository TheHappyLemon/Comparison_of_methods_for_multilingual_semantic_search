Kamils Mitoņs (poļu: Kamil Mitoń; dzimis 1984. gada 12. aprīlī Krakovā) ir Polijas starptautiskais lielmeistars šahā (2002). 1996. gadā uzvarējis Polijas un Pasaules junioru šaha čempionātos U12 vecuma grupā. 1997. gadā Kannās kļuvis par Pasaules junioru vicečempionu U14 vecuma grupā. 2000. gadā Erevānā kļuvis par Pasaules junioru vicečempionu U20 vecuma grupā. Daudzkārtējais Polijas šaha čempionātu dalībnieks, kuros augstāko sasniegumu guvis 2012. gadā Varšavā, kad izcīnījis bronzas medaļu. Daudzu starptautisko šaha turnīru laureāts, tajā skaitā uzvarējis vai dalījis pirmo vietu Kannās (2000), Filadelfijas World Open (2002 - kopā ar Arturu Jusupovu un Oleksandru Oņiščuku, 2005), Budapeštas First Saturday (2003). 2006. gadā ieņēmis 3. vietu Hosē Raula Kapablankas memoriālā Havanā aiz Vasiļa Ivančuka un Jevgeņija Barejeva. 2007. gadā Otavā dalījis 2.-3. vietu ar Naidželu Šortu (uzvarējis Bu Sjandži) starptautiskajā šaha turnīrā Canadian Open. 2010. gadā kopā ar Jevgeņiju Gleizerovu un Lasaro Brusonu uzvarējis Sankristovalas de la Lagunas starptautiskajā šaha turnīrā. Pārstāvējis Polijas komandu lielākajos komandu šaha turnīros: Pasaules šaha olimpiādēs piedalījies 4 reizes (2002-2004, 2008-2010); Eiropas komandu šaha čempionātos piedalījies 3 reizes (2007, 2011-2013). Par panākumiem turnīros FIDE 1998. gadā Mitoņam piešķīrusi starptautiskā meistara (IM), bet 2002. gadā - starptautiskā lielmeistara (GM) nosaukumu. «GM Kamil Miton is the 2005 World Open Champion». Arhivēts no oriģināla, laiks: 2013. gada 24. februārī. Skatīts: 2013. gada 24. februārī. OlimpBase :: Men's Chess Olympiads :: Kamil Mitoń OlimpBase :: European Men's Team Chess Championship :: Kamil Mitoń Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)