Ņuarka (angļu: Newark) ir pilsēta ASV, Ņūdžersijas štata lielākā pilsēta un Eseksas apgabala administratīvais centrs. Pilsēta tika dibināta 1666. gadā. Saskaņā ar 2010. gada ASV tautas skaitīšanas datiem, Ņuarkā dzīvo 277 140 cilvēki. Tā ir 68. lielākā pilsēta ASV un viens no valsts lielākajiem gaisa, kuģu un dzelzceļa mezgliem. Ņuarka ietilpst Ņujorkas aglomerācijā, atrodas Gateway reģiona vidū, aptuveni 13 km uz rietumiem no Manhatanas. Pilsētā ir bāzēti vairāki lieli uzņēmumi, tai skaitā Prudential Financial, Public Service Enterprise Group, kā arī vairākas augstākās mācību iestādes (University of Medicine and Dentistry of New Jersey, Rutgers University, New Jersey Institute of Technology). Te bāzējas arī vairāki profesionāli sporta klubi: Ņūdžersijas "Devils" (NHL), Ņūdžersijas "Nets" (NBA), Ņujorkas "Red Bulls" (MLS). Pilsētā atrodas Newark Liberty International Airport lidosta, kura bija pirmā municipālā komerciālā lidosta ASV un šobrīd ir viena no lielākajām valstī. Vikikrātuvē par šo tēmu ir pieejami multivides faili. Skatīt: Ņuarka. Oficiālā tīmekļa vietne https://data.census.gov/cedsci/table?q=United%20States&tid=DECENNIALPL2020.P1; pārbaudes datums: 28 oktobris 2021. https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022.