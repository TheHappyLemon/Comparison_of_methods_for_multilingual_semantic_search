Ejasi ezers (Eyasi) ir beznoteces sālsezers Tanzānijas ziemeļu daļā, dienvidos no Serengeti nacionālā parka un Ngorongoro krātera. Atrodas Āfrikas Lielajā Rifta ielejā. Ezera platība dažādos gadalaikos mainās, brīžiem tajā gandrīz nav ūdens. Vāji sārmains ūdens. Iespaidīga, vulkāniska ainava. Krasti pārsvarā veidoti no lavas. Daudz flamingo. Ezera piekrastē atrastas aptuveni 0,2—0,3 miljonus gadu senu hominīdu atliekas. Ezera apkaimē dzīvo pēdējie Austrumāfrikas bušmeņi hadzabe (hadza); palikuši ap 200 cilvēku. Šī tauta ezera apkaimē dzīvo jau aptuveni 10 000 gadus. Hadzabe runā ļoti īpatnējā valodā ar mēles klikšķiem. Eiropieši ezeru atklāja 1882. gadā, to izdarīja austriešu ceļotājs un pētnieks Oskars Baumanis (Oscar Baumann). Vikikrātuvē par šo tēmu ir pieejami multivides faili. Skatīt: Ejasi ezers.