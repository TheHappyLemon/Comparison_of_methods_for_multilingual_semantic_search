Kočanu torņi ir arhitektūras pieminekļu komplekss, kas atrodas Ziemeļmaķedonijas pilsētā Kočani. Neskatoties uz to, ka torņi celti 17. gadsimta otrajā pusē, sarunvalodā tos sauca par "viduslaiku torņiem". Torņus uzcēla laikā, kad pilsēta atradās Osmaņu impērijas pakļautībā. Tuvo Austrumu arhitektūrai bija liela ietekme uz torņu dizainu un stilu. Pēc mūsdienu atradumiem Kočani pilsētā un tās apkārtnē uzbūvēti trīs torņi, no kuriem divi atrodas pilsētā — Kočanskas upes abos krastos, bet trešais atrodas Dolni-Podloga ciemā. Torņi vienlaikus pildīja divas funkcijas — dzīvojamo un aizsardzības. Vienā no 19. gadsimtā celtā torņa augšā atradās pulkstenis. 1957. gadā abi pilsētas torņi saņēma kultūras pieminekļu statusu. Mūsdienās tās ir vienīgās 17. gadsimta ēkas Kočani pilsētā. Tornis, kas atrodas Kočanskas upes labajā krastā pilsētas centrā, atrodas blīvā dzīvojamā rajonā, un tā augstums ir 15,35 metri. Ēkas adrese ir Ilindenskas iela 1. 1978. gadā torni atjaunoja un ēku nostiprināja. Tornim ir kvadrātveida pamatne ar izmēriem 6,65 x 6,65 m. Tas celts no akmens ar kaļķu javu. Stāvus savieno koka kāpnes. Ieeja ir dienvidu pusē. Durvis izgatavotas no bieziem ozolkoka dēļiem, no iekšpuses apšūtas ar dzelzs līstēm un pastiprinātas ar divām šķērseniskām sijām, kas iekļaujas sānu sienu rievās. Sienas masīvas, stūri izklāti ar dzeltenīgiem smilšakmens blokiem. Augšstāva logu ailas veidotas no apstrādātiem akmens blokiem un arhitrāvas palodzes un pusapaļas arkas no apstrādāta akmens. Logi aizsargāti ar dzelzs restēm. Apakšējās telpās logu vietā ir spraugas, šauras no ārpuses un koniski izplešas uz iekšpusi. Torņa austrumu pusē ir koka balkons. Divos augšējos stāvos viens pret otru izvietoti akmens pavardi. Grīdā ir caurums, pa kuru, pilsētas aizstāvēšanas laikā, uz uzbrucējiem lēja verdošu eļļu vai meta akmeņus. Pašreizējās torņa funkcijas: pagrabā ierīkotas tualetes; pirmajā stāvā atrodas seno monētu kolekcija; otrajā stāvā atrodas arheoloģiskā kolekcija; trešajā stāvā atrodas bibliotēka. Tornis upes kreisajā krastā saucas Saat kula. Tas vēl nav atjaunots un atrodas avārijas stāvoklī. Илинка Атанасова. Културно наследство. - В: Кочани - монографија (maķedoniešu). Кочани : Општина Кочани, 2003. 90. lpp. Илинка Атанасова. Културно наследство. - В: Кочани - монографија. Кочани : Општина Кочани, 2003. 91. lpp. language=mk Vikikrātuvē par šo tēmu ir pieejami multivides faili. Skatīt: Kočanu torņi.