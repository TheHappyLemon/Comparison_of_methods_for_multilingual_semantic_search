Žeimele (lietuviešu: Žeimelis, vācu: Scheimeln), arī Žeime, ir miests Lietuvā, Bērsteles upes krastos, seņūnijas centrs Šauļu apriņķī. Atrodas valsts ziemeļu daļā, netālu no robežas ar Latviju. Līdz 16. gadsimtam bijusi Livonijas Konfederācijas un Kurzemes un Zemgales hercogistes sastāvā, tāpēc šeit saglabājušās stipras luterāņu baznīcas tradīcijas un latviešu mazākumtautība. Pirmo reizi minēta 1500. gadā kā Žeimeles muiža, kas atradās Livonijas ordeņa iekarotajā zemgaļu Silenes novadā pie senā tirdzniecības ceļa, kas veda no Bauskas pils un Lietuvu. 1540. gadā dibināta evaņģēliski luteriskā baznīca, 1542. gadā pieminēts Žeimes miestiņš. Pēc Kurzemes un Zemgales hercogistes nodibināšanas un robežas korekcijas Žeimeles apvidus 1585. vai 1587. gadā pārgāja Lietuvas dižkunigaitijas pakļautībā. 1596. gadā pie Žeimeles luterāņu baznīcas atvēra pirmo skolu. Līdz 1783. gadam Žeimeles luterāņu draudze ietilpa Kurzemes konsistorijas Bauskas diacēzē, pēc tam Lietuvas konsistorijā. 1826. gadā uzcēla Svētā Pētera un Pāvila katoļu baznīcu. 1920. gadā nodibināja vidusskolu, bet 1937. gadā lauksaimniecības skolu. 1993. gadā atklāja Žeimeles Zemgales novada muzeju. Vēsturiski vietas nosaukums ir stipri mainījies gadsimtu gaitā: Sheime, Žeime, Žeimeli, Žeimis, Scheimeln. Latviešu valodā vēl 19. gadsimtā saukta par Žeimi, bet 20. gadsimtā par Žeimeli. Uzskata, ka nosaukums žeimys cēlies no seno zemgaļu valodas „tas, kurš salst" vai "ziemelis“. Tādā gadījumā žeimė nozīmēja „salta vieta“. Gothards Frīdrihs Stenders, Žeimes luterāņu mācītājs (1753—1759), rakstnieks, latviešu literārās valodas veidotājs. Teodors Grothuss, fotoķīmijas pirmā likuma atklājējs, pirmās elektrolīzes teorijas izveidotājs, dzīvoja Geduču muižā (1808—1822) Mihaels Andreass Barklajs de Tolli, feldmaršals, Krievijas armijas pavēlnieks kara pret Napoleonu pirmajā etapā ticis kristīts Žeimes luterāņu baznīcā 1761. gada 27. decembrī Ābrams Īzaks Kūks, Žeimes rabīns (1888—1901), vēlāk Bauskas rabīns, Palestīnas virsrabīns, reliģiskā cionisma pamatlicējs Jozs Šļavs (Juozas Šliavas), vēsturnieks Krogu komplekss Vienotības ozols Vecās ēkas Zemgales muzejs Mākslinieku ēka Teodora Grotusa iela Bijusī latviešu skola Bērnudārzs Bijušais kultūras nams 2019. gadā nodegušais "Pilsoņu krodziņš" Latvijas puses pilsētas vārtu piemineklis Luterāņu kapi Piemineklis traktoram Parks Žeimeles Zemgales muzejs pilsētas vēsture Žeimele fotogrāfijās