Katarakta (grieķu: καταράκτης, kataráktēs — ‘ūdenskritums’) ir pilnīgs vai daļējs acs lēcas apduļķojums, kā rezultātā pasliktinās redze. Saskaņā ar Pasaules Veselības organizācijas datiem aklumu visbiežāk izraisa tieši katarakta (47,9% no visiem gadījumiem). Kataraktas veidošanās cēloņi ir embrionālās attīstības traucējumi, lēcas mehāniski bojājumi, jonizējošā starojuma iedarbība, vitamīnu trūkums acs audos, intoksikācija, vispārējas organisma slimības, piemēram, cukura diabēts un tetānija, dažādi patoloģiski procesi acī (glaukoma, iridociklīts, stipra tuvredzība). «Causes of blindness and visual impairment» (angliski). World Health Organization. Arhivēts no oriģināla, laiks: 2015. gada 5. jūnijā. Skatīts: 2013. gada 21. jūnijā. «Katarakta» (latviski). Populārā medicīnas enciklopēdija. Skatīts: 2013. gada 21. jūnijā.