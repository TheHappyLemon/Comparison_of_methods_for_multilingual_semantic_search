Epa Mē (igauņu: Epp Mäe; dzimusi 1992. gada 2. aprīlī) ir igauņu brīvā stila cīkstone, džudiste, sumo un pludmales cīkstone. Epa Mē ar cīņas sportu sāka nodarboties 1998. gadā. Pirmais treneris bija viņas tēvs. Kopš 2010. gada viņu trenē Arvi Āviks. Pārstāv sporta klubu "Sakura". Džudo viņa ir 2008. gada Igaunijas čempione. 2009. gadā viņa ieguva sudraba medaļu džudo čempionātā un zelta medaļu džudo junioru čempionātā. Bez tam 2007.-2013. gadā viņa trīs reizes kļuva par Igaunijas brīvās cīņas čempioni, trīs reizes — sumo un vienreiz pludmales cīņas čempioni. 2007. gada kadetu Eiropas cīņas sporta čempionāta sudraba medaļas ieguvēja. 2009. gada brīvās cīņas pasaules junioru čempionāta bronzas medaļniece. Tajā pašā gadā viņa ieguva bronzas medaļu junioru un sudraba medaļu kadetu Eiropas čempionātā. 2015. gada Eiropas U-23 cīņas sporta čempionāta sudraba medaļas ieguvēja. 2014. gadā izcīnīja Igaunijai pirmo un vienīgo pasaules čempionāta zeltu pludmales cīņā, un 2015. gadā kļuva par pirmo un vienīgo igauņu sportisti, kas spējusi izcīnīt medaļu (bronzas) Pasaules cīņas sporta čempionātā. 2015. gada Igaunijas Labākās sportistes balva. «MÄE, EPP» (igauņu). ESBL. 2018. gada 25. oktobris. Skatīts: 2019-04-13. Vikikrātuvē par šo tēmu ir pieejami multivides faili. Skatīt: Epa Mē. Olympedia profils (angliski) FILA profils (angliski) Epas Mē sporta rezultāti. (igauniski)