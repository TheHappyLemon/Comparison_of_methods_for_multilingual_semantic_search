Džeimss Makevojs (angļu: James McAvoy, dzimis 1979. gada 21. aprīlī) ir skotu aktieris. Savu aktiera karjeru Makevojs sāka 1995. gadā un pārsvarā parādījies dažādos televīzijas seriālos. 2003. gadā piedalījies seriālos Frank Herbert's Children of Dune (2003) un "Varas spēles" (State of Play, 2003). Tajā pašā gadā Makevojam bija galvenā loma filmā Bollywood Queen (2003). 2005. gadā piedalījies filmā "Nārnijas hronika: Lauva, ragana un drēbju skapis" (2005). Vēlāk piedalījies filmā "Pēdējais Skotijas karalis" (The Last King of Scotland, 2006), par kuru viņš saņēma BAFTA kino balvas nomināciju. Par dalību filmā "Piedošana" (2007), Makevojs saņēma Zelta globusa balvas nomināciju un savu otro BAFTA nomināciju. 2008. gadā piedalījies filmā "Meklēšanā" (2008). Makevojs ir piedalījies vairākās supervaroņu filmās, kā "X-cilvēki: Pirmā klase" (2011), "X-cilvēki: Bijušās nākotnes dienas" (2014), "X-cilvēki: Apokalipse" (2016), "Dedpūls 2" (2018) un "X-cilvēki: Tumšais Fēnikss" (2019). Vēl Makevojs ir piedalījies tādās filmās kā "Sašķeltais" (2016), kā arī tā turpinājumā "Misters Stikls" (Glass, 2019) un "Tas — otrā nodaļa" (2019). Vikikrātuvē par šo tēmu ir pieejami multivides faili. Skatīt: Džeimss Makevojs. IMDb profils (angliski) AllMovie profils (angliski) Box Office Mojo profils (angliski)