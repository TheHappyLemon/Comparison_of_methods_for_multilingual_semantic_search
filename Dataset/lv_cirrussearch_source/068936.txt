Šis raksts ir par 21. gadsimta komandu. Par agrāko komandu skatīt rakstu Rīgas "Dinamo" (1946—1995). Rīgas "Dinamo" ir profesionāls hokeja klubs, kas bāzēts Rīgā, Latvijā. Tas tika dibināts 2008. gada 7. aprīlī un līdz 2022. gadam spēlēja Kontinentālajā hokeja līgā (KHL). Klubs savas mājas spēles aizvadīja Arēnā "Rīga". KHL pirmajā regulārajā sezonā Rīgas "Dinamo" izcīnīja 10. vietu, bet Gagarina kausa pirmajā kārtā zaudēja Maskavas "Dinamo". Otrajā sezonā Rīgas "Dinamo" iekļuva Gagarina kausa izslēgšanas turnīra ceturtdaļfinālā, kur sērijā ar 1:4 piekāpās Oļega Znaroka trenētajam Balašihas "HK MVD" un sezonas kopvērtējumā ieņēma 8. vietu KHL. Līdz 2022. gadam kluba fārmklubs bija HK "Rīga", kurš spēlēja Jaunatnes hokeja līgā (MHL), kā arī klubam bija sadarbība ar Latvijas čempionāta komandu HK Zemgale. Pirmajos piecos gados "Dinamo" sadarbojās arī ar HK "Liepājas Metalurgs", kas spēlēja Baltkrievijas atklātā čempionāta Ekstralīgā, vēlāk "Dinamo" vairākas sezonas sadarbojās ar HK Liepāja. 2022. gada februārī, pēc Krievijas iebrukuma Ukrainā klubs izstājās no Kontinentālās hokeja līgas, bet augustā pievienojās Optibet hokeja līgai. Klubs tika dibināts 2008. gada 7. aprīlī. Starp kluba dibinātājiem bija Guntis Ulmanis, Viesturs Koziols, Kirovs Lipmans, Aigars Kalvītis, Juris Savickis, Guntis Rāvis, Aldis Pauniņš, Krists Freibergs, kā arī "Itera Latvija". 27. maijā par izstāšanos no projekta iespējamā interešu konflikta dēļ paziņoja Latvijas hokeja federācijas prezidents Kirovs Lipmans. Pēc pirmās sezonas klubu pameta arī Viesturs Koziols. "Dinamo" logotipa un pirmās sezonas formu dizaina autors bija latviešu grafikas dizaineris Dagnis Skurbe. Logotipā ir attēlotas divas lauvas no Rīgas ģerboņa, trīs zvaigznes no Latvijas ģerboņa un grafiski stilizēts burts "D" no Padomju laiku perioda Rīgas "Dinamo" komandas logotipa. Komandas pirmajā sezonā kluba rindās spēlēja tādi spēlētāji kā Edgars Masaļskis, Martins Pruseks, Lauris Dārziņš, Rodrigo Laviņš, Duvijs Vestkots, Aleksandrs Ņiživijs, Marcels Hosa, Marks Hartigans un citi. Par pirmo kluba galveno treneri tika izvēlēts slovāks Jūliuss Šuplers. 2008.—2009. gada sezona bija pēdējā ilggadējā Latvijas izlases uzbrucēja (arī kapteiņa) Aigara Ciprusa profesionālajā spēlētāja karjerā. Klubs pārspēja visas uz to liktās cerības, regulāro sezonu noslēdzot augstajā 10. vietā. Tiesa, komanda izstājās jau izslēgšanas kārtas pirmajā kārtā, piekāpjoties Maskavas "Dinamo", kura vēlāk sasniedza Gagarina kausa pusfinālu. 2010. gada 3. martā Rīgas "Dinamo", uzvarot ar 5:3 Omskas "Avangard", otro sezonu pēc kārtas nodrošināja dalību Gagarina kausa izcīņā. Pirmajā kārtā Rīgas "Dinamo" sērijā ar 3:1 uzvarēja Rietumu konference regulārās sezonas līderus Sanktpēterburgas "SKA", taču ceturtdaļfinālā sērijā ar 1:4 piekāpās Oļega Znaroka trenētajam Balašihas "HK MVD". Sezonas kopvērtējumā klubs ieņēma 8. vietu KHL. Pirms trešās sezonas sākuma "Dinamo" aizvadīja pārbaudes spēli ar NHL vienību Fīniksas "Coyotes", spēlē tika piedzīvots zaudējums ar 1—3. Regulārajā sezonā tika izcīnīta 7. vieta Rietumu konferencē (4. vieta Bobrova divīzijā). Izslēgšanas spēļu pirmajā kārtā tika uzvarēta Oļega Znaroka trenētā Maskavas "OHK Dinamo" ar rezultātu 4—2. Otrajā kārtā tika piedzīvots zaudējums Jaroslavļas "Lokomotiv" ar 1—4. Pēc sezonas beigām 29. martā galvenā trenera amatu pameta slovāks Jūliuss Šuplers. 2011. gada 27. aprīlī par galveno treneri amatā tika pieņemts somu treneris Peka Rautakallio. 2011. gada decembrī klubs piedalījās Špenglera kausā, kur nokļuva līdz finālam. 2012. gada 5. novembrī no galvenā trenera amata tika atstādināts somu speciālists Peka Rautakallio. Par kluba galvenā trenera amata pienākumu veicēju kļuva Artis Ābols. Komanda nekvalificējās Gagarina kausa izcīņai pirmo reizi savā pastāvēšanas vēsturē. Tāpēc "Dinamo" piedalījās Cerības kausa izcīņā, kurā piedalījās visas KHL komandas, kuras netika Gagarina kausa izcīņā. "Dinamo" ieguva šo kausu, finālsērijā līdz trim uzvarām ar 3—1 pārspējot Habarovskas "Amur". 2013.-2014. gada regulārajā sezonā "Dinamo" izcīnīja 5. vietu Rietumu konferencē, kas ļāva kvalificēties izslēgšanas spēlēm. Izslēgšanas spēlēs komanda piedzīvoja zaudējumu pirmajā kārtā pret HK Donbass - sērijā 3-4. 2022.-2023. gada regulārajā sezonā "Dinamo" pirmoreiz spēlēja Latvijas čempionāta virslīgā jeb Optibet hokeja līgā, riņķa turnīrā izcīnot 3. vietu. Tomēr komandas sniegums tika vērtēts kā zemāks par gaidīto organizatoriskās nestabilitātes dēļ. Pēdējoreiz atjaunots 2022. gada 11. septembrī. 30 Kārlis Zakrevskis 30 Jānis Auziņš 03 Māris Jass 07 Andrejs Bogdanovs 08 Reinis Demiters 24 Aleksandrs Galkins 61 Krists Apsītis 63 Maksims Širokovs 73 Didzis Jansons 77 Mārtiņš Porejs 81 Georgijs Pujacs 12 Juris Ziemiņš 14 Ņikita Priede 17 Dmitrijs Korņilovs 20 Kristiāns Zelts 21 Dominiks Marcinkēvičs 25 Sandis Grīnbergs 51 Koba Jass 55 Sandis Mežraups 62 Aleksejs Širokovs 84 Roberts Potapenko 90 Emīls Ezītis 91 Aleksejs Kozlovs 92 Renārs Cipruss 93 Edijs Brahmanis 94 Reinis Lejnieks 98 Patriks Zabusovs 00 Kirils Tabatčikovs 00 Dominiks Matonaks Aleksejs Širokovs (2008) Rodrigo Laviņš (2008—2009) Sandis Ozoliņš (2009—2012) Guntis Galviņš (2012) Mārtiņš Karsums (2012—2013) Sandis Ozoliņš (2013—2014) Georgijs Pujacs (2014) Marcels Hosa (2014) Lauris Dārziņš (2014—2015) Kristaps Sotnieks (2015—2016) Gints Meija (2016—2017) Miks Indrašis (2017—2018) Lauris Dārziņš (2018—2022) 8 — Sandis Ozoliņš (2010—2014) Piezīmes: * - neieskaitot pārbaudes spēles Visvairāk gūto vārtu sezonā: Marcels Hosa, 35 (2009.—10.) Visvairāk rezultatīvo piespēļu sezonā: Miķelis Rēdlihs, 31 (2011.—12.) Visvairāk gūto punktu sezonā: Marcels Hosa, 54 (2009.—10.) Visvairāk soda minūšu sezonā: Duvijs Vestkots, 124 (2008.—09.) Visvairāk gūto punktu sezonā, starp aizsargiem: Metjū Majone, 46 (2018.—19.) Visvairāk gūto punktu sezonā, starp junioriem: Jānis Švanenbergs, 8 (2020.—21.) Visvairāk sauso spēļu sezonā: Martins Pruseks, 6 (2008.—09.) Ātrāk gūtie vārti spēlē: Miks Indrašis, 8 sekundes (2012. gada 31. oktobris) Visvairāk gūto vārtu sezonā: Lauris Dārziņš, Jānis Sprukts un Gints Meija, 5 (2010.—11., 2011.—12. un 2013.—14.) Visvairāk rezultatīvo piespēļu sezonā: Miķelis Rēdlihs, 8 (2011.—12.) Visvairāk gūto punktu sezonā: Lauris Dārziņš un Miķelis Rēdlihs, 10 (2010.—11. un 2011.—12.) Visvairāk soda minūšu sezonā: Duvijs Vestkots, 33 (2008.—09.) Visvairāk gūto punktu sezonā, starp aizsargiem: Sandis Ozoliņš, 7 (2010.—11.) Visvairāk gūto punktu sezonā, starp junioriem: Roberts Bukarts un Ainārs Podziņš, 1 (2009.—10. un 2010.—11.) Visvairāk sauso spēļu sezonā: Edgars Masaļskis, 1 (2009.—10.) Rīgas "Dinamo" spēlētāju uzskaitījums Rīgas "Dinamo" (agrākais) 12640/ «AS "Dinamo Rīga" apgrozījums pērn - 8,01 miljons latu, peļņa - 79 164 lati». LTV.lv. Skatīts: 2012. gada 7. jūlijā. Jānis Pārums. «Lipmans izstājies no a/s "Rīgas Dinamo"». Sportacentrs.com, 2008. gada 27. maijā. Skatīts: 2012. gada 5. janvārī. Jānis Pārums. «Koziols: "Par paveikto nekaunos"». Sportacentrs.com, 2009. gada 2. aprīlī. Skatīts: 2012. gada 5. janvārī. Andrejs Siliņš. «Šuplers apstiprināts (labots)». Sportacentrs.com, 2008. gada 22. maijā. Skatīts: 2012. gada 5. janvārī. Ulvis Brože. «NHL atspēlējas: Coyotes uzvar Rīgā». Sportacentrs.com, 2010. gada 6. oktobrī. Skatīts: 2012. gada 5. janvārī. Jānis Celmiņš. «Oficiāli: Šuplers "Dinamo" turpmāk nevadīs». Sportacentrs.com, 2011. gada 29. martā. Skatīts: 2012. gada 5. janvārī. Delfi. «Šuplers aiziet no Rīgas 'Dinamo'». Delfi.lv, 2011. gada 29. martā. Skatīts: 2012. gada 5. janvārī. Valdis Bērziņš. «"Dinamo" galvenais treneris - soms Rautakalio». Sportacentrs.com, 2011. gada 21. aprīlī. Skatīts: 2012. gada 5. janvārī. Ulvis Brože. «Špenglera kausa finālā "Dinamo" bezierunu zaudējums». Sportacentrs.com, 2011. gada 31. decembrī. Skatīts: 2012. gada 5. janvārī. «Rīgas Dinamo sakauj Amur un izcīna Cerību kausu». Ulvis Brože. «"Dinamo" piedzīvo vilšanos un sezonu noslēdz tikai ar vieniem vārtiem». Sportacentrs.com, 2014. gada 17. martā. «OHL: Optibet Hokeja Līga». www.optibethokejaliga.com (latviešu). Arhivēts no oriģināla, laiks: 2023-03-22. Skatīts: 2023-03-23. «Nošņurcis un saguris: pēc pretencioza sākuma Rīgas «Dinamo» izčākst sezonas gaitā». www.lsm.lv (latviešu). Skatīts: 2023-03-23. Oficiālā mājaslapa (latviski)/(krieviski)/(angliski)