Skyforger (latviešu: Debesu kalējs) ir 1995. gadā izveidota Latvijas folkmetāla grupa, kas dažreiz uzstājas arī kā folkloras kopa. Par grupas pirmsākumu var uzskatīt 1990. gada beigas, kad Pēteris Kvetkovskis pievienojās postpanka grupai „Bez Greznības”. 1992. gadā, pēc grupas dalībnieku savstarpējām domstarpībām par muzicēšanas stilu, „Bez Greznības” uz laiku beidza pastāvēt un Pēteris kopā ar bundzinieku Imantu Voveru izveidoja nāves metāla/dūmmetāla grupu Grindmaster Dead. Grupā bez Pētera un Imanta spēlēja arī Edgars Grabovskis „Zirgs” (bass), Linda Bēce (flauta) un Konstantīns Švedovs (balss). 1995. gadā Pēteris sāka padziļināti interesēties par Latvijas vēsturi un grupa mainīja nosaukumu uz Skyforger. Grupas dziesmu tekstu tematikas maiņu Pēteris vēlākā intervijā skaidroja šādi: (..) mums ļoti interesē un aizrauj vēsture. Mani teksti vienmēr ir bijuši tikai par to vai ap to. Sākumā gan tie bija par viduslaiku bruņiniekiem un tādām lietām, līdz es sapratu, cik tas ir muļķīgi – piemēram, latviešiem dziedāt par angļu bruņiniekiem. Tāpēc es sāku rakties mūsu pašu vēsturē un daru to vēl joprojām. — Pēteris Kvetkovskis Pirmais Skyforger sastāvs bija Pēteris Kvetkovskis (balss), Edgars Grabovskis „Zirgs” (bass), Imants Vovers (bungas), Linda Bēce (flauta), Konstantīns Švedovs (balss) un Mārtiņš Pētersons (ģitāra). Šādā sastāvā 1995.gada vasarā Torņa studijā tika ierakstīts demo albums On The Pagans’ Land. Drīz Mārtiņš Pētersons grupu pameta un viņa vietā nāca Viesturs Grīnbergs. Tika ierakstīta dziesma The Legend izlasei Melnā piektdiena vol.2. 1996. gadā no grupu pamet Viesturs Grīnbergs un Konstantīns Švedovs, bet pievienojas ģitārists Rihards Skudrītis. Tiek uzskatīts, ka tieši tad, lielā mērā dēļ Riharda aizraušanās ar melno metālu, grupa ieguva savu klasisko skanējumu.[nepieciešama atsauce] Vienas nedēļas laikā 1997. gada martā grupa ieraksta demo albumu Semigalls' Warchant. Pēc ieraksta grupu pameta Linda Bēce. Kasete tika izdota 500 kopijās un to izplatīja grupa pati saviem spēkiem. Ieraksts ir diezgan populārs Eiropā un vairākos metāla žurnālos tam tika piešķirts tituls „Gada demoieraksts”. Drīz Skyforger paraksta līgumu ar Nīderlandes Mascot Records par trīs studijas albumu ierakstīšanu. 1998. gada maijā grupa ierakstīja savu pirmo studijas albumu „Kauja pie Saules”, kas bija pēdējais ieraksts ar Imantu Voveru pie bungām. Skyforger devās savā pirmajā koncerttūrē Baltic Thunder Tour ar pieaicinātu bundzinieku - Kārli Jakuboni no Sanctimony. Pēc tūres par grupas bundzinieku kļūst Edgars Krūmiņš, kurš tobrīd spēlē arī grupā Heresiarh. Albums tika izdots 26. oktobrī, bet prezentēts - 1999. gada janvārī Rīgā, klubā „Kabata”. Augustā grupa sāka darbu pie savā otrā studijas albuma „Latviešu strēlnieki”. Ieraksta laikā personisku un muzikālu domstarpību dēļ ar Pēteri grupu pameta ģitārists Rihards Skudrītis. Albuma ierakstā piedalījās Kārlis Jakubonis, Eva Goškina, Mārtiņš Pētersons un Māris Brensons. Ierakstu pabeidz 2000. gada janvārī, pēc kā grupa sāka nodarboties ar jauna ģitārista meklējumiem. Tika noklausīti vairāki pretendenti, taču neviens neatbilda grupas prasībām. Beigu beigās grupā atgriezties tika pierunāts Skudrītis. Jaunā albuma prezentācija notika 15. septembrī klubā „Kabata”. Taču tad grupai sākās problēmas ar ierakstu kompāniju. Mascot Records neatbalstīja jauno albumu. Nenotika nedz albuma popularizēšana, nedz koncerttūre. Mūziķiem arī netika izmaksāts honorārs. Tādēļ 2001. gadā grupa lauza līgumu un sāka jaunas ierakstu kompānijas meklējumus. Nākamo divu gadu laikā grupa aktīvi koncertēja, kā arī Phoenix Studios ierakstīja nākamo albumu „Pērkoņkalve”. Šajā laikā grupa atsevišķos pasākumos sāka arī uzstāties kā tradicionālās tautas mūzikas kopa. 2003. gadā beidzot tika noslēgts līgums ar Folter Records un 26. aprīlī „Pērkoņkalve” tika izdota CD versijā, bet 12. jūlijā — vinila platēs (500 eksemplāros). Aprīlī Skyforger piedalījās Easter Tour koncerttūrē Somijā, bet vasarā ierakstīja tradicionālās tautas mūzikas albumu „Zobena Dziesma”, kā arī uzstājas 7. Under the Black Sun festivālā Vācijā. 21. septembrī Rīgā, festivālā „Baltijas Saule 2” notika oficiālā „Pērkoņkalves” prezentācija. 2004. gada februārī Skyforger tika nominēti Latvijas Mūzikas ierakstu gada balvai nominācijās „Labākais roka albums” („Pērkoņkalve”) un „Labākā roka dziesma” („Kad Ūsiņš jāj”). Balvas gan grupa neieguva, taču uzstājās TV tiešraidē, noslēdzot balvu pasniegšanas ceremonijas koncertu. Grupu atkal pameta Skudrītis, šoreiz personisku apsvērumu dēļ. Viņa vietā stājas bijušais Heresiarh ģitārists Ģirts Kļaviņš. Grupu arī papildināja tautas mūzikas instrumentālists Kaspars Bārbals. Gada nogalē grupa ierakstīja papildu dziesmas Semigalls' Warchant pārizdošanai. Tika noslēgti līgumi ar CD-Maximum par iepriekšējo albumu izplatīšanu CD versijās NVS un Baltijas valstīs, kā arī Folter Records — par albumu pārizdošanu skaņuplatēs. 2005. gada 18. aprīlī beidzot iznāca pārizdotais Semigalls' Warchant, kas papildināts ar trīs dziesmām. Viena no tām („Uz Ziemeļkrastu”) 9 nedēļas atradās Latvijas Spices iknedēļas top 30 (augstākā vieta — 19.), 2015. gada dziesmu topā ieņemot 101. vietu. 2006. gada 8. oktobrī tika oficiāli paziņots, ka no grupas aiziet ģitārists Ģirts Kļaviņš un viņa vietā atgriežas Rihards Skudrītis. 2007.gada 19. maijā Skyforger klubā „Salamandra” kopā ar Andaja un Ocularis Infernum uzstājās somu folkmetāla grupas Korpiklaani jaunā albuma Tervaskanto prezentācijas tūres koncertā. 2008. gada 12. septembrī tika paziņots, ka pirms pāris nedēļām, tā arī nespējot rast kopīgu valodu, grupu kārtējo reizi pametis Rihards Skudrītis, tomēr šoreiz visdrīzāk pavisam. Skyforger arī atklāja, ka topošā albuma ierakstā un atsevišķos koncertos piedalīsies Kaspars Bārbals, kurš grupā aktīvi vairs nedarbojās. 20. aprīlī grupas oficiālajā forumā tika ievietots Pētera Kvetkovska ieraksts par topošā albuma statusu — esot gatavas visu dziesmu melodijas un tiekot strādāts pie tekstiem.Kurbads, sadarbībā ar Metal Blade Records, Eiropā tika izdots 2010. gada 26. aprīlī, bet Ziemeļamerikā — 2010. gada 11. maijā. 8. maijā „Sapņu fabrikā” notika albuma prezentācijas koncerts, un tajā piedalās arī grupas Månegarm un Ocularis Infernum. Albums ieguva 2010. gada "Latvijas Mūzikas ierakstu gada balvu" kā „Labākais roka albums”. 2011. gada 14. aprīlī Skyforger oficiāli paziņoja, ka grupai pievienojas Iļģu ģitārists Egons Kronbergs, nomainot Mārtiņu Pētersonu, kurš aizņemtības dēļ vairs nespēja pilnvērtīgi darboties grupā. 2012. gadā vairāk nekā 1500 pieteikto grupu konkurencē Skyforger fanu balsojumā pārliecinoši tika iebalsoti pirmajā vietā un ieguva tiesības uzstāties 2012. gada Sweden Rock Festival. Jau 2010. gada 26. aprīlī albuma „Kurbads” preses konferencē, Pēteris atklāja, ka tapuši jau atsevišķi muzikālie motīvi jauniem skaņdarbiem un idejiski tiekot domāts arī par nākamo albumu, kas, iespējams, varētu būt par seno baltu tautu — prūšiem. 2014. gada 16. oktobrī Skyforger paziņoja, ka pabeiguši albuma ierakstīšanu, un atlikusi vien tā miksēšana un pirmveide. 2014. gada 16. augustā Rīgas svētku koncertā pirmo reizi ar Skyforger uz skatuves kāpa Green Novice ģitārists un solists Alvis Bernāns, kurš aizvietoja grupas ģitāristu Egonu Kronbergu, kas lielās noslogotības dēļ dažādos citos projektos no Skyforger esot šķīries jau pērna gada nogalē, pēdējos koncertus aizvadot Brazīlijā. 2015. gada 4. martā Skyforger paziņoja, ka albums ir pabeigts un atklāj tā iznākšanas datumu, kā arī vāciņu un dziesmu sarakstu. Par albumu Pēteris stāsta: Mūsu jaunais albums „Senprūsija” ir veltīts senajai baltu tautai prūšiem, kuri gadsimtu laikā ir iznīcināti kopā ar savu unikālo kultūru. Es domāju, ka mums atlikušajiem baltiem, latviešiem un lietuviešiem, ir ļoti svarīgi nepazaudēt un neaizmirst šo savu kopējās vēstures posmu, tāpēc mēs uzskatījām par svarīgu izveidot šādu albumu. — Pēteris Kvetkovskis 2015. gada 25. martā Skyforger publicē pirmo dziesmu no jaunā albuma — „Tagad vai nekad”, kas ir par 1260. līdz 1274. gadam notikušo Lielo prūšu sacelšanos. 2015. gada 31. martā grupa publicē vēl vienu albuma dziesmu — „Rāmava”, kas veltīta teiksmainajai baltu svētvietai Rāmavai. 2017. gada 3. jūnijā Limbažos notika pirmizrāde metāloperai „Kurbads. Ķēves dēls”, kurā izmantota grupas mūzika. Iestudējuma režisore ir Inga Tropa. Kurbadu atveido dejotājs Ģirts Bisenieks, teicēju — aktrise Zane Jančevska. Izrādē piedalās Skyforger un dejotāju grupa. Pēteris Kvetkovskis — balss, ģitāra, tautas mūzikas instrumenti (1995—pašlaik) Edgars Grabovskis („Zirgs”) — basģitāra, balss, tautas mūzikas instrumenti (1995—pašlaik) Alvis Bernāns — ģitāra (2014—pašlaik) Jānis Osis — bungas u.c. sitamie instrumenti (2022—pašlaik) Viesturs Grīnbergs — ģitāra (1995—1996) Konstantīns Švedovs — balss (1995—1996) Linda Bēce — flauta (1995—1997) Imants Vovers — bungas u.c. sitamie instrumenti (1995—1998) Rihards Skudrītis — ģitāra (1996—1999, 2000—2004, 2006—2008) Edgars Krūmiņš („Mazais”) — bungas u.c. sitamie instrumenti (1998—2015) Ģirts Kļaviņš („Motors”) — ģitāra (2004—2006) Mārtiņš Pētersons — ģitāra (2008—2010) Kaspars Bārbals — tautas mūzikas instrumenti (2004—2012) Egons Kronbergs — ģitāra (2010—2013) Artūrs Jurjāns — bungas u.c. sitamie instrumenti (2016—2021) Raitis Sametis. «SKYFORGER Pēteris: mošķi jāsit ar koka vāli!». Karametāls, 2010. gada 31. decembris. Arhivēts no oriģināla, laiks: 2021. gada 17. Oktobris. Skatīts: 2015. gada 12. martā. «Kauja Pie Saules CD presentatation party». Skyforger. Skatīts: 2005. gada 3. februārī. «Vācijā izdod latviešu grupas ‘Skyforger’ albumu». Delfi. 2003. gada 28. maijs. Skatīts: 2015. gada 12. martā. Atis Klušs. «Latvijas dziesmu spice — 2005». Latvijas Spice (latviski). Skatīts: 2008. gada 7. jūnijā. «Nedēļas nogalē Rīgā uzstāsies somu folkmetālisti 'Korpiklaani' un pašmāju 'Skyforger'». Delfi. 2007. gada 18. maijs. Skatīts: 2015. gada 12. martā. Skyforger. «Skyforger beidzot studijā + izmaiņas sastāvā!», 2008. gada 12. septembris. Arhivēts no oriģināla, laiks: 2015. gada 2. Aprīlis. Skatīts: 2015. gada 12. martā. «Skyforger forums: Par jauno albumu». Arhivēts no oriģināla, laiks: 2011. gada 10. janvārī. Skatīts: 2008. gada 7. jūnijā. Skyforger — ir līgums ar Metal Blade Records, "Kurbads" tuvojas Arhivēts 2011. gada 29. aprīlī, Wayback Machine vietnē. (latviski) «Skyforger publisko trešo dziesmu no "Kurbada"». tvnet.lv. 2010. gada 23. aprīlis. Skatīts: 2015. gada 12. martā. Par 2010. gada labāko dziesmu atzīts grupas "Instrumenti" hits "Zemeslodes" Arhivēts 2011. gada 24. februārī, Wayback Machine vietnē. (latviski) Skyforger. «SKYFORGER news/tour/awards/photos - April, 2011» (latviski). Facebook, 2011. gada 14. aprīlis. Skatīts: 2015. gada 12. martā. «'Skyforger' uzvar cīņā par iespēju spēlēt Zviedrijas lielākajā rokfestivālā». Delfi. 2012. gada 24. janvāris. Skatīts: 2015. gada 12. martā. Raitis Sametis. «SKYFORGER - uzvar ceļā uz "Sweden Rock Festival 2012"». Karametāls, 2012. gada 25. janvāris. Arhivēts no oriģināla, laiks: 2020. gada 29. Oktobris. Skatīts: 2015. gada 12. martā. «'Skyforger': Latviešu valoda ir piemērota rokmūzikai». Delfi. 2010. gada 27. aprīlis. Skatīts: 2015. gada 12. martā. Džeina Tamuļeviča. «Skyforger koncertā pieveiks Deviņgalvi». Diena, 2010. gada 8. maijs. Skatīts: 2015. gada 12. martā. skyforgerofficial. «Some studio news!». Facebook, 2014. gada 16. oktobris. Skatīts: 2015. gada 12. martā. Sandris Vanzovičs. «MŪZIKA: Skyforger jauns ģitārists un jauni plāni». Neatkarīgā Rīta Avīze, 2014. gada 21. augusts. Skatīts: 2015. gada 25. martā. Skyforger. «Iznāks Skyforger jaunais albums “Senprūsija”». skyforger.lv, 2015. gada 4. marts. Skatīts: 2015. gada 12. martā. Skyforger. «Pirmā dziesma – “Tagad vai nekad”!», 2014. gada 25. marts. Skatīts: 2015. gada 25. martā. Skyforger. «Here is another song from new Skyforger album.» (angliski), 2014. gada 31. marts. Skatīts: 2015. gada 31. martā. Grandiozā metālopera «Kurbads. Ķēves dēls» jau šo sestdien. http://www.tvnet.lv/muzika/latvija/662729-grandioza_metalopera_kurbads_keves_dels_jau_so_sestdien Grupas oficiālā mājaslapa Draugiem.lv profils (latviski) Grupas Facebook lapa (latviski)/(angliski)