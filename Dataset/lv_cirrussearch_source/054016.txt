Šarlote Kūpere Sterija (angļu: Charlotte Reinagle Cooper Sterry; dzimusi kā Šarlote Reingla Kūpere 1870. gada 22. septembrī, mirusi 1966. gada 10. oktobrī) bija britu tenisiste, kura Vimbldonas čempionātā ieguva piecus vienspēļu titulus un 1900. gadā kļuva par pirmo sievieti, kas izcīnīja olimpisko čempiones titulu. Uzvarot Parīzē 1900. gada 11. jūlijā, viņa kļuva par pirmo sieviešu olimpisko čempioni tenisā, kā arī par pirmo individuālo sieviešu olimpisko čempioni. Šarlote Kūpers ir dzimusi 1870. gada 22. septembrī Īlingā, Anglijā. Viņa ir dzirnavnieka Henrija Kūpera un viņa sievas Terēzas Džordžianas Milleres jaunākā meita. Viņa iemācījās spēlēt tenisu Īlingas zāliena tenisa klubā, kur viņu vispirms trenēja H. Lorenss, vēlāk Čārlzs Martins un Harolds Mahoni. Pirmo vienspēļu titulu viņa ieguva 1893. gadā. Laikā no 1893. līdz 1917. gadam viņa piedalījās 21 Vimbldonas turnīrā. Pirmajā reizē viņa iekļuva vienspēļu turnīra pusfinālā, taču tajā zaudēja Blanšai Binglijai Hiljardai. Pirmo vienspēļu titulu viņa ieguva 1895. gadā, All-Comers turnīra finālā uzvarot Helēnu Džeksonu. 1896. gadā viņa veiksmīgi aizstāvēja savu čempiones titulu Izaicinājuma kārtā pret Alisi Pikringu. Laikā no 1897. līdz 1901. gadam čempionu tituli tika sadalīti starp viņu (1898. un 1901. gadā) un Blanšu Bingliju (1897., 1899. un 1900. gadā). 1902. gada Izaicinājuma kārtas spēle pret Mjūrielu Robu pirmajā spēles dienā tika pārtraukta nokrišņu dēļ ar rezultātu 6–4, 11–13. Nākamajā dienā mačs tika pilnībā atkārtots, un Roba tajā uzvarēja ar 7–5 un 6–1, kopā spēlējot 53 spēles, kas toreiz bija garākā sieviešu vienspēļu fināla rekords. Papildus saviem vienspēļu tituliem Kūpers Sterijs ieguva arī septiņus Visanglijas jaukto dubultspēļu titulus; piecas reizes kopā ar Haroldu Mahoni (1894–1898) un vienu reizi ar Lorensu Dohertiju (1900) un Henofonu Kasdagli (1908). 1913. gadā viņa kopā ar Doroteju Duglasu sasniedza finālu pirmajā Vimbldonas sieviešu dubultspēļu sacensībās 18 gadus pēc tam, kad bija izcīnījusi savu pirmo Vimbldonas titulu. Viņa ieguva vienspēļu titulu Īrijas zāliena tenisa čempionātā 1895. un 1898. gadā, kas tajā laikā bija prestižs turnīrs. 1900. gada vasaras olimpiskajās spēlēs, kur sievietes piedalījās pirmo reizi, Kūpere uzvarēja tenisa vienspēļu sacensībās. 1900. gada 11. jūlijā viņa finālā divos setos (6–1, 6–4) pieveica Ivonnu Prevo (zināma arī kā Helēne Prevo) un kļuva par pirmo sieviešu olimpisko čempioni tenisā, kā arī par individuālo sieviešu olimpisko čempioni. Viņa kopā ar Redžinaldu Dohertiju ieguva jaukto dubultspēļu titulu pēc uzvaras finālā pret Ivonnu Prevo un Haroldu Mahoni. 1901. gadā viņa izcīnīja vienspēļu titulu Vācijas čempionātā, bet 1902. gadā uzvarēja Šveices čempionātā. Šarlote aktīvi tenisa sacensībās un čempionātos turpināja piedalīties līdz pat 50 gadu vecumam. 1901. gada 12. janvārī viņa apprecējās ar advokātu Alfrēdu Steriju, kurš kļuva par zāliena tenisa asociācijas prezidentu. Viņiem bija divi bērni — Rekss un Gvena. No 26 gadu vecuma viņa bija nedzirdīga un nomira 1966. gada 10. oktobrī, 96 gadu vecumā, Skotijas pilsētā Helensburgā. 2013. gadā viņa tika iekļauta Starptautiskā tenisa slavas zālē. Sieviešu vienspēles Sieviešu dubultspēles «Charlotte Cooper — Biographical information». Olympedia.org. Skatīts: 2020. gada 27. augusts. «Oxford Dictionary of National Biography – Sterry [née Cooper], Charlotte Reinagle». Oxford University Press. J. G. Smyth. «Oxford DNB article: Sterry, Charlotte Reinagle». archive.fo. Oxford University Press, 2004-2013, 2013. gada 8. novembris. Arhivēts no oriģināla, laiks: 2013. gada 8. novembris. Skatīts: 2017. gada 20. oktobris. Kelly Exelby. «Tennis: Proud links to an All England legend». The New Zealand Herald, 2012. gada 10. jūlijs. John Barrett. Wimbledon : The Official History of the Championships (2nd edition. izd.). Kingston upon Thames : Vision Sports Pub Ltd, 2013. 77. lpp. ISBN 9781907637896. Martin Hedges. The Concise Dictionary of Tennis. New York : Mayflower Books, 1978. 202–203. lpp. ISBN 978-0861240128. Robert J. Lake. A Social History of Tennis in Britain (angļu). Routledge, 2014. 49. lpp. ISBN 9781134445578. «Paris 1900 Tennis: singles women». Starptautiskā Olimpiskā komiteja. Skatīts: 2020. gada 13. augusts. «Paris 1900 Tennis: doubles mixed». Starptautiskā Olimpiskā komiteja. Skatīts: 2020. gada 18. augusts. A Wallis Myers (redaktors). Lawn Tennis at Home and Abroad (1 izd.). New York : Charles Scribner's Sons, 1903. 170, 280. lpp. OCLC 5358651. «Charlotte Cooper – a biography». Arhivēts no oriģināla, laiks: 2019. gada 2. decembrī. Skatīts: 2020. gada 28. augustā. «Charlotte Cooper Sterry – All time tennis legend». Arhivēts no oriģināla, laiks: 2020. gada 3. decembrī. Skatīts: 2020. gada 28. augustā. «Hall of Famers – Charlotte Cooper Sterry». International Tennis Hall of Fame. Vikikrātuvē par šo tēmu ir pieejami multivides faili. Skatīt: Šarlote Kūpere. Šarlote Kūpere (SOK profils) (angliski) Šarlote Kūpere (Olympedia.org) (angliski) Šarlote Kūpere (Sports Reference profils) (angliski) Šarlote Kūpere (Starptautiskā tenisa slavas zāle) (angliski)