Gaisa balons ir par gaisu vieglāks lidaparāts (aerostats). Atšķirībā no dirižabļiem gaisa baloni nav vadāmi (var mainīt tikai lidojuma augstumu). Gaisa balons ceļas augšup tāpēc, ka balonā gaiss tiek uzkarsēts un lidaparāts kopumā kļūst vieglāks nekā apkārtējais gaiss. Balonā var iepildīt arī gāzi, kas ir vieglāka nekā gaiss, piemēram, ūdeņradi vai hēliju. Pirmie publiski demonstrētie karstā gaisa balonu lidojumi notika 1783. gada 21. novembrī Parīzē, Francijā. Balonus bija izgatavojuši Pirmie gaisa balona pasažieri bija aita, pīle un gailis. Tajā pašā gadā pirmajā lidojumā ar gaisa balonu devās divi brīvprātīgie gaisa kuģotāji: Pilatrs de Rozjē un marķīzs d'Arlands. Karstā gaisa balonu kuģošanas pionieri bija brāļi Mongolfjē (Žozefs Mišels un Žaks Etjēns) no Francijas. Pirmie publiski demonstrētie karstā gaisa balona lidojumi notika 1783. gada vasarā Parīzē. Pirmais lidojums ar pasažieriem notika 1783. gada 19. septembrī, un tā pirmie pasažieri bija aita, pīle un gailis. Dažas nedēļas vēlāk, domājams, 15. oktobrī, pirmajā lidojumā ar gaisa balonu devās divi brīvprātīgie gaisa kuģotāji: Pilatrs de Rozjē un marķīzs d'Arlands. Žils Verns ir sarakstījis fantastikas grāmatu par Āfrikas pārlidojumu gaisa balonā — "Piecas nedēļas gaisa balonā" (tulkota arī latviski). Latvijā pirmo reizi cilvēka lidojums ar ūdeņradi pildītā gaisa balonā notika 1804. gadā, kad flāmu aeronauts Etjēns Gaspārs Robērs (Robertsons) devās lidojumā no Citadeles Rīgā un piezemējās Ropažu novadā. Pirmie latvieši, kas pievērsās lidošanai ar gaisa baloniem, bija Margarita un Ernests Vītoli, kuri savu pirmo lidojumu veica 1899. gadā, bet 1911. gadā savu pirmo lidojumu veica Kārlis Skaubītis. Līdz 2014. gadam Latvijā regulāri norisinājās starptautiski gaisa balonu festivāli. No tiem plašāk pazīstamie bija LMT kauss, kas katru gadu norisinājās citā Latvijas pilsētā, un Valmieras kauss Valmierā. LMT kauss beidza pastāvēt 2012. gadā (pēdējo reizi norisinājās 2012. gada maija beigās un jūnija sākumā Madonā), bet Valmieras kauss 2014. gadā (pēdējo reizi norisinājās 2014. gada jūlijā). Jpprojām notiek vietējas nozīmes gaisa balonu festivāli. Kopš 2019. gada pasažieru lidojumus Latvijā aktīvi pārrauga Civilā aviācijas aģentūra, veicot atbilstošu pārvadātāju sertifikāciju. Vikikrātuvē par šo tēmu ir pieejami multivides faili. Skatīt: Gaisa balons. Encyclopædia Britannica raksts (angliski) Gints Ročāns. Tehnika. Langervaldes iela 1a, Jelgava, LV-3001 : Avots, 2008. gads. 80. lpp. ISBN 978-9984-800-45-5.