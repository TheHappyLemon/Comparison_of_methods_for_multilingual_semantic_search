Spānijas autonomie apgabali (spāņu: Comunidad Autónoma) ir Spānijas Karalistes pirmā līmeņa politiskais iedalījums, kas izveidots saskaņā ar Spānijas konstitūciju. Konstitūcijas otrais pants atzīst visu "reģionu un tautību" tiesības uz pašpārvaldi un pasludina "Spānijas nācijas nesaraujamo vienotību." Spānija ir sadalīta 17 autonomos apgabalos. Šīs reģionālās valdības ir atbildīgas par skolām, izglītību, veselības aprūpi, sociālo nodrošinājumu, kultūru, pilsētu un lauku attīstību, un dažos apgabalos, policiju. Ir arī divas autonomas pilsētas. Kopumā, saskaņā ar autonomiju sistēmu, Spānija tiek uzskatīta par "ārkārtīgi decentralizētu valsti"[nepieciešama atsauce], ar centrālo valdību, kas veido tikai 18% no valsts izdevumiem.