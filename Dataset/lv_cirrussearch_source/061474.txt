Zilā kurpīte (Aconitum napellus) ir daudzgadīgs Gundegu dzimtas lakstaugs. Augums liels 50—120 cm. Sakne bumbuļveida. Stumbrs stāvs, zarains, apmatots. Lapas dalītas 5—7 daļās, garums 5—10 cm, platums 8—14 cm. Uz stumbra izvietotas pamīšus. Ziedi blīvā ķekarā. Ziedi tumši zili vai zili violeti, lielums 1—2 cm. Zied jūlijā, augustā. Auglis — someņu kopauglis. Suga sastopama Rietumu un Dienvidu Eiropā, parasti kalnos. Latvijā savvaļā sastopama reti. Aug nezālienēs mītņu un kapu tuvumā. Augs ir indīgs. Tiek audzēts kā krāšņumaugs. Vikikrātuvē par šo tēmu ir pieejami multivides faili. Skatīt: Zilā kurpīte. Encyclopædia Britannica raksts (angliski) Encyclopædia of Life raksts (angliski)