Lapua katedrāle (somu: Lapuan tuomiokirkko, zviedru: Lappo domkyrka) ir 19. gadsimta pirmajā pusē celta Somijas Evaņģēliski luteriskās baznīcas katedrāle, kas atrodas Somijas rietumos, Lapua pilsētā. Lapua diecēzes galvenā baznīca. Katedrāles projekta autors ir Kārlis Ludvigs Engels (Carl Ludvig Engel, 1778 – 1840), kurš ir autors arī daudzām Helsinku celtnēm. 1827. gadā celtā baznīca ir jau trešā, kas uzcelta šajā vietā. Atsevišķi stāvošais katedrāles zvanu tornis celts 1730. gadā, tā ir vecākā celtne pilsētā un saglabājies no vecās baznīcas. Altārglezna radīta 1845. gadā un tās autors ir Bernts Gūdenjelms (Berndt Godenhjelm, 1799 – 1881). 1938. gadā uzbūvētās ērģeles ir lielākās Somijā. Pie baznīcas cita starpā ir piemineklis Somu jēgeriem un kritušajiem Somijas pilsoņu karā. Katedrāles zvanu tornis Baznīcas interjers Ērģeles Vikikrātuvē par šo tēmu ir pieejami multivides faili. Skatīt: Lapua katedrāle. Oficiālā tīmekļa vietne