Irina Ringača (rumāņu: Irina Rîngaci; dzimusi 2001. gada 23. augustā) ir Moldovas brīvā stila cīkstone, Pasaules un Eiropas čempione. Starptautiskās sacensībās Irina Ringača piedalās kopš 2017. gada. Viņa ir Pasaules un Eiropas kadetu un junioru čempionātu godalgoto vietu ieguvēja. 2019. gada Pasaules U23 čempionātā Budapeštā svara kategorijā līdz 62 kg viņa izcīnīja bronzas medaļu. 2020. gada decembrī Serbijas galvaspilsētā Belgradā Pasaules individuālā kausa izcīņā Irina svara kategorijā līdz 65 kg cīņā par zelta medaļu zaudēja ukrainietei Tetjanai Rižko un izcīnīja sudraba medaļu. Šis bija pirmais nozīmīgais moldāvu sportistes panākums pieaugušo cīņas sacensībās. 2021. gada Eiropas čempionātā, kas aprīlī notika Varšavā, svara kategorijā līdz 65 kg Moldovas sportiste izcīnīja zelta medaļu, šoreiz finālā uzveicot Tetjanu Rižko un kļūstot par Eiropas čempioni. Gadu vēlāk viņai izdevās šo panākumu atkārtot, šoreiz čempionātā finālā uzvarot francūzieti Paulini Lekarpentjē. 2021. gada pasaules čempionātā, kas norisinājās Norvēģijas galvaspilsētā Oslo, Moldovas sportiste izcīnīja čempiontitulu. Finālā viņa uzvarēja sportisti no Japānas Mivu Morikavu. «Украинка Татьяна Рижко завоевала золотую медаль на Кубке мира». kp.ua (krievu). Skatīts: 2022-04-04. «Рыжко завоевала серебро на ЧЕ по борьбе». UA.Tribuna.com (krievu). Skatīts: 2022-04-04. «Украинка Татьяна Рижко завоевала золото Кубка мира по борьбе». MY.UA (krievu). Skatīts: 2022-04-04. Спортсменка из Молдовы Ирина Рынгач стала чемпионкой мира по вольной борьбе (krieviski) Vikikrātuvē par šo tēmu ir pieejami multivides faili. Skatīt: Irina Ringača. Olympedia profils (angliski) FILA profils (angliski)