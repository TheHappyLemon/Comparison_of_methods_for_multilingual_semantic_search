Liu Sjaobo (ķīniešu: 刘晓波, Liu Xiaobo; 1955. gada 28. decembris—2017. gada 13. jūlijs) bija ķīniešu profesors, literāts un cilvēktiesību aizstāvis, kurš savā retorikā aicināja veikt demokrātiskas reformas un izbeigt komunistu vienpartijas režīma valdīšanu Ķīnas Tautas Republikā. Mūža beigās viņš bija ieslodzīts ĶTR cietumā kā disidents. 2017. gada 26. jūnijā viņu atbrīvoja no cietuma, pārceļot uz uzraudzību slimnīcā, jo viņam bija diagnosticēts aknu vēzis. Viņš nomira slimnīcā 13. jūlijā. Kopš 2003. gada Sjaobo bija ievēlēts par Neatkarīgā ķīniešu rakstnieku centra vadītāju. 2008. gada 8. decembrī Liu pirmo reizi arestēja aizdomās par politiskā manifesta "8. harta" sagatavošanu un izplatīšanu. 2009. gada 29. jūnijā viņu apcietināja un apsūdzēja "valsts apvērsuma iniciēšanā". 2009. gada 23. decembrī Sjaobo piesprieda vienpadsmit gadus cietumsoda, ierobežojot politiskās tiesības uz diviem gadiem. Šī bija ceturtā reize, kad viņu ieslodzīja cietumā. 2010. gadā Liu Sjaobo tika piešķirta Nobela miera prēmija par "ilgu un nevardarbīgu cīņu par cilvēktiesībām Ķīnā". Viņš bija pirmais ķīnietis, kuram piešķirta Nobela prēmiju, atrodoties ĶTR robežās, un trešais Nobela prēmijas saņēmējs, kurš tās piešķiršanas laikā atradās ieslodzījumā. Ķīnas varas iestādes nodrošināja, lai Nobela prēmijas pasniegšanas ceremonijā nevarētu piedalīties kāds cits, kas pārstāvētu Liu Sjaobo saņemt prēmiju viņa vārdā. Uz ceremonijas laiku no valsts netika izlaisti citi zināmi disidenti, bet Liu Sjaobo sieva, māksliniece un dzejniece Liu Sja, tika turēta mājas arestā. Tādējādi Liu Sjaobo kļuva par otro Nobela prēmijas laureātu pēc nacistu ieslodzītā žurnālista Kārļa fon Osecka, kam tika liegts saņemt prēmiju 1935. gadā. Līdzīgi arī abi mira, būdami ieslodzījumā, bet pēdējās dzīves dienas pavadot uzraudzībā slimnīcā. 2017. gada 26. jūnijā tika ziņots, ka Liu Sjabo maija beigās diagnosticēts aknu vēzis, viņš pārvests uz Ķīnas Medicīnas universitātes Pirmo slimnīcu. 5. jūlijā arī Ķīnas varas iestādes paziņoja, ka Liu Sjabo 7. jūnijā ievietots slimnīcā, kur pieaicināti arī ārvalstu speciālisti. Lai arī stāvoklis bija smags, ārvalstu ārsti uzskatīja, ka Liu Sjabo var transportēt uz ārstniecības iestādi ārpus Ķīnas. Tomēr tas nenotika, jo slimnīca uzskatīja, ka viņu sniegtās ārstēšanas metodes ir līdzīgas. 10. jūlijā slimnīca paziņoja, ka Liu Sjabo ir kritiskā stāvoklī. 2017. gada 13. jūlijā Liu Sjabo nomira. Sakarā ar Liu Sjabo nāvi Norvēģijas Nobela prēmijas komiteja izdeva paziņojumu, kurā uzsvēra, ka Ķīnas varas iestādes nenodrošināja savlaicīgu ārstēšanu un ārvalstu speciālistu iesaisti, kā arī neatļāva pārvest Liu Sjabo uz atbilstošu ārstniecības iestādi ārpus Ķīnas. Liu Sjaobo biogrāfija. Encyclopedia Britannica (angliski). 2010. «Liu Xiaobo: Jailed Chinese dissident has terminal cancer». BBC News. 2017. gada 26. jūnijs. Benjamin Kang Lim, China's top dissident arrested for subversion, Reuters (angliski), 24 June 2009. Beijing No. 1 Intermediate Court, Criminal Verdict no. (2009) yi zhong xing chu zi 3901, unofficial English translation in Human Rights in China, "International Community Speaks Out on Liu Xiaobo Verdict Arhivēts 2012. gada 4. decembrī, at Archive.is," 30 December 2009. «The Nobel Peace Prize 2010». Nobel Foundation. LETA-AFP, Nobela Miera prēmiju iegūst ķīniešu disidents Liu Sjaobo Arhivēts 2010. gada 9. oktobrī, Wayback Machine vietnē., apollo.lv, 2010. gada 8. oktobrī. Lovell, Julia. «Beijing values the Nobels. That's why this hurts». The Independent (angliski) (UK : Independent Print Limited), 2010. gada 9. oktobris. Arhivēts no oriģināla, laiks: 2010. gada 10. oktobrī. Skatīts: 2010. gada 9. oktobris. «Chinese Nobel prize winner's wife detained». CNN. «Liu Xiaobo, Chinese Nobel Laureate, Leaves Prison for Cancer Care». The New York Times. «Doctors Say Chinese Dissident Is Fit to Travel for Cancer Treatment». The New York Times. «Norwegian Nobel Committee mourns Liu Xiaobo, statement by Chair Berit Reiss-Andersen». Nobela prēmijas mājaslapa. Arhivēts no oriģināla, laiks: 2019. gada 20. aprīlī. Skatīts: 2019. gada 20. aprīlī. Vikikrātuvē par šo tēmu ir pieejami multivides faili. Skatīt: Liu Sjaobo. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) Liu Sjaobo biogrāfija Nobela prēmijas mājaslapā (angliski)