Krāšņspāru dzimta (Coenagrionidae) ir spāru kārtas (Odonata) dzimta, kas pieder pie vienādspārnu spāru apakškārtas (Zygoptera). Krāšņspāru dzimtā ir apmēram 1100 sugas, un tā ir lielākā vienādspārnu apakškārtas dzimta. Šajā dzimtā ir 6 apakšdzimtas un vairāk kā 90 ģintis. Šīs dzimta sugas ir sastopamas visā pasaulē, un tās ir vienas no visbiežāk sastopamajām spārēm. Latvijā sastopamas 13 sugas. Krāšņspāru dzimtas sugas spāres ir nelielas vai vidēji lielas. Arī vismazākās spāres pieder šai dzimtai. To ķermeņi ir smalki un trausli. Krāšņspāru dzimtas spārēm ir raksturīgi arī salīdzinoši šauri spārni, kuri visbiežāk ir bezkrāsaini un caurspīdīgi. Tās ir maza auguma, un tās parasti mājo stāvošu ūdeņu tuvumā. Krāšņspāru dzimtas spārēm ķermeņi ir koši un krāsaini. Tie var būt zaļi, zili, dzelteni, oranži vai lillā, bieži kombinācijā ar melniem rakstiem. Dažu sugu mātītēm var būt divējāds izskats; tās var līdzināties tēviņiem un būt pilnīgi atšķirīgas. Atpūšoties spārni tiek sakļauti nedaudz virs ķermeņa un turēti paralēli tam. Tās olas dēj uzreiz ūdenī, kas var būt gan stāvošs, gan lēni tekošs, gan ātri tekošs. Izvēlētā ūdenstilpe parasti ir bagāta ar ūdensaugiem. Spāres un kāpuri ir plēsīgi. Pieaugušie īpatņi medī lidojumā dažādus, nelielus kukaiņus, piemēram, odus. Kāpurs ir apmēram 20 mm garš. Tas zem ūdens medī citus kāpurus, piemēram, odu kāpurus. Pirms pēdējās ādas maiņas kāpurs izlien no ūdens, un no kāpura čaulas izlien pieaugusi spāre. Krāšņspāru dzimta (Coenagrionidae) Daiļspāru apakšdzimta (Ischnurinae) Krāšņspāru apakšdzimta (Coenagrioninae) apakšdzimta Agriocnemidinae apakšdzimta Argiinae apakšdzimta Leptobasinae apakšdzimta Pseudagrioninae Krāšņspāru dzimta (Coenagrionidae) Daiļspāru apakšdzimta (Ischnurinae) Daiļspāres (Ischnura) Dienvidu daiļspāre (Ischnura pumilio) Parastā daiļspāre (Ischnura elegans) Ezeru krāšņpāres (Enallagma) Ezeru krāšņspāre (Enallagma cyathigerum) Krāšņspāru apakšdzimta (Coenagrioninae) Krāšņspāres (Coenagrion) Astainā krāšņspāre (Coenagrion armatum) Gaišzilā krāšņspāre (Coenagrion puella) Tumšzilā krāšņspāre (Coenagrion pulchellum) Zaļganā krāšņspāre (Coenagrion hastulatum) Ziemeļu krāšņspāre (Coenagrion johanssoni) Zilganā krāšņspāre (Coenagrion lunulatum) Sarkanaces (Erythromma) Lielā sarkanace (Erythromma najas) Mazā sarkanace (Erythromma viridulum) Sīkspāres (Nehalennia) Sīkspāre (Nehalennia speciosa) Ugunsspāres (Pyrrhosoma) Ugunsspāre (Pyrrhosoma nymphula) «Spāres - Odonata». Arhivēts no oriģināla, laiks: 2009. gada 15. maijā. Skatīts: 2012. gada 11. februārī. Pond Damselflies Borror, D.J. and White, R.E. (1970). A Field Guide to Insects. Boston: Houghton Mifflin Company. ISBN 0-395-91171-0. Coenagrionidae Krāšņspāru dzimta Family Coenagrionidae - Narrow-winged Damselflies Coenagrionidae (Pond Damsels) The Smallest Damselfly Ogres spāres II