Hatušaša (hetu: 𒌷𒄩𒀜𒌅𒊭, Ḫa-at-tu-ša, turku: Hattuşaş) bija Hetu impērijas galvaspilsēta vēlajā bronzas laikmetā. Pilsētas drupas atrodas netālu no mūsdienu Bogazkales pilsētas Turcijā. Pilsētu no trim pusēm norobežoja stāvas aizas. Senākās liecības par apdzīvotu vietu šeit ir no 6. tūkstošgades p.m.ē. 2. tūkstošgadē p.m.ē. šeit darbojusies asīriešu tirdzniecības kolonija. Arheoloģiskajos izrakumos atklāti vairāki tūkstoši māla un bronzas plāksnīšu. Plāksnītes bija nozīmīgs informācijas avots par hetu civilizāciju. Līdz mūsdienām ir saglabājusies daļa seno mūru (tai skaitā Lauvu un Valdnieka vārti). Vēl ievērojams ir Lielais templis, citadele. 1986. gadā Hatušaša iekļauta UNESCO Pasaules mantojuma sarakstā. Vikikrātuvē par šo tēmu ir pieejami multivides faili. Skatīt: Hatušaša. Encyclopædia Britannica raksts (angliski) Krievijas Lielās enciklopēdijas raksts (krieviski)