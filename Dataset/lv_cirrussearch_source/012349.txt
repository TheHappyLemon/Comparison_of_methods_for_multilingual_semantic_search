Žoržs Tikmers (dzimis 1957. gada 22. janvārī Tukumā) ir bijušais Latvijas airētājs un sporta organizators. Viņš bija arī Latvijas Olimpiskās komitejas prezidents. Triju Zvaigžņu ordeņa virsnieks, apbalvots ar Pateicības rakstu barikāžu dalībniekam, 1995. gadā piešķirta Starptautiskās Olimpiskās komitejas "Olimpiskās kustības balva", 2008. gadā piešķirts Ministru kabineta Pateicības raksts, 2014. gadā apbalvots ar Saeimas Atzinības rakstu, 2012. gadā apbalvots ar Latvijas Olimpiskās komitejas Goda zīmi "Par nopelniem olimpiskajā kustībā". Izglītību ieguvis LVFKI, kur ieguvis bakalaura grādu, savukārt Latvijas Universitātē ieguvis maģistra grādu. 1975. gada Pasaules čempionātā junioriem izcīnījis 3. vietu. Panākumus guvis Pasaules čempionātā pieaugušajiem. Četriniekā ar stūrmani izcīnījis 4. vietu (1977), 2. vietu (1979), 3. vietu (1981). 1982. gadā izcīnījis 3. vietu Pasaules čempionātā astoņniekā, 1983. gadā izcīnījis 2. vietu bezstūrmaņa četriniekā. Vienīgais Latvijas airētājs, kas divas reizes uzvarējis PSRS Tautu spartakiādē, četras reizes uzvarējis PSRS čempionātā. 1980. gada vasaras olimpiskajās spēlēs Maskavā kopā ar Dimantu Krišjāni, Artūru Garonski, Dzintaru Krišjāni un stūrmani Juri Bērziņu izcīnīja sudraba medaļu četriniekā ar stūrmani. Pēc sportista karjeras pievērsies sporta organizatora, nedaudz arī ierēdņa darbam. Laikā no 1992. līdz 1994. gadam Ž. Tikmers pildīja Latvijas Sporta departamenta direktora pienākumus, laikā no 1992. līdz 2012. gadam bija Latvijas Olimpiskās komitejas viceprezidents. 2012. gadā un 2016. gadā pārliecinoši tika ievēlēts Latvijas Olimpiskās komitejas ģenerālsekretāra amatā.1994. gada 27. jūnijā kļuva par Valsts kancelejas direktoru, amatā bijis līdz 1998. gada 16. februārim. Laikā no 1994. līdz 2002. gadam bijis Latvijas Biatlona federācijas prezidents, pēc tam Latvijas Futbola federācijas viceprezidents, bijis ievēlēts Latvijas Basketbola savienības valdē. Vēlāk ar LBS radies konflikts. Latvijas Olimpiešu sociālā fonda padomes priekšsēdētājs. Latvijas Sporta pedagoģijas akadēmijas Valsts eksāmenu komisijas priekšsēdētājs. 8 reizes bijis Latvijas delegācijas vadītājs olimpiskajās spēlēs: 1994. gada ziemas olimpiskajās spēlēs, 2006. gada ziemas olimpiskajās spēlēs, 2008. gada vasaras olimpiskajās spēlēs, 2010. gada ziemas olimpiskajās spēlēs, 2012. gada vasaras olimpiskajās spēlēs, 2014. gada ziemas olimpiskajās spēlēs, 2016. gada vasaras olimpiskajās spēlēs, 2018. gada ziemas olimpiskajās spēlēs No 2020. gada līdz 2023. gadam bija Latvijas Olimpiskās komitejas prezidents, taču bija spiests priekšlaicīgi atkāpties no amata. «Žoržs Tikmers». Olimpiade.lv. Arhivēts no oriģināla, laiks: 2012. gada 23. maijā. Skatīts: 2012. gada 16. februārī. «LOK profils». Olimpiade.lv. Arhivēts no oriģināla, laiks: 2012. gada 23. maijā. Skatīts: 2012. gada 16. februārī. «Vrubļevskis vēlēšanās saglabā LOK prezidenta amatu, par ģenerālsekretāru ievēl Tikmeru». Olimpiade.lv. 2012. gada 21. septembrī. Arhivēts no oriģināla, laiks: 2012. gada 21. septembrī. Skatīts: 2012. gada 21. septembrī. «Žoržs Tikmers». MK.gov.lv. Arhivēts no oriģināla, laiks: 2011. gada 25. decembrī. Skatīts: 2012. gada 16. februārī. «LBS vadība». Basket.lv. Arhivēts no oriģināla, laiks: 2016. gada 20. augustā. Skatīts: 2012. gada 16. februārī. Caballero.lv, basketlv. «Ž. Tikmers izplata nepatiesu informāciju. LBS nenodarbojas ar pētniecisko žurnālistiku, bet gan ar basketbola attīstību Latvijā». LBS (latviešu), 2023-04-09. Skatīts: 2023-04-09. «Londonā Latvijas olimpisko delegāciju atkal vadīs Tikmers». Sportacentrs.com. 2012. gada 16. februārī. Skatīts: 2012. gada 16. februārī. «Aizkulisēs saasinās cīņa par Latvijas Olimpiskās komitejas vadību». www.lsm.lv (latviešu). Skatīts: 2023-04-09. «Olimpiskās komitejas prezidents Buks: Jāizskauž aprunāšana un barošanās no baumām». www.lsm.lv (latviešu). Skatīts: 2023-07-20. Olympedia profils (angliski) LOK profils WorldRowing profils (angliski)