Aldebarans (no arābu: الدبران Al Dabaran – 'Sekotājs'), pazīstams arī kā Vērša Alfa jeb Vērša α (α Tau, Alpha Tauri), ir spožākā zvaigzne Vērša zvaigznājā, kā arī četrpadsmitā spožākā zvaigzne nakts debesīs. Aldebarans atrodas aptuveni 65 gaismas gadus attālumā no Saules, un diametra ziņā ir viena no lielākajām zvaigznēm Saules sistēmas tuvākajā apkārtnē – teju 40 reizes lielāks diametrs nekā Saulei. Arī spožuma ziņā Aldebarana parametri ir salīdzinoši iespaidīgi – tas ir gandrīz 350 reizes spožāks par Sauli ar vidējo virsmas temperatūru 4000 K. Šī iemesla dēļ Aldebarans ir klasificējams kā sarkanais milzis, kura spektrālā klase ir K5 III. Rees, M. (ed.). Universe: The Definitive Visual Guide. London: Dorling Kindersley, 2012. P. 256. Schaaf, F. The Brightest Stars: Discovering the Universe through the Sky's Most Brilliant Stars. Hoboken, NJ: John Wiley & Sons, 2008. P. 197. Schaaf, F. The Brightest Stars: Discovering the Universe through the Sky's Most Brilliant Stars. Hoboken, NJ: John Wiley & Sons, 2008. P. 200, 206.