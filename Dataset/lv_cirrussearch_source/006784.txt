Uzbeku valoda (Oʻzbek tili) ir altajiešu valodu saimes tjurku valoda. Tā ir Uzbekistānas valsts valoda. Šajā valodā runā arī daudzi iedzīvotāji Turkmenistānas austrumos, Kazahstānas dienvidos, Tadžikistānas ziemeļos un rietumos, Afganistānas ziemeļos un Ķīnas ziemeļrietumos. 1993. gadā Uzbekistānas valdība oficiāli pieņēma, ka uzbeku valoda ir jāpieraksta izmantojot latīņu alfabēta burtus, bet agrāk to pierakstīja kirilicā. Savukārt Ķīnā dzīvojošie uzbeki izmanto arābu rakstību. Literārā valoda balstās uz Taškentas-Fergānas dialekta pamata. Uzbeku valodu spēcīgi ir ietekmējušas krievu un tadžiku valodas. Ir novērojama arī netieša arābu valodas ietekme. Uzbeku valodu iedala divos lielos dialektos. Viens dialekts ir dienvidu uzbeku valoda, bet otrs dialekts — ziemeļu uzbeku valoda (kipčaku-uzbeku dialekts praktiski ir kazahu valodas dialekts). 2023. gada 1. janvārī beidzās pāreja no kirilicas uz latīņu alfabēta izmantošanu uzbeku valodā. Uzbekistan Aims For Full Transition To Latin-Based Alphabet By 2023, February 12, 2021 12:54 GMT, RadioFreeEurope Vikikrātuvē par šo tēmu ir pieejami multivides faili. Skatīt: Uzbeku valoda. Encyclopædia Britannica raksts (angliski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski)