Izraēla olimpiskajās spēlēs startē kopš 1952. gada, kad vasaras olimpiskās spēles notika Somijas galvaspilsētā Helsinkos. Savukārt Izraēla ziemas olimpiskajās spēlēs startē kopā 1994. gada, kad tās notika Norvēģijas pilsētā Lillehammerē. Vienīgās olimpiskās spēles, kuras līdz šim Izraēla ir boikotējusi, ir 1980. gada Maskavas vasaras olimpiskās spēles, kad tā atbalstīja ASV organizēto olimpisko spēļu boikotu. Kopš 1994. gada Izraēlas Olimpiskā komiteja ir Eiropas Olimpiskās komitejas (EOC) locekle. 1933. gadā oficiāli tika izveidota Palestīnas Nacionālā Olimpiskā komiteja, kuru 1934. gada maijā atzina Starptautiskā Olimpiskā komiteja, lai arī tā nekad nestartēja olimpiskajās spēlēs. Lai arī Palestīnas Nacionālā komiteja pārstāvēja musulmaņus, ebrejus un kristiešus, kas dzīvo Palestīnā, tās noteikumi noteica, ka viņi "pārstāv Ebreju nacionālās mājas". 1972. gada Minhenes olimpiskajās spēlēs pret Izraēlas sportistiem tika veikts terora akts. 5. septembrī 8 palestīniešu teroristu grupa iebruka olimpiskajā ciematā un sagrāba kā ķīlniekus 11 Izraēlas sportistus, trenerus un oficiālās personas. Vēlāk visi 11 sportisti un 1 policijas darbinieks mira. Izraēla olimpiskajās spēlēs ir izcīnījusi 13 olimpiskās medaļas (3 zelta, 1 sudraba un 9 sudraba medaļas). Visas medaļas ir izcīnītas vasaras olimpiskajās spēlēs. Izraēla olimpiskās medaļas ir izcīnījusi trīs vasaras olimpiskajos sporta veidos — burāšanā (3 medaļas), džudo (5 medaļas) un smaiļošanā un kanoe airēšanā (1 medaļa). Savu pirmo olimpisko medaļu, sudraba medaļu, Izraēla izcīnīja 1992. gada Barselonas spēlēs, to paveica džudiste Jaela Arada. Savukārt dažas dienas vēlāk džudists Orens Smadža Izraēlai izcīnīja olimpisko bronzas medaļu. 2004. gada Atēnu spēlēs Izraēla pirmo reizi izcīnīja zelta medaļu olimpiskajās spēlēs. To paveica burātājs Gals Fridmens. Šī viņam bija otrā olimpiskā medaļa. Paskaidrojumi Paskaidrojumi Pamatraksts: Izraēlas olimpisko medaļnieku uzskaitījums Šajā tabulā apkopoti tikai tie sportisti, kas pēc Starptautiskās olimpiskās komitejas datiem pārstāvot Izraēlu ir ieguvuši divas un vai vairāk olimpiskās medaļas. Pamatraksts: Izraēlas karognesēji olimpiskajās spēlēs Izraēlas sportisti, kas nesuši valsts karogu olimpisko spēļu atklāšanas ceremonijā. 2016 Riodežaneiro — Neta Rivkina 2012 Londona — Šahars Cuberi 2008 Pekina — Mihails Kolganovs 2004 Atēnas — Ariels Zeevi 2000 Sidneja — Rogels Nahums 1996 Atlanta — Lidija Hatuela-Zukermane 1992 Barselona — Eldads Amīrs 1988 Seula — Ichaks Jonasi 1984 Losandželosa — Zehava Šmueli 1976 Monreāla — Estere Rota-Šahamorova 1972 Minhene — Henrijs Herscovicis 1968 Mehiko — Geršons Šefa 1964 Tokija — Gideons Ariels 1960 Roma — Gideons Ariels 1956 Melnburna — Joavs Raanans 1952 Helsinki — Abrahams Šneiors 2018 Phjončhana — Oleksi Bičenko 2014 Soči — Vladislavs Bikanovs 2010 Vankūvera — Aleksandra Zaretski 2006 Turīna — Galits Čaits 2002 Soltleiksitija — Galits Čaits 1998 Nagano — Mihails Šmerkins 1994 Lillehammere — Mihails Šmerkins «Sport, Politics and Society in the Land of Israel». Terrorism & It's Effects - Google Books. Books.google.com. Arhivēts no oriģināla, laiks: 2014-01-01. Skatīts: 2010-06-22. «Yael Arad, Judoka, JudoInside». judoinside.com. «Shay-Oren Smadja, Judoka, JudoInside». judoinside.com. «Gal Fridman». Olympics at Sports-Reference.com. Arhivēts no oriģināla, laiks: 2012-11-14. Arhivēts 2020-04-17 Wayback Machine vietnē. «Israel». International Olympic Committee. «Olympic Medal Winners». International Olympic Committee. «Israel». Sports-Reference.com. Arhivēts no oriģināla, laiks: 2009. gada 29. oktobrī. Skatīts: 2019. gada 16. decembrī. Arhivēts 2009. gada 29. oktobrī, Wayback Machine vietnē.