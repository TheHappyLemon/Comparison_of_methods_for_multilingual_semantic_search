Mustjegi (igauņu: Mustjõgi — ‘Melnā upe’) ir Gaujas labā krasta pieteka Igaunijā. Lielākā no Gaujas pietekām Igaunijā. Sākas no Sūrsārjerva ezeriņa Antslas pagastā dienvidos no Antslas. Augštecē tek ziemeļaustrumu virzienā pa Harglas zemieni, vidustecē pagriežas uz dienvidiem. Upes gultne ļoti līkumaina. Upes lejtecē izveidots Gaujas—Mustjegi dabas parks. Lielākās pietekas ir Ahelo (labā), Melnupe, Vaidava (kreisās). Lielākās apdzīvotās vietas krastos ir Varstu, Meniste, Hargla un Tsirgumē. Ūdens saimniecisko iecirkņu klasifikators, 2005 «Eestigiid.ee Mustjõgi». Arhivēts no oriģināla, laiks: 2016. gada 13. janvārī. Skatīts: 2015. gada 1. novembrī.