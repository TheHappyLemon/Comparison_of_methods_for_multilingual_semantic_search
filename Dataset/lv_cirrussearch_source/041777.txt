Afanasijs Ņikitins (krievu: Афана́сий Ники́тин, miris 1472. gadā) bija Tveras krievu tirgotājs, rakstnieks un ceļotājs. Savā grāmatā "Ceļojums pāri trīs jūrām" (Хождение за три моря) viņš aprakstīja ceļojumu lejup pa Volgas upi līdz Kaspijas jūrai un Arābijas jūrai līdz Indijas piekrastei un atpakaļ pāri Melnajai jūrai līdz Lietuvas dižkunigaitijai. Tveras lielkņaza Mihaila Borisoviča valdīšanas laikā (1461—1485) Afanasijs Ņikitins devās lejupa pa Volgas upi cauri Kazaņas hanistei un Astrahaņas hanistei sasniedza Kaspijas jūru. Pāri Dagestānai un Azerbaidžānai nokļuva Persijā, 1469. gadā sasniedza Ormuzas ostu un pāri Arābu jūrai nokļuva Indijas piekrastē, kur apceļoja Bahmani sultānam pakļautās zemes. Tiek uzskatīts, ka sava ceļojuma laikā uz Indiju Afanasijs iespējami ir kļuvis par islāmticīgo, tomēr ne visi tam piekrīt. Esot arābu zemēs, viņš zaudēja savas saites ar kristietību, un pats par to bieži uztraucās, nespējot atcerēties svētku datumus. Viņš svinēja islāma svētkus, toties joprojām turpināja izmantot kristīgo gadu skaitīšanas sistēmu un ilgojās atgriezties Tveras kņazistē. 1955. gadā par godu Ņikitinam Tverā, Volgas krastā uzcēla bronzas pieminekli, kuru izveidoja skulptors Sergejs Orlovs. Pastāv nostāsts, ka piemineklis izveidots, jo Ņikita Hruščovs savas vizītes uz Indiju laikā samelojis par pieminekļa esamību. 2005. gadā piemineklis attēlots uz pastmarkas, lai pieminētu Tveras apgabala 75. gadadienu. 1958. gadā padomju kinokompānija Mosfilm kopā ar indiešu Naya Sansar International uzņēma filmu "Ceļojums pāri trīs jūrām" (Хожение за три моря). 1997. gadā, pieminot Ņikitina ceļojuma uz Indiju 525. gadadienu, tika izdota melna 2 rubļu piemiņas monēta. 2000. gadā Revdandā netālu no Mumbajas, uzcēla melnu obelisku, atzīmējot vietu, kur Ņikitins pirmo reizi spēris kāju uz Indijas zemes. 2006. gadā Indijas organizācija Adventures & Explorers ar Indijas vēstniecības Maskavā un Tveras apgabala pārstāvju atbalstu sponsorēja "Ņikitina ekspedīciju", kurā 14 ceļotāji veica Ņikitina ceļojumu no Tveras līdz Indijai caur Tuvajiem Austrumiem un Centrālāziju. Vēlāk, 2007. gada martā, divi dalībnieki veica paši savu ceļojumu, sekojot Ņikitina ceļojumam cauri Indijai. 2016. gada 3. februārī krievu rokgrupa Akvarium izlaida dziesmu Afanasy Nikitin Boogie. 2017. gada janvārī krievu smagā metāla grupa Epidemija izlaida dziesmu par Ņikitina pierakstiem Хождение за три моря. Ņikitina vārdā nosaukta zemūdens kalnu grēda netālu no Austrumindijas un Šrilankas piekrastes. Ņikitina vārdā ir nosaukts Tveras alus zīmols Афанасий. Lenhoff, Gail D.; Martin, Janet L. B. (1989.). ""The Commercial and Cultural Context of Afanasij Nikitin's Journey Beyond Three Seas."". Jahrbücher für Geschichte Osteuropas (Franz Steiner) Neue Folge, Bd.37, H.3: pp. 321-344. «StampNews.com : Russian Regions». web.archive.org. 2007-09-28. Arhivēts no oriģināla, laiks: 2007-09-28. Skatīts: 2022-02-21. «2 rubļi 1997 - Travel Afanasy Nikitin to India, Krievija - Monētas vērtība - uCoin.net». lv.ucoin.net (latviešu). Skatīts: 2022-02-21. «Automobile expedition "Along the footsteps of Nikitin"». archive.ph. 2007-12-23. Arhivēts no oriģināla, laiks: 2007-12-23. Skatīts: 2022-02-21. «The Telegraph - Calcutta : Nation». web.archive.org. 2012-10-10. Arhivēts no oriģināla, laiks: 2012-10-10. Skatīts: 2022-02-21. Afanasy Nikitin Boogie | Boris Grebenshchikov & Aquarium Lyrics, Song Meanings, Videos, Full Albums & Bios. Atjaunināts: 2022-02-21 ЭПИДЕМИЯ - Хождение за Три Моря - Москва, RED 7.01.2017. Atjaunināts: 2022-02-21 Vikikrātuvē par šo tēmu ir pieejami multivides faili. Skatīt: Afanasijs Ņikitins. Encyclopædia Britannica raksts (angliski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski)