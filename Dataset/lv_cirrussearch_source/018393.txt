Roberts Lī Zemekis (Robert Lee Zemeckis; dzimis 1951. gada 14. maijā) ir amerikāņu kinorežisors, producents un scenārists. Viens no pirmajiem, kas savās filmās plaši pielietojis vizuālos efektus. Dzimis 1952. gadā Čikāgā lietuviešu izcelsmes strādnieka Alfonsa Zemecka (Alphonse Zemeckis) un viņa itāļu izcelsmes sievas Rozas, dzimušas Nespekas ģimenē. Kļuva pazīstams 1980. gados, kad režisēja "Atpakaļ nākotnē" triloģiju un filmu "Kurš iegāza trusīti Rodžeru?", kas ir vienīgā animētā filma, kas saņēmusi četras Amerikas Kinoakadēmijas balvas. 1990. gados pievērsās dramatiskāku filmu uzņemšanai. Par 1994. gada filmu "Forests Gamps" viņš saņēma Amerikas Kinoakadēmijas balvu kā labākais režisors, kā arī saņēma Zelta globusa balvu. Pati filma tika atzīta par gada labāko filmu. Viņš bija filmu "Pamestais", "Lidojums", "Ziemassvētku dziesma", "Kas slēpjas zem meliem" (What Lies Beneath), "Polārais ekspresis", "Beovulfs", "Kontakts", "Sabiedrotie" režisors. Vikikrātuvē par šo tēmu ir pieejami multivides faili. Skatīt: Roberts Zemekis. IMDb profils (angliski) AllMovie profils (angliski) Box Office Mojo profils (angliski)