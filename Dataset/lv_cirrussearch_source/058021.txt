Emma Stīna Blakstēniusa (zviedru: Emma Stina Blackstenius; dzimusi 1996. gada 5. februārī) ir zviedru futboliste, spēlē uzbrucējas pozīcijā, Zviedrijas sieviešu futbola izlases dalībniece. Pašlaik pārstāv Zviedrijas Damallsvenskan komandu BK Häcken. Karjeru sāka vietējā komandā Vadstena GIF. 2013. gadā pievienojās klubam Linköpings FC un debitēja Zviedrijas augstākajā sieviešu futbola līgā Damallsvenskan. 2016. gadā izcīnīja Zviedrijas čempiontitulu. No 2017. līdz 2019. gadam pārstāvēja Francijas klubu Montpellier HSC. Vēlāk atgriezās Linköpings FC rindās, bet 2020. gadā pārgāja uz BK Häcken. Pārstāvējusi dažādu vecumu Zviedrijas jauniešu izlases. 2015. gada Eiropas U-19 čempionātā, kurā Zviedrija uzvarēja, guva sešus vārtus un kļuva par turnīra rezultatīvāko spēlētāju. Zviedrijas izlases sastāvā debitēja 2015. gada 27. oktobrī 2017. gada Eiropas čempionāta kvalifikācijas spēlē pret Dāniju. 2016. gada 8. aprīlī viņa guva savus pirmos vārtus izlases labā pret Slovākiju. Piedalījās 2016. gada vasaras olimpiskajās spēlēs, kur izcīnīja sudraba medaļu. Finālspēlē pret Vāciju guva vārtus. 2019. gada FIFA Pasaules kausā sievietēm Zviedrijas izlases sastāvā izcīnīja bronzas medaļu. 2020. gada vasaras olimpisko spēļu turnīrā guva piecus vārtus, tai skaitā finālspēlē pret Kanādu, un izcīnīja savu otro olimpisko sudraba medaļu. «Blackstenius crowned WU19 EURO top scorer». uefa.com (angļu). 2015. gada 27. jūlijā. Skatīts: 2021. gada 5. augustā. «Stina Blackstenius första landslagsmål». expressen.se (zviedru). 2016. gada 8. aprīlī. Skatīts: 2021. gada 5. augustā. Vikikrātuvē par šo tēmu ir pieejami multivides faili. Skatīt: Stīna Blakstēniusa. Olympedia profils (angliski) FBref spēlētāja profils (angliski)