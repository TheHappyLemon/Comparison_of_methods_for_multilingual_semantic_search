Ziedojums ir resursu dāvinājums vai brīvprātīgs naudas pārskaitījums organizācijai vai personai. Tā ir darbība, kuras ietvaros īpašnieki brīvprātīgi piešķir publiskos un privātos resursus, lai palīdzētu noteiktām sociāli neaizsargātām iedzīvotāju grupām, risinātu sociālās problēmas un uzlabotu sabiedriskās dzīves apstākļus. Šāds atbalsts tiek sniegts ne tikai nabadzībā dzīvojošajiem, bet arī tiem cilvēkiem (sabiedrības aktīvistiem, profesionāļiem, radošo profesiju pārstāvjiem, skolēniem un studentiem) un bezpeļņas un nepolitiskām organizācijām, kurām trūkst līdzekļu vai citu resursu vai īpašuma, lai apmierinātu individuālās, profesionālās, kultūras un sociālās vajadzības. Ziedojumus internetā paretam apzīmē kā donāts (no angļu: donate). Dažu valstu tiesību akti politikā var aizliegt vai ierobežot to, cik lielā mērā politiķi var pieņemt dāvanas vai ziedojumus lielās naudas summās, jo īpaši no uzņēmējiem vai lobiju grupām. Latvijā 2014. gadā notikušajām pašvaldību vēlēšanām partijām kopuma saziedoti 2,2 miljoni eiro. Neatļauto ziedojumu apmērs bija 29 891 eiro. Pastāv gadījumi, kad cilvēki vēlas ziedot līdzekļus, neatklājot savu vārdu. Daudzi ziedotāji, piemēram, sabiedrībā pazīstami cilvēki vai filantropi, vēlas palikt anonīmi, vienlaikus veicot ziedojumus saskaņā ar savām vēlmēm. Daudzi ziedotāji vēlas palikt anonīmi savas reliģiskās pārliecības dēļ. «Pašvaldību vēlēšanām partijām saziedoti 2,2 miljoni eiro; neatļauti ziedojumi četrām». www.lsm.lv (latviešu). Skatīts: 2023-05-02. Vikikrātuvē par šo tēmu ir pieejami multivides faili. Skatīt: Ziedojums. Katoļu enciklopēdijas raksts (angliski)