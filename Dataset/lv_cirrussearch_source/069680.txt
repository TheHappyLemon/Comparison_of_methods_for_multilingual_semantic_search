Mežtaka (lietuviešu: Miško takas, igauņu: Metsa matkarada) ir dabas taka, kas ved cauri Baltijas valstīm un ir daļa no Eiropas garās distances pārgājienu maršruta E11. Tās dienvidu daļa (garums 1088 km, sadalīts 52 vienas vai divu dienu posmos) sākas pie Polijas–Lietuvas robežas un beidzas Latvijas galvaspilsētā Rīgā. Tās ziemeļu daļa (garums 1060 km, sadalīts 50 vienas vai divu dienu posmos) sākas Rīgā un beidzas Igaunijas galvaspilsētā Tallinā. Tūrisma ceļvežu izdevējs "Lonely Planet" iekļāva Mežtaku un Jūrtaku ceļvedī "Best In Travel 2024". Lietuvas daļa ir 747 km gara, tā ved caur Lazdijiem – Druskininkiem – Merķinei – Alītai – Birštonai – Prieniem – Kauņai – Vilkijai – Arjogalai – Tītuvēniem – Kurtuvēniem (Kurtuvėnai) – Telšiem – Plateļiem (Plateliai) – Salantiiem – Skodai līdz Latvijas—Lietuvas robežai. Latvijas daļa ir 674 km gara un ved caur Gramzdai – Aizputei – Kuldīgai – Sabilei – Kandavai – Tukumam – Bigauņciemam – Rīgai – Siguldai – Cēsīm – Valmierai – Strenčiem – Gaujienai – Apei līdz Latvijas—Igaunijas robežai. Igaunijas daļa 720 km gara un ved caur Hānjai – Vanavastselīnai – Verskai – Repinai – Kallastei – Mustvē – Kauksi – Toilai – Kundai – Loksai – Mārdu līdz Tallinai. Mežtaka ir daļa no Eiropas Savienības 9880 km garās distances pārgājienu maršruta E11 (angļu: E11 European long distance path), kas sākas Ziemeļjūras krastā pie Hāgas – Ševeningenā un beidzas Tallinā. Tas šķērso 6 valstis - Nīderlandi, Vāciju, Poliju, Lietuvu, Latviju un Igauniju. Mežtakas fakti Latvijas dabas takas iekļautas populārajā «Lonely Planet» ceļvedī lsm.lv 2023. gada 25. oktobrī Vikikrātuvē par šo tēmu ir pieejami multivides faili. Skatīt: Mežtaka.