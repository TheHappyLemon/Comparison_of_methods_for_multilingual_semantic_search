"Manks" (angļu: Mank) ir 2020. gada ASV melnbalta biogrāfiska drāmas filma, kuras režisors ir Deivids Finčers. Filmā galvenās lomas atveido Gērijs Oldmens, Amanda Saifreda, Lilija Kolinsa, Arliss Hauards, Toms Pelfrijs, Čārlzs Denss un Toms Bērks. Filma ir stāsts par Hermanu Mankeviču un par to kā tapa viņa scenārijs filmai "Pilsonis Keins". Deivida Finčera tēvs Džeks Finčers filmas scenāriju sarakstīja jau 1990. gados un Deivids sākotnēji to gribēja filmēt, pabeidzot filmu "Spēle" (1997), ar Kevinu Speisiju un Džodiju Fosteri galvenajās lomās. To neīstenoja un Džeks 2003. gadā nomira. Galu galā filmas projektu oficiāli izziņoja 2019. gada jūlijā un filmēšana notika Losandželosā no 2019. gada novembra līdz 2020. gada februārim. Lai godinātu 1930. gadu filmas, to uzņēma melnbaltu. Filmas "Manks" pirmizrāde notika 2020. gada 13. novembrī, bet kopš 2020. gada 4. decembra tā ir pieejama straumēšanas servisā Netflix. Filma saņēma kritiķu atzinību par Finčera režiju, aktierspēli, operatora un mākslinieka darbu, kā arī mūziku. 93. Kinoakadēmijas balvu ceremonijā filma nominēta 10 kategorijās, kas bija lielākais nomināciju skaits togad. "Manks" nominēta arī kategorijās "Labākā filma", "Labākais režisors", "Labākais aktieris galvenajā lomā" (Oldmens) un "Labākā aktrise otrā plāna lomā" (Saifreda) un saņēma balvas kategorijās "Labākais operatora darbs" un "Labākais mākslinieka darbs". Filma saņēma arī sešas Zelta globusa balvas nominācijas. Brent Lang. «Magnificent Obsession: David Fincher on His Three-Decade Quest to Bring ‘Mank’ to Life». Variety (en-US), 2020-11-18. Skatīts: 2022-12-16. «Mank». Production List | Film & Television Industry Alliance (en-US). 2019-09-23. Skatīts: 2022-12-16. wellesnet. «Principal photography wraps on Netflix biopic 'Mank'». Wellesnet | Orson Welles Web Resource (en-US), 2020-02-05. Skatīts: 2022-12-16. Mike Fleming Jr, Mike Fleming Jr. «David Fincher, Gary Oldman Team On B&W ‘Mank’ At Netflix; Film On ‘Citizen Kane’ Writer Herman J. Mankiewicz Scripted By Fincher’s Late Father Howard». Deadline (en-US), 2019-07-10. Skatīts: 2022-12-16. IMDb profils (angliski) AllMovie profils (angliski) Metacritic profils (angliski) Rotten Tomatoes profils (angliski)