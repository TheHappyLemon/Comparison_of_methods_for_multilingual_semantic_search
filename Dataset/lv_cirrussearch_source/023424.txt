"Rokijs Balboa" (angļu: Rocky Balboa) ir 2006. gada ASV sporta drāmas filmas, kuras režisors, scenārija autors un galvenās lomas atveidotājs ir Silvestrs Stallone. Bijušais smagsvara čempions Rokijs Balboa ir novecojis, aizgājis no sporta un dzīvo atraitņa dzīvi. Adriana, kura iedvesmojusi Rokiju uz visiem viņa dzīves varoņdarbiem, pirms pāris gadiem mirusi no vēža. Rokijam pieder bārs, kurā viņš šad tad stāsta cilvēkiem atgadījumus no savas karjeras. Dzīve jau tuvojas savam loģiskam noslēgumam. Taču reiz dators, kas simulē boksa mačus starp dažādu paaudžu cīkstoņiem nosaka, ka Rokijs ir spēcīgāks par pašreizējo čempionu Meisonu un drīz vien Rokijs saņem uzaicinājumu no Meisona menedžeriem sarīkot reālu cīņu. Lai sagatavotos, Rokijam (kuru trenē Apollo bijušais treneris Tonijs) jāizsver, vai svarīgs ir iznākums vai tā ir vienkārši viņa vēlēšanās vēlreiz atgriezties ringā, lai izcīnītu vēl vienu uzvaru. Pēdējo. Pirmo raundu Rokijs aizvada ļoti slikti, taču otrajā Meisons savaino roku un Rokijs izlīdzina cīņas gaitu. Cīņa ir sīva visus desmit raundus un, tāpat kā pirmās filmas noslēgumā, arī tagad Rokijs zaudē tikai pēc punktiem. Pēc cīņas Rokijs iet uz Adrianas kapa un pateicās viņai par atbalstu. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)