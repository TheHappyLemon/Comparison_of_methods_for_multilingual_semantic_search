Jēdziens "siltasiņu zirgi" tiek lietots konkrēta zirga tipa apzīmējumam, kas izpaužas zirgu šķirnes izcelsmē, fiziskajās īpašībās un raksturā. Bieži cilvēki kļūdās, iedomājoties, ka šis jēdziens ir saistīts ar asiņu temperatūru. Zirgiem izšķir divus pamattipus: karstasiņu zirgus (piemēram, arābi, ahalteke, barbi un tīrasiņu šķirnes zirgi) un aukstasiņu zirgus (smagos vilcējus). Siltasiņu zirgi ir šo divu tipu sajaukums. Galvenās siltasiņu zirgu šķirnes ir veidojušās Eiropā un to pielietojums ir ļoti universāls, tie ir piemēroti darbam gan aizjūgā, gan zem sedliem. Siltasiņu zirgi ir atlētiski, ar vidēji vieglu ķermeņa uzbūve, tie ir pietiekami temperamentīgi, lai būtu labi sportisti, bet, salīdzinot ar karstasiņu šķirnēm, siltasiņu zirgi ir mierīgāki, ar līdzsvarotāku nervu sistēmu. Tā kā gandrīz visas siltasiņu zirgu šķirnes ir veidojušās Eiropā, tad ir pieņēmums, ka siltasiņu zirgi ir Eiropas senā savvaļas meža zirga pēcnācēji, nevis cilvēku veidots zirga tips. Siltasiņiem ir daudzas populāras sporta zirgu šķirnes: rikšotāji – Amerikas, Francijas, Norfolkas, Orlova rikšotāji u.c.; sporta zirgi — Holšteinas, Hanoveras, Oldenburgas, Traķēnes, Latvijas u.c. «About Elk Run Farm, Quality warmbloods with a sense of humor!». Arhivēts no oriģināla, laiks: 2008. gada 26. februārī. Skatīts: 2009. gada 4. janvārī. International Museum of the Horse Warmblooded Horses and Breed Information Arhivēts 2009. gada 10. martā, Wayback Machine vietnē.