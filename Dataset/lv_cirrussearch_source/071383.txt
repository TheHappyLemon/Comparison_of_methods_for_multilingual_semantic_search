Pisi (igauņu: Püssi) ir pilsēta Igaunijā, Austrumviru apriņķī. Pisi pilsēta robežojas ar Maidlas un Liganuzes pagastiem, kā arī Kivieli pilsētu. Pisi pilsētā ir attīstīta kokrūpniecība. Pirmo reizi rakstiskos avotos Pisi (Püssz) minēta 1472 gadā. Tolaik mežainajā un purvainajā apkaimē atrodošā apdzīvotā vieta bija grūti pieejama un faktiski atgriezta no ārpasaules. Līdz ar Baltijas dzelzceļa un Pisi stacijas izbūvi 1870. gadā Pisi sāka strauji attīstīties gan kā apdzīvota vieta, gan kā industriāls centrs. 1926. gadā bijušās Pisi muižas ēkā tika izbūvēta Pisi skola (šobrīd Liganuzes vidusskola, igauņu: Lüganuse keskkool). Pirmais Pisi rūpniecības uzņēmums bija kokzāģētava, kas izveidojās Pisi muižas teritorijā, Purtses upes krastā, bet apdzīvotā vieta tika saukta par Ūspurtsi vai Neiīzenhofu (igauņu: Uus-Purtse, vācu: Neu-Isenhof). Vēlāk Pisi teritorijā tika nodibināta kafijas ražotne, mēbeļu fabrika u.c. uzņēmumi. Mūsdienās Pisi atrodas vieni no lielākajiem Igaunijas koksnes pārstrādes un mēbeļu furnitūras uzņēmumiem AS Repo Vabrikud un AS Skano Group 1954. gadā Pisi ieguva pilsētciemata statusu, bet pilsētas tiesības Pisi ieguva 1993. gadā. https://andmed.stat.ee/en/stat/rahvastik__rahvastikunaitajad-ja-koosseis__rahvaarv-ja-rahvastiku-koosseis/RV0240; Igaunijas Statistikas birojs; pārbaudes datums: 2 septembris 2023. [1] Arhivēts 2013. gada 22. jūnijā, Wayback Machine vietnē. Liganuzes vidusskolas mājas lapa (igauniski) [2] Arhivēts 2013. gada 17. maijā, Wayback Machine vietnē. A/S REPO mājas lapa (igauniski)(angliski)(krieviski)(vāciski)(ukrainiski)(somiski) [3] Skano group mājas lapa (igauniski)(angliski) Vikikrātuvē par šo tēmu ir pieejami multivides faili. Skatīt: Pisi.