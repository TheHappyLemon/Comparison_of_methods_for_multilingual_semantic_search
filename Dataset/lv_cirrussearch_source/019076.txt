Frīdekmīstekas apriņķis (čehu: okres Frýdek-Místek) ir Čehijas Morāvijas-Silēzijas apgabala administratīvā iedalījuma vienība. Robežojas ar Morāvijas-Silēzijas apgabala Novi Jičīnas, Ostravas-pilsētas un Karvinas apriņķiem, Zlīnas apgabala Vsetīnas apriņķi, kā arī Poliju un Slovākiju. Apriņķi apdzīvo arī poļu minoritāte. Starp pasaules kariem apriņķa austrumu daļa bija Čehoslovākijas un Polijas strīdus teritorija. Frīdekmīstekas apriņķa Smilovices ciemā dzimis poļu politiķis Ježijs Buzeks (Jerzy Buzek, 1940), bet Hukvaldu ciemā - komponists Leošs Janāčeks (Leoš Janáček, 1854-1928). Vikikrātuvē par šo tēmu ir pieejami multivides faili. Skatīt: Frīdekmīstekas apriņķis.