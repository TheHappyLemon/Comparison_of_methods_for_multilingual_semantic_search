Sanantonio (angļu: City of San Antonio) ir pilsēta ASV dienvidrietumos, Teksasas štata centrālajā daļā pie Sanantonio upes. Otrā lielākā (aiz Hjūstonas) Teksasas pilsēta. Pilsētā atrodas Alamo forts — Alamo kaujas vieta. Sanantonio mūsdienās ir tehano (tejano) iedzīvotāju kultūras centrs, — 2007. gadā 61,2% no pilsētas iedzīvotājiem bija spāņu izcelsmes. Pilsētā un apkārtnē vairākas lielas militārās bāzes. Pirmie eiropieši — spāņu ceļotāji un misionāri šeit ieradās 1691. gada 13. jūnijā, Sv. Padujas Antonija piemiņas dienā, no kā arī pilsētas mūsdienu nosaukums. 1718. gadā nodibināja spāņi šeit nodibināja misiju. 1826. gadā šeit notika Alamo kauja, kad 189 Alamo forta aizstāvji pretojās 4000 meksikāņu uzbrucējiem Antonio Lopesa de Santa Annas vadībā. Pēdējo 35 gadu laikā pilsētas iedzīvotāju skaits gandrīz dubultojies. Pilsētas ekonomika balstās uz finanšu pakalpojumiem, militāro rūpniecību, veselības aizsardzību un tūrismu. Pazīstamākie uzņēmumi, kuru galvenās mītnes atrodas Sanantonio — AT&T, Clear Channel Communications, H-E-B, Valero Energy Corporation. Sportā pazīstama kā NBA basketbola līgas komandas Sanantonio "Spurs" mājvieta. Sanantonio dzimuši: Džons Blaha (John E. Blaha, 1942) — astronauts; Vilmers Ellisons (Wilmer Allison, 1904—1977) — tenisists; Sammere Glova (Summer Glau, 1981) — aktrise; Alberto Gonsaless (Alberto Gonzales, 1955) — jurists; Viljams Henrijs Kīlers (William Henry Keeler, 1931) — kardināls; Džoana Kroforda (Joan Crawford 1908—1977) — aktrise; Kristofers Kross (Christopher Cross, 1951) — mūziķis; Olivers Norts (Oliver North, 1943) — militārpersona; Džēreds Padaleckis (Jared Padalecki, 1982) — aktieris; Roberts Rodrigess (Robert Rodriguez, 1968) — kinorežisors; Edvards Higinss Vaits (Edward Higgins White, 1930—1967) — astronauts; Vikikrātuvē par šo tēmu ir pieejami multivides faili. Skatīt: Sanantonio. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022.