A10 autoceļš Rīga—Ventspils, arī Ventspils šoseja ir 188 km garš galvenais autoceļš Latvijā, daļa no starptautiskā maršruta E22. Autoceļam no krustojuma pie Priedaines līdz Ventspilij šobrīd ir tikai viena josla katrā braukšanas virzienā. 2016. gada augustā sāka posma no Varkaļu kanāla līdz Jūrmalas šosejai rekonstrukciju, Lielupes tilta rekonstrukciju un seguma atjaunošanu posmā no Smārdes līdz krustojumam ar autoceļu P98, kā arī uzsāka posma līdz krustojumam ar autoceļu P121 rekonstrukciju. 2016. gada novembrī izsludināja konkursu par seguma atjaunošanu posmā Vilksala-Pūre (79,5-85,8 km), kurā uzvarēja SIA "Saldus ceļinieks" ar līgumcenu 1 050 501 EUR. 2019. gada jūnijā sāka A10 rekonstrukciju Jūrmalas šosejas posmā Babītes novadā (13,41 - 19,25 km), ko pabeidza 2020. gada 2. septembrī. Pārbūves laikā ar reciklētu veco asfaltu tika pastiprināti ceļa pamati un uzklātas trīs jauna asfalta kārtas. Atjaunotas arī nobrauktuves divlīmeņu satiksmes mezglā ar Rīgas apvedceļu A5 (Salaspils-Babīte). Darbus veica piegādātāju apvienība "A.C.B. un Binders" par līgumcenu 22,97 miljoni eiro ar pievienotās vērtības nodokli, ko sedza valsts budžets. 2022. gada martā sākās A10 rekonstrukcija no Kūdras līdz pagriezienam uz Smārdi (41,30–52,74 km). Līdz 2022. gada beigām posmā no Kūdras līdz pagriezienam uz Ķemeriem plānots veikt ceļa segas pilno pārbūvi (norakt zem ceļa esošo kūdras slāni, izbūvēt drenējošo un salturīgo slāni un trīs kārtās ieklāt asfaltbetonu), savukārt posmā no Ķemeru pagrieziena līdz Smārdes pagriezienam plānots veikt asfaltbetona seguma izlīdzinošo frēzēšanu, ceļa profila labošanu un asfaltbetona ieklāšanu trīs kārtās. 2007. gadā izsludināja konkursu skiču projektu izstrādei posmā Priedaine-Sloka. Projekta ietvaros bija plānots autoceļa posmam izbūvēt otro brauktuvi, kā arī ievērot visas prasības, lai autoceļš atbilstu ātrgaitas autoceļa standartiem. 2010. gada maijā tika pabeigts ietekmes uz vidi novērtējums, kas ietver arī posma Sloka-Ķemeri pārbūvi par ātrgaitas autoceļu. Ap 2025. gadu bija iecerēts veikt vērienīgus A10 rekonstrukcijas darbus arī posmā no Ķemeru līdz Kandavas pagriezienam, piedāvājot divas alternatīvas. Pirmā – 14,5 m plats divjoslu ceļš ar malas joslu, otra – 21 m plats četrjoslu ceļš ar divlīmeņa ceļa mezgliem, satiksmes pārvadiem, gājēju tiltiem, kā arī paralēli A10 trasei no jauna ierīkotiem savācējceļiem jeb vietējas nozīmes ceļiem. Savukārt 2020. gada Latvijas valsts autoceļu attīstības stratēģija paredz A10 posma Jūrmala - Tukums pārbūvi 48,4 km garumā (2030–2035), tad Tukums – Ventspils pārbūvi 114,6 km garumā (2035–2040). Vikikrātuvē par šo tēmu ir pieejami multivides faili. Skatīt: Autoceļš A10. Autoceļš A10 (Rīga - Ventspils) YouTube «Noteikumi par valsts autoceļu un valsts autoceļu maršrutā ietverto pašvaldībām piederošo autoceļu posmu sarakstiem». Arhivēts no oriģināla, laiks: 2013. gada 13. maijā. Skatīts: 2012. gada 28. septembrī. https://pvs.iub.gov.lv/show/472564h[novecojusi saite] pvs.iub.gov.lv[novecojusi saite] Trešdien atklās atjaunoto Jūrmalas šoseju nra.lv LETA 2020. gada 31. augustā Ventspils šosejas posmā no Kūdras līdz Smārdes pagriezienam visu vasaru būs jārēķinās ar satiksmes ierobežojumiem http://lvceli.lv/lat/sadarbibas_partneriem/projekti/perspektivie_projekti/autocela_a10_posms_priedaine___sloka_[novecojusi saite] JAUNA AUTOMAĢISTRĀLE RĪGA-VENTSPILS UN APVEDCEĻŠ PŪRĒ, IESPĒJAMS, PĒC 12 GADIEM ntz.lv 2013. gada 21. martā Informatīvais ziņojums “Par valsts autoceļu attīstību no 2020. līdz 2040. gadam”