Kšištofs Keslovskis (poļu: Krzysztof Kieślowski; dzimis 1941. gada 27. jūnijā, miris 1996. gada 13. martā) bija poļu kinorežisors un scenārists. Dzimis inženiera ģimenē. Nejaušības pēc iestājās teātra darbinieku skolā. Ar trešo mēģinājumu iestājās Lodzas Kino skolā, kur mācījās no 1964. līdz 1968. gadam. Iesākumā uzņēma dokumentālās filmas, ko vēlāk pameta, jo, pēc paša vārdiem, "ar mākslas kino palīdzību vieglāk parādīt dzīves īstenību". 1975. gadā radīja savu pirmo mākslas filmu — "Personāls" (Personnel), par kuru ieguva balvu Manheimas kinofestivālā. Vēlāk ieguvis dažādas balvas lielākajos pasaules kinofestivālos, tai skaitā Berlīnes starptautiskajā kinofestivālā, Kannu kinofestivālā un Venēcijas kinofestivālā. Par filmu "Trīs krāsas: sarkanā" (1993) nominēts Amerikas Kinoakadēmijas balvai divās kategorijās, bet balvu nav ieguvis. Tradicionālie sadarbības partneri Keslovskim bija scenārija autors Kšištofs Pesevičs (Krzysztof Piesiewicz) un mūzikas autors Zbigņevs Preisners. "Dekalogs" (Dekalog, 1988) — desmit 60 min. garas filmas, uz piektās un sestās filmas pamata balstās vēl divas pazīstamas filmas "Īsa filma par nogalināšanu" (Krótki film o zabijaniu, 1988) "Īsa filma par mīlestību" (Krótki film o miłości, 1988) "Veronikas dubultā dzīve" (La Double vie de Véronique/Podwójne życie Weroniki, 1991) "Trīs krāsas" (Trois couleurs, 1993 — 1994) — triloģija, nosaukta Francijas nacionālā karoga krāsās "Trīs krāsas: zilā" (Trois couleurs: Bleu, 1993) "Trīs krāsas: baltā" (Trois couleurs: Blanc/Trzy kolory: Biały, 1994) "Trīs krāsas: sarkanā" (Trois couleurs: Rouge, 1993) Vikikrātuvē par šo tēmu ir pieejami multivides faili. Skatīt: Kšištofs Keslovskis. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) IMDb profils (angliski) AllMovie profils (angliski)