Lindova (Marka) (vācu: Lindow (Mark)) ir pilsēta Vācijā, Brandenburgā, Ostprignicas-Rupīnes apriņķī 14 kilometrus uz ziemeļaustrumiem no Neirupīnes. Novietojusies šaurumā starp diviem ezeriem - Gūdelakezeru (Gudelacksee) un Vucezeru (Wutzsee). Pilsēta izveidojusies ap 1220./1240. gadu dibināto cisterciešu sieviešu kloteri. Reformācijas laikā 1541. gadā klosteris zeme tika sekularizēta. Trīsdesmitgadu kara laikā gan Lindova, gan klosteris tika vairākkārt nopostīts. 1746. gadā apdzīvotā vieta gandrīz pilnībā nodega ugunsgrēkā. 1810. gadā Lindova ieguva pilsētas tiesības. Pēc Otrā pasaules kara atradās VDR sastāvā līdz Vācijas apvienošanai 1990. gadā. 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Lindova.