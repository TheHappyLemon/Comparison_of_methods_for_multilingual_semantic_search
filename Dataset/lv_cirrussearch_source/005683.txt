Pūkpīles, pūkpīļu ģints (Somateria) ir viena no pīļu dzimtas (Anatidae) ģintīm, kas pieder gauru apakšdzimtai (Merginae). Pūkpīļu ģintī ir 3 mūsdienās dzīvojošas sugas. Par pūkpīli sauc arī Stellera pūkpīli (Polysticta stelleri), bet tā pieder Stellera pūkpīļu ģintij (Polysticta). Pūkpīles ir liela auguma pīles, kas mājo ziemeļu puslodē. Tās ir sastopamas Eirāzijā un Ziemeļamerikā. Pūkpīļu dūnas tāpat kā zosu un pīļu dūnas tiek izmantotas segu un spilvenu pildīšanai. Latvijā ir sastopamas 2 pūkpīļu ģints sugas: parastā pūkpīle (Somateria mollissima) un krāšņā pūkpīle (Somateria spectabilis). Parastā pūkpīle tiek novērota jūrā samērā bieži caurceļošanas laikā, bet to skaits nav liels. Reizēm atsevišķi īpatņi Latvijas piekrastē pārziemo. Toties krāšņā pūkpīle Latvijā ir reta caurceļotāja un ziemotāja. Pūkpīļu ģints (Somateria) Briļļu pūkpīle (Somateria fischeri) Krāšņā pūkpīle (Somateria spectabilis) Parastā pūkpīle (Somateria mollissima) Latvijas putnu sistemātiskais saraksts «Parastā pūkpīle». Arhivēts no oriģināla, laiks: 2012. gada 9. februārī. Skatīts: 2010. gada 21. decembrī. «Krāšņā pūkpīle». Arhivēts no oriģināla, laiks: 2009. gada 26. augustā. Skatīts: 2010. gada 21. decembrī. «Putni Daba». Arhivēts no oriģināla, laiks: 2017. gada 29. maijā. Skatīts: 2015. gada 4. jūlijā.