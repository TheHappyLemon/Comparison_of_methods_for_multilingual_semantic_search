Gruzija piedalījās 2016. gada vasaras olimpiskajās spēlēs, kas notika Riodežaneiro, Brazīlijā no 2016. gada 5. līdz 21. augustam. Gruzijai šīs bija sestās vasaras olimpiskās spēles pēc Padomju Savienības sabrukuma. 2016. gada Riodežaneiro olimpiskajās spēlēs piedalījās līdz šim lielākā Gruzijas olimpiskā komanda. Tās sastāvā kopā bija 40 sportisti (30 vīrieši un 10 sievietes), kuri startēja 11 olimpiskajos sporta veids. Pirmo reizi Gruzija bija pārstāvēta smaiļošanā un kanoe airēšanā, kā arī vīriešu tenisa, sieviešu džudo un sieviešu svarcelšanas sacensībās. Pēc 20 gadu pārtraukuma Gruzija atkal tika pārstāvēta paukošanā un pēc 16 gadu pārtraukuma — mākslas vingrošanā. Gruzijas sporta šāvējai Nino Salukvadze šīs bija astotās olimpiskās spēles, kurā tā ir piedalījusies, viņa ir tikai otrā sieviete — sportiste, kura ir piedalījusies tik daudz olimpiskajās spēlēs. Šajās olimpiskajās spēlēs startējaarī Nino Salukvadzes 18 gadu vecais dēls, tāpat sporta šavējs, Cotne Mačavariani. Tādējādi viņi kļuva par pirmo mātes un dēla tandēmu, kas ir piedalījušies vienās olimpiskajās spēlēs vienā sporta veidā. Gruzijas karognesējs 2016. gada olimpisko spēļu atklāšanas ceremonijā bija džudists Avtandils Tčrikišvili, savukārt noslēgumu ceremonijā — svarcēlājs Laša Talahadze. 2016. gada Riodežaneiro olimpiskajās spēlēs Gruzija izcīnīja 7 olimpiskās medaļas: 2 zelta, 1 sudraba un 4 bronzas medaļas, trīs olimpiskajos sporta veidos. Visvairāk medaļas tika izcīnītas cīņas sportā (3 medaļas), savukārt pārējos sporta veidos — džudo un svarcelšanā —, katrā pa divām medaļām. Pēc kopējā iegūto medaļu skaita tas bija tikpat daudz cik 2008. gada Pekinas un 2012. gada Londonas olimpiskajās spēlēs. Zelta medaļas Gurzijai izcīnīja svarcēlājs Laša Talahadze un cīņa sporta pārstāvis Vladimers Hinčegašvili, sudraba medaļu ieguva džudists Varlams Liparteliani. Savukārt bronzas medaļas ieguva džudists Laša Šavdatuašvili, cīņas sporta pārstāvji Šmagi Bolkvadze un Geno Petriašvili un svarcēlājs Iraklijs Turmanidze. Pirmo reizi olimpisko spēļu vēsturē divi Gruzijas sportisti bija medaļnieki vienā sporta veidā un disciplīnā, to paveica svarcēlāji Laša Talahadze un Iraklijs Turmanidze. Skatīt arī: 2016. gada vasaras olimpisko spēļu medaļu tabula un 2016. gada vasaras olimpisko spēļu medaļnieki Beniks Abramjans ( Vieglatlētika) Sandro Aminašvili ( Cīņas sports) Nikoloss Basilašvili ( Teniss) Sandro Bazadze ( Paukošana) Šmagi Bolkvadze ( Cīņas sports) Teona Bostašvili ( Peldēšana) Avtandils Črikišvili ( Džudo) Giorgijs Čheidze ( Svarcelšana) Zurabi Datunašvili ( Cīņas sports) Kristīne Esebua ( Loka šaušana) Ļuba Golovina ( Vingrošana) Beka Gviniašvili ( Džudo) Daviti Harazišvili ( Vieglatlētika) Vladimers Hinčegašvili ( Cīņas sports) Bačana Horava ( Vieglatlētika) Anastasija Hotpridi ( Svarcelšana) Hatuna Hutkaradze-Narimanidze ( Loka šaušana) Zurabi Jakobišvili ( Cīņas sports) Jakobs Kadžaja ( Cīņas sports) Roberti Kobliašvili ( Cīņas sports) Valentīna Liašenko ( Vieglatlētika) Varlams Liparteliani ( Džudo) Jūlija Lobženidze ( Loka šaušana) Cotne Mačavariani ( Šaušana) Jakobs Makarašvili ( Cīņas sports) Važa Margvelašvili ( Džudo) Revazi Nadareišvili ( Cīņas sports) Zaza Nadiradze ( Smaiļošana un kanoe airēšana) Elizbars Odikadze ( Cīņas sports) Ādams Okruašvili ( Džudo) Amirans Papinašvili ( Džudo) Salome Pažava ( Vingrošana) Geno Petriašvili ( Cīņas sports) Iraklijs Revišvili ( Peldēšana) Nino Salukvadze ( Šaušana) Lasha Šavdatuašvili ( Džudo) Estere Stama ( Džudo) Laša Talahadze ( Svarcelšana) Laša Torgvaidze ( Vieglatlētika) Iraklijs Turmanidze ( Svarcelšana) «რიო-დე-ჟანეიროში საქართველოს ოლიმპიური დელეგაციის მედროშე ავთანდილ ჭრიკიშვილი იქნება» [Avtandil Tchrikishvili will be flag bearer at the Rio de Janeiro Olympics] (gruzīnu). Inter Press Service. 2016. gada 30. jūnijs. Skatīts: 2016. gada 19. jūlijs. Matt Bonesteel. «A mother and son have never competed in the same Olympics. Until now. In shooting, no less.». The Washington Post, 2016. gada 3. maijs. Skatīts: 2016. gada 4. maijs. «Mother and son team up for a Games first». Olympics. 2016. gada 5. augusts. Skatīts: 2016. gada 30. oktobris.