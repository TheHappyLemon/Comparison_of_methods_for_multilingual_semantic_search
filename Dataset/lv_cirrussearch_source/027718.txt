Tallinas Svētā Olafa baznīca (igauņu: Oleviste kirik) ir baptistu baznīca Tallinā, Igaunijā. Tiek uzskatīts, ka baznīca tikusi uzcelta 12. gadsimtā, lai arī senākās zināmās rakstiskās liecības par baznīcas eksistenci ir no 1267. gada. Baznīca nosaukta Norvēģijas karaļa Ūlafa II vārdā (norvēģu: Olaf II; vēlāk kļuva pazīstams kā Svētais Ūlafs). Laika gaitā vairākas reizes notika baznīcas rekonstrukcija. 123,7 metrus augstā baznīcas ēka ir pašlaik augstākā ēka Igaunijā. No 1549. līdz 1625. gadam, kad baznīcas augstums sasniedza 159 metrus, šī bija trešā augstākā ēka pasaulē. Sākotnēji šis bija Romas katoļu baznīcas dievnams. No reformācijas laika līdz 1950. gadam šī bija luterāņu baznīca, 1950. gadā tā kļuva par baptistu baznīcu. Ants Hein (2012). "Oleviste pole kunagi olnud maailma kõrgeim ehitis [St. Olaf's Church Never Was the World's Tallest Building]". Imeline Ajalugu. «CONTENTdm Collection : Item Viewer». Arhivēts no oriģināla, laiks: 2013. gada 2. decembrī. Skatīts: 2012. gada 17. augustā. «Guide to Tallinn. Religious sites in Tallinn, Estonia». Arhivēts no oriģināla, laiks: 2013. gada 3. decembrī. Skatīts: 2012. gada 17. augustā. Vikikrātuvē par šo tēmu ir pieejami multivides faili. Skatīt: Tallinas Olafa baznīca. Oficiālā tīmekļa vietne