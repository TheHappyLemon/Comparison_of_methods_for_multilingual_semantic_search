Pīters Bijasass (angļu: Peter Biyiasas; dzimis 1950. gada 19. novembrī Atēnās) ir Kanādas un ASV starptautiskais lielmeistars šahā (1978). Piedzimis Grieķijā, taču izaudzis un par šahistu kļuvis Vankūverā. No 1969. līdz 1972. gadam četras reizes uzvarējis Britu Kolumbijas šaha čempionātos. Divkārtējais Kanādas šaha čempionāta uzvarētājs (1972, 1975). Par panākumiem turnīros FIDE 1972. gadā viņam piešķīrusi starptautiskā meistara (IM), bet 1978. gadā — starptautiskā lielmeistara (GM) nosaukumu. Divas reizes piedalījies Pasaules šaha čempiona nosaukuma izcīņas cikla starpzonu turnīros: 1973. gadā Brazīlijā bijis 15. vietā, bet 1976. gadā Manilā palicis 17. vietā. Sekmīgi pārstāvējis Kanādas komandu lielākajos komandu šaha turnīros: Pasaules šaha olimpiādēs piedalījies 4 reizes (1972—1978). Individuālajā vērtējumā izcīnījis sudraba (1978) un 2 bronzas (1972, 1976) medaļas; Pasaules studentu šaha čempionātā piedalījies 1971. gadā un komandu vērtējumā izcīnījis bronzas medaļu. 1979. gadā pārcēlies uz dzīvi ASV un mainījis pilsonību. Pēc profesijas datoru speciālists, strādājis IBM par programmētāju. «Canadian Chess Champions». Arhivēts no oriģināla, laiks: 2016. gada 5. martā. Skatīts: 2016. gada 16. maijā. 1973 Petropolis Interzonal Tournament 1976 Manila Interzonal Tournament OlimpBase :: Men's Chess Olympiads :: Peter Biyiasas OlimpBase :: World Student Team Chess Championship :: Peter Biyiasas Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)