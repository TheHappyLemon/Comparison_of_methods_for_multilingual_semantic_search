"Bruņurupuči Nindzjas: Mutantu haoss" (angļu: Teenage Mutant Ninja Turtles: Mutant Mayhem) ir 2023. gada ASV datoranimācijas supervaroņu filma, kuras režisors ir Džefs Rovs, viņš kopā ar Setu Rogenu, Evanu Goldbergu, Denu Hernandesu un Bendži Samitu ir arī scenārija līdzautors. Šī ir septītā pilnmetrāžas kinofilma un sērijas atkārtota uzsākšana. Galvenās lomas filmā ierunājuši Maika Ebijs, Šamons Brauns jaunākais, Nikola Kantu un Breidijs Nuns (bruņurupuči nindzjas), pārējās lomas ierunājuši Hanibāls Bariss, Rouza Bairna, Džons Sina, Džekijs Čans, Ice Cube, Natasja Demetriu, Aio Edebiri, Džankarlo Esposito, Post Malone, Sets Rogens, Pols Rads un Maija Rūdolfa. Filmā pēc gadiem ilgas slēpšanās no cilvēku pasaules bruņurupuči mēģina tikt pieņemti tajā kā parasti varonīgi pusaudži. Nickelodeon par "Mutantu haosu" paziņoja 2020. gada jūnijā, filmu producēja Rogens, Goldbergs un Džeimss Vīvers (producentu kompānija Point Grey Pictures) un par režisoru izvēlēts Rovs. Animāciju veidoja studija Mikros Animation Monreālā un Parīzē un studija Cinesite Vankūverā, par animācijas stilu galvenokārt izvēloties skices no skolas kladēm. Cenšoties izpētīt bruņurupuču pusaudžu aspektu, filmas veidotāji smēlušies iedvesmu no pusaudžu pieaugšanas filmām. Lielāko daļu no aktieriem paziņoja 2023. gada martā. Trents Reznors un Atikuss Ross izveidoja filmas skaņu celiņu. Nepabeigtu filmas versiju izrādīja Ansī Starptautiskajā animācijas kinofestivālā 2023. gada 12. jūnijā. Filmu izplatīja Paramount Pictures un tās pirmizrāde ASV notika 2023. gada 2. augustā, bet Latvijā — 4. augustā. Filma saņēma pozitīvas kritiķu atsauksmes, slavējot balss aktieru ieguldījumu, scenāriju un stilizēto animāciju; atsevišķi kritiķi to nosaukuši par labāko "Bruņurupuču nindzju" filmu. «Teenage Mutant Ninja Turtles: Mutant Mayhem (PG)». Britu filmu klasifikācijas padome. Skatīts: 2023-07-20. Anthony D'Alessandro. «‘Teenage Mutant Ninja Turtles: Mutant Mayhem’ Slashes $3.8M Tuesday Previews; Eyes $30M+ 5-Day Opening – Box Office». Deadline Hollywood (en-US), 2023. gada 2. augusts. Skatīts: 2023. gada 2. augusts. «Teenage Mutant Ninja Turtles: Mutant Mayhem (2023)». Box Office Mojo. Skatīts: 2023. gada 4. augustā. «Teenage Mutant Ninja Turtles reviews: Mutant Mayhem impresses critics». BBC News (en-GB). 2023-07-28. Arhivēts no oriģināla, laiks: 2023. gada 28. jūlijs. Skatīts: 2023-07-28. IMDb profils (angliski) allmovie identifikators vm12802501342 nav derīgs. Metacritic profils (angliski) Rotten Tomatoes profils (angliski)