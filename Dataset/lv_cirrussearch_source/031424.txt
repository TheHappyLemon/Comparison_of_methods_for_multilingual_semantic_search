Vītezslavs Novāks (čehu: Vítězslav Novák, dzimis 1870. gada 5. decembrī, miris 1949. gada 18. jūlijā) bija čehu komponists, pianists un mūzikas pedagogs. Dzimis Kamenicē Nadlipovā ārsta ģimenē kā Viktors Novāks. Pēc tēva nāves ģimene pārcēlās uz Jindržichūvhradecu, kur Novāks apmeklēja skolu. Studēja Prāgas konservatorijā, kur viņa pasniedzēju vidū bija Antonīns Dvoržāks. No 1901. līdz 1917. gadam Novāka dzīvoklis Prāgā kļuva par mūziku neformālu pulcēšanās vietu jeb "Podskalskas filharmoniju" (Podskalská filharmonie). Pulciņa biedru vidū bija Josefs Suks un Vāclavs Talihs. No 1909. līdz 1920. gadam Novāks bija Prāgas konservatorijas pasniedzējs, bet no 1919. līdz 1922. gadam un no 1927. līdz 1928. gadam Novāks bija Prāgas konservatorijas rektors. Novāka audzēkņu vidū ir Aloiss Hāba. Dabu vidū ir darbi simfoniskajam orķestrim, korim, 4 operas, 2 baleti, kompozīcijas klavierēm, dziesmas. Pēc stila Novāka mūziku var pieskaitīt neoromantismam vai modernismam. Viņš ietekmējies no Dvoržāka, Brāmsa un Grīga, bet pēc dažu pētnieku domām arī Debisī un Riharda Štrausa. Vikikrātuvē par šo tēmu ir pieejami multivides faili. Skatīt: Vītezslavs Novāks. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) Vītezslava Novāka notis