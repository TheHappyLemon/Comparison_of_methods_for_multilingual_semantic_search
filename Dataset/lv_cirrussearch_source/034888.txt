"Stīvs Džobss" (angļu: Steve Jobs) ir 2015. gada amerikāņu biogrāfiskā drāma. Filmas režisors ir Denijs Boils, scenārija autors Ārons Sorkins. Filma veidota pēc Valtera Aizeksona tāda paša nosaukuma grāmatas motīviem un Sorkina veiktajām intervijām. Filma ir sadalīta trīs daļās, kas ietver personālo datoru novatora un viena no Apple Inc. dibinātāja Stīva Džobsa dzīves četrpadsmit gadu posmu (1984—1998), katra filmas daļa ir veltīta kāda nozīmīga produkta izveidei — Apple Macintosh, NeXT Computer un iMac. Džobsa lomu tēlo Maikls Fasbenders, pārējās lomas atveido Keita Vinsleta, Sets Rogens, Ketrīna Voterstone, Maikls Stūlbargs un Džefs Denjelss. Filmas "Stīvs Džobss" pirmizrāde notika 2015. gada 5. septembrī Teluraidas kinofestivālā, bet Amerikas kinoteātros to sāka demonstrēt tikai tā paša gada 9. oktobrī, Latvijā — 27. novembrī. Keita Vinsleta par lomu šajā filmā ieguva Zelta globusa balvu un BAFTA kino balvu, par labāko scenāriju Sorkins ieguva Zelta globusa balvu. Fasbenders par galvenās lomas tēlojumu un Vinsleta par otrā plāna lomas tēlojumu tika nominēti 88. Kinoakadēmijas balvai. «STEVE JOBS (15)». Britu filmu klasifikācijas padome. 2015. gada 8. oktobris. Arhivēts no oriģināla, laiks: 2016. gada 5. martā. Skatīts: 2015. gada 8. oktobris. «Steve Jobs (2015)». Box Office Mojo (Amazon.com). Skatīts: 2016. gada 23. februāris. Oficiālā tīmekļa vietne IMDb profils (angliski) AllMovie profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)