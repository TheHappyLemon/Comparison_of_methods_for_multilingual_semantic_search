Aleksandrs Žirū (franču: Alexandre Giroux; dzimis 1981. gada 16. jūnijā) ir profesionāls Kanādas hokejists, spēlē uzbrucēja pozīcijā. Pašlaik (2017) pārstāv Francijas hokeja līgas klubu HK Grenoble. 1999. gada NHL draftā viņu Otavas "Senators" izraudzījās ar kopējo 213. kārtas numuru. Pirms tam spēlējis Kvebekas junioru hokeja līgā. 2001. gadā debitējis AHL, savukārt NHL pirmo spēli aizvadījis 2005.—2006. gada sezonā Ņujorkas "Rangers" sastāvā. Kopumā NHL aizvadījis 48 spēles, kurās guvis sešus vārtus. 2010.—2011. gada sezonā bija viens no AHL kluba Oklahomasitijas "Barons" kapteiņa palīgiem. Piedalījies trijās AHL Visu zvaigžņu spēlēs, divas reizes izcīnījis Kaldera kausu (2009, 2010), 2009.—2010. gada AHL izslēgšanas spēlēs bija rezultatīvākais spēlētājs. 2012. gada maijā viņš noslēdza divu gadu vienošanos ar KHL klubu Rīgas "Dinamo". Tiesa, jau sezonas otrajā pusē līgums ar Žirū pēc apbusējas vienošanās tika pārtraukts, hokejistam pievienojoties Šveices hokeja līgas klubam Klotenes "Flyers". 2013. gada jūnija nogalē noslēdza viena gada līgumu ar HC Ambrì-Piotta, taču vēlāk līgumu ar komandu pagarināja, tās rindās kopumā aizvadot trīs sezonas. 2016.—17. gada sezonu aizvadīja KHL vienībā Zagrebas "Medveščak", taču tad pievienojās Francijas hokeja līgas vienībai HK Grenoble. «Alexandre Giroux (b.1981) hockey statistics and profile». Hockeydb.com. Skatīts: 2012. gada 26. maijā. «"Dinamo" pievienojas kanādiešu uzbrucējs Žirū». Sportacentrs.com. 2012. gada 24. maijā. Skatīts: 2012. gada 24. maijā. Eliteprospects profils (angliski) Internet Hockey Database profils (angliski) Eurohockey profils (angliski) NHL profils (angliski) Hockey-Reference profils (angliski) KHL profils (angliski)