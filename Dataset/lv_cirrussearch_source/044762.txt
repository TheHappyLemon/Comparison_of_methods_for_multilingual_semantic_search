Sems Rokvels (angļu: Sam Rockwell; dzimis 1968. gada 5. novembrī) ir ASV aktieris, kas atpazīstamību ieguvis, tēlojot galvenās lomas filmās Lawn Dogs (1997), "Bīstamā prāta grēksūdzes" (2002), "Krāpnieki" (2003), "Galaktikas ceļvedis stopētājiem" (2005), Moon (2009), "G-Force: Specvienība" (2009) un "Septiņi psihopāti" (2012). Rokvels saņēmis pozitīvu kritiku par otrā plāna lomām filmās "Zaļā jūdze" (1999), "Galaktikas meklējumos" (1999), "Čārlija eņģeļi" (2000), "Džesija Džeimsa slepkavība no gļēvuļa Roberta Forda rokas" (2007), "Frosts pret Niksonu" (2008), "Notiesāšana" (2010), "Dzelzs vīrs 2" (2010), "Kovboji un citplanētieši" (2011) un The Way, Way Back (2013). Par lomu 2017. gada filmā "Trīs paziņojumi pie Ebingas Misūri štatā" Sems Rokvels saņēma Amerikas Kinoakadēmijas balvu nominācijā "Labākais aktieris otrā plāna lomā", kā arī par šo lomu saņēma BAFTA kino balvu, Zelta globusa balvu un divas Ekrāna aktieru ģildes balvas. «Sam Rockwell». GoldenGlobes.com. Holivudas Ārzemju preses asociācija. Skatīts: 2018. gada 7. janvāris. «The 24th Annual Screen Actors Guild Awards». SAGAwards.org. Screen Actors Guild. Skatīts: 2018. gada 7. janvāris. «Film - Supporting Actor in 2018». BAFTA.org. Britu Kino un televīzijas mākslas akadēmija. Skatīts: 2018. gada 30. janvāris. «THE 90TH ACADEMY AWARDS - 2018». Oscars.org. Kino mākslas un zinātnes akadēmija. Skatīts: 2018. gada 30. janvāris. Vikikrātuvē par šo tēmu ir pieejami multivides faili. Skatīt: Sems Rokvels. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)