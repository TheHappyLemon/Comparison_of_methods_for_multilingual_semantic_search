"Aizliegtā brīvdiena" (angļu: Ferris Bueller's Day Off) ir 1986. gada ASV komēdija, kuras režisors, scenārija autors un viens no producentiem ir Džons Hjūzs. Filmā galvenās lomas atveido Metjū Broderiks, Mija Sāra un Alans Ruks. Filma ir par skolnieku Ferisu Bjūleru, kurš ar savu labāko draugu un draudzeni nobasto skolu, lai pavadītu vienu dienu Čikāgā. "Aizliegtā brīvdiena" pirmizrāde notika 1986. gada 11. jūnijā. Filma bija komerciāli veiksmīga, nopelnot 70 miljonus ASV dolāru pie 5 miljonu budžeta. Broderiks saņēma plašu kritiķu atzinību. Par savu lomu viņš tika nominēts Zelta globusa balvai. 2014. gadā filma tika iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". «Ferris Bueller's Day Off». Box Office Mojo. Skatīts: 2022. gada 26. martā. Kory Grow, Kory Grow. «'Big Lebowski,' 'Ferris Bueller' Join National Film Registry». Rolling Stone (en-US), 2014-12-17. Skatīts: 2022-03-26. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)