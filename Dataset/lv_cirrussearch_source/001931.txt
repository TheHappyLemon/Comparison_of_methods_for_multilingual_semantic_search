Artūrs Karašausks (dzimis 1992. gada 29. janvārī Rīgā) ir Latvijas futbolists, spēlē uzbrucēja pozīcijā, Latvijas futbola izlases dalībnieks. Pašlaik (2020) pārstāv Latvijas futbola Virslīgas klubu FK Liepāja. 2009. gada sezonā Karašausks spēlēja Olimps/RFS sastāvā, 18 spēlēs gūdams 10 vārtus, tādējādi kļūstot par LMT Virslīgas 9. rezultatīvāko vārtu guvēju. Tajā pašā gadā viņš saņēma balvu kā Latvijas jaunatnes labākais futbolists. 2010. gadā Karašausks pievienojās Skonto komandai. Sezonu Karašausks iesāka ar 7 vārtiem pirmajās trīs spēlēs un tika atzīts par LMT Virslīgas aprīļa labāko spēlētāju. Turpmākajās spēlēs gan Karašauska rezultativitāte apsīka, un nākamajās deviņās spēlēs viņš guva tikai vienus vārtus. Jūlijā Karašausks devās uz nedēļu ilgu pārbaudi Ukrainas Premjerlīgas klubā FK Dnipro, bet augusta beigās Skonto vienojās ar Dnipro par Karašauska izīrēšanu līdz sezonas beigām. Neaizvadījis nevienu spēli Ukrainas Premjerlīgā, atgriezās Skonto sastāvā. 2012. gada sezonā uz īres līguma pamata spēlēja citā Virslīgas komandā FB Gulbene, 15 spēlēs gūstot tikai 1 vārtus. 2013. gadā Skonto sastāvā kļuva par Virslīgas rezultatīvāko futbolistu, gūstot 16 vārtus un dalot šo godu ar Andreju Kovaļovu. 2014. gada sākumā tika izīrēts Krievijas Premjerlīgas klubam Rubin. Pēc īres beigām atkal atgriezās Skonto. 2016. gada februārī tika izīrēts Polijas Ekstraklasa klubam Glivices "Piast". Tomēr Polijas čempionātā izgāja laukumā tikai divās spēlēs. Vēlāk tā paša gada augustā parakstīja trīs gadu līgumu ar Šveices otrās spēcīgākās līgas klubu FC Wil. 2017. gada februārī pirms Virslīgas sezonas sākuma pievienojās Latvijas klubam FK Liepāja, ko trenēja Tamazs Pertija, kurš Karašausku trenēja Skonto FC komandā. 2017. gada 18.oktobrī ar komandu FK Liepāja/MOGO izcīnija Latvijas kausu, gūstot divus vārtus fināla mačā. 2010. gada 5. jūnijā 18 gadu vecumā viņš debitēja Latvijas izlasē spēlē pret Ganas izlasi, nomainot Rudņevu. Tādējādi Karašausks kļuva par pirmo 1990. gados un pirmo pēc Latvijas neatkarības atjaunošanas dzimušo futbolistu, kas spēlējis Latvijas izlasē. Pirmos vārtus izlases labā guva 2018. gada 13. oktobrī 2018.—2019. gada UEFA Nāciju līgas spēlē pret Kazahstānu. Viņa tēvs Jurijs Karašausks arī bija profesionāls futbolists, aizvadījis 6 spēles Latvijas izlasē. Sieva - Nikola Karašauska, Olega Znaroka radiniece Atjaunināts 2016. gada 7. septembrī. «LMT Virslīga 2009 - Vārtu guvēju saraksts». LFF. Arhivēts no oriģināla, laiks: 08.01.2011. Skatīts: 13.06.2010. Labākais futbolists - Gorkšs, labākais futbola medijs - Diena.lv «Artūrs Karašausks - LMT Virslīgas labākais spēlētājs aprīlī». LFF. 02.05.2010. Arhivēts no oriģināla, laiks: 07.05.2010. Skatīts: 13.06.2010. Miķelis Osis. «Laizāns pievienojas "Salyut", Karašausks atgriežas "Skonto"». sportacentrs.com, 29.07.2010. Skatīts: 29.07.2010. Miķelis Osis. «Karašausks turpmāk spēlēs "Dnipro"». sportacentrs.com, 01.09.2010. Skatīts: 01.09.2010. «SMScredit.lv Virslīga 2013». lff.lv. Arhivēts no oriģināla, laiks: 2013. gada 21. septembrī. Skatīts: 2016. gada 7. septembrī. «Karašausks izīrēts Kazaņas "Rubin"». sportacentrs.com. 2014. gada 20. februāris. Skatīts: 2016. gada 7. septembrī. «Artūrs Karašausks oficiāli pievienojies "Piast Gliwice"». lff.lv. 2016. gada 5. februāris. Arhivēts no oriģināla, laiks: 2016. gada 20. decembrī. Skatīts: 2016. gada 7. septembrī. «Karašausks karjeru turpinās Šveices otrajā līgā». sportacentrs.com. 2016. gada 17. augusts. Skatīts: 2016. gada 7. septembrī. Agris Suveizda. «Arī Karašausks atgriežas Latvijā un pastiprina "Liepāju"». sportacentrs.com, 2017. gada 25. februārī. Skatīts: 2017. gada 25. februārī. Latvija spēles izskaņā piekāpjas Ganai «Karašauskam pirmie vārti izlasē, Latvija spēlē neizšķirti pret Kazahstānu». sportacentrs.com. 2018. gada 13. oktobris. Skatīts: 2018. gada 14. oktobrī. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)