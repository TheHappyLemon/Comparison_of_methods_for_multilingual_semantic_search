Sačhere (gruzīnu: საჩხერე) ir pilsēta Gruzijā, Imeretijas mharē, Sačheres municipalitātes centrs. Izvietojusies valsts rietumu daļā Kvirilas upes krastos 170 km no valsts galvaspilsētas Tbilisi. Vēstures avotos pirmoreiz minēta 17. gadsimtā, bet Sačhere bijusi attīstīta tirdzniecības vieta jau vēlīnajā feodālismā. Sačherē atrodas 11. gadsimtā celta baznīca. Pilsētiņa izaugusi padomju gados kā rajona administratīvais centrs un lauksaimniecības produktu pārstrādes centrs. 1964. gadā piešķirts pilsētas statuss. Sačherē dzimuši un uzauguši divi olimpiskie čempioni svarcelšanā — Giorgijs Asanidze un Laša Talahadze. Gruzijas 2014. gada tautas skaitīšana. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 611. lpp. Vikikrātuvē par šo tēmu ir pieejami multivides faili. Skatīt: Sačhere.