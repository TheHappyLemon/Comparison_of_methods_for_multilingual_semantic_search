Bahčelievlera (turku: Bahçelievler, „mājas ar dārziem”) ir Stambulas ila un pilsētas Eiropas daļas dzīvojamais rajons. Caur rajonu iet E-5 autostrāde, kas savieno pilsētas centru ar lidostu. Rajona teritorija sastāda 5% no visas pilsētas teritorijas un tajā dzīvo vairāk kā 500 tūkstoši iedzīvotāju. Bahčelievlera ir līdzīga Bakirkējas rajonam, kas atrodas tālāk uz dienvidiem, pie Marmora jūras. Bahčelievleras rajons iedalīts 11 mikrorajonos (turku: mahalle): Bahčelievlera (rajona centrs), Džumhurijeta (Cumhuriyet, republika), Čobančešme (Çobançeşme, „ganu strūklaka”), Fevzi Čakmaka mikrorajons (Fevziçakmak, ģen. leitnants Fevzi Čakmaks), Hīrijeta (Hürriyet, neatkarība), Kodžasinana (Kocasinan, Tēvs Sinans), Sijavušpašā (Siyavuşpaşa, lielvezīrs Sijavušs pašā), Soganli (Soğanlı), Širinevlera (Şirinevler, „daiļi nami”), Jenibosna (Yenibosna, „jaunā Bosnija”), Zafera (Zafer, „triumfs”). Bahčelievleras rajonā ietilpst deviņi kvartāli: Basinas kvartāls (Basın Sitesi, „žurnālistu”, jeb „preses rajons”), Džamlikahves kvartāls (Camlıkahve), Čališlaras kvartāls (Çalışlar), Deli Husejina pašā kvartāls (Deli Hüseyin Paşa), Haznedaras kvartāls (Haznedar), Merteras kvartāls (Merter), Talata pašā kvartāls (Talatpaşa, lielvezīrs Mehmeds Talats pašā), Īnverdi kvartāls (Ünverdi), Jajlas kvartāls (Yayla). Bahčelievleras pašvaldības interneta vietne[novecojusi saite] Bahčelievleras gubernatora interneta vietne