Usurijska (krievu: Уссурийск) ir pilsēta Krievijas Federācijas Piejūras novada dienvidos. Usurijska atrodas līdzenā apvidū, 112 km no Vladivostokas, Rakovkas upes krastā. Dibināta 1866. gadā kā Nikoļskas ciems (Нико́льское), kad pēc Pekinas konvenciju parakstīšanas Krievijas Impērija anektēja Usūrijas novadu. 1898. gadā tas ieguva pilsētas tiesības (Никольск), no 1926. gada — Nikoļska-Usurijska (Никольск-Уссурийский). 1935. gadā to pārdēvēja par Vorošilovu (Ворошилов), bet 1957. gadā par Usurijsku. Usurijskā ir musonu klimats. Gaisa mitrums augsts, vasarā daudz gāzienveidīgu nokrišņu. To daudzums gada laikā ir 590 mm, no kuriem 124 mm izkrīt augustā, un tikai 4 mm februārī. Ziema auksta, pārsvarā ar skaidru laiku. Pavasaris auksts, atnāk ļoti lēni. Vasara silta, bet mitra. Vissiltākais mēnesis ir augusts. Rudens silts, biežāk spīd Saule. Janvāra vidējā temperatūra -19 °C, jūlija - +20 °C. http://www.gks.ru/free_doc/doc_2017/bul_dr/mun_obr2017.rar. Vikikrātuvē par šo tēmu ir pieejami multivides faili. Skatīt: Usurijska. Encyclopædia Britannica raksts (angliski) Krievijas Lielās enciklopēdijas raksts (krieviski)