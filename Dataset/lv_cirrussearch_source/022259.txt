Fotopašportrets jeb sarunvalodā vienkārši pašfoto, pašbilde vai pašiņš (angļu: selfie, no angļu: self — 'sevi, pats') ir personas pašportrets, kas parasti uzņemts ar viedtālruni, turot to rokā. Fotopašortretam ir raksturīgs īpatnējs leņķis, jo visbiežāk bildes tiek kadrētas no zemāka vai augstāka skatpunkta. Pašportreti pastāvējuši jau no fotogrāfijas pirmsākumiem, bet, aptuveni sākot ar Kodak Brownie fotokameras parādīšanos, tā kļuva par izplatītu fotografēšanas tehniku. Toreiz pašportretus taisīja, uzņemot savu atspulgu spogulī vai novietojot kameru uz statīva un izmantojot t.s. autoknipsu. Pirmo reizi vārdu selfie izmantoja 2002. gadā Austrālijā interneta forumā ABC online. 2000. gadu sākumā, kad Facebook vēl nebija populārākais sociālais tīkls pasaulē, pašfoto bija plaši izplatīti Myspace. Savukārt Facebook lietotāji pašfoto uzskatīja par sliktas gaumes atribūtu — tās skaitījās vecā Myspace relikts un pat ieguva apzīmējumu Myspace pic, jo Facebook profila bildes parasti bija augstākā kvalitātē, labi fokusētas un uzņemtas ar citu cilvēku palīdzību no attāluma. Tomēr, attīstoties mobilo tālruņu priekšējām kamerām iPhone 4 un citos viedtālruņos un mobilajām lietotnēm (piemēram, Instagram), pašfoto atkal sāka izplatīties 2010. gados. Sākotnēji pašfoto bija populāri pusaudžu starpā, bet drīz guva atzinību arī starp pieaugušajiem un slavenībām. Piemēram, Romas pāvests Francisks savai ap 60 miljonus lietotāju lielajai auditorijai internetā ievietoja pašfoto kopā ar Vatikāna apmeklētājiem. 2013. gadā Oksfordas Universitātes valodnieki atzina vārdu selfie par gada vārdu angļu valodas vidē un iekļāva to Oksfordas angļu valodas vārdnīcā. Arī Latvijā selfie atbilsme pašbilde tika atzīta par 2013. gada vārdu. Fotopašportreta uzņemšana saistās galvenokārt ar izklaides un piederības motivāciju, mūdienās kļuvusi par svarīgu ikdienas sastāvdaļu cilvēku vidū. Fotopašportreti tiek uzņemti ar apslēptu vēlmi iederēties kādas noteiktas grupas uzvedības normās. Konstatēts, ka apsēstība ar fotopašportretu uzņemšanu un publicēšanu sociālajos medijos (Facebook, Instagram un citur) ir saistīta ar garīgiem traucējumiem. Piemēram, narcismu (Tiekšanās pēc idealizēta paštēla. Tas ietver pašglaimošanu, perfekcionismu un augstprātību. Cēlies no sengrieķu mitoloģijas tēla Narciss), zemu pašvērtējumu, vientulību, pašcenzūru un vēlmi piesaistīt uzmanību. Cilvēki, kuri biežāk uzņem un publicē sociālajos medijos fotopašportretus, tiek uzskatīti par mazāk pieredzējušiem, mazāk veiksmīgiem, nedrošākiem un mazāk atvērtiem jauniem piedzīvojumiem nekā tie, kas parasti dalās ar fotogrāfijām, kuras tiem uzņēmuši citi cilvēki. Selfīts ir cilvēka mentālais stāvoklis, kurā persona ir atkarīga no fotopašportretu uzņemšanas. Konstatēti vairāki iemesli, kāpēc cilvēki izvēlās uzņemt fotopašportretus. Pētnieki izvirzījuši sešas galvenās parādības, kas cilvēkus motivē uzņemt fotopašportretus: Pašvērtējuma celšana - fotopašportrets tiek uzņemts, lai cilvēks justos labāk par sevi; Konkurence sociālajos medijos - fotopašportrets tiek uzņemts, lai konkurētu ar citiem (iegūt pēc iespējas vairāk "like"); Garastāvokļa uzlabošana - fotopašportrets tiek uzņemts ar mērķi justies labi; Vēlme iederēties - fotopašportrets tiek uzņemts ar mērķi iederēties noteiktā sabiedrības grupā; Uzmanības trūkums - fotopašportrets tiek uzņemts ar mēŗķi gūt uzmanību; Apkārtējās vides uzlabošana - fotopašportrets tiek uzņemts ar mēŗki citiem parādīt personas specializēšanos noteiktā tēma un darbošanos noteiktā vidē. «Svarīgākie lēmumi 2014. gadā». Valsts valodas centrs. Arhivēts no oriģināla, laiks: 2021. gada 4. Novembris. Skatīts: 2016. gada 6. novembrī. angļu valodā lietotā nosaukuma selfie latviskās atbilsmes ir pašfoto (sarunvalodā) un fotopašportrets (oficiālā saziņā). The Return of the Selfie (The New Yorker, 2013. gada 5. jūnijā) Борис Филиппов. «Папа года: зачем Франциск решил изменить имидж Ватикана». Forbes (krievu). forbes.ru, 2013-12-16. Skatīts: 2013-12-26. Heather Saul. «Pope Francis takes Twitter by storm in the first Papal selfie». The Independent (angļu). independent.co.uk, 2013-08-31. Arhivēts no oriģināla, laiks: 2013-12-02. Skatīts: 2013-12-26. The Oxford Dictionaries Word of the Year 2013 is… Arhivēts 2013. gada 1. decembrī, Wayback Machine vietnē. (OxfordWords blog) "Pašbilde" kļūst par 2013. gada vārdu; nevārda godā — "dīlot" (Delfi, 2014. gada 20. janvārī) Duha, Anita (2018). Pašbilžu uzvedība saistībā ar narcismu un pašcieņu. Darlene Lancer. «Understanding the Mind of a Narcissist». Satinder, Kaur (2016.gada vasara). "Selfie and mental health issues: An overview.". Indian Journal of Health & Wellbeing. «Selfie-Conscious Study: People Who Post Selfies Less Liked, Less Successful, Less Confident». Balakrishnan, Griffith, Janarthanan, Mark D (2018. gada novembris). [https://link.springer.com/content/pdf/10.1007%2Fs11469-017-9844-x.pdf An Exploratory Study of Selfitis and the Development of the Selfitis Behavior Scale]. «The Psychology of the Selfie What motivates individuals to take selfies?».