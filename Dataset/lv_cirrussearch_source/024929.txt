Karpati ir kalnu sistēma Viduseiropas austrumos, Čehijas, Slovākijas, Polijas, Ungārijas, Ukrainas, Rumānijas un Serbijas teritorijās. Veido līdz 1500 km garu un 120 - 430 km platu izliektu loku no Morāvas ietekas Donavā līdz Dzelzs Vārtiem pie Donavas. Vidējais augstums ap 1000 m, augstākā virsotne Gerlaha smaile Tatros - 2655 m. Karpatu kalnu sistēmā ietilpst: Mazie Karpati, Fatra, Tatri, Zemie Tatri, Mātra, Beskidi, Beščadi, Černogora, Rodnas kalni, Hargita, Fegeraša masīvs, Paringa masīvs, Apuseni un Serbijas Karpati. Karpati ir alpīnā krokojuma kalni. Valda mērens pārejas klimats. Sastopami minerālūdeņi un termālie avoti, kalni bagāti ar derīgajiem izrakteņiem, daudz rezervātu un dabas parku, tūrisms, alpīnisms. Vikikrātuvē par šo tēmu ir pieejami multivides faili. Skatīt: Karpati. Encyclopædia Britannica raksts (angliski) Brockhaus Enzyklopädie raksts (vāciski) Ukrainas Interneta enciklopēdijas raksts (angliski) Mūsdienu Ukrainas enciklopēdijas raksts (ukrainiski) Ukrainas vēstures enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Austrumeiropas enciklopēdijas raksts (vāciski) Tatri (latviski, krieviski)