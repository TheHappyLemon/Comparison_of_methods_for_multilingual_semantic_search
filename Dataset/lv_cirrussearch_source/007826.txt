SETI (no angļu: Search for Extra-Terrestrial Intelligence — "Ārpuszemes saprāta meklēšana") ir kopīgs nosaukums cilvēku aktivitātēm saprātīgas ārpuszemes dzīvības meklēšanā. SETI projekti izmanto zinātniskas metodes, lai meklētu elektromagnētiskus sūtījumus no tālu planētu civilizācijām. Sākotnējos SETI projektus finansēja ASV valdība, bet pēdējā laikā primārais finansējums nāk no privātiem avotiem. Saprātīgu civilizāciju meklēšana balstās uz pieņēmumu (Dreika vienādojums), ka Visumā planētu ir tik daudz, ka noteikti ir tādas, uz kurām ir attīstījusies dzīvība. Starp tām varētu būt planētas, uz kurām ir evolucionējušas saprātīgas būtnes, un kādas civilizācijas varētu sasniegt tādu tehnoloģisku līmeni, kurā tiek izmantoti radiosakari. Tādā gadījumā mēs varētu uztvert to radiosignālu fonu vai mērķtiecīgi sūtītus signālus. Līdz šim SETI projekti nav atraduši pierādījumus ārpuszemes civilizāciju eksistencei. Peter Schenkel. «SETI Requires a Skeptical Reappraisal». Skeptical Inquirer, May 2006. Skatīts: 2009. gada 28. jūnijs. Mark Moldwin. «Why SETI is science and UFOlogy is not». Skeptical Inquirer, November 2004. Arhivēts no oriģināla, laiks: 2009. gada 13. martā. Skatīts: 2020. gada 5. martā. Steven Johnson. «Greetings, E.T. (Please Don't Murder Us.)». The New York Times, 2017. gada 28. jūnijs. Skatīts: 2017. gada 28. jūnijs. Fermi paradokss Vikikrātuvē par šo tēmu ir pieejami multivides faili. Skatīt: SETI. Encyclopædia Britannica raksts (angliski) Zinātniskās fantastikas enciklopēdijas raksts (angliski)