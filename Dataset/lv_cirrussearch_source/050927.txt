Ārons Edisons Gordons (angļu: Aaron Addison Gordon; dzimis 1995. gada 16. septembrī Sanhosē) ir amerikāņu basketbolists, spēlē spēka un vieglā uzbrucēja pozīcijā. 2024. gadā pārstāv Nacionālās basketbola asociācijas (NBA) klubu Denveras "Nuggets", bet iepriekš spēlējis Orlando "Magic". A. Gordons ir 2023. gada NBA čempions "Nuggets" sastāvā. Pēc izcilas vidusskolu basketbola karjeras spēlējis NCAA, kur pārstāvēja Arizonas Universitātes komandu. Jau pēc pirmās sezonas augstskolā pieteicies NBA draftam. 2014. gada NBA draftā Ā. Gordonu Orlando "Magic" izraudzījās pirmajā kārtā ar ceturto kārtas numuru. "Magic" sastāvā aizvadījis visu līdzšinējo karjeru, sākot ar trešo sezonu nostiprinājies komandas starta pieciniekā. Ā. Gordons ir atlētisks spēlētājs, lielisks slum-dunk speciālists. 2016. gada NBA Visu zvaigžņu spēles nedēļas nogalē viņš piedalījās vienā no vēsturē izcilākajiem slum-dunk konkursu fināliem, kurā līdzvērtīgā cīņā piekāpās Zakam Lavīnam. 2021. gada martā Ā. Gordons tika aizmainīts uz Denveras "Nuggets" pret Geriju Herisu, R. J. Hemptonu un nākotnes pirmās kārtas drafta izvēli (uz "Nuggets" devās arī Gerijs Klārks). "Nuggets" sastāvā kļuva par 2023. gada NBA čempionu. ASV basketbola izlases sastāvā kļuvis par Pasaules čempionu U19 vecuma grupā 2013. gadā. Zach LaVine wins slam dunk contest in battle with Aaron Gordon ESPN Vikikrātuvē par šo tēmu ir pieejami multivides faili. Skatīt: Ārons Gordons. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) FIBA ARCHIVE profils (angliski) ESPN NBA profils (angliski) RealGM Basketball profils (angliski)