Xiaomi M365, arī Xiaomi Mi Electric Scooter ir Ķīnas elektriskais skrejritenis, ko Xiaomi kompānija ražo kopš 2016. gada decembra. Kopš 2022. gada tas ir viens no populārākajiem elektriskajiem skrejriteņiem pasaulē, īpaši Eiropā. Elektromotors atrodas priekšējā ritenī, padarot skrejriteni par priekšpiedziņas ierīci. Akumulators atrodas korpusā, ko aizsargā metāla un daļēji plastmasas konstrukcija. Elektriskajam skrejritenim ir īss bremzēšanas ceļš, jo, nospiežot bremžu sviru, vispirms tiek aktivizēta priekšējā motora riteņa rekuperācija un tikai pēc tam aizmugurējā mehāniskā disku bremze. Tam ir salokāms mehānisms, kas to salocītu padara ļoti kompaktu, ļaujot to pārvadāt sabiedriskajā transportā. Xiaomi M365 ražošana sākās 2016. gada decembrī. 2019. gadā sākās Xiaomi M365 Pro pārdošana, bet 2020. gadā — Xiaomi M365 Pro 2. Vikikrātuvē par šo tēmu ir pieejami multivides faili. Skatīt: Xiaomi M365.