Mikols Alekna (lietuviešu: Mykolas Alekna; dzimis 2002. gada 28. septembrī) ir lietuviešu vieglatlēts, startē diska mešanas sacensībās. Viņš ir 2022. gada Eiropas čempions. Viņa tēvs ir Virgīlijs Alekna, divkārtējs olimpiskais un divkārtējs pasaules čempions diska mešanā. Arī brālis Martins nodarbojas ar diska mešanu. 2019. gadā piedalījies Eiropas Jaunatnes olimpiskajā festivālā Baku, kur ieņēma 9. vietu. Uzvarējis 2021. gada Eiropas U-20 čempionātā Tallinā. Tajā pašā gadā izcīnīja zeltu arī Pasaules U-20 čempionātā, kas norisinājās Nairobi, Kenijā. 2022. gadā pirmo reizi uzvarēja Lietuvas čempionātā. 2022. gada Pasaules čempionātā izcīnīja sudraba medaļu ar rezultātu 69,27 m. 2022. gada Eiropas čempionātā Minhenē, raidot disku 69,78 metrus tālu, kļuva par Eiropas čempionu un laboja Eiropas čempionātu rekordu. 2023. gada jūlijā uzvarēja Eiropas U-23 čempionātā Espo, sasniedzot rezultātu 68,34 m, kas ir jauns čempionātu rekords. 2023. gada Pasaules čempionātā Budapeštā ieguva bronzas godalgu. «Rekordus tarp bendraamžių gerinantis Virgilijaus Aleknos sūnus į rankas jau ima ir vyrų varžybų diską». lrt.lt (lietuviešu). 2020. gada 29. jūlijs. Skatīts: 2022. gada 23. jūlijā. «Championship record! Alekna throws 68.34m for discus gold in Espoo 2023». european-athletics.com (angļu). 2023. gada 16. jūlijs. Skatīts: 2023. gada 16. jūlijā. Vikikrātuvē par šo tēmu ir pieejami multivides faili. Skatīt: Mikols Alekna. IAAF profils (angliski)