The Immaculate Collection ir amerikāņu dziedātājas Madonnas pirmais labāko dziesmu izlases albums, kuru ierakstu kompānija Sire Records izdeva 1990. gada 13. novembrī. Albumā ir iekļautas digitāli apstrādātas (QSound) labākās mūziķes dziesmas laika posmā no 1982. - 1990. gadam, kā arī divas jauna dziesma "Justify My Love" un "Rescue Me". Labāko dziesmu albums visā pasaulē uz šo brīdi (2008. gada Janvāris) ir pārdots aptuveni 28 miljonos kopiju. 1991. gada 1. janvārī tika izlaista Madonnas papildināta labāko dziesmu izlase ar nosaukumu The Royal Box. Tajā tika iekļauts VHS standarta video ar Madonnas izpildīto "Vogue", 1990. gada MTV Video balvu pasniegšanas ceremonijā, kā arī foto un plakāts. Madonnas šo albumu ir novēlējusi savam brālim. Visu albumu, izņemot pēdējās divas dziesmas, producēja Šeps Petibone (Shep Pettibone). Atšķirībā no visām pārējām dziesmām, dziesmas "Lucky Star" vokālu Madonna pārdziedāja no jauna. Albuma "The Immaculate Collection" sākotnējais nosaukums bija "Ultra Madonna", bet tajā laikā mūzikas topos parādījās jauna izpildītāja ar pseidonīmu "Ultra Nate", tādēļ ierakstu kompānija Warner Bros. atteicās no šī nosaukuma. Madonna Madonnas albumu diskogrāfija Madonnas singlu diskogrāfija Madonnas oficiālā mājas lapa Madonnas oficiālais myspace.com profils Madonnas imdb.com profils Madonnas dziesmu vārdu datubāze Oficiālā Madonnas fanu mājas lapa