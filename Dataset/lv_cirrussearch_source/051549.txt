Kāsems Soleimānī (persiešu: قاسم سلیمانی; 1957. gada 11. marts — 2020. gada 3. janvāris) bija Irānas ģenerālmajors, no 1998. gada līdz savai nāvei arī Irānas Revolucionārās gvardes vienības "Kudsas spēki", kas atbildīga par Irānas ārvalstu operācijām, komandieris. Militāro karjeru uzsāka 20. gadsimta 80. gados Irānas—Irākas kara laikā. Vēlāk iesaistījās ārvalstu operācijās, Libānā sniedza militāru palīdzību Hezbollah. 2012. gadā Soleimānī Sīrijas pilsoņu karā atbalstīja Sīrijas valdību, kas bija nozīmīga Irānas sabiedrotā. Viņš bija viens no pirmajiem, kas atbalstīja pret ISIS cīnošos kurdu spēkus, nodrošinot viņus ar ieročiem. Vienīgi militārās karjeras pēdējos gados ļāva citiem uzņemt fotogrāfijas kaujas laukā un publicēt tās sociālajos medijos. Soleimānī tika nogalināts 2020. gada 3. janvārī ASV raķešu triecienā Bagdādē, Irākā. Dažas stundas pēc Soleimānī bērēm 7. janvārī Irānas bruņotie spēki ar raķetēm apšaudīja divas ASV bruņoto spēku bāzes Irākā. «Why the U.S. Assassination of Iranian Quds Force Leader Qasem Soleimani Has the U.S. Bracing for Retaliation». Isaac Chotiner. «The Meaning of Qassem Suleimani’s Death in the Middle East». Babak Dehghanpisheh. «Soleimani was Iran's celebrity soldier, spearhead in Middle East». World News. Reuters, 2020. gada 3. janvāris. Skatīts: 2020. gada 5. janvāris. Zachary Cohen, Hamdi Alkhshali, Arwa Damon and Kareem Khadder CNN. «US drone strike ordered by Trump kills top Iranian commander in Baghdad». CNN. Skatīts: 2020. gada 3. janvāris. Brooke Singman. «Trump says Iran 'appears to be standing down', missile strikes resulted in no casualties». Fox News, 2020. gada 8. janvāris. – caur www.foxnews.com. Vikikrātuvē par šo tēmu ir pieejami multivides faili. Skatīt: Kāsems Soleimānī.