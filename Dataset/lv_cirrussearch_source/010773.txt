Metamfetamīns (zināms arī kā mets, kristāls, stikls) ir stimulējoša fenetilamīna un amfetamīnu grupas narkotiska viela. Tā paaugstina modrību, koncentrēšanās spējas, enerģiju, lielās devās izraisa eiforiju, ceļ pašcieņu un pastiprina dzimumdziņu. Metamfetamīnam piemīt augsts potenciāls tā lietotājam izraisīt pieradumu un atkarību. Metamfetamīnu ASV izplata medikamenta formā ar nosaukumu Desoxyn. To izmanto, lai ārstētu uzmanības deficīta un hiperaktivitātes sindromu un aptaukošanos gan bērniem, gan pieaugušajiem. Metamfetamīnu nemedicīniski lieto galvenokārt smēķējot, šņaucot un injicējot. Ieēšana un anāla/vagināla ievadīšana arī ir iespējama, bet nav tik populāra. Metamfetamīns paaugstina enerģiju un modrību un izraisa eiforiju. Palielinās socializēšanas spējas un pašpārliecība, tāpat pastiprinās dzimumtieksme. Tai pat laikā var novērot virkni blakusparādību: acu zīlīšu paplašināšanos, apetītes zudumu, sausu muti, caureju, paranoju un agresivitāti. Lielu devu lietošana var izsaukt halucinācijas, reiboņus un vemšanu. Lietojot metamfetamīnu, veidojas ļoti spēcīga atkarība, kas ir viena no grūtāk ārstējamajām narkotiku atkarībām. Paģiru simptomi mēdz būt salīdzinoši nelieli, tie ilgst ilgāku periodu nekā pēc kokaīna hroniskas lietošanas un izpaužas pārsvarā kā miega traucējumi, aizkaitināmība, apetītes nekontrolējama palielināšanās un depresija. Ilgstoši lietojot metamfetamīnu, rodas zobu bojājumi, kas var novest pie zobu izkrišanas. Šo stāvokli mēdz neformāli dēvēt par meta muti. Metamfetamīns atstāj manāmu ietekmi uz mazuļa veselību pēc dzimšanas (sirdsdarbības traucējumi, lūpas šķeltne un citi defekti), ja māte grūtniecības vai zīdīšanas periodā lieto metamfetamīnu. Metamfetamīns Arhivēts 2012. gada 17. oktobrī, Wayback Machine vietnē., bongs.lv. Atjaunots: 2011. gada 7. novembrī. Mack, Avram H.; Frances, Richard J.; Miller, Sheldon I. Clinical Textbook of Addictive Disorders, Third Edition. New York : The Guilford Press, 2005. 207. lpp. ISBN 1-59385-174-X. (angliski) B.K. Logan. Methamphetamine - Effects on Human Performance and Behavior. Forensic Science Review, Vol. 14, no. 1/2 (2002), p. 142 Full PDF Arhivēts 2010. gada 12. jūlijā, Wayback Machine vietnē. (angliski) «Desoxyn (Methamphetamine Hydrochloride) Drug Information: User Reviews, Side Effects, Drug Interactions and Dosage at». Rxlist.com. Skatīts: 2011. gada 7. novembrī (angliski). Winslow BT, Voorhees KI, Pehl KA (2007). "Methamphetamine abuse". American Family Physician 76 (8): 1169–74. PMID 17990840. (angliski) Do You Know... Methamphetamine. Centre for Addiction and Mental Health.(angliski)