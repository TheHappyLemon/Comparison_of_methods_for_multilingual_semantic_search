Mileva Mariča (serbu: Милева Марић; dzimusi 1875. gada 19. decembrī, mirusi 1948. gada 4. augustā) bija serbu matemātiķe. Viņa bija vienīgā sieviete kursā Cīrihes politehnikumā, kurā mācījās arī Alberts Einšteins. Mariča bija otrā sieviete, kas Matemātikas un fizikas institūtā izgāja pilnu mācību kursu. Viņa ar Einšteinu kļuva par mīļākajiem, 1902. gadā viņiem piedzima meita Līzerla, kas gan 1903. gadā nomira pirms abu kāzām tajā pašā gadā. Laulībā piedzima divi dēli: Hanss Alberts (1904—1973) un Eduards (1910—1965). 1914. gadā pāris izšķīrās, Mariča kopā ar dēliem pārcēlās uz dzīvi Cīrihē. 1919. gadā laulība tika oficiāli šķirta. Kad Einšteins 1921. gadā ieguva Nobela prēmiju fizikā, viņš naudas prēmiju nodeva Maričai dēlu uzturēšanai. 1930. gadā Eduardam tika diagnosticēta šizofrēnija. Līdz ar izmaksu palielināšanos Mariča pārdeva divas no trim mājām, kurās viņa ar Einšteinu ieguldīja līdzekļus. Mariča nomira 1948. gadā 72 gadu vecumā. Vikikrātuvē par šo tēmu ir pieejami multivides faili. Skatīt: Mileva Mariča. teslasociety.com Mileva Einstein-Marić fembio.org