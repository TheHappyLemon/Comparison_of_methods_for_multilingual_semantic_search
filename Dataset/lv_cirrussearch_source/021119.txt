Desepsjona (spāņu: Base Decepción) ir Argentīnas vasaras polārstacija Antarktikā. Izvietojusies Dienvidšetlendas salās, Disepšenas salas krastā pie tās iekšējā līča Fostera ostas. Stacija izveidota 1948. gada 25. janvārī kā Argentīnas Kara flotes postenis (Destacamento Naval Decepción). Līdz 1967. gadam darbojās kā pastāvīgi apdzīvota vissezonas stacija. Pēc 1967. gada 4. decembra vulkāna izvirduma stacija tika evakuēta un vēlākos gados darbojās kā sezonāla vasaras stacija. 1990. gadā nodota Argentīnas Antarktikas institūta pārziņā. Galvenās pētniecības nozares ir meteoroloģija, seismoloģija, vulkanoloģija, ģeoloģija un jonosfēras izpēte. «Instituto Antártico Argentino. BASES ANTÁRTICAS ARGENTINAS». Arhivēts no oriģināla, laiks: 2009. gada 12. maijā. Skatīts: 2009. gada 27. aprīlī. Fundación Marambio. Base Decepción Vikikrātuvē par šo tēmu ir pieejami multivides faili. Skatīt: Desepsjona.