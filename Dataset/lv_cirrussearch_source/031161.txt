GSAT-15 ir Indijas sakaru pavadonis, kas ietilpst INSAT / GSAT sistēmā. Tas ģeostacionārajā orbītā palaists 2015. gada novembrī. Pavadoni izgatavojusi un apkalpo Indijas Kosmosa pētījumu organizācija (ISRO). Tas paredzēts sakaru un navigācijas pakalpojumiem Indijas teritorijā, kā arī kaimiņvalstīs. Kosmiskā aparāts izgatavots uz platformas I-3K bāzes. Tā izmēri (saliktā stāvoklī) bija 3 × 1,7 × 2 m, starta masa 3400 kg. Tam resursi paredzēti 12 gadu darbībai. Pavadonī uzstādīti 24 Ku joslas raidītāji, kā arī GPS Aided Geo Augmented Navigation (GAGAN) divi kanāli L1 un L5 diapazonā. GSAT-15 tika palaists 10.11.2015. 21:34 UTC ar nesējraķeti Ariane 5ECA (lidojums VA227) no Gviānas kosmiskais centra. Kopā ar to tika palaists arī Sauda Arābijas sakaru pavadonis Arabsat 6B. Starta konfigurācijā GSAT-15 atradās apakšā, bet Arabsat 6B augšā; izmantoti adapteri SYLDA un ACU. Pirmais no nesējraķetes 27 minūtes 2 sekundes pēc starta atdalījās Arabsat 6B. GSAT-15 tika atdalīts 43 minūtes 24 sekundes pēc starta un bija ievadīts ģeostacionārajā pārejas orbītā. Ģeostacionāro orbītu tas sasniedza ar saviem dzinējiem. Pavadonis tika novietots ģeostacionārajā orbītā punktā 93,5°, kur tas atrodas kopā ar INSAT-3A un INSAT-4B. India's GSAT-15 Communication Satellite Launched Successfully Arhivēts 2015. gada 14. novembrī, Wayback Machine vietnē. ISRO, 2015-11-11 (angliski) GSAT-15 ISRO vietnē Arhivēts 2016. gada 4. septembrī, Wayback Machine vietnē. (angliski) VA 227 Launch kit Arianespace, (angliski) GSat 15 Gunter's Space Page, (angliski)