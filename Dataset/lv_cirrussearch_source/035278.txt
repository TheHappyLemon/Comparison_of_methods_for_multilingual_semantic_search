Kārols Šterks (ungāru: Sterk Károly; 1881. gada 19. septembris Čākvāra — 1946. gada 10. decembris Budapešta) bija Ungārijas šahists. Pirms Pirmā pasaules kara bijis viens no vadošajiem Ungārijas šahistiem. 1911. gadā Budapeštā dalījis 3.-5. vietu 3. Ungārijas šaha čempionātā. 1913. gadā Debrecenā Ungārijas šaha čempionātā dalījis 2.-3. vietu ar Rihardu Reti. 1917. gada Budapeštas šaha turnīrā dalījis 2.-3. vietu (uzvarējis Ģula Brejers). 1907. un 1917. gadā zaudējis divus mačus Gēza Maroci ar vienādu rezultātu 2½:3½ (+1 –2 =3). Pēc Pirmā pasaules kara pārsvarā piedalījies Budapeštas šaha turnīros, kuros uzvarējis vai dalījis pirmo vietu 1925., 1926., 1930. gadā. 1926. gadā bijis 9. vietā Bardejovas šaha turnīrā (uzvarējuši Hermanis Matisons un Savelijs Tartakovers). Nozīmīgu panākumu sasniedzis 1931. gada Ungārijas šaha čempionātā, kad izcīnījis 2. vietu aiz Lajoša Šteinera. Pēdējo reizi Ungārijas šaha čempionātā piedalījies 1935. gadā un dalījis 11.-16. vietu (uzvarējis Lāslo Sabo). Pārstāvējis Ungārijas komandu lielākajos komandu šaha turnīros: Pasaules šaha olimpiādē piedalījies 1931. gadā; neoficiālajās Pasaules šaha olimpiādēs piedalījies 2 reizes (1924, 1926). Komandu vērtējumā izcīnījis zelta (1926) un sudraba (1924) medaļas. OlimpBase :: Men's Chess Olympiads :: Károly Sterk OlimpBase :: unofficial Chess Olympiads :: Károly Sterk Šahista profils chessgames.com mājaslapā (angliski) Šahista profils 365chess.com mājaslapā (angliski)