Andešs Jideons Toms Stolberjs (zviedru: Anders Gideon Tom Ståhlberg; dzimis 1908. gada 26. janvārī Gēteborgā, Zviedrijā, miris 1967. gada 26. maijā Ļeņingradā, Padomju Savienībā, tagad Krievija, apglabāts Gēteborgā) bija Zviedrijas starptautiskais lielmeistars šahā (1950). 1927. gadā pirmo reizi uzvarējis Zviedrijas šaha čempionātā, bet 1929. gadā kļuvis arī par Ziemeļvalstu čempionu šahā. Piedalījies vairākos mačos ar spēcīgākajiem tā laika šahistiem: 1934. gadā uzvarējis Āronu Nimcoviču — 5 : 3 (+4 −2 =2), bet 1938. gadā nospēlējis neizšķirti ar Paulu Keresu — 4 : 4 (+2 −2 =4). 1937. gadā Štālbergs piedalījies 1. Ķemeru starptautiskajā turnīrā, bet 1939. gadā 2. Ķemeru - Rīgas starptautiskajā turnīrā viņš dalīja 2.-3. vietu. Ziņa par Otrā pasaules kara sākumu Stolberju sasniedz Argentīnā, kur viņš Zviedrijas izlases sastāvā piedalās Pasaules šaha olimpiādē. Viņš nolemj neatgriezties mājās un palikt Argentīnā. Šeit Stolberjs ar panākumiem spēlē turnīros un vairākos izcīna uzvaras: Mardelplatā 1941. gadā, Buenosairesā 1941. gadā (dalīta 1. vieta) un 1947. gadā. 1948. gadā Stolberjs atgriežas Zviedrijā un samērā sekmīgi piedalās Pasaules čempionātu izcīņas ciklu turnīros. 1948. gadā starpzonu turnīrā Saltšobādenā viņš dala 6. vietu, pēc tam pretendentu turnīrā Budapeštā paliekot 7. vietā. Arī 1952. gada starpzonu turnīrā viņš izcīna tiesības spēlēt pretendentu turnīrā 1953. gadā Cīrihē. 13 reizes Zviedrijas izlases sastāvā piedalījies Pasaules šaha olimpiādēs pie pirmā galdiņa, kur izcīnījis otru (1935) un trešo (1933) vietu komandas sastāvā, un otro (1952) un trešo (1935) individuālā vērtējumā pie sava galdiņa. 1950. gadā Starptautiskā Šaha federācija FIDE kā vienam no pirmajiem piešķīra Stolberjam starptautiskā lielmeistara nosaukumu, bet 1951. gadā viņš kļuva arī par starptautisko šaha tiesnesi. Laikā no 1957. līdz 1963. gadam Stolberjs ir Pasaules čempiona izcīņas maču galvenais tiesnesis. Ir daudzu šaha grāmatu autors. 1967. gadā Stolberjs devās uz Ļeņingradu, lai piedalītos lielā starptautiskā turnīrā, taču nomira pirms pirmās kārtas. «Kemeri 1937 - 365Chess.com Tournaments». www.365chess.com. «Kemeri 1939 - 365Chess.com Tournaments». www.365chess.com. «Mar del Plata 1941 - 365Chess.com Tournaments». www.365chess.com. «Buenos Aires Circulo 1941 - 365Chess.com Tournaments». www.365chess.com. «Buenos Aires/La Plata 1947 - 365Chess.com Tournaments». www.365chess.com. «1948 Saltsjobaden Interzonal : 1949-51 cycle : World Chess Championship». www.mark-weeks.com. «1950 Budapest Candidates : 1949-51 cycle : World Chess Championship». www.mark-weeks.com. «1952 Saltsjobaden Interzonal : 1952-54 cycle : World Chess Championship». www.mark-weeks.com. «Arhivēta kopija». Arhivēts no oriģināla, laiks: 2013. gada 27. maijā. Skatīts: 2012. gada 17. septembrī. Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski)