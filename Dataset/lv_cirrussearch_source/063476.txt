Mateo Riči (itāļu: Matteo Ricci; dzimis 1552. gada 6. oktobrī, miris 1610. gada 11. maijā) bija itāļu jezuītu misionārs, viens no Jezuītu Ķīnas misiju dibinātājiem. Viņš bija arī matemātiķis, astronoms, kartogrāfs un tulks. Pēdējos 30 dzīves gadus pavadījis Ķīnā. Mateo Riči nopelni ir pastāvīgas saiknes iedibināšana starp Eiropas un Ķīnas kultūrām. Dzimis dižciltīgā ģimenē. 1568. gadā viņš ieradās Romā, studēja jurisprudenci, matemātiku un teoloģiju. 1571. gadā Mateo Riči iesniedza pieteikumu, lai viņu uzņemtu Jezuītu ordenī. 1578. gadā viņš turpināja studijas Koimbras Universitātē. Franciska Ksaverija piemēra iedvesmots, 1578. gadā viņš pameta Lisabonu ceļojumā uz Indiju, septembrī ieradās Goa, kur nodzīvoja divus gadus. 1582. gadā viņš tika nosūtīts uz Makao, lai palīdzētu Mikelem Rudžeri, kas tur strādāja kopš 1579. gada, studējot ķīniešu valodu un cenšoties atrast veidu, kā saņemt Ķīnas varas iestāžu atļauju jezuītiem strādāt iekšējā Ķīnā (ārpus Makao). Mateo Riči kļuva par pirmo eiropieti, kas 1601. gadā iekļuvis Aizliegtajā pilsētā Pekinā, kad viņu uzaicināja imperators Vanli. Viņš pievērsa katoļticībai vairākas ievērojamas Ķīnas amatpersonas. Viņš arī iztulkoja vairākus nozīmīgus darbus no latīņu valodas uz ķīniešu un pretēji. Miris 1610. gadā Minu impērijas galvaspilsētā Pekinā. Vikikrātuvē par šo tēmu ir pieejami multivides faili. Skatīt: Mateo Riči. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Astronomu biogrāfiskās enciklopēdijas raksts (angliski) Katoļu enciklopēdijas raksts (angliski)