GSAT-18 ir Indijas sakaru pavadonis, kas ietilpst INSAT / GSAT sistēmā. Tas ģeostacionārajā orbītā palaists 2016. gada oktobrī. Pavadoni izgatavojusi un apkalpo Indijas Kosmosa pētījumu organizācija (ISRO). Tas paredzēts sakaru pakalpojumiem Indijas teritorijā, kā arī kaimiņvalstīs. Kosmiskā aparāts izgatavots uz platformas I-3K bāzes. Tā izmēri (saliktā stāvoklī) bija 3,1 × 1,7 × 2 m, starta masa 3404 kg. Tam resursi paredzēti 15 gadu darbībai. Pavadonī uzstādīti 12 Ku joslas, 24 C joslas un 12 paplašinātās C joslas raidītāji. Sākotnēji GSAT-18 kosmosā bija plānots nogādāt kopā ar Japānas militāto pavadoni Superbird-8 2016. gada 12. jūlijā, bet transportēšanas laikā Superbird-8 tika bojāts. Arianespace vēlāk sameklēja GSAT-18 "pārinieku" — Austrālijas sakaru pavadoni Sky Muster II. GSAT-18 tika palaists 2016. gada 5. oktobrī 20:30 UTC ar nesējraķeti Ariane 5ECA (lidojums VA231) no Gviānas kosmiskais centra. Starta konfigurācijā GSAT-18 atradās apakšā, bet Sky Muster II augšā; izmantoti adapteri SYLDA un ACU. Pavadonis tika novietots ģeostacionārajā orbītā punktā 74° austrumu garuma, kur tas atrodas kopā ar GSAT-7, INSAT-3DR un INSAT-4CR. GSAT 18 spaceflight101.com (angliski) GSAT-18 ISRO vietnē Arhivēts 2016. gada 4. decembrī, Wayback Machine vietnē. (angliski) Ariane Flight VA231 Arhivēts 2016. gada 25. decembrī, Wayback Machine vietnē. Arianespace, (angliski) GSat 18 Gunter's Space Page, (angliski)