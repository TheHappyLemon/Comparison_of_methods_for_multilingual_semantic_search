Frankfurte pie Oderas (vācu: Frankfurt (Oder)) ir pilsēta Brandenburgā, Vācijā. Pilsēta atrodas Oderas upes kreisajā uz Vācijas - Polijas robežas, tieši pretī Slubices pilsētai, kas līdz 1945. gadam bija daļa no Frankfurtes. Frankfurte pie Oderas veidojusies pie ievērojama tirdzniecības ceļa pār Oderas upes. Pilsētas tiesības no 1253. gada, 1430. gadā uz īsu laiku iestājās Hanzas savienībā. Trīsdesmitgadu kara laikā 1631. gada aprīlī pie pilsētas notika Frankfurtes pie Oderas kauja, kurā zviedri karaļa Gustava II Ādolfa vadībā sakāva Svētās Romas impērijas karaspēku. Septiņgadu kara laikā 1759. gada augustā otrpus Oderai notika Kunersdorfas kauja. Pēc Otrā pasaules kara līdz 1991. gadam pilsēta atradās VDR sastāvā. Frankfurte pie Oderas ir karavīra Teodora Buses (Theodor Busse, 1897 – 1986), karavīra Eriha Hepnera (Erich Hoepner, 1886 – 1944), dzejnieka Heinriha fon Kleista (Heinrich von Kleist, 1777 – 1811), politiķes Manuelas Švēzigas (Manuela Schwesig, 1974) un gleznotāja Antona fon Vernera (Anton von Werner, 1843 – 1915) dzimtā pilsēta. Vietējā universitātē mācījies Maincas un Magdeburgas arhibīskaps Brandenburgas Albrehts (Albrecht von Brandenburg, 1490 – 1545). 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Frankfurte pie Oderas. Encyclopædia Britannica raksts (angliski) Encyclopædia Universalis raksts (franciski)