Paneta šūna ir tievo zarnu epitēlija šūna, kam ir nozīme normālas zarnu mikrofloras regulēšanā. Tai ir apikāli izvietotas eozinofilas granulas. Toksīnu (piemēram, lipopolisaharīdu, lipīdu A) ietekmē izdala lizozīmu, sekretoro fosfolipāzi A2, a-defenzīnus, tādējādi pasargājot zarnu epitēliju no baktērijām, sēnītēm un pat dažiem vīrusiem. Paneta šūnu daudzums pakāpeniski pieaug virzienā uz tievo zarnu beigu galu. Paneta šūnas nosauktas to atklājēja austriešu fiziologa Jozefa Paneta (1857–1890) vārdā. «Paneth cells». Cytokines & Cells Encyclopedia - COPE (angliski). Skatīts: 2015. gada 29. jūlijā. Michael Ross, Wojciech Pawlina. Histology: A Text and Atlas (5 izd.). Baltimora : Lippincott Wiliams &​ Wilkins, 2005. 617. lpp. ISBN 978-0-7817-5056-1.