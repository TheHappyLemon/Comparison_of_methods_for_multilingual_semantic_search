Ziemeļamerikas dižknābji, Ziemeļamerikas dižknābju ģints (Hesperiphona) ir žubīšu dzimtas (Fringillidae) ģints, kas apvieno 2 mūsdienās dzīvojošas sugas. Tās sastopamas Ziemeļamerikā: viena suga dzīvo ziemeļos, otra Centrālamerikā. Ziemeļamerikas dižknābji ir drukni putni, līdzīgi Eiropā dzīvojošam dižknābim. Tie ir vieni no lielākajiem žubīšu dzimtā, ar ļoti masīvu knābi un lielu galvu, tādēļ vizuāli putns it kā zaudē kaklu. Tiem ir samērā īsa aste. Tēviņi nedaudz lielāki nekā mātītes. Ģints lielākā suga ir saulrieta dižknābis (Hesperiphona vespertina), kura lielāko indivīdu ķermeņa garums ir 21,5 cm, spārnu plētums 36 cm, svars 74 g. Dižknābji ir sēklēdāji, bet atšķirībā no citiem žubīšu dzimtas putniem ar savu masīvo knābi viegli saspiež dažādu augļu, piemēram, ķiršu kauliņus, lai piekļūtu pie kodoliņiem. Viena suga ģintī mājo mērenajā joslā, bet otra tropu joslā. Putni, kas dzīvo reģionos ar bargām ziemā, migrē nedaudz uz dienvidiem. Ziemeļamerikas dižknābju ģints (Hesperiphona) Kapuces dižknābis (Hesperiphona abeillei) Saulrieta dižknābis (Hesperiphona vespertina) World Bird List: Finches, euphonias, longspurs, Thrush-tanager, 2018 «Hawfinch». Arhivēts no oriģināla, laiks: 2015. gada 25. maijā. Skatīts: 2015. gada 20. janvārī. «Evening grosbeak (Coccothraustes vespertinus)». Arhivēts no oriģināla, laiks: 2014. gada 20. septembrī. Skatīts: 2015. gada 20. janvārī. Vikikrātuvē par šo tēmu ir pieejami multivides faili. Skatīt: Ziemeļamerikas dižknābji. Selgas foto: Dižknābis Xeno-canto: Genus Coccothraustes