Sunhuadzjana (ķīniešu: 松花江, Sōnghuā Jiāng), arī Sungari (mandžūru: ᠰᡠᠩᡤᠠᡵᡳ ᡠᠯᠠ, Sunggari ula), ir upe Ķīnas ziemeļaustrumos, Amūras lielākā pieteka, viena no valsts galvenajām upēm. Sākas Čanbaišaņa kalnos netālu no Ziemeļkorejas robežas, saplūstot Erdaodzjanai un Tuodaodzjanai. Plūst ziemeļrietumu virzienā pa Mandžūrijas līdzenumu Dzjiliņas un Heilundzjanas provincēs, pirms Harbinas strauji pagriežas uz ziemeļaustrumiem un plūst uz Amūru. Upe stipri meandrēta. Lielākās pietekas ir Neņdzjana, Ašihe, Hulanhe, Mudandzjana. Upes augštecē uzbūvētas vairākas hidroelektrostacijas. Kuģojama līdz Dzjiliņai. Lielākās pilsētas krastos ir Dzjiliņa, Sunjuaņa, Harbina, Dzjamusi. «Sungari». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 665. lpp. Vikikrātuvē par šo tēmu ir pieejami multivides faili. Skatīt: Sunhuadzjana. Encyclopædia Britannica raksts (angliski) Krievijas Lielās enciklopēdijas raksts (krieviski)