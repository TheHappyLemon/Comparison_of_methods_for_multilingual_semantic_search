Emanuels Dapidrans Pakjao (Emmanuel Dapidran Pacquiao; dzimis 1978. gada 17. decembrī Kibavē, Filipīnās), labāk pazīstams kā Menijs Pakjao (Manny Pacquiao), ir profesionāls filipīniešu bokseris un politiķis. Viņš ir astoņu svara kategoriju pasaules čempions. Viņš ir pirmais bokseris šī sporta veida vēsturē, kas ir izcīnījis 10 pasaules čempiona titulus astoņās dažādās svara kategorijās. Boxing Writers Association of America (BWAA) viņu nosauca par 2000. gadu dekādes labāko cīnītāju. Tāpat viņš tika atzīts par trīskārtējo gada cīnītāju BWAA un The Ring vērtējumā 2006., 2008. un 2009. gadā. Vēl ir darbojies kinoindustrijā, mūzikā un politikā. 2010. gada maijā viņu ievēlēja par 15. Filipīnu kongresa kongresmeni. Viņš pārstāv Sarangani provinci. 2021. gada septembrī Menijs Pakjao paziņoja par savu kandidatūru 2022. gada prezidenta vēlēšanām. Meivezers—Pakjao Vikikrātuvē par šo tēmu ir pieejami multivides faili. Skatīt: Menijs Pakjao. Oficiālā mājaslapa (angliski) BoxRec profils Arhivēts 2014. gada 2. novembrī, Wayback Machine vietnē. (angliski) IMDb profils (angliski)