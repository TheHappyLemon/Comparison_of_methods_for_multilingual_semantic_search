Terēza Edvardsa (angļu: Teresa Edwards; dzimusi 1964. gada 19. jūlijā) ir bijusī amerikāņu basketboliste un basketbola trenere. Spēlētājas karjeras laikā pārstāvējusi Amerikas basketbola līgas un Sieviešu Nacionālās basketbola asociācijas klubus, tāpat spēlējusi Eiropā un Āzijā. 2003. gada WNBA draftā viņu izraudzījās Minesotas "Lynx", lai arī spēlētājai jau bija 38 gadi. Šo klubu T. Edvardsa pārstāvēja 2003. un 2004. gada sezonās. ASV basketbola izlases sastāvā ir izcīnījusi četras zelta un vienu bronzas medaļu Olimpiskajās spēlēs. T. Edvardsa ir visu laiku jaunākā olimpiskā čempione sieviešu basketbolā (1984. gadā viņai bija 20 gadi) un visu laiku vecākā olimpiskā čempione sieviešu basketbolā (2000. gadā viņai bija 36 gadi). Tāpat viņa ir visu laiku veiksmīgākā Olimpisko spēļu dalībniece basketbolā. Pēc spēlētājas karjeras beigām sākusi treneres karjeru, bijusi Tulsas "Shock" galvenā trenere 2011. gada sezonā. 2011. gadā tikusi uzņemta Basketbola slavas zālē. 1996. gada vasaras olimpiskajās spēlēs devusi sportistu zvērestu. «4 Teresa Edwards - USA Basketball». Usabasketball.com. Arhivēts no oriģināla, laiks: 2012. gada 15. augustā. Skatīts: 2012. gada 2. septembrī. «Lynx: 40 Facts About Teresa Edwards». WNBA.com. Arhivēts no oriģināla, laiks: 2012. gada 16. jūlijā. Skatīts: 2012. gada 2. septembrī. «2011 Naismith Hall-of-Fame Inductee - Teresa Edwards». WNBA.com. Skatīts: 2012. gada 2. septembrī. «Teresa Edwards Announced as 2012 U.S. Olympic Team Chef de Mission». Usabasketball.com. Arhivēts no oriģināla, laiks: 2012. gada 6. septembrī. Skatīts: 2012. gada 2. septembrī. Olympedia profils (angliski) Basketball Reference WNBA spēlētājas profils (angliski) WNBA spēlētājas profils (angliski) Eurobasket spēlētāja(-s) profils (angliski) Eurobasket trenera(-es) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) ESPN profils (angliski) Džeimsa Neismita piemiņas Basketbola slavas zāles profils (angliski)