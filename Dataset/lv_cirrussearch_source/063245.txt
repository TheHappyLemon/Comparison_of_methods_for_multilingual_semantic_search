Mi-17 (krievu: Ми-17, Mи-8MT, NATO nosaukums — Hip) ir 1970. gadu sākumā izstrādāts Padomju Savienības daudzfunkcionālais helikopters. Ražots kā Mi-8 modifikācija kopš 1975. gada, līdz 2007. gadam saražojot vairāk kā 12 000 šī modeļa helikopteru. 1977. gadā to ieviesa PSRS Gaisa spēkos kā Mi-8MT, bet 1981. gadā kā eksporta variantu Mi-17, vēlāk Mi-171. Tas ir visvairāk ražotais PSRS un Krievijas helikopteru modelis. Mi-8MT/Mi-17 izstrādāja Mila (Mi) konstruktoru birojā, helikoptera ražošana notiek Kazaņas un Ulanudes rūpnīcās. 2007. gadā Sičuaņas Lantian Helicopter Company sāka licencētu Mi-171 ražošanu Čendu Ķīnā un eksportēja tos uz Pakistānu un Āfrikas valstīm. Pēc Latvijas neatkarības atjaunošanas Mi-17 bija Latvijas Gaisa spēku bruņojumā. Krievijas 2022. gada iebrukuma Ukrainā laikā 2022. gada augustā Latvijas Republikas Aizsardzības ministrija divus Mi-17 daļēji izjauktā veidā piegādāja Ukrainas Gaisa spēkiem. Pirms piegādes vienam Mi-17 veica kapitālo remontu. Tehnika Arhivēts 2014. gada 8. septembrī, Wayback Machine vietnē. Latvija Ukrainas armijai piegādājusi četrus helikopterus lsm.lv 2022. gada 15. augustā