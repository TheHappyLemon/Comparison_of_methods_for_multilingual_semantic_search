Zalckammergūta (vācu: Salzkammergut) ir novads Austrijā uz austrumiem no Zalcburgas ap Traunas upi. Ievērojams tūrisma centrs. Daļa no Zalckammergūtas 1997. gadā iekļauta UNESCO Pasaules mantojuma sarakstā. Apvidum raksturīgas gleznainas kalnu ainavas ar daudziem ezeriem. Zalckammergūta no seniem laikiem bija pazīstama kā sāls ieguves vieta. 1846. gadā Hallštates apkaimē tika atrasts aizvēsturisks kapulauks, kas deva nosaukumu arheoloģiskajai Hallštates kultūrai. No 1745. līdz 1850. gadam Zalckammergūtas raktuves pārvaldīja Impēriskā Sāls pārvalde (Salzoberamt) Gmundenē. Vikikrātuvē par šo tēmu ir pieejami multivides faili. Skatīt: Zalckammergūta. Encyclopædia Britannica raksts (angliski)