Kahokijas uzkalnu štata vēsturiskā vieta (angļu: Cahokia Mounds State Historic Site) ir arheoloģisko izrakumu vieta Ilinoisā, ASV. Šī ir lielākā pirmskolumba laika apdzīvotā vieta, kas atrodas uz ziemeļiem no Meksikas. Atrodas Kolinsvilas pilsētas robežās štata dienvidu daļā. Parks aizņem 890 ha lielu platību, te atrodas ap 80 uzkalniem. Senajos laikos šī vieta bija daudz plašāka — 16 km2 platībā ar apmēram 120 cilvēka uzbērtiem dažāda izmēra, formas un funkciju uzkalniem. Lielākais no uzkalniem — Mūku uzkalns (Monks Mound) — ir apmēram 30 m augsts, 291 m garš un 236 m plats. Lielākā un ietekmīgākā apdzīvotā vieta Misisipi kultūrā. Lielāko varenību Kahokija sasniedza 13. gadsimta pašā sākumā, kad to apdzīvoja ap 20 tūkstošiem cilvēku. 1982. gadā Kahokija iekļauta UNESCO Pasaules mantojuma sarakstā. Vikikrātuvē par šo tēmu ir pieejami multivides faili. Skatīt: Kahokijas uzkalnu štata vēsturiskā vieta. Oficiālā tīmekļa vietne Encyclopædia Britannica ieraksts (angliski) Cahokia: America’s Forgotten City Arhivēts 2011. gada 4. augustā, Wayback Machine vietnē.