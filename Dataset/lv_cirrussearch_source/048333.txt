Pirinas nacionālais parks (bulgāru: Национален парк "Пирин") ir viens no trim nacionālajiem parkiem Bulgārijā. Aizņem Pirinas kalnu lielāko daļu, ir vairāk nekā 400 km2 plašs. Parks dibināts 1962. gadā, pēc tam vairākas reizes paplašināts. Parks atrodas no 950 līdz 2914 metru augstumā virs jūras līmeņa. Augstākais punkts ir Vihrens, trešā augstākā virsotne Balkānu pussalā. Pirinas nacionālais parks atrodas valsts dienvidos, Blagojevgradas apgabalā. Tā teritorijā nav apdzīvotu vietu. Tajā iekļauti divi dabas rezervāti. Parkā atrodas 118 glaciālie ezeri, no kuriem lielākais un dziļākais ir Popova ezers, ir arī vairāki mazi ledāji (visvairāk uz dienvidiem esošie ledāji Eiropā). Nacionālā parka 57,3% teritorijas noklāj meži, no kuriem 95% ir skujkoku meži. Tāpat parkā atrodas vecākais koks Bulgārijā — aptuveni 1300 gadus vecā Baikuševas priede. Pirinas kalnos atrodama endēms augs — Pirinas magone (Papaver degenii). Nozīmīgs tūrisma objekts. 1983. gadā Pirinas nacionālais parks iekļauts UNESCO Pasaules mantojuma sarakstā. Pirinas magone Vikikrātuvē par šo tēmu ir pieejami multivides faili. Skatīt: Pirinas nacionālais parks. Oficiālā tīmekļa vietne