Davids Senžaks (David Saint-Jacques, IPA: [david sɛ̃ʒak]; dzimis 1970. gada 6. janvārī) ir Kanādas kosmonauts, inženieris, astrofiziķis, ārsts. 1993. gadā Davids Senžaks Monreālas politehnikumā ieguva bakalaura grādu fizikālajā inženierijā. 1998. gadā Kembridžas Universitātē viņš ieguva filozofijas doktora grādu astrofizikā. 2005. gadā Lavala Universitātē Senžaks ieguva medicīnas doktora grādu. 2007. gadā Makgila Universitātē viņš pabeidza rezidentūru ģimenes medicīnā. 2009. gada 13. maijā Davids Senžaks tika uzņemts Kanādas kosmosa aģentūras astronautu grupā. Pēc tam viņš kopā ar NASA 20. grupu izgāja astronautu vispārējo sagatavošanas kursu. Davida Senžaka pirmais kosmiskais lidojums sākās 2018. gada decembrī, ar kosmosa kuģi Sojuz MS-11 dodoties uz Starptautisko kosmosa staciju. Viņš bija 57. ekspedīcijas, 58. ekspedīcijas un 59. ekspedīcijas lidojuma inženieris. Uz zemes atgriezās 2019. gada jūnijā. Biography of David Saint-Jacques CSA Давид Сан-Жак astronaut.ru