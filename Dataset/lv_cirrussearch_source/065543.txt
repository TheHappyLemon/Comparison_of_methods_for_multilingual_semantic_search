2010: The Year We Make Contact ir 1984. gada ASV zinātniskās fantastikas filma, kuras režisors, producents un scenārija autors ir Pīters Haiamss. Filma ir turpinājums Stenlija Kubrika 1968. gada filmai "2001: Kosmosa odiseja" un ir balstīta uz Artura Klārka 1982. gada romānu 2010: Odyssey Two. Filmā galvenās lomas atveido Rojs Šeiders, Džons Litgovs, Helēna Mirena un Bobs Balabans, kā arī Kīrs Dallijs un Daglass Reins, kas atveidoja savas lomas no pirmās filmas. Filma stāsta par ASV-PSRS kopīgu misiju uz Jupiteru, lai noskaidrotu, kas ir noticis ar Discovery One kosmosa kuģi un HAL 9000. Filmas 2010: The Year We Make Contact pirmizrāde notika 1984. gada 7. decembrī un to izplatīja Metro-Goldwyn-Mayer. Lai gan filma nav iemantojusi tādu slavu un atpazīstamību kā Kubrika "2001: Kosmosa odiseja", tā saņēma pozitīvas kritiķu atsauksmes. Filma saņēma piecas Amerikas Kinoakadēmijas balvas nominācijas kategorijās "Labākais mākslinieka darbs", "Labākie kostīmi", "Labākais grims un matu sakārtojums", "Labākā skaņa" un "Labākie vizuālie efekti". «2010: The Year We Make Contact». Box Office Mojo. Skatīts: 2023. gada 12. februārī. «2010: The Year We Make Contact Movie Reviews». Rotten Tomatoes. Skatīts: 12.02.2023. Roger Ebert. «2010 movie review & film summary (1984) | Roger Ebert». https://www.rogerebert.com/ (angļu). Skatīts: 2023-02-12. Vincent Canby. «'2010,' PURSUES THE MYSTERY OF '2001'». The New York Times (en-US), 1984-12-07. ISSN 0362-4331. Skatīts: 2023-02-12. IMDb profils (angliski) AllMovie profils (angliski) Turner Classic Movies profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)