Džana Sjaoveņa (ķīniešu: 章晓雯, piņjiņs: Zhang Xiaowen; dzimusi 1989. gada 24. februārī Šanhajā) ir Ķīnas starptautiskā lielmeistare šahā (2009). No 1999. līdz 2009. gadam pārstāvējusi Ķīnu Pasaules jauniešu šaha čempionātos meitenēm dažadās vecuma kategorijās, kuros divas reizes izcīnījusi ceturtās vietas: 2003. gadā U14 vecuma grupā un 2009. gadā U20 vecuma grupā. 2009. gadā ieņēmusi ceturto vietu aiz Šeņas Janas, Džao Sjue un Taņas Džunji Ķīnas sieviešu šaha čempionāta finālā un Filipīnu pilsētā Subikbejā uzvarējusi Āzijas šaha čempionātā sievietēm. 2011. gadā uzvarējusi Ķīnas sieviešu šaha čempionātā, bet 2012. gadā šajā turnīrā bijusi otrā. Piedalījusies Pasaules šaha čempionātos sievietēm pēc izslēgšanas sistēmas: 2010. gadā Antakjā 1. kārtā uzvarējusi Lilitu Mkrtčjanu, bet 2. kārtā zaudējusi Žuaņai Lufei; 2015. gadā Sočos 1. kārtā zaudējusi Annai Ušeņinai. Pārstāvējusi Ķīnu lielākajos komandu šaha turnīros: Pasaules komandu šaha čempionātā piedalījusies 2 reizes (2009-2011). Komandu vērtējumā izcīnījusi zelta (2011) medaļu; Āzijas komandu šaha čempionātā sievietēm piedalījusies 2012. gadā. Individuālajā vērtējumā izcīnījusi sudraba medaļu. Par panākumiem turnīros FIDE 2008. gadā viņai piešķīrusi starptautiskās meistares (WIM), bet 2009. gadā - starptautiskās lielmeistares (WGM) nosaukumu. 2010. gadā kļuvusi par FIDE treneri (FT). World Youth Championships 2003 World Junior Chess Championships 2009 in Patagonia 2011 Chinese Championship: Ding Liren and Zhang Xiaowen win! 2010 FIDE Knockout Matches 2015 FIDE Knockout Matches OlimpBase :: World Women's Team Chess Championship :: Zhang Xiaowen OlimpBase :: Women's Asian Team Chess Championship :: Zhang Xiaowen WGM title application Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)