Gendžes automobiļu rūpnīca (azerbaidžāņu: Gəncə Avtomobil Zavodu) ir Azerbaidžānas autobūves uzņēmums. Rūpnīca tika dibināta Gendžē 1986. gadā ar nosaukumu Kirovabadas automobiļu rūpnīca (azerbaidžāņu: Kirovabad Avtomobil Zavodu, KiAZ). Gendžes automobiļu rūpnīca ražo kravas automašīnas un autobusus sadarbībā ar Minskas automobiļu rūpnīcu (MAZ), KamAZ un AZ URAL, kā arī traktorus sadarbībā ar Minskas traktoru rūpnīcu (MTZ) un labības kombainus sadarbībā ar Gomselmaš. 1986. gadā Kirovabadā (tagad Gendže) tika sākta Kirovabadas automobiļu rūpnīcas celtniecība. Rūpnīcas ražošanas jauda tika paredzēta 30 000 automašīnu izlaišanai gadā. Sākotnēji tur bija plānots ražot 1,5 t kravnesības mašīnas. Pēc projekta rūpnīcas celtniecību vajadzēja pabeigt 1989. gadā, bet 1980. gadu beigu ekonomisko problēmu un PSRS sabrukuma dēļ celtniecība tika pārtraukta. Uz KiAZ rūpnīcas tehnoloģiskā projekta pamata tika uzbūvēta Brjanskas automobiļu rūpnīca. 2000. gadu sākumā tika atsākta rūpnīcas celtniecība, un 2004. gada decembrī Gendžes automobiļu rūpnīca sāka darbu. Pirmā samontētā automašīna bija VAZ-11113 Oka. 2005. gadā Oka ražošana tika pārtraukta neefektīvā ražošanas procesa dēļ. 2005. gada maijā Gendžes automobiļu rūpnīca parakstīja līgumu ar Uljanovskas automobiļu rūpnīcu par UAZ 10 modeļu montēšanu. 2006. gada augustā līgums ar UAZ tika lauzts; gada laikā rūpnīca izgatavoja 243 automašīnas UAZ. 2005. gadā tika parakstīti līgumi ar Ķīnas autoražotājiem Changan un Li Fan par vidējas kravnesības mašīnu ražošanu. 8. oktobrī Gendžē tika izlaista pirmā Ķīnas automašīna. 2006. gadā tika noslēgti sadarbības līgumi ar Baltkrievijas traktoru un automašīnu ražotājiem: Minskas traktoru rūpnīcu un Minskas automobiļu rūpnīcu. 2007. gada 27. martā tika izlaists pirmais traktors Belarus 80.1 un 30. aprīlī — pirmie divi MAZ kravas mašīnu modeļi GANJA un PEHLEVAN. 2007. gada oktobrī Pēc Krievijas iniciatīvas tika atjaunota UAZ mašīnu ražošana. 2008. gadā rūpnīca izlaida aptuveni 600 automobiļu un traktoru. 2016. gadā Gendžes automobiļu rūpnīca un Krievijas uzņēmums AZ URAL parakstīja līgumu par Ural automašīnu montāžu un realizāciju Azerbaidžānā. 2017. gadā tika parakstīts memorands ar Čehijas autorūpnīcas pārstāvjiem par Tatra kravas mašīnu ražošanu Azerbaidžānā. 2019. gada maijā tika izlaists elektroautobuss E-321, kas izstrādāts MAZ un Baltkrievijas rūpnīcas Gomselmaš labības kombains PALESSE KZS — 575. Первые электробусы выпущены на Гянджинском автомобильном заводе az.sputniknews.ru, 2019-05-15 HISTORY OF THE ESTABLISHMENT Gendžes automobiļu rūpnīca