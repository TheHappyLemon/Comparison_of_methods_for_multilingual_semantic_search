Kuņšaņa (ķīniešu: 昆山, piņjiņs: Kūnshān) ir apriņķa līmeņa municipalitāte Ķīnas dienvidaustrumos. Ietilpst Dzjansu provinces Sudžou prefektūras līmeņa municipalitātē. Kuņšaņa ir subprefektūras administratīvā līmeņa pilsēta un pēc pilsētas iedzīvotāju skaita ir otra lielākā valsts apriņķa līmeņa municipalitāte. Izvietojusies provinces dienvidaustrumos. Robežojas rietumos ar Sudžou pilsētas rajoniem, ziemeļos — ar Čanšu un Taicanas pilsētām, rietumos un dienvidos — ar Šanhaju. Ciņu dinastijas laikā 221. gadā p.m.ē. tika izveidots Liusjaņas (疁县, Liúxiàn) apriņķis, kuru 207. gadā p.m.ē. pārdēvēja par Lousjaņas (娄县, Lóuxiàn) apriņķi. Ziemeļu un Dienvidu dinastiju laikā 536. gadā apriņķi pārdēvēja tagadējā vārdā. 1953. gadā Kuņšaņu iekļāva Sudžu sastāvā. 1989. gadā Kuņšaņu reorganizēja par apriņķa pilsētu. Kuņšaņā dzimuši vairākas vēsturiskas un mūslaiku prominences: domātājs Gu Jaņvu (1613-1682), zinātnieks Džu Bailu (1627-1698), rakstnieks Gui Juguans (1507-1571), datorinženieris Aņs Vans un kosmonauts Fei Dzjuņluns. https://tjj.suzhou.gov.cn/sztjj/tjgb/202105/f2eb424b9176422bbbeda132aeaf3d76.shtml; Ķīnas Tautas Republikas Septītā nacionālā tautskaite. 行政区划网 «About Kunshan». Arhivēts no oriģināla, laiks: 2020. gada 13. augustā. Skatīts: 2020. gada 14. aprīlī.