Indijas plātne ir mikroplātne, uz kuras atrodas Indija un daļa no Indijas okeāna. Indijas plātne bija senās Gotvānas kontinenta daļa, no kuras tā atdalījās. Apmēram pirms 50-55 miljoniem gadu Indijas plātne apvienojās ar kaimiņu Austrālijas plātni un izveidoja Indoaustrālijas plātni. 2004. gada 26. decembrī Indijas plātnes pārvietošanās par 15 metriem gar apmēram 1200 km garu lūzuma zonu, vietā kur tā paiet zem Birmas plātnes, izraisīja vienu no visu laiku lielākajām reģistrētajām zemestrīcēm, kuru zinātnieki sauc par Sumatras-Andamanu zemestrīci. Tā savukārt izsauca cunami vilni. Rezultātā vairāk nekā miljons iedzīvotāju palika bez pajumtes un vairāk nekā 200 000 gāja bojā. Pēc šīs zemestrīces okeāna dibens Indijas plātnes ziemeļaustrumu daļā iegrima par diviem metriem. Indijas subkontinents Plātņu tektonika "Zinātnieki brīdinās par zemestrīcēm un cunami", Ilustrētā Zinātne - 2005. gada decembra numurs, 26.lpp.