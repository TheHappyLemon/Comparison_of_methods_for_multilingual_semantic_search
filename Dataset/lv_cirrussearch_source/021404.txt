Fleetwood Mac ir britu/amerikāņu rokmūzikas grupa, kas dibināta 1967. gadā Londonā. Viens no grupas dibinātājiem bija ievērojamais blūzmenis Pīters Grīns, kura ietekmē pirmajos pastāvēšanas gados Fleetwood Mac pievērsās šim stilam. Grupas sākotnējo sastāvu veidoja Grīns (ģitāra, vokāls), Džeremijs Spensers (ģitāra, vokāls), Džons Makvī (basģitāra) un Miks Flītvuds (sitamie instrumenti). Drīz pēc grupas izveidošanas tai pievienojās arī Denijs Kērvins (ģitāra, vokāls). Pēc Grīna aiziešanas 1970. gadā grupas sastāvs mainījās, līdz 1975. gadā par tās seju kļuva vokāliste Stīvija Niksa, bet Fleetwood Mac mainīja savas mūzikas stilu, iegūstot popmūzikai līdzīgāku skanējumu. Piedzīvojot vairākas sastāva maiņas, ar nelieliem pārtraukumiem grupa turpina darboties līdz pat šim brīdim. No 17 izdotajiem Fleetwood Mac studijas albumiem lielāko popularitāti ieguva 1977. gada albums Rumours un 1987. gadā izdotais Tango in the Night. Rumours 31 nedēļu ieņēma Billboard Top 200 augstāko pozīciju, saņēma Grammy balvu kā 1977. gada labākais albums un ar vairāk kā 40 miljoniem pārdoto kopiju kļuva par desmito visu laiku pārdotāko albumu (2012. gada dati). Savukārt Tango in the Night ASV saņēma trīskāršo, bet Lielbritānijā astoņkārtējo platīna sertifikāciju. 1968: Fleetwood Mac (Peter Green's Fleetwood Mac) 1968: Mr. Wonderful 1969: Then Play On 1970: Kiln House 1971: Future Games 1972: Bare Trees 1973: Penguin 1973: Mystery to Me 1974: Heroes Are Hard to Find 1975: Fleetwood Mac 1977: Rumours 1979: Tusk 1982: Mirage 1987: Tango in the Night 1990: Behind the Mask 1995: Time 2003: Say You Will 2013: Extended Play Katie McLaughlin. «Fleetwood Mac's 'Rumours' at 35: Still the 'perfect album'». CNN, 2012-06-27. Skatīts: 2013-11-8. (angliski) Vikikrātuvē par šo tēmu ir pieejami multivides faili. Skatīt: Fleetwood Mac. Oficiālā mājaslapa (angliski)