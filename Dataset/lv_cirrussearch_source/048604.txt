Hokona VII Zeme (norvēģu: Haakon VII Land) ir neapdzīvots dabas apgabals Špicbergenas ziemeļrietumu daļā, Svalbārā. Tās dienvidrietumu krastu apskalo Kongsfjords un tā atzars Krossfjords, ziemeļu — Ziemeļu Ledus okeāns, bet ziemeļaustrumu — Vudfjords. Ziemeļrietumos Hokona VII Zeme robežojas ar Albēra I Zemi, austrumos — ar Andrē Zemi, dienvidaustrumos — ar Džeimsa I Zemi, bet dienvidrietumos — ar Oskara II Zemi. Nosaukta par godu Norvēģijas karalim Hokonam VII. Krasta līnija stipri izrobota ar līčiem un fjordiem, no kuriem ievērojamākais ir 28 km garais Līfdefjords zemes ziemeļaustrumos. Reljefs kalnains, augstākais kalns ir Eidsvollas kalns (1449 m vjl). Iekšzemē daudz ledāju, no kuriem ievērojamākie ir Izaksena (1000 km²) un Holtedāla (1375 km²) plato ledāji, kā arī glečeri, kas visos virzienos noplūst no šiem ledājiem okeānā. Zemes lielāko daļu aizņem Ziemeļrietumu Špicbergenas nacionālais parks. NPDC. Haakon VII Land Vikikrātuvē par šo tēmu ir pieejami multivides faili. Skatīt: Hokona VII Zeme.