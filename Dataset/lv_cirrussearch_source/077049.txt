Stavropole (krievu: Ста́врополь) ir pilsēta Krievijas Federācijas dienvidos, Stavropoles novada administratīvais centrs. Stavropole atrodas Kaukāza kalnu pakājē Stavropoles augstienē, 1450 km uz dienvidiem no Maskavas 230 līdz 660 m virs jūras līmeņa. Kādas pilsētas ielas nosaukums ir 45. paralēle, kas saistīts ar tās precīzo novietojumu uz 45° Z.p. paralēles (arī pašu Stavropoli šķērso šī paralēle). Tādā veidā Stavropole atrodas vienādā attālumā gan no Ziemeļpola gan no ekvatora. Stavropole atrodas arī ūdensšķirtnē starp Azovas un Kaspijas jūras baseiniem. Stavropole aizņem 242,36 km2 lielu teritoriju. Tā izstiepta dienvidrietumu-ziemeļaustrumu virzienā 30,5 km garumā, bet ziemeļu-dienvidu virzienā pilsētas garums ir tikai 16,5 km. Pilsētas robežas garums ir 165,3 km. Dibināta 1777. gadā kā Krievijas impērijas robežcietoksnis Krievu-turku kara (1768-1774) laikā iekarotajā Kabardas teritorijā. Nosaukums cēlies no grieķu valodas vārdiem stavros (Σταυρός) un polis, kas nozīmē "krusta pils". Stavropolē un tās apkārtnē apmetās Donas kazaki, kas dienēja robežsardzē. Kaukāza kara laikā 1847. gadā Stavropole kļuva par guberņas centru. No 1935. līdz 1943. gadam to dēvēja par Vorošilovsku (Ворошиловск). https://www.gks.ru/storage/mediabank/Численность%20по%20МО_Site.xlsx; arhivēšanas datums: 2020; arhīva URL: http://web.archive.org/web/20200424113056/https://www.gks.ru/storage/mediabank/Численность%20по%20МО_Site.xlsx. Vikikrātuvē par šo tēmu ir pieejami multivides faili. Skatīt: Stavropole. Encyclopædia Britannica raksts (angliski) Krievijas Lielās enciklopēdijas raksts (krieviski)