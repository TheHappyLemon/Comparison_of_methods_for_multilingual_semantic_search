Karmita Bahara (angļu: Carmit Bachar, dzimusi 1974. gada 4. septembrī) ir amerikāņu dziedātāja, dejotāja, modele un aktrise, kas plašāk pazīstama kā popmūzikas/ritmblūza meiteņu grupas Pussycat Dolls dalībniece. Bahara pameta grupu 2008. gada februārī un šobrīd strādā pie albuma, kuram jāiznāk 2010. gadā. Bahara dzimusi Losandželosā. Viņas tēvs ir izraēliešu un indonēziešu izcelsmes, bet māte holandiešu un ķīniešu izcelsmes. Abi viņas vecāki bija dejotāji, viņas māte strādāja kā deju skolotāja, bet tēvs strādāja ar tādiem māksliniekiem kā Elviss Preslijs. Desmit gadus Bahara profesionāli nodarbojās ar ritmisko vingrošanu un pat ieguva piekto vietu ASV olimpisko spēļu komandas atlasē 1992. gadā. Bahara pievienojās Pussycat Dolls 1995. gadā, kad tā vēl bija deju grupa. 2002. gadā Karmīte uz vienu no grupas šoviem uzaicināja savu draudzeni Gvenu Stefani, kas savukārt līdzi uzaicināja Interscope Records pārstāvjus Ronu Feiru un Džimmiju Aiovinu. Vēlāk tika parakstīts arī līgums. Karmita vēl joprojām ir grupas sastāvā visilgāk bijusī dalībniece. Bahara kopā ar Pussycat Dolls ir piedalījusies arī pasaules koncertturnejā, albuma PCD popularizēšanas nolūkos. Grupā Bahara bija viena no trim vadošajām vokālistēm. 2008. gada 8. martā Bahara Pussycat Dolls oficiālajā mājaslapā paziņoja par aiziešanu no grupas. Melodija Torntona teica īpašu paldies Baharai albuma Doll Domination speciālajā ’Paldies’ sadaļā. Bahara ir piedalījusies vairākās filmās, ieskaitot ”Čārlija eņģeļi: pilna jauda”. Bašara ir piedalījusies arī vairākos citu slavenību videoklipos un koncertturnejās. Bahara Rikija Mārtina koncertturnejā atveidoja sievieti, par kuru vēstīts dziesmā ” Livin' la Vida Loca”. Karmita ir piedalījusies arī tādu mākslinieku kā No Doubt, Dženetas Džeksones un Bejonse koncertturnejās, kā arī parādījusies vairāk kā 21 citu dziedātāju videoklipos. 2001. gadā Losandželosā, Bahara kopā ar savām paziņām dibināja naktsklubu Freedom. Karmita kļuva par pasākuma The Zodiac Show producenti, šovs 2008. gadā guva lielus panākumus un tika nolemts veidot vēl vienu 2010. gadā. Ir ziņots, ka Bahara vēlas nodibināt bezpeļņas organizāciju Smile With Me, lai palīdzētu cilvēkiem, kas piedzimuši ar šķeltu lūpu, jo arī pati Karmita piedzima ar tādu. Bahara ir organizācijas Operation Smile vēstnesis. Organizācija palīdz bērniem un jauniešiem, kuriem ir sejas kropļojumi. «Pussycat Dolls». Arhivēts no oriģināla, laiks: 2010. gada 16. maijā. Skatīts: 2010. gada 19. jūlijā. Karmita iesaistās labdarībā «Karmita Bahara - Smaida vēstnesis». Arhivēts no oriģināla, laiks: 2007. gada 30. oktobrī. Skatīts: 2010. gada 19. jūlijā. «Operation Smile nosauc janos smaida vēstnešus». Arhivēts no oriģināla, laiks: 2007. gada 24. oktobrī. Skatīts: 2007. gada 19. oktobrī. IMDb profils (angliski) AllMovie profils (angliski) Allmovie profils[novecojusi saite] MySpace profils