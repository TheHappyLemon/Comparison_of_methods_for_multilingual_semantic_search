Ziemeļu puslode ir puse no Zemes virsmas, kas atrodas ziemeļos no ekvatora. Uz Zemes Ziemeļu puslodē atrodas lielākā daļa sauszemes un tajā dzīvo aptuveni 88 - 90% cilvēku. Citiem Saules sistēmas ķermeņiem par ziemeļu puslodi sauc to puslodi, kas vērsta pret to pašu Saules sistēmas invariantās plaknes jeb Laplasa plaknes pusi, pret kuru vērsts Zemes Ziemeļpols. Invariantā plakne ir ekliptikas plaknei tuva plakne, kas iet caur Saules sistēmas baricentru un ir perpendikulāra Saules sistēmas kopējā impulsa momenta vektoram. Zemes Ziemeļu puslodes mērenajā joslā ziema caurmērā ilgst no decembra līdz februārim un vasara - no jūnija līdz augustam. Zemes perihēlijs, kurā tās orbitālā kustība ir visātrākā, ir janvārī. Teorētiski Ziemeļu puslodes ziemām tāpēc jābūt īsākām un mazāk izteiktām nekā Dienvidu puslodes ziemām līdzīgos platuma grādos. Tomēr Dienvidu puslodē atrodas vairāk okeānu platību, kas kompensē šo efektu. Tropiskajā joslā lietus sezona notiek "vasaras" mēnešos un gada sausais periods - "ziemas" mēnešos. Arktiskajā joslā vasarā ir vairākas dienas, kad Saule nenoriet un dažas dienas ziemā, kad Saule neparādās. Šādas fāzes ilgums variē - Ziemeļpola tuvumā šāds periods ilgst vairākus mēnešus. Zemes Ziemeļu puslodē atrodas šādi kontinenti, valstis un teritorijas: Eirāzija (tikai Indonēzija pārsvarā un Austrumtimora pilnībā atrodas Dienvidu puslodē); Ziemeļamerika; neliela daļa Dienvidamerikas ziemeļos no Amazones. Ziemeļu puslodē pilnīgi vai daļēji atrodas šādas Dienvidamerikas valstis: Brazīlija (tikai pati ziemeļu daļa) Ekvadora (daļēji) Franču Gviāna Gajāna Kolumbija (daļēji) Surinama Venecuēla aptuveni puse Āfrikas ziemeļos no Kongo upes. Ziemeļu puslodē pilnībā vai daļēji atrodas šādas Āfrikas valstis: Alžīrija Benina Burkinafaso Centrālāfrikas Republika Čada Džibutija Ekvatoriālā Gvineja Eritreja Etiopija Ēģipte Gabona (daļēji) Gambija Gana Gvineja Gvineja-Bisava Kaboverde Kamerūna Kenija Kongo Demokrātiskā Republika (daļēji) Kongo Republika (daļēji) Kotdivuāra Libērija Lībija Mali Maroka Mauritānija Nigēra Nigērija Rietumsahāra Santome un Prinsipi (daļēji) Senegāla Sjerraleone Somālija (daļēji) Sudāna Togo Tunisija Uganda (daļēji) vairākas Okeānijas salu valstis: Kiribati (daļēji) Māršala salas Mikronēzija (valsts) Palau Ziemeļu Marianas Salas Vikikrātuvē par šo tēmu ir pieejami multivides faili. Skatīt: Ziemeļu puslode. Encyclopædia Britannica raksts (angliski) Report of the IAU Working Group on Cartographic Coordinates and Rotational Elements: 2009 (angliski)