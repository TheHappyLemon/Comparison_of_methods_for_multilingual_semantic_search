HESCO barjera jeb HESCO bastions ir mūsdienu nocietinājumu veids, ko veido saliekama metāla karkass un izturīgs plastmasas maiss. Tas tiek izmantots aizsardzībai no sprādzieniem un strēlnieku ieroču uguns. Šīs barjeras tiek izmantotas gandrīz katrā ASV armijas bāzē Irākā un Afganistānā. HESCO barjeras nosaukums ir radies no britu kompānijas, kura sāka ražot šīs barjeras 80. gadu beigās. Tās iesākumā bija paredzētas aizsardzībai pret eroziju un plūdiem, bet jau 90. gadu sākumā tās kļuva par plaši lietotu aizsardzības līdzekli. HESCO bastionu uzstādīšanas procesā drāšu karkasi tiek izvērsti un plastmasas maisi piepildīti ar zemi vai smiltīm. Lielākā to priekšrocība ir ātrā uzstādīšana, ko ievērojami paātrina iespēja izmantot zemes iekrāvējus to piepildīšanai. Iepriekš, piepildot smilšu maisus, viens karavīrs stundā varēja piepildīt 20 maisus. Tagad, izmantojot zemes iekrāvēju, karavīri var veikt darbu apmēram desmit reizes ātrāk. Apmēram 60 cm bieza barjera spēj nodrošināt aizsardzību pret šauteņu uguni un lidojošām šķembām. 1.2 m plati aizžogojumi spēj aizsargāt pret mašīnām ar sprāgstvielām, kas varētu taranēt nožogojumu. 1.5 m biezu barjeru vairs nav iespējams cauršaut ar granātmetējiem. Flood Fighting Structures Demonstration and Evaluation Program Arhivēts 2006. gada 22. jūnijā, Wayback Machine vietnē. — US Army Corps of Engineers, Engineer Research and Development Center, Factsheet January 2006 Engineers wall Dobol Arhivēts 2009. gada 6. martā, Wayback Machine vietnē. — The Talon, Operation Joint Endeavour, Friday 6 December 1996 Hesco mājaslapa HESCO pārstāvniecība Baltijā