Žilija Simona (franču: Julia Simon; dzimusi 1996. gada 9. oktobrī Albērvilā) ir franču biatloniste, 2022.—2023. gada Pasaules kaussa kopvērtējuma uzvarētāja, seškārtēja pasaules čempione, 2022. gada ziemas olimpisko spēļu sudraba medaļas ieguvēja jauktajā stafetē. Guvusi panākumus jauniešu un junioru pasaules čempionātos. 2014. gadā Preskailā, startējot jauniešu (U-19) vecuma grupā, ieguva bronzas medaļu sprintā un uzvarēja stafetē. 2015. gada Pasaules čempionātā junioriem Raubičos izcīnīja zelta medaļu stafetē. 2014.—2015. gada sezonā sāka startēt arī pieaugušo konkurencē, piedaloties IBU kausā. 2015. gada Eiropas čempionātā Otepē izcīnīja bronzu stafetē. Pasaules kausa sacensībās debitēja 2017. gada 14. janvārī Rūpoldingā ar 44. vietu sprinta sacensībās. Nākamājā dienā iedzīšanā izcīnīja savus pirmos puntus PK ieskaitē, ieņemot 39. vietu. Pirmo reizi stafetes komandas sastāvā uzvarēja 2019. gada janvārī Rūpoldingā. Savā pirmajā Pasaules čempionātā 2019. gadā Estešundā labāko rezultātu individuāli sasniedza 15 km distancē, iegūstot 24. vietu, kā arī piedalījās visās trijās stafetēs. 2019. gada 5. decembrī Estešundā pirmo reizi individuāli izcīnīja vietu uz goda pjedestāla, 15 km distancē finišējot trešajā vietā. 2020. gada 14. martā Kontiolahti iedzīšanā izcīnīja savu pirmo individuālo uzvaru PK posmos. 2019.—2020. gada Pasaules kausa kopvērtējumā ieguva 8. vietu. Vēl vienu uzvaru izcīnīja 2021. gada 17. janvārī PK posmā Oberhofā distancē ar kopēju startu. 2021. gada Pasaules čempionātā Pokļukā kopā ar Antonēnu Gigonā uzvarēja 1+1 jauktajā stafetē. 2022. gada ziemas olimpiskajās spēlēs izcīnīja sudraba medaļu jauktajā stafetē. 2023. gada Pasaules čempionātā Oberhofā ieguva zelta medaļu iedzīšanā un divas bronzas — distancē ar kopēju startu un jauktajā stafetē. 2022.—2023. gada Pasaules kausa sezonā uzvarēja kopvērtējumā un ieguva lielo kristāla globusu. Simona šajā sezonā uzvarēja arī iedzīšanas un masu starta ieskaitēs. 2024. gada Pasaules čempionātā Nove Mesto izcīnīja zelta medaļas jauktajā stafetē, sprintā, iedzīšanā un sieviešu stafetē, kā arī bronzu 15 km individuālajā distancē. «Julia Simon claims First Career Victory in Kontiolahti pursuit». biathlonworld.com (angļu). 2020. gada 14. marts. Skatīts: 2021. gada 18. janvārī. «Julia Simon’s Last Standing Stage Secures Oberhof Mass Start Win». biathlonworld.com (angļu). 2021. gada 17. janvāris. Skatīts: 2021. gada 18. janvārī. Vikikrātuvē par šo tēmu ir pieejami multivides faili. Skatīt: Žilija Simona. Olympedia profils (angliski) The Sport.org profils (angliski) IBU profils (angliski) biathlon.com.ua profils (ukrainiski)