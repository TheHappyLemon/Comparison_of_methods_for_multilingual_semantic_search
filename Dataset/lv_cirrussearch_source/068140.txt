"Master and Commander: Uz pasaules malu" (angļu: Master and Commander: The Far Side of the World) ir 2003. gada ASV vēsturiska kara drāmas filma, kuras režisors ir Pīters Vīrs. Filmā galvenās lomas atveido Rasels Krovs un Pols Betanijs. Filmas scenārijs un tēli ir balstīti uz trīs rakstnieka Patrika O'Braiena romāniem. Filmas darbība norisinās Napoleona karu laikā un stāsta par britu karakuģa kapteini Obriju (Krovs) un kuģa ķirurgu Stīvenu (Betanijs). Šī ir otrā filma pēc "Brīnišķais prāts" (2001), kurā galvenās lomas atveido Krovs un Betanijs. Filmas filmēšana notika atklātā jūrā, uz kuģu replikām Baja Studios studijā, kā arī Galapagu salās. Filmu, kuras budžets bija 150 miljoni ASV dolāru, producēja 20th Century Fox, Miramax, Universal Pictures un Samuel Goldwyn Films. Filmas pirmizrāde notika 2003. gada 14. novembrī un kopumā nopelnīja 212 miljonus dolāru. Filma guva lielu kritiķu atzinību un nopelnīja Vīram BAFTA kino balvu kategorijā "Labākais režisors". Filmu nominēja arī Amerikas Kinoakadēmijas balvai desmit kategorijās, tai skaitā "Labākā filma" un "Labākais režisors", saņemot balvas kategorijās "Labākais operatora darbs" un "Labākā skaņa". Tīmekļa vietnē Rotten Tomatoes filmai ir 85% vērtējums. 2021. gada jūnijā paziņoja, ka izstrādes stadijā atrodas filmas prīkvels. «Master and Commander: The Far Side of the World». Box Office Mojo. Skatīts: 2023. gada 21. jūlijā. «Master and Commander: The Far Side of the World - Rotten Tomatoes». www.rottentomatoes.com (angļu). 2003-11-14. Skatīts: 2023-07-21. Justin Kroll. «New ‘Master And Commander’ Movie In Works At 20th Century; Patrick Ness Penning Prequel». Deadline (en-US), 2021-06-04. Skatīts: 2023-07-21. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)