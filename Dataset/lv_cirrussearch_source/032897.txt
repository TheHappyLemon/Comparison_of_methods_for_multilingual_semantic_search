Oktāns (CH3(CH2)6CH3) pieder pie piesātinātajiem ogļūdeņražiem - alkāniem. Oktāns normālos apstākļos ir samērā viegls, bezkrāsains šķidrums ar specifisku smaržu. Lieto kā inertu, nepolāru šķīdinātāju. Iegūst no naftas. Ietilpst sintētiskā benzīna sastāvā. Oktānam ir 18 struktūrizomēri. Izomēru ar lineāru oglekļa atomu ķēdi sauc par n-oktānu, bet vienu no izomēriem ar sevišķi sazarotu ķēdi (2,2,4-trimetilpentānu) - par izooktānu. Izooktāns ir pieņemts par vienu no oktānskaitļu skalas standartiem - tā oktānskaitlis ir 100 (n-heptāna oktānskaitlis ir 0). Izooktāns ir ideāla karburatora motoru degviela, jo tam ir sevišķi zema detonētspēja. Vikikrātuvē par šo tēmu ir pieejami multivides faili. Skatīt: Oktāns. Encyclopædia Britannica raksts (angliski)