Jiņ un jan (ķīniešu: 陰陽 (yīnyáng) — 'tumšs-gaišs', 'negatīvs-pozitīvs'), ir simbols un jēdziens ķīniešu filozofijā, daoismā, kas parasti iekļauj atziņu, ka divi šķietami pretēji spēki vai divas atšķirīgas īpašības dziļākā izpratnē viena otru papildina un vieno. Jēdziens plaši piesaukts kosmoloģijā, metafizikā, medicīnā un vairākās ikdienas jomās. Piemēram, šķietami pretēji jēdzieni esot aktivitātes un pasivitātes principi. Arī jan apzīmējot aktīvo un vīrišķo "enerģiju," bet jiņ — pasīvo un sievišķo. Vairākos apzīmējumos jan esot kā vīrietis, jiņ — kā sieviete. Piemēram, jan bez jiņ nevarētu augt. Jiņ bez jan nevarētu dzemdēt. Debesis ir aktīvas, zeme — pasīva. Simbols esot arī saulgriežu zīme. Baltais laukums esot saule, bet tumšās krāsas laukums mēness. Citā redzējumā jiņ jan simbols esot visu debesjuma attēlojums, kas apzīmē saules ciklu un gadalaikus ķīniešu kalendārā. Jeļena Staburova. Ķīniešu valodas īpašvārdi un to atveide latviešu valodā. Rīga : Jāņa Rozes apgāds, 2006. 110. lpp. ISBN 978-9984-232-23-2. Yin and Yang Arhivēts 2015. gada 24. septembrī, Wayback Machine vietnē. (angliski)