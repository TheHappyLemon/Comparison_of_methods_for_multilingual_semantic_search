Čikāgas maratons ir ikgadējs maratons, kas kopš 1977. gada notiek Čikāgā, Ilinoisā, ASV. Tas katru gadu notiek oktobra sākumā. 1987. gadā nenotika maratons, bet gan tikai pusmaratons. Čikāgas maratons ietilpst World Marathon Majors sacensību seriālā. Maratonā piedalās gan profesionāļi, gan amatieri. Maratonā uzvaru nav guvis neviens Latvijas pārstāvis. 2012. gadā finišu sasniedza 37 455 cilvēki. Čikāgas maratonā sešas reizes ticis labots pasaules rekords. Pasaules rekordi Čikāgā ir laboti sešas reizes. 1984. gadā Stīvs Džonss laboja pasaules rekordu ar laiku 2:08:05. 1999. gadā Halids Hanuči bija pirmais, kurš ar 2:05:42 pārspēja 2:06:00 laika robežu. Vīriešu trases rekordu 2013. gada sacensībās laboja Deniss Kimeto ar laiku 2:03:45. 2023. gada 8. oktobrī Kenijas vieglatlēts Kelvins Kiptums uzstādīja jaunu pasaules rekordu un līdz ar to arī Čikāgas trases rekordu, trasi veicot 2:00:35. Sieviešu rekords tika pārspēts divus gadus pēc kārtas. 2001. gadā Katrīna Ndereba laboja rekordu 2:18:47, bet angļu vieglatlēte Pola Redklifa pārspēja šo atzīmi ar 2:17:18 gadu pēc tam. 2019. gadā Brigida Kosgei uzvarēja pasaules rekorda laikā 2:14:04, ko 2023. gadā pārspēja nīderlandiešu vieglatlēte Sifana Hasana, uzstādot jaunu trases rekordu 2:13:44. https://web.archive.org/web/20181215121010/https://www.arrs.run/RecProg/RP_wwR.htm https://web.archive.org/web/20131014173356/http://www.3news.co.nz/Kimetto-wins-Chicago-Marathon/tabid/415/articleID/317099/Default.aspx https://www.bbc.com/sport/athletics/67047638 https://marathonhandbook.com/sifan-hassan-shows-her-versatility-at-chicago-marathon-by-running-a-new-course-record-and-the-second-fastest-marathon-ever/ Vikikrātuvē par šo tēmu ir pieejami multivides faili. Skatīt: Čikāgas maratons. Oficiālā tīmekļa vietne