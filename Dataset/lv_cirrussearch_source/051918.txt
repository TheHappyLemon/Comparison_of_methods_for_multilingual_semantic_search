Jefims Šifrins (Ефим (Нахим) Залманович Шифрин; dzimis 1956. gada 25. martā, Magadanas apgabalā, Krievijas Federācijā) ir ebreju cilmes PSRS un Krievijas aktieris. Viens no pirmajiem sācis radīt izrādes, apvienojot teātra dramaturģiju un videoklipus. Dzimis kā Nahims Šifrins 1956. gadā Neksikana ciematā Magadanas apgabalā izsūtītā ebreju grāmatveža Zalmana Šifrina ģimenē. 1966. gadā kopā ar vecākiem pārcēlās uz Jūrmalu, mācījās Jūrmalas 5. vidusskolā. No 1973. līdz 1974. gadam Jefims Šifrins studēja LVU Filoloģijas fakultātēs, bet no 1974. līdz 1978. gadam - Cirka un Estrādes Mākslas Valsts Skolas estrāžu nodaļā Romāna Viktjuka kursā. No 1977. gada sāka spēlēt Maskavas valsts universitātes Studentu teātrī. Jefima Šifrina teatrālu darbu starpā tolaik bija izrādes «Uz tikšanos, zēni!», «Nakts pēc izlaiduma», «Pīļu medības». 1979. gadā Jefims kļuva par 1. Maskavas konkursa estrādes mākslinieku laureātu, 1983. gadā — par 7.Vissavienības estrādes mākslinieku konkursa laureātu. Pirmo solo izrādi «Es gribētu pateikt» Šifrins nospēlēja 1985. gadā, arī izrāžu «Trīs jautājumi» un «Apaļš mēness» pamatā bija Kokļuškina teksti. No 1980. līdz 1985. gadam viņš mācījās Valsts Aktiermākslas Institūta estrādes režisoru fakultātē. 1990. gadā Jefims Šifrins nodibināja savu «Šifrina teātri», 1992. gadā viņš kļuva par pirmo «Zelta Ostapa» prēmijas, bet 2001. gadā par «Raikina kausa» ieguvēju. Aktiera repertuārā bija daudz vokālu darbu, to starpā Dmitrija Šostakoviča romances ar Čornija vārdiem, dziesmas M. Minkova - «Jeruzaleme», M. Kočetkova - «Mūzika manī», A. Klevicka - «Dienvidu nakts» un citas. Teātrī Šifrins spēlēja daudzās izrādēs, tostarp «Es tevi vairāk ne zinu, mīļais», «Mīlestība ar pamuļķi», «Ielasmeitas», «Kaza, vai kas tāda Silvija», «Baumas». 2006. gadā Serpuhovkas teātrī notika lugas «Drakons» pirmizrāde, kur Šifrins nospēlēja Birģermeistara lomu. 2006. gadā notika viņa 50 gadu jubilejas benefice «Kabarejs. Pārlāde». 2007. gadā notika A. Končalovska filmas pirmizrāde «Spīdums», kurā Šifrins nospēlēja Marka Šifera lomu. Aktieris spēlēja arī kinožurnālā «Jeralašs», ieskaņoja dažas animācijas filmas bērniem un pieaugušiem, tai skaitā pieaugušo animācijas filmu «Eksperiments» un pilnmetrāžas animācijas filmu «Riekstkodis». Koncertzālē «Krievija» Jefims Šifrins organizēja benefices ar Krievijas estrādes zvaigžņu piedalīšanos: «Šifrinojev kovčeg», «WWW.SHIFRIN.RU», «Opuss Nr. 10», «Kāpnes», «Tautskaite», «Ļaudis maskās». 2007. gadā Jefims Šifrins kļuva par Pirmā kanāla televīzijas šova dalībnieku «Cirks ar zvaigznēm», kur virtuozi izpildīja uz Ņikulina cirka arēnas Cvetnoja bulvārī numurus akrobātikas, dresūras, klaunādes, ilūzijas, žonglēšanas, ekvilibra žanros, kas saņēma žūrijas un skatītāju augstu novērtējumu. Jefims Šifrins kļuva par Otrās Prēmijas laureātu un Ņikulina kausa īpašnieku. 2008. gadā notika uzreiz divas teātra pirmizrādes: Erves Montena lomā izrādē "Skandāls! Publikai skatīties aizliedzams!" un Garija Essendajna lomā izrādē "Puķe smejas". Jefims Šifrins spēlēja filmās «Purvu - strit», «Mūsu cilts varonis». Mūziklā «Eņģelis ar izsmēķi» Jefims Šifrins izpildīja 13 dziesmas un nospēlēja 20 lomas. Jefima Šifrina vecāki dzimuši Baltkrievijā. Viņa tēvs Zalmans-Josefs Šifrins (Залман Шмуилович Шифрин) Lielā terora laikā 1938. gadā tika apcietināts, 1948. gadā izsūtīts uz Gulaga nometni Magadanas apgabalā. 1956. gadā reabilitēts. 1966. gadā pārcēlās ar ģimeni uz dzīvi Jūrmalā. 1993. gadā repatriējās uz Izraēlu, miris Natanijas pilsētā. Māte Raisa (Raša) Cipina (Раиса Ильинична Цыпина) 1950. gada oktobrī Kolimā apprecējās ar Zalmanu-Josefu Šifrinu, strādāja par audzinātāju bērnudārzā. No 1966. gada dzīvoja Jūrmalā, apglabāta Rīgā. «Plūst upe Lēta» «Cieša Pasaule» (2004) «Jefima Šifrina personāllieta» Maskava: Gadsimta beigas, 1997. «Mana vārda teātris», (kopā. ar G. V. Virenu), Maskava, Gadsimta beigas, 1994. 1979. — 1. Maskavas estrādes mākslinieku konkursa laureāts 1983. — 7. Vissavienības estrādes mākslinieku konkursa laureāts 1992. - balva «Zelta Ostaps» 2000. - balva «Misters Fitness» 2001. - balva «Raikina kauss» 2006. - Maskavas Valdības bodibildinga un fitnesa federācijas fizkultūras un sporta komitejas diploms par sporta un vesela dzīves veida slavēšanu 2007. - Ņikuļina kauss televīzijas šovā «Cirks ar zvaigznēm» Vikikrātuvē par šo tēmu ir pieejami multivides faili. Skatīt: Jefims Šifrins. personīgā mājaslapa Jefima Šifrina blogs