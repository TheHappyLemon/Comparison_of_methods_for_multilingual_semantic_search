Lana Vačovska (angļu: Lana Wachowski; dzimusi 1965. gada 21. jūnijā kā Lerijs Vačovskis (Larry Wachowski)) un Lilija Vačovska (angļu: Lilly Wachowski; dzimusi 1967. gada 29. decembrī kā Endijs Vačovskis (Andy Wachowski)) ir amerikāņu kino un televīzijas režisores, scenāristes un producentes. Abas māsas ir transdzimuma sievietes. Abas savas karjeras laikā pārsvarā ir strādājušas kopā, pazīstamas kā Vačovskas. Abu pirmā režisētā filma bija neo-noir krimināltrilleris Bound (1996). Lielus panākumus guva viņu otrā filma "Matrikss" (1999), par ko viņas saņēma Saturna balvu par labāko režiju. Abas bija režisores arī diviem turpinājumiem, "Matrikss atjaunots" (2003) un "Matrikss — Revolūcija" (2003). Sērijas pēdējās filmas "Matrikss: Atdzimšana" režisore bija tikai Lana Vačovska. Pēc "Matrikss" triloģijas panākumiem abas sarakstīja un producēja filmu "V ir vendeta" (2006), kā arī bija režisores filmai Speed Racer (2008). Nākamo filmu "Mākoņu atlants" (2012) viņas režisēja kopā ar Tomu Tikveru. 2015. gadā iznāca abu režisētā zinātniskās fantastikas filma "Jupiteras ceļš". Tajā pašā gadā iznāca arī abu veidotais Netflix seriāls Sense8. Seriāla otrā sezona 2018. gadā kļuva arī par pirmo Lanas Vačovskas nozīmīgo projektu bez Lilijas. «25 Transgender People Who Influenced American Culture». Time (angļu). 2014-05-29. Skatīts: 2023-10-11. «'Matrix' Director Comes Out As Transgender, Reveals Transition To Lana Wachowski». HuffPost (angļu). 2012-07-30. Skatīts: 2023-10-11. Seth Abramovitch. «Second Wachowski Sibling Comes Out as Transgender». The Hollywood Reporter (en-US), 2016-03-08. Skatīts: 2023-10-11. Alex Stedman. «Second Wachowski Sibling Comes Out as Transgender». Variety (en-US), 2016-03-09. Skatīts: 2023-10-11. «Now That Jupiter Has Descended, What's Next for the Wachowskis?». Time (angļu). 2015-02-24. Skatīts: 2023-10-11. Jarett Wieselman. «What To Expect From “Sense8” In Season 2». BuzzFeed (angļu), 2016-05-26. Skatīts: 2023-10-11. Vikikrātuvē par šo tēmu ir pieejami multivides faili. Skatīt: Lana un Lilija Vačovskas. Box Office Mojo profils (angliski) IMDb profils (angliski) (Lana Vačovska) IMDb profils (angliski) (Lilija Vačovska) Box Office Mojo profils (angliski)