Harkivas apgabala Krievijas okupācija (ukraiņu: Російська окупація Харківської області) ir Ukrainas Harkivas apgabala okupācija Krievijas iebrukuma laikā, kas sākās 2022. gada 24. februārī. Krievijas armija okupēja Izjumu, Kupjansku, Balakļiju un citas apgabala austrumu daļas pilsētas. 25. februārī Krievijas bruņotie spēki okupēja Čuhujivu, bet 7. martā to atbrīvoja Ukrainas bruņotie spēki. Martā Krievijas karaspēks sagrāba Velikijburlukas hromadu. Kad 1. aprīlī Krievijas bruņotie spēki ieņēma Izjumu, divi Krievijas karavīri tika nogalināti un vēl 28 karavīri hospitalizēti pēc tam, kad ukraiņu civiliedzīvotāji Krievijas 3. motorstrēlnieku divīzijas karavīriem Izjumā izdalīja saindētas kūkas. 21. aprīlī okupācijas varas iestādes par Harkivas militāri civilās administrācijas vadītāju Kupjanskas pilsētā iecēla Vitāliju Gančevu. 6. jūlijā Gančevs apgalvoja, ka Krievija plāno Harkivas apgabalā izveidot 4 okupācijas apriņķus. 8. jūlijā okupācijas varas vadītājs paziņoja, ka Harkivas apgabals ir “neatņemama” Krievijas teritorijas daļa un plāno Harkivas apgabalu anektēt Krievijas Federācijā. 11. jūlijā Krievijas ieceltais militāri civilās administrācijas vadītājs Jevgēņijs Junakovs tika nogalināts atentātā, Ukrainas drošības dienestam vai ukraiņu partizāniem uzspridzinot Junakova automašīnu. 2022. gada septembra sākumā Ukrainas armija sāka lielu pretuzbrukumu Harkivas apgabalā, atbrīvojot vairākas apdzīvotās vietas apgabalā un izbeidzot daudzo militāro okupantu un kolaborantu pārvalžu darbību.10. septembrī Ukrainas armija atbrīvoja Izjumu un Velikijburluku no Krievijas okupantiem. Mikolajivas apgabala okupācija Hersonas apgabala okupācija Zaporižjas apgabala okupācija Doneckas tautas republika Luhanskas tautas republika Krimas okupācija Krievijas iebrukums Ukrainā Rachel Scully. «Two Russian soldiers killed, 28 in hospital after being poisoned by Ukrainian civilians: officials». The Hill (en-US), 2022-04-03. Skatīts: 2022-07-20. Pip Cook. «Putin's army mocked after Ukrainian pie poisoning of Russian soldiers». Express.co.uk (angļu), 2022-04-04. Skatīts: 2022-07-20. «Russia wants to annex Kharkiv Oblast, unveils flag for region with imperial symbols – ISW». news.yahoo.com (en-US). Skatīts: 2022-07-20. Reuters. «Leader of Russian-occupied Ukrainian town killed by car bomb -TASS». Reuters (angļu), 2022-07-11. Skatīts: 2022-07-20. «Ukraine-Russia war: residents of Russian-controlled Kharkiv told to evacuate as Ukrainian counter-offensive advances – as it happened». the Guardian (angļu). 2022-09-10. Skatīts: 2022-09-11. «Наступ на Харківщині: ЗСУ знищили базу окупантів у селищі Великий Бурлук». Arhivēts no oriģināla, laiks: 2022. gada 11. septembrī. Skatīts: 2022. gada 11. septembrī.