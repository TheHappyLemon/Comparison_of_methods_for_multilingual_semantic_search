Skaties arī jēdzienu ar līdzīgu nosaukumu: Allens. Allēns (1,2-propadiēns, dimetilēnmetāns, CH2=C=CH2) ir vienkāršākais nepiesātinātais ogļūdeņradis ar divām kumulētām dubultsaitēm (dubultsaitēm, kas atrodas blakus viena otrai). Allēns ir gāzveida viela. Allēnu var iegūt no 2,3-dibrom-1-propēna, iedarbojoties uz to ar cinka putekļiem kā halogēna piesaistītājiem: CH2=CBr—CH2Br + Zn → CH2=C=CH2 + ZnBr2 Allēna šķīdumu koncentrētā sērskābē destilējot ar ūdens tvaiku, allēns pārvēršas par acetonu. Karsējot ēterī kopā ar nātriju, allēns pārgrupējas par metilacetilēnu: CH2=C=CH2 → CH3—C≡CH