Ainars Zvirgzdiņš (dzimis 1959. gada 2. martā Sabilē) ir latviešu basketbola treneris, kurš lielākos panākumus guvis ar sieviešu komandām. Bijis Latvijas sieviešu basketbola izlases galvenais treneris. Laikā no 2007. līdz 2009. gadam A. Zvirgzdiņš bija Latvijas sieviešu basketbola izlases galvenais treneris, vadīja komandu tai veiksmīgajā 2007. gada Eiropas čempionātā basketbolā un arī Pekinas olimpiskajās spēlēs 2008. gadā. 2014. gadā atgriezies Latvijas sieviešu basketbola izlases galvenā trenera amatā un vadīja to 2015. gada Eiropas čempionātā. A. Zvirgzdiņš dzīvo Jūrmalā, 2008. gadā tika atzīts par Jūrmalas Gada cilvēku. Trenera karjeru sācis agri — jau 20 gadu vecumā, kad, būdams Latvijas Valsts fiziskās kultūras institūta otrā kursa students, sāka strādāt Jūrmalas Sporta skolā. A. Zvirgzdiņš ir vadījis gan vīriešu, gan sieviešu klubus, ir bijis trenera asistents daudzos klubos. Būdams Kārļa Muižnieka asistents klubā BK "Ventspils", viņš kļuva par pieckārtēju Latvijas čempionu laika posmā no 2001. līdz 2006. gadam. Klubu basketbolā lielākos panākumus guvis ar dāmu komandu Maskavas "Dinamo", kur viņa vadībā spēlēja Latvijas izlases kapteine Anete Jēkabsone-Žogota un 2007.-2008. gada sezonu arī Ieva Kubliņa, ieguva FIBA Eiropas kausu un Krievijas Superlīgā ieguva 4. vietu. No 2009. gada A. Zvirgzdiņš trenēja Latvijas klubu SK "Cēsis". 2008.—2009. gada sezonā komanda ieguva Latvijas čempionāta (LSBL) zelta medaļas, finālā pārspējot Rīgas TTT un sudraba medaļas Baltijas sieviešu basketbola līgā, finālā zaudējot Lietuvas klubam Viļņas TEO. 2009.—2010. gada LSBL sezonas beigās pēc finālsērijas trešās spēles A. Zvirgzdiņš tika skandalozi atbrīvots no kluba galvenā trenera amata. Atlikušās divas spēles komandu vadīja Varis Krūmiņš, bet par Latvijas čempionēm 5 spēļu sērijā kļuva TTT basketbolistes. Pēc atbrīvošanas no SK "Cēsis" galvenā trenera amata 2009.—2010. gada LSBL sezonas beigās A. Zvirgzdiņš ilgstoši bija bez komandas. 2011. gada janvārī parakstīja līgumu ar vīriešu klubu — LBL spēlējošo BK "Valmiera". 2012. gada janvārī tika pārtraukta sadarbība ar BK "Valmiera". 2013. gada vasarā A. Zvirgzdiņš kļuva par cita vīriešu basketbola kluba "Jūrmala/Fēnikss" galveno treneri. Klubs LBL čempionātā guva negaidīti labus panākumus, tostarp aizvadot 9 uzvarētu speļu sēriju 2014. gada sākumā. 2014. gadā kļuva par Beļģijas sieviešu čempioņu "Royal Castors Braine" galveno treneri, ar kurām uzvarēja visos turnīros, kuros komanda spēlēja. Pirms 2015.—2016. gada LBL sezonas kļuva par vīriešu komandas BK "Valmiera" galveno treneri, taču sezonas gaitā no amata tika atbrīvots. A. Zvirgzdiņš ir strādājis gan ar Latvijas sieviešu basketbola izlasi kā galvenais treneris, gan ar vīriešu izlasi, kā trenera asistents. Laikā no 2007. līdz 2009. gadam A. Zvirgzdiņš bija Latvijas sieviešu basketbola izlases galvenais treneris, vadīja komandu tai veiksmīgajā 2007. gada Eiropas čempionātā basketbolā (4. vieta), Pekinas olimpiskajās spēlēs 2008. gadā (9. vieta) un 2009. gada Eiropas čempionātā basketbolā, kas notika Latvijā. Pēdējā turnīrā galvenā trenera palīgi bija bijušais vīriešu izlases galvenais treneris K. Muižnieks un spāņu speciālists Hulians Martiness Almans. Pēc šī turnīra, kurā Latvijas izlase ieņēma 7. vietu, A. Zvirgzdiņš beidza darbu ar Latvijas izlasi. 2012. gadā viņš bija Krievijas sieviešu izlases trenera palīgs 2012. gada vasaras olimpiskajās spēlēs. 2014. gadā tika atkārtoti apstiprināts par Latvijas sieviešu izlases galveno treneri. Vadīja izlasi 2015. gada Eiropas čempionātā, pēc kura sadarbība ar treneri netika turpināta. «Treneris Ainars Zvirgzdiņš — Jūrmalas Gada cilvēks». diena.lv. 30.12.2008. "Cēsis" atbrīvo Zvirgzdiņu SK "Cēsis" trenēs Varis Krūmiņš BK "Valmiera" turpmāk vadīs Zvirgzdiņš «"BK Valmiera" pārtrauc sadarbību ar treneri Zvirgzdiņu». Vocsports.lv. 2012. gada 31. janvārī. Skatīts: 2012. gada 31. janvārī. "Cēsis" atbrīvo Zvirgzdiņu «Zvirgzdiņš atgriežas pie Latvijas sieviešu basketbola izlases 'stūres'». Delfi.lv. Skatīts: 2014. gada 30. martā. Olympedia profils (angliski) Eurobasket trenera(-es) profils (angliski) Profils basket.ru (krieviski)