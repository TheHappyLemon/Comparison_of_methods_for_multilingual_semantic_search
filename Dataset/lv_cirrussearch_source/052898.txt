Kosovas pase (albāņu: Pasaporta e Kosovës; serbu: Косовски пасош) ir ceļošanas dokuments, kuru izsniedz Kosovas pilsoņiem. Šis dokuments atvieglo starptautiskus ceļojumus, kā arī ļauj identificēt konkrētu personu. Ar pasu izsniegšanu nodarbojas Kosovas Iekšlietu ministrija, diplomātiskās pases izsniedz Kosovas Ārlietu ministrija. Kosovas pases atbilst visiem ieteiktajiem standartiem, ko mašīnlasāmām pasēm ir noteikusi Starptautiskā civilās aviācijas organizācija (ICAO), izņemot valsts/pilsonības kodu, kas neatbilst ISO 3166-1 alpha-3 standartiem. Pases dizains tika parādīts 2008. gada 14. martā. Pirmās pases sāka izsniegt 2008. gada 30. jūlijā. Kopš 2009. gada maija Kosovas pilsoņiem izsniedza 300 000 pasu. Jaunā dizaina pasēm ir bordo krāsa, uz vāciņa attēlots Kosovas Republikas ģerbonis, kā arī albāņu, serbu un angļu valodā uzrakstīts vārds "pase". Šajās trīs valodās arī uzrakstīta informācija par pases īpašnieku. Pilsoņiem, kas vecāki par 18 gadiem pases derīguma termiņš ir 10 gadi no tās izsniegšanas dienas. Pirms jauno pasu ieviešanas, Apvienoto Nāciju pagaidu pārvaldes misija izsniedza pilsoņiem ceļošanas dokumentus ar 2 gadu derīguma termiņu. Kosovas biometriskās pases tiek izsniegtas kopš 2011. gada 31. oktobra. 2011. gada maijā Kosovas Iekšlietu ministrija plānoja, ka biometrisko pasu izdošana sāksies 2011. gada vasarā, kad tiks izvēlēta firma, kas nodarbosies ar pasu izgatavošanu. Pastāv četri pasu veidi: parastā, oficiālā, diplomātiska un ceļošanas dokuments. Pases pieteikuma maksa ir 25 eiro. Bordo vāciņš Tiek izsniegta visiem Kosovas pilsoņiem, lai atvieglotu privātus starptautiskus ceļojumus. Maksimālais derīguma termiņš ir 10 gadi. Sārts vāciņš Izsniedz valdības politiskajiem darbiniekiem, kā arī viņu ģimeņu locekļiem, maksimālais derīguma termiņš – 5 gadi. Melns vāciņš Izsniedz prezidentam, premjerministram, valdības locekļiem, Konstitūcijas tiesas priekšsēdētājam, Augstākās tiesas priekšsēdētājam, vēstniekiem, kā arī citiem diplomātiskajiem darbiniekiem visas pasaules vēstniecībās vai konsulātos. Maksimālais derīguma termiņš – 5 gadi Gaiši zils vāciņš Izsniedz Kosovas pilsoņiem gadījumā, ja pase nozagta, pazaudēta vai beidzies tās derīguma termiņš. Šo dokumentu var izsniegt arī ceļotāju grupai, kuras sastāvā no 5 līdz 50 cilvēkiem. Ceļošanas dokumenta derīguma termiņš ir 30 dienas. Pases satur šādu informāciju: Tips Valsts kods (RKS) Pases numurs Pilns vārds un uzvārds Pilsonība Dzimšanas datums Dzimšanas vieta Dzimums Augums Acu krāsa Izdošanas iestāde Personas kods Derīguma termiņa beigu datums 3. lappusē atrodas īpašnieka fotogrāfija, pirkstu nospiedumi un paraksts. Pēc 2019. gada datiem, saskaņā ar Henlija Pasu indeksu, Kosova ieņēma 80. vietu ceļošanas brīvības ziņā. Tās pilsoņiem ar vīzu vai bezvīzu režīmā bija pieejamas 53 valstis un teritorijas. Tā kā Kosovas neatkarības deklarācija nav vispārēji atzīta, dažas valstis nepieņem Kosovas Republikas pases. Krievija nav atzinusi Kosovu kā neatkarīgu valsti un Kosovas pase nav derīgs ceļošanas dokuments ikdienas iebraukšanai Krievijā, tomēr Kosovas pasi var izmantot, lai ieceļotu Krievijā īpašos gadījumos, piemēram, apmeklējot vai piedaloties pasākumos, kurus organizē Starptautiskā Olimpiskā komiteja vai citās starptautiskās organizācijas, kurās piedalās Kosova. Krievijas Federācijas vēstniecība Belgradā publicēja ziņu, ka "iebraukt Krievijas Federācijas teritorijā ar tā dēvētajām Kosovas Republikas pasēm ir iespējams tikai tajos gadījumos, kas balstīti uz Krievijas Federācijas kā daudzpusēja organizēta pasākuma blakus saņēmēja starptautisko saistību izpildi. Citiem mērķiem procedūra netiek mainīta, personām, kurām ir Kosovas pases, iebraukt Krievijas teritorijā nav iespējams". Serbija neatzīst Kosovu kā neatkarīgu valsti, ar Kosovas pasi šajā valstī iebraukt nav iespējams. Tomēr Kosovas Republikas pilsoņi var brīvi ieceļot Serbijā un uzturēties līdz 90 dienām ar derīgu ID karti. «Kosovo unveils new passport – SBS World News Australia». SBS World News Australia. 2008-03-14. Arhivēts no oriģināla, laiks: 2008-04-03. Skatīts: 2008-03-14. "Rreth 300 mijë qytetarë kosovarë pajisen me pasaporta" (In Albanian)." telegrafi.com. Published on May 20, 2009. "The process of production of Passports of the Republic of Kosovo, is fully normalised" Arhivēts 2008. gada 14. oktobrī, Wayback Machine vietnē. mpb-ks.org18 August 2008. «Koha Ditore – Dokumentet e Republikës së Kosovës para verës» (Albanian). Koha Ditore. 2008-03-14. «Ping pong team to compete under Kosovo flag, but troubles linger for new state – International Herald Tribune». International Herald Tribune. 2008-02-25. Skatīts: 2008-03-14. «Was launched issuance of biometric passports of the Republic of Kosovo - Ministry of Internal Affairs - Republic of Kosovo». mpb-ks.org. Arhivēts no oriģināla, laiks: 2016-03-13. Skatīts: 2015-09-06. «Gjatë verës nis lëshimi i pasaportave biometrike». Koha Ditore. 2011. gada 2. maijs. «Europe | Kosovo moves to issue passports». BBC News. 2008-07-21. Edward Anderson. «Republic of Kosovo Ministry of Internal Affairs», 2008. gada 4. augusts. Arhivēts no oriģināla, laiks: 2016. gada 4. martā. Skatīts: 2020. gada 4. maijā. «Global Ranking – 2019». Henley & Partners. Skatīts: 2019. gada 30. maijs. «Moscow clarifies who can enter Russia with Kosovo passport». B92. 2015. gada 31. jūlijs. Skatīts: 2015-08-21. «Shocked Serbia sees Putin recognize Kosovo passports». Albeu. 2015. gada 1. augusts. Skatīts: 2015-08-21.[novecojusi saite] «Kosovski pasoš - ko ga priznaje, a ko ne?». N1. 2014. gada 22. novembris. Arhivēts no oriģināla, laiks: 2020-02-20. Skatīts: 2018-12-04. Vikikrātuvē par šo tēmu ir pieejami multivides faili. Skatīt: Kosovas pase. Kosovo Ministry of Internal Affairs presentation of the passport Arhivēts 2016. gada 4. martā, Wayback Machine vietnē.