Josifs Rudakovskis (krievu: Иосиф Иосифович Рудаковский; 1914. gada 24. decembris Voroņeža — 1947. gads Čerņivci) bija Ukrainas šahists. Pirms Otrā pasaules kara bijis viens no talantīgākajiem Ukrainas jaunajiem šahistiem. 1939. gadā Rostovā pie Donas izpildījis PSRS sporta meistara normu. 1940. gadā Kijevā dalījis 3. vietu Ukrainas šaha čempionātā (uzvarējis Isāks Boļeslavskis). Tajā pašā gadā PSRS šaha čempionāta pusfinālā dalījis 4.-7. vietu un iekļuvis finālā. 1940. gada PSRS šaha čempionāta finālā Maskavā nospēlējis neveiksmīgi un palicis pēdējā, 20. vietā (uzvarējuši Andors Lilientāls un Igors Bondarevskis). Pēc kara kopā ar Aleksandru Konstantinopoļski un Aleksandru Kotovu dalījis 1.-3. vietu PSRS šaha čempionāta pusfinālā Baku un atkārtoti iekļuvis finālā. 1945. gada PSRS šaha čempionāta finālā dalījis 7.-9. vietu ar Andoru Lilientālu un Vjačeslavu Ragozinu (uzvarējis Mihails Botviņņiks). Bijis PSRS izlases pirmais rezervists 1945. gada septembrī notikušajā radiomačā ar ASV izlasi. All-Union Tournament of candidates to masters - Rostov-on-Don 1939 (1 group) 12 Championship of Ukraine - Kiev 1940 URS-sf Kiev 1940 USSR Championship (1940) «Semifinal of Championship of USSR - Baku 1945». Arhivēts no oriģināla, laiks: 2017. gada 1. oktobrī. Skatīts: 2017. gada 1. februārī. USSR Championship (1945) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)