Džozefs Kevins Kīgans (angļu: Joseph Kevin Keegan; dzimis 1951. gada 14. februārī) ir bijušais Anglijas futbola uzbrucējs, vairāku Anglijas klubu un Anglijas izlases galvenais treneris. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. Spēlētaja karjeru viņš sāka 1968. gadā Scunthorpe United klubā, 1971. gadā pārceļoties uz Liverpool, kas tobrīd spēlēja spēcīgākajā līgā Anglijā. Kopā ar Liverpool Kīgans trīsreiz uzvarēja Anglijas čempionātā, divreiz UEFA kausā, divreiz FA kausā un Eiropas kausā. 1972. gadā viņš debitēja Anglijas izlasē. 1977. gada vasarā viņš pārcēlās uz Vācijas Bundeslīgas klubu Hamburger SV. Hamburgā viņš 1978. un 1979. gadā viņš tika atzīts par Eiropas Gada futbolistu, uzvarēja 1978./79. gada sezonas Bundeslīgas turnīrā un nākamajā gadā sasniedza Eiropas kausa finālu. Tajā vasarā Kīgans pārcēlās uz Southampton, kur viņš pavadījis divas sezonas, pirms 1982. gadā pārcēlās uz Ņūkāslas "United", kas tobrīd spēlēja 2. spēcīgākajā līgā. Sava pirmajā sezonā viņš palīdzēja Ņūkāslas komandai iekļūt augstākajā līgā. 1984. gadā viņš aizgāja no futbola, Anglijas izlasē nospēlējis 63 spēles un guvis 21 vārtus. 1992. gadā viņš atgriezās Ņūkāslas "United" kā galvenais treneris, atkal palīdzot klubam atgriezties augstākajā līgā. Nākamajā sezonā (1995./96.) Kīgana Ņūkāsla augstākajā līgā ieguva 2. vietu. 1997. gadā viņš klubu pameta. Pēc neilgas Fulham vadīšanas viņš 1999. gadā pārņēma Anglijas futbola izlases vadību, bet 2000. gada rudenī to pameta pēc zaudējuma Vācijai Pasaules kausa kvalifikācijas spēlē (tā arī bija pēdējā spēle vecajā Vemblija stadionā). Pēc tam 2001. gadā viņš kļuva par Mančestras "City" vadītāju, kur viņš pavadīja 4 gadus līdz 2005. gadā atkāpās no amata. Bijis bez futbola gandrīz trīs gadus, viņš atgriezās Ņūkāslas "United" 2008. gada janvārī. Klubu viņš pameta pēc 8 mēnešiem pēc nesaskaņām ar kluba vadību. «Kevin Keegan factfile». bbc.co.uk. 2000-10-07. Skatīts: 2006-07-14. «Keegan resigns as Newcastle boss». BBC. Skatīts: 2008-09-04. Munzüger Sport profils (vāciski) Soccerbase spēlētāja profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)