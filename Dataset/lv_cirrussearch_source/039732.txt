Ella Pitama (Pitema) (angļu: Ella Pitam; dzimusi 1977. gada 10. februārī Rīgā) ir Izraēlas starptautiskā lielmeistare šahā (1997). Šahu sākusi spēlēt Rīgā. 1990. gadā piedalījusies starptautiskā turnīrā "Rīga—1990", kurā dalījusi 124.-139. vietu. 1991. gadā pārcēlusies uz Izraēlu. No 1992. līdz 1997. gadam vairākkārt pārstāvējusi Izraēlu Eiropas un Pasaules junioru šaha čempionātos dažādās vecuma kategorijās. Lielāko panākumu guvusi 1994. gadā Hanijā, kad Eiropas junioru šaha čempionātā U18 vecuma grupā izcīnījusi bronzas medaļu. 1998. gadā Drēzdenē dalījusi pirmo vietu Pasaules šaha čempiones nosaukuma cikla zonas turnīrā un iekļuvusi Pasaules sieviešu šaha čempionātā pēc izslēgšanas sistēmas, kurā 2000. gadā Ņūdelī 1. kārtā zaudējusi Jekaterinai Kovaļevskai. 2000. gadā uzvarējusi Izraēlas sieviešu šaha čempionātā. 2001. gadā Telavivā dalījusi trešo vietu starptautiskajā sieviešu šaha turnīrā (uzvarējusi Ildiko Mādla). Pārstāvējusi Izraēlas komandu lielākajos komandu šaha turnīros: Pasaules šaha olimpiādēs piedalījusies 4 reizes (1996-2000, 2010). Individuālajā vērtējumā izcīnījusi sudraba (1996) medaļu; Eiropas komandu šaha čempionātos piedalījusies 3 reizes (1997-1999, 2009). Par panākumiem turnīros FIDE 1995. gadā Pitamai piešķīra starptautiskās FIDE meistares (WFM), bet 1997. gadā - starptautiskās lielmeistares (WGM) nosaukumu. Pēdējā laikā šaha turnīros piedalās reti. Beigusi Haifas universitātes studiju virzienu "apdrošināšana un ekonomika". Игорь Бердичевский. Шахматная еврейская энциклопедия. Москва: Русский шахматный дом, 2016. ISBN 978-5-94693-503-6 (Igors Berdičevskis "Ebreju šaha enciklopēdija", Maskava, 2016). Dresden zt (Women) 1998 2000 FIDE Knockout Matches Tel Aviv (Women) 2001 OlimpBase :: Women's Chess Olympiads :: Ella Pitam OlimpBase :: European Women's Team Chess Championship :: Ella Pitam Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)