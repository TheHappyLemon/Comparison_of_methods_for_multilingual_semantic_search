Sergejs Karjakins (krievu: Сергей Александрович Карякин; dzimis 1990. gada 12. janvārī, Simferopolē) ir Krievijas starptautiskais lielmeistars šahā (2003). Šahu iemācījies spēlēt piecu gadu vecumā. 2002. gadā kļuvis par FIDE starptautisko meistaru (IM), bet 2003. gadā 12 gadu un 7 mēnešu vecumā par tobrīd jaunāko lielmeistaru (GM) šaha vēsturē. 2009. gadā atteicies no Ukrainas pilsonības un ar speciālu Krievijas prezidenta dekrētu tā paša gada jūlijā ticis uzņemts Krievijas pilsonībā. 2013. gadā beidzis Krievijas Valsts sociālu universitāti specialitātē "Sociālā pedagoģija". Bijis divas reizes precējies, pēdējā laulībā 2015. gada nogalē piedzimis dēls. Divas reizes (2010, 2012) izcīnījis sudraba medaļas Krievijas šaha čempionātos. 2013. un 2014. gadā divus gadus pēc kārtas uzvarējis Norway Chess turnīros. 2014. gadā, uzvarot pēdējā kārtā Levonu Aronjanu ieņēmis otro vietu FIDE pretendentu turnīrā (uzvarēja Višvanatans Anands). 2015. gadā Baku bijis labākais FIDE Pasaules kausa izcīņā šahā, turklāt finālā pret Pjotru Svidleru spējis atspēlēties no 0:2 un uzvarējis ar 6:4. 2016. gadā uzvarējis FIDE pretendentu turnīrā Maskavā, pēdējā kārtā izšķirošajā partijā uzvarot Fabiāno Karuānu, un nodrošinājis sev tiesības cīnīties mačā par Pasaules šaha čempiona nosaukumu. 2016. gada novembrī Ņujorkā zaudējis maču par Pasaules šaha čempiona nosaukumu Norvēģijas lielmeistaram Magnusam Karlsenam ar 7:9. 2016. gada decembrī Dohā uzvarējis Pasaules čempionātā šaha ātrspēlē. 2018. gada martā Berlīnē izcīnījis 3. vietu pretendentu turnīrā. 2019. gada augustā Sentluisā dalījis 3.-4. vietu starptautiskajā šaha lielmeistaru turnīrā 7th Sinquefield Cup. 2020. gada decembrī Maskavā izcīnījis 2. vietu Krievijas vīriešu šaha čempionāta superfinālā. 2021. gada augustā Sočos izcīnījis 2. vietu Pasaules šaha kausa izcīņā un nodrošinājis vietu pretendentu turnīrā. 2022. gada janvārī dalījis 5.-6. vietu tradicionālajā Tata Steel Masters lielmeistaru turnīrā. Vairākkārt pārstāvējis Ukrainas un Krievijas izlases lielākajos komandu šaha turnīros: Pasaules šaha olimpiādēs piedalījies 8 reizes (2004-2018). Komandu vērtējumā izcīnījis zelta (2004), 2 sudraba (2010, 2012) un 2 bronzas (2016, 2018) medaļas, bet individuālajā - 2 zelta (2004, 2010) un bronzas (2012) medaļas, Pasaules komandu šaha čempionātos piedalījies 5 reizes (2005, 2011-2015, 2019). Komandu vērtējumā izcīnījis 2 zelta (2013, 2019) medaļas, bet individuālajā - zelta (2005), sudraba (2013) un bronzas (2015) medaļas, Eiropas komandu šaha čempionātos piedalījies 3 reizes (2005-2007, 2011). Individuālajā vērtējumā izcīnījis sudraba (2011) un bronzas (2007) medaļas. Sergey Karjakin wins Norway Chess 2013 Norway Final: Karjakin repeat winner Candidates Final: Karjakin grabs second Baku World Cup FIDE Candidates 2016 Moscow RUS 2016 Norwegian Carlsen wins third World Chess Championship «World Rapid and Blitz Chess Championships 2016 | The Week in Chess». Arhivēts no oriģināla, laiks: 2016. gada 27. decembrī. Skatīts: 2017. gada 5. janvārī. «2018 FIDE World Chess Candidates Tournament 10.-27.03.2018.». Arhivēts no oriģināla, laiks: 24.03.2018. Skatīts: 28.03.2018. 7th Sinquefield Cup 2019 | The Week in Chess Суперфинал чемпионата России. Москва «Tournament tree — FIDE World Cup 2021». Arhivēts no oriģināla, laiks: 2021. gada 12. augustā. Skatīts: 2021. gada 9. augustā. ChessPro. Tata Steel Masters. Вейк-ан-Зее, Нидерланды 2022. Все о турнире Sergejs Karjakins šahista profils vietnē fide.com Sergejs Karjakins šahista profils vietnē chessgames.com Sergejs Karjakins šahista profils vietnē 365chess.com Sergejs Karjakins šahista profils vietnē chesstempo.com Sergejs Karjakins šahista profils vietnē olimpbase.org (Pasaules šaha olimpiādes) Sergejs Karjakins šahista profils vietnē olimpbase.org (Eiropas komandu šaha čempionāti) Sergejs Karjakins šahista profils vietnē olimpbase.org (Pasaules komandu šaha čempionāti)