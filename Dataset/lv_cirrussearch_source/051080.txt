Sets Edams Karijs (angļu: Seth Adham Curry; dzimis 1990. gada 23. augustā Šarlotā) ir amerikāņu basketbolists, spēlē saspēles vadītāja pozīcijā. 2024. gadā pārstāv Nacionālās basketbola asociācijas (NBA) klubu Šarlotas "Hornets". S. Karija tēvs Dels Karijs arī bijis basketbolists, spēlējis NBA un joprojām ir sava kluba "Hornets" rekordists gūto punktu un iemesto trīspunktu metienu skaitā; šobrīd viņš ir kluba spēļu komentētājs. Izcils NBA spēlētājs, četrkārtējs līgas čempions, ir viņa vecākais brālis Stefens Karijs. NCAA nospēlējis visas četras sezonas, mainot augstskolu un pabeidzot koledžu baasketbola karjeru Djūka Universitātē. 2013. gada NBA draftā neviena no komandām S. Kariju neizvēlējās. Viņš noslēdza līgumu ar brāļa pārstāvēto Goldensteitas "Warriors", taču nospēlēja tika pirmssezonas spēles, pēc tam pārceļoties uz NBA Attīstības līgas komandu Santa Cruz Warriors. Sekojošajās sezonās S. Karijam pamazām izdevās pierādīt sevi kā NBA līmenim atbilstošu spēlētāju, gan spēlējot gandrīz katru sezonu citā komandā. 2016.—2017. gada NBA sezonā pirmo reizi spēlēja Dalasas "Mavericks" sastāvā, vairākumā spēļu dodoties laukumā komandas starta pieciniekā. Pēc tam sezonu aizvadīja Portlendas "Trail Blazers", ar kuru pirmo reizi nokļuva play-off spēlēs. Šajā sezonā viņš tika uzaicināts piedalīties trīspunktu metienu konkursā NBA Visu Zvaigžņu spēles nedēļas nogales ietvaros. 2019. gada vasarā S. Karijs atgriezās Dalasas "Mavericks" sastāvā, kur spēlēja kopā ar latviešu basketbolistu Kristapu Porziņģi. 2020. gada 28. februārī viņš aizvadīja karjeras rezultatīvāko spēli, gūstot 37 punktus (8 no 9 trīspunktu metieniem) 118—126 zaudējumā Maiami "Heat". 2020. gada novembrī S. Kariju aizmainīja uz Filadelfijas "76ers" pret Džošu Ričardsonu un otrās kārtas drafta izvēli. 2022. gada februārī S. Karijs kopā ar Benu Simonsu, Andrē Dramondu un divām nākotnes drafta izvēlēm tika aizmainīts uz Filadelfijas "76ers" pret Džeimsu Hārdenu un Polu Milsepu. 2023. gada jūlijā S. Karijs kā brīvais aģents trešo reizi karjerā pievienojās Dalasas "Mavericks" sastāvam. 2024. gada februārī "Mavericks" viņu kopā ar Grantu Viljamsu aizmainīja uz Šarlotas "Hornets" pret P. J. Vašingtonu, tādējādi S. Karijs nonāca dzimtās pilsētas klubā. ASV basketbola izlases sastāvā kļuvis par Pasaules čempionu U19 vecuma grupā 2009. gadā. Eddie Sefko. «Mavericks acquire Josh Richardson, but are 'not done yet', Nelson says». NBA.com, 2020. gada 18. novembris. Skatīts: 2020. gada 19. novembris. «Hornets Acquire Seth Curry, Grant Williams And A 2027 First-Round Pick From Dallas». www.nba.com (angļu). Skatīts: 2024-02-13. Vikikrātuvē par šo tēmu ir pieejami multivides faili. Skatīt: Sets Karijs. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) FIBA ARCHIVE profils (angliski) ESPN NBA profils (angliski) RealGM Basketball profils (angliski)