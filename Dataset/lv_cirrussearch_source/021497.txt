Kordēlija, arī Urāns VI, ir Urāna pavadonis. Tas ir pirmais pavadonis pēc kārtas, skaitot no Urāna. Pavadonis tika atklāts 1986. gada 20. janvārī, Voyager programmas darbiniekam R.Terilam izpētot starpplanētu zondes „Voyager 2” attēlus. Tam tika piešķirts pagaidu apzīmējums S/1986 U7.Starptautiskā Astronomijas savienība pavadonim vēlāk piešķīra nosaukumu Kordēlija. Kordēlija ir karaļa Līra jaunākā meita Šekspīra drāmā „Karalis Līrs”. Kordēlija ir neliels pavadonis. Tā diametrs ir apmēram 40.2 ± 6 km. Pavadonis pēc atklāšanas 1986. gadā vairs nebija novērots līdz pat 1997. gadam, kad to atkal ieraudzīja Habla kosmiskā teleskopa attēlos. Kordēlija ir mazizpētīts pavadonis. „Voyager 2” attēlos tas izskatās kā garens objekts, kura ass vērsta uz Urānu. Kordēlija darbojas kā pavadonis-gans attiecībā pret Urāna ε gredzenu. Paisuma spēku iedarbībā Kordēlijas orbīta pakāpeniski samazinās. The Orbits of the Inner Uranian Satellites From Hubble Space Telescope and Voyager 2 Observations Voyager’s Eleventh Discovery of a Satellite of Uranus and Photometry and the First Size Measurements of Nine Satellites Planetary Satellite Physical Parameters Uranian System Circular No. 4168 Comprehensive Photometry of the Rings and 16 Satellites of Uranus with the Hubble Space Telescope Larry W Esposito 2002 Rep. Prog. Phys. 65 1741 Vikikrātuvē par šo tēmu ir pieejami multivides faili. Skatīt: Kordēlija. Encyclopædia Britannica raksts (angliski)