Šis raksts ir par kalniem Kazahstānā. Par hokeja klubu skatīt rakstu Karaghandi "Saryarka". Sariarka (kazahu: Сарыарқа — ‘Dzeltenā grēda’) vai Centrālā Kazahstānas sīksopkaine (Солтүстік Қазақ жазығы) ir kalnu sistēma Kazahstānas centrālajā un austrumu daļā. Rietumos to norobežo Turgajas ieplaka, ziemeļaustrumos — Irtišas ieleja, ziemeļos — Rietumsibīrijas līdzenums, dienvidaustrumos — Turanas zemiene, bet dienvidos — Balhaša-Alakela ieplaka. Ainavā dominē stepe. Augstākā virsotne ir Aksorans 1565 m vjl. Kalnu sistēmas garums no austrumiem uz rietumiem ir ap 1200 km, bet platums ziemeļu—dienvidu virzienā ir no 900 km rietumos līdz 400 km austrumos. Sastāv no vairākām atsevišķām kalnu grēdām: Karkarali kalni (1403 m vjl) ziemeļaustrumos, Bugili (1187) centrālajā daļā, Šingistau (1305) austrumos, Akšatau (1304) austrumos, Kiziltass (1565) dienvidos, Ulitau (1131) rietumos, Kekše (947) izolēti ziemeļrietumos. «Kazahijas sīkpauguraine». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 348. lpp. Vikikrātuvē par šo tēmu ir pieejami multivides faili. Skatīt: Sariarka. Encyclopædia Britannica raksts (angliski) Krievijas Lielās enciklopēdijas raksts (krieviski)