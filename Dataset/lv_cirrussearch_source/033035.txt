Rīgas Augšāmcelšanās Evaņģēliski luteriskā baznīca ir Latvijas Evaņģēliski luteriskās baznīcas dievnams Klusajā ielā 2, Rīgā. No 1890. līdz 1891. gadam pēc arhitekta Kārļa Neiburgera projekta tika uzcelta Lielo kapu Jaunā kapela, celtniecību pārraudzīja arhitekts Kārlis Felsko un inženieris F. Engelsons. Šī bija ceturtā kapela, kas šeit uzcelta. Iepriekšējo no 1859. līdz 1861. gadam uzcēla pēc Johana Daniela Felsko projekta. 20. gadsimta 60. gados kapela tika izpostīta. 1989. gadā tika nolemts dibināt represēto evaņģēliski luterisko draudzi — šī bija pirmā no jauna dibinātā luterāņu draudze Latvijā pēc Otrā pasaules kara. Draudzei tika piešķirta Jaunā kapela. Pēc tam notika dievnama rekonstrukcijas darbi, kas noslēdzās 2000. gadā, kad dievnams tika iesvētīts kā Rīgas Augšāmcelšanās Evaņģēliski luteriskā baznīca. Vita Banga, Marina Levina u.c. Rīgas dievnami: arhitektūra un māksla. Rīga : Zinātne, 2007. 210.—219. lpp. ISBN 978-9984-823-00-3. "Cita Rīga" ieraksts