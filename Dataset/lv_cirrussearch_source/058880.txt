Gērijs Makalisters (angļu: Gary McAllister, dzimis 1964. gada 25. decembrī) ir Skotijas futbola treneris un bijušais futbolists, spēlēja pussarga pozīcijā, bijis Skotijas futbola izlases dalībnieks. Kopš 2018. gada Makalisters ir Skotijas Premjerlīgas kluba Rangers trenera asistents. Savu karjeru Makalisters sāka savas dzimtās pilsētas klubā Motherwell. 20 gadu vecumā pārcēlies uz Anglijas klubu Leicester City. Vēlāk pievienojies Leeds United komandai, kur viņš 1991–92. gada sezonā ieguva Anglijas Pirmās divīzijas čempionu titulu. Makalisters arī ir spēlējis Anglijas Premjerlīgas komandās Coventry City, kur viņš palīdzēja komandai noturēties augstākajā līgā, un Liverpool, kur viņš 36 gadu vecumā izcīnīja FA kausu, Anglijas Līgas kausu un UEFA kausu. Deviņus gadus pārstāvējis Skotijas futbola izlasi. Četrus gadus bijis arī izlases kapteinis. Piedalījies 1990. gada FIFA Pasaules kausā, kā arī 1992. un 1996. gada Eiropas čempionātā. No 2002. līdz 2004. gadam bijis Coventry City spēlējošais treneri. 2008. gadā vadījis Leeds United komandu, bet 2011. gadā uz brīdi bijis Premjerlīgas komandas Aston Villa treneri. 2018. gadā Makalisters kļuva par Stīvena Džerarda asistentu Skotijas klubā Rangers. Motherwell Skotijas Pirmā divīzija: 1984–85 Leeds United Anglijas Pirmā divīzija: 1991–92 FA Charity Shield: 1992 Liverpool FA kauss: 2000–01 Anglijas Līgas kauss: 2000–01 FA Charity Shield: 2001 UEFA kauss: 2000–01 UEFA Superkauss: 2001 Munzüger Sport profils (vāciski) WorldFootball profils (angliski) Soccerbase spēlētāja profils (angliski) Soccerbase trenera profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)