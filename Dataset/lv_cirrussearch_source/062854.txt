SpaceX CRS-25 bija ASV uzņēmuma SpaceX bezpilota kravas kosmosa kuģa Cargo Dragon lidojums uz Starptautisko kosmosa staciju NASA Commercial Resupply Services 2 (CRS-2) programmā. Cargo Dragon orbītā tika palaists 2022. gada 15. jūlijā; nolaižamais aparāts uz Zemes atgriezās 2022. gada 20. augustā. CRS-25 lidojumam tika izmantota Cargo Dragon kapsula C208, kas jau pabijusi kosmosā divas reizes. Nesējraķetei tika izmantota pirmā pakāpe (sērijas numurs B1067), kas agrāk izmantota četras reizes. Cargo Dragon kopējā kravas masa augšupceļā bija 2668 kg. Hermētiskais nodalījums bija piepildīts ar 2124 kg kravas (kopā ar iepakojumu). Transportkuģa hermētiskajā sekcijā bija: zinātnisko eksperimentu aparatūra un materiāli (1120 kg), mantas un pārtika apkalpei (376 kg), stacijas rezerves daļas un aprīkojums (328 kg), ārpuskuģa aktivitāšu aparatūra (181 kg), datoru materiāli (33 kg). Kravā bija nanopavadoņi (BeaverCube, CapSat-1, CLICK A, D3, JAGSAT, TUMnanoSAT). Nehermētiskajā kravas sekcijā bija 544 kg krava: akumulatoru uzlādēšanas izlādēšanas bloks BCDU (to bojātu no stacijas nogādāja CRS-18 un uz Zemes saremontēja) un spektrogrāfs EMIT, kas aptuveni 12 mēnešus novēros putekļus Zemes atmosfērā. No stacijas atpakaļ uz zemi tika nogādātas aptuveni 1815 kg kravas. Tajā bija zinātnisko pētījumu paraugi, kā arī bojātas vai atkārtoti izmantojamas iekārtas. Cargo Dragon tika palaists 2022. gada 15. jūlijā 00:44:22 UTC ar nesējraķeti Falcon 9 Block 5 no Kanaveralas zemesraga Gaisa spēku stacijas starta laukuma SLC-39A. Pēc derīgās kravas atdalīšanas raķetes pirmā pakāpe nosēdās uz peldošās platformas A Shortfall of Gravitas (ASOG) Atlantijas okeānā. 16. jūlijā 15:21 UTC kravas kuģis automātiskā režīmā saslēdzās ar SKS pie Harmony moduļa priekšējai pieslēgvietai pievienotā adaptera PMA-2 saslēgšanās mezgla IDA-2. 22. jūlijā no CRS-25 nehermētiskās kravas telpas ar stacijas manipulatoru tika izņemts spektrogrāfa instruments EMIT; 24. jūlijā to uzstādīja uz platformas ELC-1. 19. augustā 15:05 UTC Cargo Dragon atvienojās no stacijas. 20. augustā kuģis 18:04 UTC uz iedarbināja dzinējus un veica noiešanu no orbītas. 18:53 UTC nolaižamais aparāts nolaidās Meksikas līcī uz rietumiem no Floridas, punktā aptuveni 80,2° R 28,9° Z. Lidojuma ilgums bija 36 dienas 18 stundas 9 minūtes. Earth Surface Mineral Dust Source Investigation NASA Vikikrātuvē par šo tēmu ir pieejami multivides faili. Skatīt: SpaceX CRS-25. CRS-25 Mission SpaceX SpaceX CRS-25 Mission Overview NASA Dragon CRS-21,... CRS-26 (SpX 21,... 26) Gunter Dirk Krebs