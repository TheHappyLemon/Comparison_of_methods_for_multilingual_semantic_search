AS LHV group ir Igaunijas banku un finanšu pakalpojumu uzņēmums. Tā galvenais birojs atrodas Tallinā. Banka ir dibināta 1999. gadā, grupas pārvaldītajsabiedrība dibināta 2005. gadā. LHV group galvenie meitas uzņēmumi: AS LHV Pank, banku darbība AS LHV Finance (65 %), nomaksas pakalpojumi tirgotājiem un patēriņa finanses AS LHV Varahaldus, ieguldījumu pārvaldība (pensiju fondi un citi fondi) AS LHV Kindlustus (65 %), apdrošināšana LHV UK, banku darbība Apvienotajā Karalistē LHV Pank ir viens no lielākajiem Nasdaq Baltijas fondu biržu brokeriem un lielākais Baltijas mazo investoru brokeris starptautiskajos tirgos. AS LHV group akcijas tiek kotētas bižā Nasdaq Tallinn. lielākie akcionāri (2021. gada septembrī): AS Lõhmus Holdings (12,17 %), Reins Lehmuss (Rain Lõhmus; 8,52 %), Viisemann Investments AG (7,59 %), Ambient Sound Investments OÜ (5,69 %), Krenno OÜ (4,07 %), AS Genteel (3,72 %), AS AMALFI (3,55 %), SIA KRUGMANS (2,36 %). 1999. gada 2. martā Rains Lehmuss (Rain Lõhmus) un Anderss Vīsemanns (Andres Viisemann) dibināja ieguldījumu uzņēmumu AS Lõhmus, Haavel & Viisemann. 1999. gada 9. augustā dibināts ieguldījumu pārvaldības uzņēmums AS Sixpence Holdings, 29. septembrī tas pārdēvēts par AS LHV Varahaldus. 2002. gadā tika atvērta filiāle Rīgā; izveidots LHV pensiju fonds. 2002. gadā atvērta filiāle Viļņā. 2004. gada 14. oktobrī LHV Varahaldus no AS Seesam Elukindlustus nopirka ieguldījumu pārvaldības uzņēmumu AS Seesam Varahalduse. 2005. gadā tie tika apvienoti, un 2005. gada 29. aprīlī AS LHV Varahaldus nosaukums mainīts uz AS LHV-SEESAM Varahaldus. 2005. gada 21. janvārī dibināta pārvaldītājsabiedrība AS LHV Group. 2006. gadā tika atdalīta korporatīvo konsultāciju nodaļa. 2009. gada 6. maijā LHV saņēma banku darbības licenci. 12. maijā AS Lõhmus, Haavel & Viisemann pārdēvēts par AS LHV Pank. Tika sākta depozītu pieņemšana un komerciālo izņēmumu izsniegšana. 2010. gadā Somijā iegādāts kredītportfelis un atvērta filiāle Helsinkos. Atvērta filiāle Tartu. 2013. gada 6. februārī tika dibināts meitas uzņēmums AS LHV Finance, lai piedāvātu pārdošanas ar pēcmaksu pakalpojumus. 2013. gadā iegādāts Lietuvas uzņēmums Mokilizingas. 2015. gadā tika pārdots kredītu bez seguma portfelis Somijā. 2015. gadā LHV Group obligācijas tika iekļautas Tallinas fondu biržā. 2016. gadā LHV Group veica sākotnējo publisko piedāvājumu, un 23. maijā tā akcijas sāka kotēt Tallinas biržā. 2016. gada janvārī paziņots, ka 31. martā tiks slēgta Latvijas filiāle; Latvijas uzņēmumu reģistrā tā dzēsta 1. aprīlī. 2018. gada 22. maijā LHV Group piederošās Lietuvas uzņēmuma UAB Mokilizingas 50 % kapitāldaļas tika pārdotas Igaunijas finanšu uzņēmumam AS Inbank. 2018. gadā Apvienotajā Karalistē tika atvērta LHV filiāle. 2019. gada 3. jūnijā tika paziņots, ka LHV Pank iegādāsies Danske Bank Igaunijas privātpersonu aizdevumu izsniegšanas struktūrvienību, kas nodarbojas ar privāto aizdevumu izsniegšanu. Darījums tika pabeigts 25. novembrī, LHV Pank iegūstot Danske Bank likvidējamās Igaunijas filiāles privāto aizdevumu portfeli 393 miljonu eiro apjomā. 2021. gada augustā LHV Group iegādājās Apvienotās Karalistes bankas Bank North 9,9 % kapitāldaļu. 2023. gada 3. maijā meitas uzņēmums Apvienotajā Karalistē LHV UK saņēma bankas darbības licenci. «Consolidated Annual Report 2013». LHV Pank. Arhivēts no oriģināla, laiks: 2016. gada 5. martā. Skatīts: 2016. gada 22. janvārī. Arhivēts 2016. gada 5. martā, Wayback Machine vietnē. Shareholders LHV Igaunijas «LHV Pank» slēdz filiāli Latvijā LETA, 21.01.2016 LHV Pank and Danske Bank finalised the purchase-sale transaction for Danske Bank's private customer loan portfolio globenewswire.com, November 25, 2019 LHV Pank mājaslapa LHV GROUP AS e-krediidiinfo.ee