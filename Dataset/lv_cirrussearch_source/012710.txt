Sojuz-FG (krievu: Союз-ФГ) ir Krievijas nesējraķetes Sojuz modifikācija. Sojuz-FG izstrādāta uz raķetes Sojuz-U bāzes, lai paaugstinātu nesēja kravnesību. Pirmajā un otrajā pakāpē izmantoti modernizēti dzinēji ar jaunām sprauslu galviņām (no tām arī veidots nosaukums FG: krievu: форсуночные головки) un nedaudz modificēta vadības sistēma. Šie dzinēji sākotnēji tika izstrādāti jaunām nesējraķetēm Sojuz-2. Ar Sojuz-FG tiek palaisti galvenokārt kosmosa kuģi Sojuz, kā arī komerckravas ar papildu dzinējbloku Fregat. Pirmais starts notika 2001. gada 20. maijā, palaižot kravas kuģi Progress M1-6. Līdz 2012. gada jūlijam veikti 38 starti. Visi starti bijuši veiksmīgi. Ракета-носитель "Союз-ФГ" ГНПРКЦ "ЦСКБ-Прогресс" (krieviski)