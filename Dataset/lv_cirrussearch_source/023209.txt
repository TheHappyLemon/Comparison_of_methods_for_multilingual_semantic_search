Armjanska (ukraiņu: Армянськ, krievu: Армянск) vai Ermenibazara (Krimas tatāru: Ermeni Bazar) ir pilsēta Ukrainā, Krimas pussalas ziemeļos. Izvietojusies Perekopa zemesšaurumā Ziemeļkrimas kanāla krastā 3 km uz dienvidiem no Perekopa nocietinājuma līnijas un kādreizējā Orkapu cietokšņa. Krimas Autonomās Republikas republikas nozīmes pilsēta (kopējā teritorija 162 km², 24 809 iedzīvotāju), kurai pakļauta arī Suvoroves ciema padome. Kopš 17. gadsimta tagadējās pilsētas vietā bija tirgotāju apmetne pie tā sauktā čumaku trakta, kur tika mainītas dažādas preces pret Perekopa apkārtnē iegūto sāli. 1730. gados uz šejieni pārcēlās armēņi un grieķi no Orkapu (Perekopa) cietokšņa un kopš 1736. gada to sauca par Armjanskijbazaru ("Armēņu tirgus"; kopš 1921. gada — Armjanska).Krimas aneksijas laikā 2014. gada martā to okupēja Krievijas bruņotie spēki. «История города». Arhivēts no oriģināla, laiks: 2014. gada 29. martā. Skatīts: 2014. gada 24. martā. Vikikrātuvē par šo tēmu ir pieejami multivides faili. Skatīt: Armjanska. Mūsdienu Ukrainas enciklopēdijas raksts (ukrainiski)