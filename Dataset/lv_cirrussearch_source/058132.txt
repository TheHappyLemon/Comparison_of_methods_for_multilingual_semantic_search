Onni Vilhelms Pellinens (somu: Onni Wilhelm Pellinen; dzimis 1899. gada 14. februārī, miris 1945. gada 30. oktobrī) bija somu grieķu-romiešu stila un brīvā stila cīkstonis, olimpisko spēļu medaļnieks, divkārtējais Eiropas čempions. Onni Pellinens dzimis 1899. gadā Hankasalmi Villes Pellinena un Vilhelminas Vīkas ģimenē. Sacensībās viņš pārstāvēja klubus "Helsingin Visa", "Turun Veikot" un "Helsingin Kisa-Veikot". 1924. gadā Parīzes olimpiskajās spēlēs viņš ieguva bronzas medaļu, un 1928. gadā šo sasniegumu atkārtoja Amsterdamas olimpiskajās spēlēs. 1929. un 1931. gadā viņš bija Eiropas čempions, bet 1932. gadā izcīnīja sudraba medaļu Losandželosas olimpiskajās spēlēs. Viņš arī nodarbojās ar boksu, uzvarēja Somijas Strādnieku sporta savienības čempionātā. 1933. gada 25. janvārī Somijas Cīņas federācija viņam piešķīra Sudraba medaļu par nopelniem. 1935. gadā Onni Pellinen pabeidza savu sporta karjeru, pēc tam pārcēlās uz Turciju, kur 10 gadus bija Turcijas izlases treneris. SPL – Hopeinen ansiomerkki | Painiliitto Olympedia profils (angliski) FILA profils (angliski)