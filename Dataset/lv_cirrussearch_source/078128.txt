Asche zu Asche ir vācu grupas Rammstein singls no albuma Herzeleid. Singls izdots 2001. gada 15. janvārī. Singls tika izdots kā papildu CD albuma Sehnsucht (Australian Tour Edition) speciālizlaidumam. Tas satur oriģinālo studijas versiju dziesmai Asche zu Asche un piecas dziesmas no Live aus Berlin. Singls tika izplatīts tikai Austrālijā, 2001. gada festivāla Big Day Out atbalstam, kurā uzstājās grupa. Dziesmas nosaukums ir daļa no Bībeles citāta: "Pelni pie pelniem, pīšļi pie pīšļiem". Tā vēstī par sadedzināta cilvēka spoka atriebību, kurš atnāks pie sava bendes desmit dienas pēc nāves soda un liks viņam ēst savus pelnus, kas sajaukti ar pīšļiem. Dziesmas beigās pilnais citāts vairākas reizes atkārtojas, atspoguļojot galveno dziesmas domu.