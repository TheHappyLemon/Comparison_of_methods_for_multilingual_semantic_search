Nikolajs II Romanovs (krievu: Николай II Александрович Романов; dzimis 1868. gada 18. maijā [v.s. 6. maijā], miris 1918. gada 17. jūlijā) bija Krievijas Impērijas ķeizars (1894—1917), Polijas karalis (1894—1915), kā arī Somijas lielhercogs, Kurzemes un Zemgales hercogs, Livonijas hercogs utt. (1894—1917). Nogalināts 1918. gadā kopā ar ģimeni. Dzimis 1868. gada 18. maijā [v.s. 6. maijā] Krievijas Impērijas ķeizara Aleksandra III un viņa sievas ķeizarienes Marijas (Мария Фёдоровна) ģimenē. Kronējās par ķeizaru 1896. gada 14. maijā (26. maijā pēc jaunā stila). Pēc Februāra revolūcijas 1917. gada 2. martā Nikolajs II parakstīja atteikšanos no troņa. No 9. marta līdz 14. augustam bijušā viņa ģimene atradās mājas arestā Aleksandra pilī. Pēc tam viņus izsūtīja trimdā uz Toboļsku. Krievijas pilsoņu kara laikā 1918. gada 22. aprīlī ģimeni pārveda uz Jekaterinburgu. No varas atstumto Nikolaju II kopā ar ģimeni nogalināja 1918. gada naktī no 16. uz 17. jūliju Ipatjeva namā Jekaterinburgā. Nošaušanu izpildīja boļševiku vienība Jakova Jurovska vadībā. 1998. gadā viņa mirstīgās atliekas pārapglabāja Pētera–Pāvila katedrālē Sanktpēterburgā. Lielu uzmanību veltīja starptautiskajām tiesībām. Pēc Nikolaja II iniciatīvas 1899. un 1907. gados Hāgā sanāca bruņojuma ierobežošanas jautājumiem veltītas starptautiskas miera konferences, kuras lika pamatus kara likumu un kara noziegumu definēšanā un starptautisko saistību noteikšanā. 1900. gadā Krievijas armija piedalījās Bokseru sacelšanās apspiešanā Ķīnā. 1905. gadā Krievu-japāņu karš, kurā Krievijas Impērija cieta sakāvi, Japāna anektēja Sahalīnu u.c. teritorijas Tālajos Austrumos. 1907. gadā Nikolajs II parakstīja līgumu ar Lielbritāniju par savstarpējo ietekmes sfēru sadalīšanu Ķīnā, Afganistānā, Persijā, kas lika pamatus vēlākajai Antantei. 1912. gadā par Krievijas protektorātu kļuva Mongolija, kas bija atšķēlusies no Ķīnas pēc tajā notikušās revolūcijas un Ķīnas imperatora gāšanas no troņa. 1914. gada 1. augustā Krievijas Impērijai pieteica karu Vācijas Impērija un sākās Pirmais pasaules karš. Kad 1915. gada augustā lielkņazs Nikolajs Nikolajevičs tika atbrīvots no virspavēlnieka amata, Nikolajs II kļuva par Krievijas Impērijas karaspēka virspavēlnieku, pārsvarā uzturoties Mogiļevā. 1897. gadā naudas reforma. 1897. gadā Izdots likums par darba laika ierobežošanu (ne vairāk par 11,5h darba dienās, 10h sestdienās un pirmssvētku dienās). Atcelts īpašais nekustamā īpašuma nodoklis poļiem. 1900. gadā atcelts izsūtījums uz Sibīriju kā soda mērs. Pamatraksts: Stolipina reformas Pamatraksts: 1905. gada revolūcija 1905. gada 6. augustā tika publicēts manifests par likumdevēja parlamenta — Valsts domes (Государственная дума Российской империи) izveidošanu. 17. oktobrī manifests par politiskajām brīvībām. 1906. gada 23. aprīlī beidzot tika izdots vienots un galīgs impērijas pamatlikumu apkopojums (Основные государственные законы Российской империи). 1910. gada 17. jūnijā pieņēma likumu par Somijas parlamenta tiesību un Somijas lielkņazistes autonomijas ierobežošanu. 1905.-1912. gados nopietni tika reformēta armija. 1910. gadā tika izveidota kara aviācija (Императорский военно-воздушный флот). Nikolajs II svarīgākos impērijas dokumentus parakstīja kā: "Nikolajs Otrais, Viskrievijas, Maskavas, Kijevas, Vladimiras, Novgorodas imperators un patvaldnieks, Kazaņas cars, Astrahaņas cars, Polijas cars, Sibīrijas cars, Taurijas Hersonesas cars, Gruzijas cars, Pleskavas valdnieks un Smoļenskas, Lietuvas, Volīnijas, Podolijas un Somijas lielkņazs, Igaunijas, Vidzemes, Kurzemes un Zemgales, Žemaitijas, Belostokas, Karēlijas, Tveras, Udoras, Permas, Vjatkas, Bulgārijas u.c. kņazs, Ņižņijnovgorodas, Čerņigovas, Rjazaņas, Polockas, Rostovas, Jaroslavļas, Belozerskas, Jugras, Obdoras, Kondas, Vitebskas, Mstislavas un visas ziemeļu zemes valdnieks un lielkņazs, Ivērijas, Kartlijas un Kabardijas zemes un Armēnijas apgabala pavēlnieks un valdnieks, Čerkesu un Kalnu kņazu un pārējo mantots valdnieks un īpašnieks, Turkestānas valdnieks, Norvēģijas troņmantnieks, Šlēzvigas-Holšteinas, Stromarnas, Dītmāršenas un Oldenburgas hercogs utt. utt." (Николай Второй, Император и Самодержец Всероссийский, Московский, Киевский, Владимирский, Новгородский; Царь Казанский, Царь Астраханский, Царь Польский, Царь Сибирский, Царь Херсонеса Таврического, Царь Грузинский; Государь Псковский и Великий Князь Смоленский, Литовский, Волынский, Подольский и Финляндский; Князь Эстляндский, Лифляндский, Курляндский и Семигальский, Самогитский, Белостокский, Корельский, Тверский, Югорский, Пермский, Вятский, Болгарский и иных; Государь и Великий Князь Новагорода низовския земли́, Черниговский, Рязанский, Полотский, Ростовский, Ярославский, Белозерский, Удорский, Обдорский, Кондийский, Витебский, Мстиславский и всея северныя страны́ Повелитель; и Государь Иверския, Карталинския и Кабардинския земли́ и области Арменския; Черкасских и Горских Князей и иных Наследный Государь и Обладатель, Государь Туркестанский; Наследник Норвежский, Герцог Шлезвиг-Голштейнский, Стормарнский, Дитмарсенский и Ольденбургский и прочая, и прочая, и прочая.) 1894. gada 14. novembrī Nikolajs II apprecēja Hesenes-Darmštates princesi Alisi (Victoria Alix Helena Louise Beatrice, Prinzessin von Hessen und bei Rhein), pareizticībā kristīta kā Aleksandra Fjodorovna (Александра Фёдоровна, 6.06.1872. - 17.07.1918.). Bērni: meita Olga (Ольга Николаевна, 1895.–1918.) meita Tatjana (Татьяна Николаевна, 1897.–1918.) meita Marija (Мария Николаевна, 1899.–1918.) meita Anastasija (Анастасия Николаевна, 1901.–1918.) dēls Aleksejs (Алексей Николаевич, 1904.–1918.) Warth, Robert D. Nicholas II, The Life and Reign of Russia's Last Monarch. Praeger, 1997. 26. lpp. ISBN 0275958329. Vikikrātuvē par šo tēmu ir pieejami multivides faili. Skatīt: Nikolajs II Romanovs. Latvijas Nacionālās enciklopēdijas šķirklis Encyclopædia Britannica raksts (angliski) Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Ukrainas vēstures enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Pareizticīgo enciklopēdijas raksts (krieviski) Pirmā pasaules kara enciklopēdijas raksts (angliski) Enciklopēdijas Krugosvet raksts (krieviski)