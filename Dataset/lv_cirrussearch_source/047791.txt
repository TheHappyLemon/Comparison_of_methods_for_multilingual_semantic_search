Komrata (rumāņu: Comrat, izrunā: [komˈrat], gagauzu: Komrat) ir pilsēta un pašvaldība Moldovas dienvidos, Gagauzijas autonomā reģiona administratīvais centrs. 2014. gadā Komratā dzīvoja 20,1 tūkstoši iedzīvotāju. Tā ir Gagauzijas lielākā pilsēta, nozīmīgs transporta mezgls, politiskais, saimnieciskais un kultūras centrs. Pilsēta atrodas Budžakas stepes centrālajā daļā, Jalpugas upes krastos, 98 km uz dienvidiem no Moldovas galvaspilsētas Kišiņevas. 2014. gada tautas skaitīšana Moldovā. Vikikrātuvē par šo tēmu ir pieejami multivides faili. Skatīt: Komrata.