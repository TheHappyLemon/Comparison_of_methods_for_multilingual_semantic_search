Lija Mišela Sarfati (angļu: Lea Michele Sarfati; dzimusi 1986. gada 29. augustā) ir amerikāņu aktrise un dziedātāja. Karjeru sākusi jau bērnībā ar lomām Brodvejas mūziklos Les Misérables (1995—1996) un Ragtime (1997—1999). 2006. gadā piedalījās Spring Awakening mūzikla veidošanā. Viņa ir pazīstama ar Reičelas Berijas lomu Fox seriālā "Radīti skatuvei" (Glee, 2009—2015). Par Reičelas attēlošanu saņēmusi Ekrāna aktieru ģildes balvu kā daļa no aktieru sastāva, vēl ir saņēmusi vairākas individuālās balvas, tāpat bijusi nominēta vairākām citām balvām. Žurnāls Time viņu atzina par vienu no simt 2010. gada ietekmīgākajām personām pasaulē. Mišela atveidojusi lomas tādos TV seriālos kā Scream Queens (2015—2016) un The Mayor (2017). Pirmā viņas loma kino bija filmā "Jaungada nakts" (2011). 2014. gada 28. februārī izdevusi savu debijas studijas albumu Louder. 2017. gada 28. aprīlī izdeva savu otro albumu Places, pēc tam devās tūrē ar Derenu Krisu. 2019. gada 25. oktobrī tika izdots dziedātājas pirmais Ziemassvētku albums ar nosaukumu Christmas in The City, kurā sadarbojas ar divām citām "Radīti skatuvei" zvaigznēm Džonatanu Grofu un Derenu Krisu. 2019. gada 10. martā apprecējusies ar uzņēmēju Zendiju Reiču. Studijas albumi 2014. gada 28. februārī: Louder 2017. gada 28. aprīlī: Places 2019. gada 25. oktobrī: Christmas in The City «Lea Michele». Time. Arhivēts no oriģināla, laiks: 2013. gada 25. augustā. Skatīts: 2019. gada 12. jūlijā. Vikikrātuvē par šo tēmu ir pieejami multivides faili. Skatīt: Lija Mišela. IMDb profils (angliski) Internet Broadway Database profils (angliski) AllMovie profils (angliski)