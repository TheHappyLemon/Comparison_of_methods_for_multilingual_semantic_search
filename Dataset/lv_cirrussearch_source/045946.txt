Maka Purcheladze (gruzīnu: მაკა ფურცელაძე; dzimusi 1988. gada 18. februārī) ir Gruzijas starptautiskā lielmeistare šahā (2005). No 1997. līdz 2006. gadam vairākkārt pārstāvējusi Gruziju Pasaules un Eiropas jauniešu šaha čempionātos, kuros izcīnījusi piecas medaļas: zelta (2005. gadā Pasaules jauniešu šaha čempionātā U18 meiteņu vecuma grupā), 2 sudraba (2003. gadā Eiropas jauniešu šaha čempionātā U16 meiteņu vecuma grupā un 2005. gadā Eiropas jauniešu šaha čempionātā U18 meiteņu vecuma grupā) un 2 bronzas (2004. gadā Pasaules jauniešu šaha čempionātā U16 meiteņu vecuma grupā un 2004. gadā Eiropas jauniešu šaha čempionātā U16 meiteņu vecuma grupā). 2005. gadā kopā ar Sopiko Huhašvili dalījusi pirmo vietu Gruzijas junioru šaha čempionātā U20 meiteņu vecuma grupā. 2006. gadā kopā ar Lelu Džavahišvili un Maiju Lomineišvili dalījusi trešo vietu Gruzijas sieviešu šaha čempionātā aiz uzvarētājām Nino Hurcidzes un Nanas Dzagnidzes. Četras reizes piedalījusies Eiropas individuālajā šaha čempionātā sievietēm (2005, 2010-2011, 2013), kuros labāko rezultātu sasniegusi 2005. gadā Kišiņevā, kad ieņēmusi 16. vietu un kvalificējusies Pasaules šaha čempionātam sievietēm. Piedalījusies 2006. gada Pasaules šaha čempionātā sievietēm pēc izslēgšanas sistēmas Jekaterinburgā, kurā 1. kārtā zaudējusi Alisai Gaļļamovai.. Par panākumiem turnīros FIDE 2005. gadā viņai piešķīrusi starptautiskās lielmeistares (WGM) un vīriešu starptautiskā meistara (IM) nosaukumu. «OlimpBase :: European Women's Individual Chess Championship :: Purtseladze, Maka». Arhivēts no oriģināla, laiks: 2018. gada 6. decembrī. Skatīts: 2018. gada 16. novembrī. 2006 FIDE Knockout Matches Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)