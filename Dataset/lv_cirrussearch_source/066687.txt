DALL-E (stilizēts DALL·E) un DALL-E 2 ir mākslīgā intelekta attēlveidošanas modeļi, kurus izveidoja pētniecības laboratorija OpenAI. Līdzīgi kā Midjourney un Stable Diffusion, DALL-E ģenerē attēlus, balstoties uz dabiskā valodā sniegtiem aprakstiem, ko sauc par "uzvednēm". DALL-E izmanto GPT-3 valodas modeļu versiju, kas pārveidota, lai ģenerētu attēlus. 2022. gada aprīlī OpenAI paziņoja par DALL-E 2 — nākamās paaudzes rīku, kas izstrādāts, lai radītu reālistiskākus attēlus ar augstāku izšķirtspēju, kas "var apvienot koncepcijas, atribūtus un stilus". 2022. gada novembra sākumā OpenAI izlaida DALL-E 2 kā API, ļaujot izstrādātājiem integrēt modeli savās lietojumprogrammās. Microsoft izziņoja, ka DALL-E 2 tiks iekļauta Microsoft Designer lietotnē un Image Creator rīkā, kas iekļauts Bing meklētājā un Microsoft Edge. Rīka nosaukums ir veidots, apvienojot Pixar animācijas filmas tēla WALL-E nosaukumu un spāņu sirreālisma mākslinieka Salvadora Dalī vārdu. «OpenAI debuts DALL-E for generating images from text». VentureBeat (en-US). 2021-01-05. Skatīts: 2023-05-01. «DALL·E 2». openai.com (en-US). Skatīts: 2023-05-01. «DALL·E API now available in public beta». openai.com (en-US). Skatīts: 2023-05-01. Devin Coldewey. «OpenAI's DALL-E creates plausible images of literally anything you ask it to». TechCrunch (en-US), 2021-01-05. Skatīts: 2023-05-01.