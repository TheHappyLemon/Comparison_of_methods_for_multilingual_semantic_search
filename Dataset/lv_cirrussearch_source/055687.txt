Kirils Tambijevs (dzimis 1992. gada 4. februārī) ir Latvijas hokejists, uzbrucējs. Pašlaik (2021) spēlē Latvijas čempionāta komandā HK Zemgale. Viņa tēvs Leonīds Tambijevs un vectēvs Vjačeslavs Nazarovs ir bijušie hokejisti, tagad treneri. Karjeru Tambijevs uzsāka HS Rīga sistēmā, 2008.—09. gada sezonā SK Rīga 18 vienības sastāvā debitējot Latvijas čempionātā. No 2010. līdz 2012. gadam Tambijevs spēlēja Krievijas Jaunatnes hokeja līgas vienībā HK Rīga, taču tad divas sezonas spēlēja citās līgas vienībās — Voskresenskas "Khimik" un Sanktpēterburgas "MHK Dynamo". 2014.—15. gada sezonu uzsāka Krievijas Augstākās līgas vienībā Orskas "Yuzhny Oral", taču sezonas vidū pārcēlās uz Karaghandi "Saryarka". 2015.—16. gada sezonu aizvadīja Ungārijas hokeja līgas komandā SC Csíkszereda, pēc tam atgriezās Krievijas Augstākajā līgā Sanktpēterburgas "Dynamo" sastāvā, kuru trenēja viņa tēvs. 2017. gadā pārcēlās uz Karaghandi "Saryarka", 2019. gadā kopā ar komandu kļūstot par līgas čempionu. 2019.—20. gada sezonu pavadīja HK Kurbads rindās, taču tad pievienojās HK Zemgale rindām. Tambijevs kļuva par 2020.—21. gada sezonas rezultatīvāko līgas spēlētāju. Eliteprospects profils (angliski)