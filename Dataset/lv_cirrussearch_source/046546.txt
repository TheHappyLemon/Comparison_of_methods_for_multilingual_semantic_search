Johanna Magdalēna no Saksijas-Veisenfelsas (vācu: Johanna Magdalena von Sachsen-Weissenfels, 1708–1760) bija Kurzemes un Zemgales hercogiene, hercoga Ferdinanda sieva. Dzimusi 1708. gada 17. martā Veisenfelsas pilī hercoga Johana Georga un viņa sievas Saksijas-Eizenahas princeses Frederikas Elizabetes ģimenē. 1730. gada 20. septembrī 22 gadīgo princesi Johannu Magdalēnu Dancigā izprecināja 75 gadus vecajam Ferdinandam Ketleram. Tajā pašā gadā Kurzemes hercogiene atraitne Anna Ivanovna kļuva par Krievijas impērijas ķeizarieni un Kurzemes landtāgs Ferdinandu atzina par Kurzemes un Zemgales hercogu. Hercogiene Johanna Magdalēna dzīvoja Dancigā līdz vīra nāvei 1737. gada 4. maijā, pēc tam pārcēlās atpakaļ uz Veisenfelsu, vēlāk uz Leipcigu, kur mira Septiņgadu kara laikā 1760. gada 25. janvārī. Viņas sarkofāgs atrodas Jaun-Augustusburgas pils kapelā Veisenfelsā. Sarkophag der Johanna Magdalena, Herzogin von Kurland (1708-1760) Kupferstich für den Sarkophag für Johanna Magdalena (1708-1760) Herzogin von Kurland