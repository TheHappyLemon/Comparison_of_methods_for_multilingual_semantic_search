Dolmabahčes pils (turku valodā: Dolmabahçe Sarayı) ir pils Stambulā, Turcijā, Bosfora jūras šauruma Eiropas puses rietumos. Pils no 1853. līdz 1923. gadam kalpoja kā Osmaņu impērijas sultāna rezidence un valsts administratīvais centrs, izņemot 20 gadu periodu (1889-1909), kad par sultāna mītni lietoja Jildizas pili. Pēc Osmaņu impērijas sabrukuma to kā savu rezidenci izmantoja arī Turcijas dibinātājs un pirmais prezidents Mustafa Kemals Ataturks. Dolmabahčes pils bija pirmā eiropiešu stilā uzbūvētā pils Stambulā un to sāka būvēt sultāns Abdulmedžids I no 1842. līdz 1853. gadam. Pils celtniecība impērijai maksāja 5 milj. Osmaņu zelta mārciņas (vairāk kā 35 t zelta, kas mūsdienās būtu apmēram 380 miljoni latu). 14 t zelta tika izlietotas tikai pils griestu apdarei vien. Pils lielajā ceremoniju zālē joprojām apskatāma pasaulē lielākā Bohēmijas kristāla lampa, kuru sultānam uzdāvināja Lielbritānijas karaliene Viktorija. Lampā iebūvētas 750 spuldzes un tā sver 4,5 t. Dolmabahčes pilī joprojām atrodas lielākā Bohēmijas un Bakaratas kristāla lampu un stāvlampu kolekcija pasaulē un pat galvenās kāpnes izgatavotas no Bakaratas kristāla detaļām. Dolmabahče tika būvēta Bosfora jūras šaurumā esošā līcī, kuru 18. gs. aizbēra, lai pārveidotu par imperiālo dārzu, kuru iecienīja visi Osmaņu impērijas sultāni. Blakus pilij uzbūvētas vēl dažādu citu augstmaņu pilis. Pils arhitekti bija armēņi Garabets Amira Baljans un viņa dēls Nigogajos Baljans. Uz šejieni sultāns pārcēlās no Topkapi pils, jo tur nebija visu to ērtību, kādas piedāvāja Dolmabahče. Pils iedalīta trijās galvenajās daļās: Viesu nams (turku valodā: Selamlık; Osmaņu turku valodā: Mabeyn-i Hümâyûn), kas paredzēta tikai vīriešiem, viesiem un oficiālām vizītēm. Svinību nams (turku valodā: Muayede Salonu). Māja, jeb ģimenes nams (harēms, turku valodā: Harem; Osmaņu turku valodā: Harem-i Hümâyûn), kur atradās sultāna ģimenes personīgie apartamenti. Pils telpu kopējā platība: 45’000 m². Pilī atrodas 285 istabas, 46 zāles, 6 pirts kompleksi (hamam, turku pirts) un 68 vannasistabas ar tualetēm. Slavenās kristāla kāpnes veidotas dubulta pakava formā un tās būvētas no Bakaratas kristāla, misiņa un sarkankoka. Pilī grīdas noklātas ar neskaitāmiem Herekes imperiālās fabrikas paklājiem un vienā no telpām grīdu sedz 150 gadus veca lāču ādu grīdas sega, kuru sultāns saņēma kā dāvanu no Krievijas cara. Selamliks: Ieejas zāle Selamliks: Stāvlampa ieejas zālē Selamliks: Kristāla kāpnes Selamliks: Kalifa kāpnes Selamliks: Pieņemšanas zāle Selamliks: Privātā zāle Selamliks: Vēstnieku zāle Selamliks: Sultāna pirts priekštelpa Selamliks: Durvis ceremoniju zālē Selamliks: Ceremoniju zāle Selamliks: Sultāna tahta ceremoniju zālē Selamliks: Ceremoniju zāles griestu kupols Harēms: Ieejas zāle Harēms: Studija Harēms: Sultāna zāle Harēms: Viesu apartamenti Harēms: Sultāna Abdulaziza guļamistaba Harēms: Sultāna sievu zāle Harēms: Sultānu sievu zāle Harēms: Rozā salons Harēms: Japāņu salons Harēms: Kalifa Abdulmedžida bibliotēka Harēms: Ataturka studija Harēms: Ataturka guļamistaba Harēms: Gaitenis starp sultāna sievu istabām Harēms: Sultāna bērnu istaba Harēms: Viena no istabām kādas sultāna sievas apartamentos Harēms: Viena no istabām kādas sultāna sievas apartamentos Harēms: Jaunavas istaba Harēms: Sultānes Mātes guļamistaba Harēms: Ārstniecības kabinets Harēms: Tualete Vikikrātuvē par šo tēmu ir pieejami multivides faili. Skatīt: Dolmabahčes pils. Krievijas Lielās enciklopēdijas raksts (krieviski)