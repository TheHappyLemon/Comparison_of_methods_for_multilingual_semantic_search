Ēriks Pētersons (dzimis 1909. gada 7. oktobrī, miris 1987. gada 29. jūnijā) bija Latvijas futbolists un hokejists. Pētersons Latvijas futbola izlases sastāvā aizvadīja 63 spēles, kurās guva 21 vārtu. No visiem pirmskara Latvijas izlases futbolistiem Pētersons ir aizvadījis visvairāk spēļu un guvis visvairāk vārtu, tādējādi viņš tiek uzskatīts par pirmskara Latvijas labāko futbolistu. Ēriks Pētersons ar 21 gūtajiem vārtiem ir otrs visu laiku rezultatīvākais izlases vārtu guvējs. Bija arī izlases kapteinis. Latvijas izlasē Pētersons spēlēja laika posmā no 1929. līdz 1939. gadam. Pētersons līdz pat Otrajam pasaules karam spēlēja Rīgas FK vienībā, kuras sastāvā kļuva par pieckārtēju Latvijas čempionu (1930, 1931, 1934, 1935, 1940) un divas reizes ieguva Latvijas kausu (1937, 1939). Pēc Otrā pasaules kara Pētersons emigrēja uz ASV, kur vēl paguva uzspēlēt Čikāgas futbola klubā "Viking". Ēriks Pētersons miris 1987. gadā. Ieguvis tehnisko zinātņu izglītību, 1930. gadu sākumā strādājis Nacionālā teātra administrācijā. Pētersons spēlēja arī hokeju, un pat aizvadīja 8 spēles Latvijas hokeja izlasē, kurās guva 2 vārtus. Spēlējis arī bendiju. Ainis Ulmanis. Patiesībā bija tā. Futbols Latvijā 1907-2009. Lielupes izdevniecība, 2010. 840. lpp. ISBN 978-9984-563-05-3. WorldFootball profils (angliski) Transfermarkt spēlētāja profils (angliski) Eu-football.info profils (angliski) Eliteprospects profils (angliski)