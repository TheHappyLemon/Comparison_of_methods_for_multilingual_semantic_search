Luč (krievu: Луч) jeb Olimp-K (Олимп-К) ir Krievijas Aizsardzības ministrijas pavadonis, kas ģeostacionārajā orbītā palaists 2014. gada septembrī. Par pavadoni oficiāli tika sniegta skopa informācija. 2014. gada martā Krievijas laikraksts Kommersant informēja, ka pavadonis Olimp varētu būt ar kombinētu derīgo kravu: sakaru aparatūra (Luč) slepeniem valdības saakriem vai retranslācijai starp pavadoņiem zemās Zemes orbītās, kā arī elektroniskās izlūkošanas aparatūra (Olymp), iespējams, Federālā drošības dienesta vajadzībām. Cits avots ziņoja, ka šim kosmiskajam aparātam varētu arī būt lāzera sakaru iekārta, kas nodrošina atsauces signālu, lai uzlabotu pozicionēšanas precizitāti GLONASS lietotājiem. Visticamāk, kosmiskais aparāts izgatavots Krievijas uzņēmumā Informacionnyje sputnikovyje sistemy (ISS), uz platformas Ekspress-1000 vai Ekspress-2000 bāzes. Luč palaists 2014. gada 28. septembrī 20:23 UTC ar nesējraķeti Proton-M / Briz-M no Baikonuras kosmodroma 81. laukuma 24. palaišanas iekārtas. Atšķirībā no citiem militārajiem pavadoņiem, šim netika dots Kosmos nosaukums, bet Roskosmos to sauca par Luč. Sākotnēji (29. septembrī) Luč atradās ģeostacionārajā orbītā punktā 57° austrumu garuma. 6. oktobrī tas bija pārvietojies uz pozīciju 66° A. Pēc tam tas kustējās rietumu virzienā, un 2015. gada 2. janvārī tas bija punktā 53° A, blakus Krievijas pavadonim Ekspress-AM6. Februārī pavadonis jau bija blakus Luč-5V (95° A). Tad 25. jūnijā Luč bija pārvietojies uz punktu 18,1° rietumu garuma, tieši starp pavadoņiem Intelsat 901 (18,0° R) un Intelsat 7 (18,2° R). Šeit tas atradās piecus mēnešus. Septembra beigās tas pārvietojās uz punktu 24,4° R, blakus Intelsat 905 (24,5° R). Šīs Luč līdzās atrašanās kritizēja Intelsat, bet Krievijas struktūras neatbildēja uz Intelsat mēģinājumiem sazināties ar tām. Luč manevri tika apspriesti vairākās ASV Aizsardzības departamenta slepenās sanāksmēs. Иван Сафронов. «Анатолия Шилова приняли на госслушбу». Газета "Коммерсантъ" (Russian), 2014. gada 24. marts. 2. lpp. Arhivēts no oriģināla, laiks: 2016. gada 3. marts. 2014 - Launches to Orbit and Beyond «Космический аппарат «Луч» выведен на расчетную орбиту». Новости Роскосмоса (Russian). 2014. gada 28. septembris. Arhivēts no oriģināla, laiks: 2014. gada 29. septembris. Русский могильщик lenta.ru, 2018-04-23 Luch (Olimp-K) Gunter Dirk Krebs Proton successfully returns to flight delivering a secret Olymp satellite russianspaceweb.com LUCH (OLYMP) (orbītas parametri) n2yo.com