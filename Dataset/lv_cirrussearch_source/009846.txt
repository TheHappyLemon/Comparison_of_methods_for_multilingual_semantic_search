Eiforija ir garīgs un emocionāls stāvoklis, kam raksturīga galēji saasināta labsajūta. Medicīniski eiforija tiek definēta kā afekta stāvoklis. Eiforija bieži tiek uzskatīta kā pārspīlēts un neikdienišķs psiholoģiskais stāvoklis, ko visbiežāk izraisa psihotropās vielas un kas lielākoties nav sasniedzams parasta cilvēka dzīvesveida rezultātā. Tomēr dažas cilvēka dabiskās psiholoģiskās un fiziskās darbībās un garīgās izpausmes, piemēram, orgasms, spēcīga mīlestība un sportista uzvaras triumfs, var radīt īslaicīgu eiforijas stāvokli. Eiforiju var izraisīt arī reliģiskās prakses (rituāli) un meditācija, tāpat eiforija rodas dažu garīgu slimību, piemēram, bipolāro traucējumu un ciklotīmijas, dēļ. «Key DSM-IV Mental Status Exam Phrases». Gateway Psychiatric Services. 2007-05-10. Arhivēts no oriģināla, laiks: 2007-06-30. Skatīts: 2007-06-02.