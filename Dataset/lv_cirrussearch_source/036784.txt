Stofels Vandorns (nīderlandiešu: Stoffel Vandoorne; dzimis 1992. gada 26. martā) ir Beļģijas autosportists, kas 2016. gadā Bahreinas Grand Prix izcīņas laikā debitēja Pirmās formulas sacensībās, pārstāvot McLaren komandu un aizvietojot iepriekšējā sacīkstē savainoto spāņu pilotu Fernando Alonso. Savā debijas sacīkstē Vandornam izdevās izcīnīt savas Formula 1 karjeras pirmo punktu. 2015. gadā Stofels Vandorns kļuva par McLaren komandas oficiālo testpilotu. Savukārt 2016. gada sezonas laikā tika oficiāli paziņots, ka 2017. gadā Vandorns pārstāvēs McLaren vienību uz pilnu sezonu, tādējādi kļūstot par divkārtējā pasaules čempiona Fernando Alonso jauno komandas biedru. 2017. gada augustā Vandorns pagarināja savas līgumsaistības ar McLaren vienību arī uz 2018. gadu. Stofels Vandorns ir pazīstams arī kā 2015. gada GP2 sēriju čempions. Vienīgā reize, kad 2016. gada sezonā Stofelam Vandornam izdevās piedalīties oficiālā Pirmās formulas sacīkstē, norisinājās Bahreinas Grand Prix izcīņas laikā, kad beļģu autosportists bija spiests aizvietot iepriekšējā sacīkstē savainoto spāņu pilotu Fernando Alonso. Sākotnēji kvalifikācijā Vandornam izdevās pārspēt savu daudz pieredzējušāko komandas biedru, 2009. gada pirmās formulas pasaules čempionu, Džensonu Batonu. Savukārt sacīkstē Vandornam izdevās pārspēt ne tikai savu komandas biedru, bet arī izcīnīt 10. vietu, tādējādi izcīnot ne tikai savas F1 karjeras pirmo punktu, bet arī iegūstot McLaren komandai tās pirmo kopvērtējuma punktu 2016. gada sezonā. Pēc veiksmīgi aizvadītās Bahreinas Grand Prix izcīņas Fernando Alonso atzīmēja, ka Stofelu Vandornu var uzskatīt par McLaren komandas nākotnes perspektīvu. (Rezultāti treknrakstā apzīmē pole position; rezultāti slīprakstā apzīmē uzstādīto ātrāko apļa laiku sacīkstē) Piezīmes * – Sezona vēl joprojām norisinās. † – Pilots nepabeidza sacīksti, taču viņa rezultāts tika ieskaitīts galējā kopvērtējumā, jo tika izpildīti vismaz 90% no sacīkstes garuma. ‡ – Iegūta puse no punktiem, jo netika veikti 75% sacīkstes. Treknināti – Pole position Slīprakstā – Ātrākais aplis Nate Saunders. «Stoffel Vandoorne to make debut in Bahrain». espn.com, 2016. gada 31. marts. Skatīts: 2016. gada 29. decembris. Adam Cooper. «Vandoorne's Bahrain showing "a boost for his career" - Boullier». motorsport.com, 2016. gada 4. aprīlis. Skatīts: 2016. gada 29. decembris. Juris Grīns. «GP2 čempions Vandūrns kļuvis par "McLaren" oficiālo testpilotu». sportacentrs.com, 2015. gada 11. oktobris. Skatīts: 2016. gada 29. decembris. Anderson, B., Beer, M. "Jenson Button to step down from McLaren F1 race seat in 2017". autosport.com. September 3, 2016. Aplūkots 04.09.2016. «Vandoorne to stay with McLaren for 2018». formula1.com (F1 administrācija). 2017. gada 23. augusts. Skatīts: 2017. gada 12. septembris. Dan Ripley. «Stoffel Vandoorne shines on Formula One debut for McLaren as Nico Rosberg proves Australia was no fluke... five things we learned from the Bahrain Grand Prix». dailymail.com, 2016. gada 3. aprīlis. Skatīts: 2016. gada 29. decembris. «Vandoorne – McLaren’s first point scorer of 2016». planetf1.com. 2016. gada 3. aprīlis. Arhivēts no oriģināla, laiks: 2016. gada 7. jūnijā. Skatīts: 2016. gada 29. decembris. Lawrence Barretto. «Stoffel Vandoorne will lead McLaren's F1 future - Fernando Alonso». Autosport, 2016. gada 9. septembris. Skatīts: 2016. gada 29. decembris. Oficiālā tīmekļa vietne