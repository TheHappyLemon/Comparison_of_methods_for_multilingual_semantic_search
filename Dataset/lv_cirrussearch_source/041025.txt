Ervins l'Ami (nīderlandiešu: Erwin l'Ami; dzimis 1985. gada 5. aprīlī Vūrdenē) ir Nīderlandes starptautiskais lielmeistars šahā (2005). Šahu iemācījies spēlēt piecu gadu vecumā. 1999. gadā dalījis otro vietu Nīderlandes jauniešu šaha čempionātā U 14 vecuma grupā, bet 2002. gadā atkārtojis šo panākumu U20 vecuma grupā. 2004. gadā uzvarējis starptautiskajā šaha turnīrā Gausdal Classics (Norvēģija), apsteidzot Magnusu Karlsenu. 2007. gadā uzvarējis starptautiskajā šaha turnīrā Betīnā (Francija). 2012. gadā izcīnījis bronzas medaļu Nīderlandes šaha čempionātā. 2014. gadā uzvarējis Marokas šaha festivālā Chefchaouen Festival. 2023. gada novembrī Daglasā ierindojies 70. vietā "FIDE Grand Swiss" turnīrā. Pārstāvējis Nīderlandes komandu lielākajos komandu šaha turnīros: Pasaules šaha olimpiādē piedalījies 5 reizes (2006-2010, 2014-2016); Eiropas komandu šaha čempionātos piedalījies 5 reizes (2007-2009, 2013-2017). Individuālajā vērtējumā izcīnījis bronzas (2009) medaļu; Pasaules komandu šaha čempionātā piedalījies 2013. gadā. Par panākumiem turnīros FIDE 2003. gadā l'Ami piešķīrusi starptautiskā meistara (IM), bet 2005. gadā - starptautiskā lielmeistara (GM) nosaukumu. Precējies ar Rumānijas šaha lielmeistari Alinu l'Ami. GM Erwin L’Ami wins Chefchaouen Festival 2023 FIDE Grand Swiss OlimpBase :: Men's Chess Olympiads :: Erwin l`Ami OlimpBase :: European Men's Team Chess Championship :: Erwin l`Ami OlimpBase :: World Men's Team Chess Championship :: Erwin l`Ami Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)