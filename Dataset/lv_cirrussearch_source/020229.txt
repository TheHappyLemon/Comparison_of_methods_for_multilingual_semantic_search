Humpi Koneru (telugu: కోనేరు హంపీ; angļu: Humpy Koneru; dzimusi 1987. gada 31. martā, Āndhra Pradēšā, Indijā) ir Indijas starptautiskā lielmeistare šahā (GM 2002). Šahu iemācījusies spēlēt piecu gadu vecumā. Savas šahistes karjeras sākumā četras reizes uzvarējusi Pasaules junioru čempionātos šahā: U10 (1997), U12 (1998), U14 (2000) un U20 (2001) vecuma grupās. 2000. gadā uzvarējusi arī Āzijas junioru šaha čempionātos. 2002. gadā turnīrā Budapeštā izpildījusi vīriešu lielmeistara normu, kļūstot par visu laiku jaunāko sievieti, kurai piešķirts lielmeistara (GM) nosaukums.. 2003. gadā Kalkutā izcīnījusi Āzijas čempiones nosaukumu šahā. 2004. gadā Elistē piedalījusies Pasaules čempionātā šahā sievietēm pēc izslēgšanas sistēmas, kur tikusi līdz pusfinālam, kurā zaudējusi Jekaterinai Kovaļevskai. Lielu panākumu guvusi 2005. gadā prestižajā FIDE turnīrā «Ziemeļu Urālu kauss», kur apsteigusi tādas pazīstamas šahistes kā Sjui Juihua, Aleksandra Kosteņuka un Antoaneta Stefanova un izcīnījusi 1. vietu. 2008. gadā Naļčikā atkal iekļuvusi Pasaules čempionāta pusfinālā, kur zaudējusi Hou Jifaņai. 2009. gadā uzvarējusi FIDE Grand Prix turnīru ciklā un izcīnījusi tiesības sacensties mačā par Pasaules čempiones nosaukumu. Šis mačs notika 2011. gadā Tirānā un beidzās ar toreizējās Pasaules čempiones Hou Jifaņas pārliecinošu uzvaru 5½ : 2½ (+3 -0 =5). 2015. gadā Sočos Pasaules sieviešu šaha čempionātā pēc izslēgšanas sistēmas Humpi Koneru bija reitingfavorīte, tomēr ceturtdaļfinālā zaudēja Ukrainas šahistei Marijai Muzičukai ar 1½:2½. Šajā pašā gadā Indijas izlases sastāvā Pasaules komandu šaha čempionātā Čendu pie 1. galdiņa izcīnījusi 5½ punktus no 9 iespējamajiem (+4, =3, -2). 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā uzvarējusi Hajatu Toubalu, bet 2. kārtā zaudējusi Jolantai Zavadzkai. 2019. gada septembrī Skolkovā (Maskavas apgabals) uzvarējusi FIDE sieviešu Grand Prix izcīņas posmā. 2019. gada decembrī Maskavā uzvarējusi Pasaules sieviešu ātrā šaha čempionātā. 2020. gada februārī Sentluisā uzvarējusi starptautiskajā sieviešu šaha turnīrā Cairns Cup. Pārstāvējusi Indijas komandu Pasaules šaha olimpiādē un 2022. gadā izcīnījusi bronzas medaļu komandu vērtējumā. 2022. gada oktobrī Monako ceturtdaļfināla pretendenšu mačā zaudējusi Annai Muzičukai ar rezultātu 3½:4½. 2022. gada decembrī Almati izcīnījusi 2. vietu Pasaules šaha ātrspēles čempionātā sievietēm. 2023. gada februārī Minhenē izcīnījusi 2. vietu FIDE sieviešu Grand Prix izcīņas posmā. 2023. gada aprīlī Ņūdelī ieņēmusi 6. vietu FIDE sieviešu Grand Prix izcīņas posmā. 2023. gada augustā Baku piedalījusies FIDE Pasaules kausa izcīņā sievietēm, kurā 4. kārtā piekāpusies Belai Hotenašvili. 2023. gada decembrī Samarkandā izcīnījusi 2. vietu Pasaules ātrā šaha čempionātā sievietēm. Humpy beats Judit Polgar by three months 2004 FIDE Knockout Matches «North Urals Cup 2005: Humpy wins, Xu Yuhua second». Arhivēts no oriģināla, laiks: 2012. gada 9. novembrī. Skatīts: 2013. gada 10. jūlijā. 2008 FIDE Knockout Matches «Istanbul: Humpy wins Women Grand Prix». Arhivēts no oriģināla, laiks: 2012. gada 9. novembrī. Skatīts: 2013. gada 10. jūlijā. WWCC R08: Draw, Hou Yifan retains World Championship title Women’s World Championship 2018 «ChessPro. Women's Grand Prix. Сколково, Россия 2019. Все о турнире». Arhivēts no oriģināla, laiks: 2019. gada 23. augustā. Skatīts: 2019. gada 23. septembrī. ChessPro. Чемпионат мира по рапиду и блицу. Москва 2019. Все о турнире Cairns Cup (2020) 44th Olympiad Chennai 2022 Open Women's Candidates Tournament 2022-2023: All The Information - Chess.com 2022 FIDE World Rapid & Blitz Championship Blitz Women FIDE Women GP Series 2022-23 - Munich FIDE Women's Grand Prix 2022/23 - Third Leg, New Delhi Women's Chess World Cup 2023 2023 World Rapid Womens Humpi Koneru šahista profils vietnē fide.com Humpi Koneru šahista profils vietnē chessgames.com Humpi Koneru šahista profils vietnē 365chess.com Humpi Koneru. Atjaunināts: 2013. gada 10. jūlijā šahista profils vietnē chesstempo.com Humpi Koneru šahista profils vietnē olimpbase.org (Pasaules šaha olimpiādes) Humpi Koneru šahista profils vietnē olimpbase.org (Pasaules komandu šaha čempionāti)