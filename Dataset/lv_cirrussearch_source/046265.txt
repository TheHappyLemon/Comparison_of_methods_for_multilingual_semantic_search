Baltie kakadu (Cacatua) ir viena no kakadu dzimtas (Cacatuidae) ģintīm, kas apvieno 11 sugas. Dēļ dzīves vides zaudēšanas un malumedniecības (dzīvu papagaiļu ķeršana pārdošanai) vairākas šīs ģints sugas ir apdraudētas. Par kritiski apdraudētām atzītas divas sugas: Filipīnu kakadu (Cacatua haematuropygia) un citroncekula kakadu (Cacatua sulphurea). Baltie kakadu sastopami, sākot ar Filipīnām un Vollesu, izplatības reģionam uz austrumiem turpinoties līdz Zālamana salām un uz dienvidiem līdz Austrālijai, Tasmaniju ieskaitot. Baltie kakadu ir vidēji lieli vai lieli papagaiļi ar taisnstūrveida asti. Lielākajai daļai balto kakadu apspalvojums ir balts, bet dažām sugām ir rozīgs vai gaiši dzeltens tonējums. Kā jau kakadu dzimtai raksturīgi, visām sugām ir izteiksmīgs cekuls un melns vai pelēks knābis. Abi dzimumi izskatās līdzīgi, arī jaunie putni atgādina pieaugušos. Balto kakadu ģints (Cacatua) Baltais kakadu (Cacatua alba) Citroncekula kakadu (Cacatua sulphurea) Filipīnu kakadu (Cacatua haematuropygia) Garknābja korella (Cacatua tenuirostris) Lielais dzeltencekula kakadu (Cacatua galerita) Mazā korella (Cacatua sanguinea) Moluku kakadu (Cacatua moluccensis) Rietumu korella (Cacatua pastinator) Tanimbaras kakadu (Cacatua goffiniana) Zālamanu kakadu (Cacatua ducorpsii) Zilacu kakadu (Cacatua ophthalmica) World Bird Names: Parrots, cockatoos, 2018 IUCN: Cacatua haematuropygia[novecojusi saite] IUCN: Cacatua sulphurea[novecojusi saite] Vanished and Vanishing Parrots: Profiling Extinct and Endangered Species iNaturalist: White Cockatoos and Corellas Genus Cacatua Bird Guides: Cacatua