Šeit ir apkopoti 2004. gada sporta notikumi. 1. februāris — NFL Super Bowl XXXVIII finālā uzvaru izcīnīja Ņūanglijas "Patriots", kas ar 32-29 pārspēja Karolīnas "Panthers". 7. marts — ar pirmo posmu Melburnā, Albertparkā sākās 55. FIA Pirmās formulas pasaules čempionāts. 22. marts—28. marts — norisinājās 2004. gada Pasaules čempionāts daiļslidošanā. Par Pasaules čempioniem kļuva Jevgeņijs Pļuščenko, Šidzuka Arakava, Tatjana Totmaņina ar Maksimu Mariņinu un Tatjana Navka kopā ar Romānu Kostomarovu. 4. aprīlis — sākās LMT Virslīgas 2004. gada sezona. 9. maijs — Par 2004. gada Pasaules čempionāta hokejā uzvarētājiem kļuva Kanādas izlase. 15. jūnijs — par 2003.—2004. gada NHL sezonas čempioniem kļuva Tampabejas "Lightning", septiņu spēļu sērijā pārspējot Kalgari "Flames" ar 4—3. 12. jūnijs — Portugālē sākās 2004. gada Eiropas čempionāts futbolā. Turnīrā pirmo reizi piedalījās Latvijas izlase. 15. jūnijs — par 2003.—2004. gada NBA sezonas čempioniem kļuva Detroitas "Pistons", piecu spēļu sērijā pārspējot Losandželosas "Lakers" ar 4—1. 19. jūnijs — Latvijas futbola izlase Eiropas čempionātā pret Vācijas izlasi nospēlē neizšķirti: 0—0. 4. jūnijs — ar Grieķijas futbola izlases uzvaru finālā pār Portugāles futbola izlasi noslēdzās 2004. gada Eiropas čempionāts futbolā. 25. jūnijs — noslēdzās 2004. gada Tour de France velobrauciens. Kopvērtējumā uzvaru svinēja ASV riteņbraucējs Lānss Ārmstrongs. 12. augusts — Dibināts Latvijas futbola klubs no Rēzeknes SK Blāzma. 13. augusts — Grieķijas galvaspilsētā Atēnās sākās 2004. gada Vasaras Olimpiskās spēles. 29. augusts — slēgtas 2004. gada Vasaras Olimpiskās spēles. 16. septembris — tika uzsākts 2004.—2005. gada NHL lokauts. 24. oktobris — 2004. gada F1 sezonas kopvērtējumā pilotu ieskaitē uzvaru izcīna vācu braucējs Mihaels Šūmahers, konstruktoru ieskaitē — Ferrari. 27. oktobris — MLB 2004. gada World Series Bostonas "Red Sox" uzvarēja Sentluisas "Cardinals" finālsērijā ar 4—0. 11. novembris — par 2004. gada Latvijas futbola Virslīgas uzvarētājiem kļuva FC Skonto. 14. decembris — 2004. gada Zelta bumbu saņēma Andrijs Ševčenko. 20. septembris — Braiens Klofs (Brian Howard Clough), Anglijas futbolists, treneris (dzimis 1935.) 3. novembris — Sergejs Žoltoks, Latvijas hokejists (dzimis 1972.)