"Labākais šāvējs" (angļu: Top Gun) ir 1986. gada ASV asa sižeta drāma, kuras režisors ir Tonijs Skots. Filmā galvenās lomas atveido Toms Krūzs, Kellija Makgilisa, Vels Kilmers, Entonijs Edvardss un Toms Skerits. Filma ir par jaunu ASV jūras spēku pilotu Pītu "Maveriku" Mičelu (Toms Krūzs), kurš tiek nosūtīts uz īpašu apmācības skolu "Labākais šāvējs". "Labākais šāvējs" pirmizrāde notika 1986. gada 12. maijā. Filma saņēma dalītus kritiķu vērtējumus, galvenokārt izceļot specefektus un Krūza un Makgilisas tēlojumu. Filma finansiāli bija ļoti veiksmīga, nopelnot 357 miljonus ASV dolārus pie tikai 15 miljonu budžeta. Filmas tituldziesma "Take My Breath Away" saņēma Kinoakadēmijas balvu par labāko dziesmu. Filma pavisam tika nominēta četrām Kinoakadēmijas balvām. 2015. gadā filma tika iekļauta ASV Kongresa bibliotēkas Nacionālais kino reģistrā kā "kulturāli, vēsturiski vai estētiski nozīmīga filma". Filmas turpinājums — "Top Gun: Maveriks" tiks izdots 2022. gada 27. maijā. «Top Gun». Box Office Mojo. Skatīts: 2022. gada 29. septembrī. Silvia Pingitore. «Remember Top Gun's song "Take My Breath Away" in 1986? Exclusive interview with John Crawford of Berlin». the-shortlisted.co.uk (en-GB), 2022-04-01. Skatīts: 2022-05-20. Rebecca Rubin, Rebecca Rubin. «‘Top Gun: Maverick,’ ‘Mission: Impossible 7’ Releases Delayed Amid Delta Surge». Variety (en-US), 2021-09-01. Skatīts: 2021-11-26. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)