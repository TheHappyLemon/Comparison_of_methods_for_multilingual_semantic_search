Valērijs Brjusovs (krievu: Валерий Яковлевич Брюсов, dzimis 1873. gada 13. decembrī, miris 1924. gada 9. oktobrī) bija krievu dzejnieks, rakstnieks un literatūrzinātnieks, simbolisma virziena veidotājs krievu literatūrā. Dzimis 1873. gada 13. decembrī turīga Maskavas tirgotāja ģimenē. Studēja vēsturi Maskavas universitātē (1892-1899) un publicēja pirmos dzejoļus franču simbolisma stilā, kuros jūtama Bodlēra, Malarmē un Verlēna ietekme. 1903. gadā viņš izdeva Puškina vēstuļu zinātnisku izdevumu un vadīja laikrakstu "Svari" (Весы, 1904-1909). Tulkoja krieviski Vergīlija, Dantes, Gētes, Po darbus. 1909. gadā izdeva dzejas krājumu Все напевы (Visi dziedājumi). Tulkoja armēņu dzeju. 1914. gada janvārī Brjusovs atpūtās Maksimoviča sanatorijā Rūjienas ielā Jūrmalā, 26. janvārī Rīgas Latviešu biedrības telpās notika Brjusovam veltīts dzejas vakars ar banketu, kuru organizēja Kārlis Krūza. Ar runām uzstājās Atis Ķeniņš, Fricis Adamovičs un Viktors Eglītis. Dzejoļu krājumā "Septiņas varavīksnes krāsas" (1914-1915) iedzīvināti arī Latvijas motīvi un tēli. Krievijas pilsoņu kara laikā pieslējās boļševikiem. 1921. gadā nodibināja Literatūras un mākslas augstskolu Maskavā. Miris 1924. gada 9. oktobrī Maskavā. Декаденты. (Конец столетия) (Dekadenti (Gadsimta beigas)). Drāma, 1893 Juvenilia (Jauneklīgie), dzeja, 1894 Chefs d’oeuvre (Šedevri), dzeja, 1895 Me eum esse (Tas esmu es), dzeja, 1897 Об искусстве (Par mākslu), 1899 Tertia Vigilia (Trešā sardze), dzejas krājums, 1900 Urbi et Orbi (Pilsētai un pasaulei), dzejas cikls 1903 Στεφανος (Vainags), dzeja, 1906 Земная ось (Zemes ass), stāstu un lugu krājums, 1907 Огненный ангел (Ugunīgais eņģelis), vēsturisks romāns, 1908 Испепеленный (Pārpelnotais), dzejas krājums, 1909 Все напевы (Visi dziedājumi), 1909 Ф. И. Тютчев. Смысл его творчества (F. Tjučevs. Viņa daiļrades jēga), 1911 Далекие и близкие (Tālie un tuvie), 1911 Зеркало теней (Ēnu spogulis), 1912 Алтарь победы (Uzvaras altāris), vēsturisks romāns, 1913 Семь цветов радуги (Septiņas varavīksnes krāsas), 1915 Юпитер поверженный (Izmisumā iedzītais Jupiters), 1916 Рея Сильвия, 1916 Последние мечты (Pēdējie sapņi), 1920 В такие дни (Tādās dienās), 1921 Дали (Tāles), 1922 Кругозор (Apvārsnis), 1922 Миг (Brīdis), 1922 Mea (Steidzies!), 1924 1916. gadā Petrogradā iespieda Brjusova un Gorkija apkopoto "Latviešu literatūras krājumu". Dzejas un prozas antoloģijā bija iekļauti gan tālaika latviešu literāti Rainis (dzeja, luga "Zelta zirgs"), Rūdolfs Blaumanis ("Nāves ēnā", "Salna pavasarī"), brāļi Kaudzītes ("Mērnieku laiku" fragmants), Aspazija, Jānis Poruks, Kārlis Skalbe, Plūdons, gan iepriekšējās paaudzes autori Auseklis, Juris Alunāns, Andrejs Pumpurs. 1955. gada krieviski iespiestajos Raiņa kopotajos rakstos (Ян Райнис. Сочинения в 2 томах) iekļauti arī Brjusova tulkotie dzejoļi. Vikikrātuvē par šo tēmu ir pieejami multivides faili. Skatīt: Valērijs Brjusovs. Encyclopædia Britannica ieraksts (angliski) Рижское счастье Валерия Брюсова Ксения Загоровская, "Открытый город" (krieviski)