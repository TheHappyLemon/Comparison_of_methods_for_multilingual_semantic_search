Warcraft III: Reign of Chaos ir Blizzard Entertainment 2002. gada jūlijā izdota reāllaika stratēģijas datorspēle. Tā ir Warcraft sērijas trešā spēle un turpinājums otrajai daļai Warcraft: Orcs & Humans. Warcraft III: Reign of Chaos ir pirmā Blizzard spēle ar trīsdimensiju grafiku. Šajā daļā, tāpat kā iepriekšējās, iespējams spēlēt ar orkiem (orcs) un cilvēkiem (humans), bet klāt nākušas divas jaunas rases: nemirušie (undead) un nakts elfi (night elfs). Warcraft III: Reign of Chaos ir izdots arī papildinājums — Warcraft III: The Frozen Throne. 2018. gada 2. novembrī BlizzCon 2018 tika paziņots par Warcraft III: Reforged atkārtotu iznākšanu ar atjauninātu grafiku, atkārtoti ierakstītiem klipiem un skaņu, kā arī 4K izšķirtspējas atbalstu. Spēle tika izdota 2020. gada 29. janvārī, un tā saņēma jauktas atsauksmes no kritiķiem un ļoti negatīvas atsauksmes no spēlētājiem. Warcraft III: Reforged ir reāllaika stratēģijas datorspēle, ko izstrādāja Blizzard Entertainment un Lemon Sky Studios, un 2020. gadā izlaida Blizzard Entertainment. Warcraft III: Reforged ir Warcraft III: Reign of Chaos un tās papildinājuma The Frozen Throne atjaunināta versija. Tajā saglabāta tā pati spēle, stāsts un kopumā tā pati līmeņu struktūra, kas oriģinālajās spēlēs; galvenās atšķirības ir atjaunināta Ultra HD grafika, no jauna ierakstīta skaņa un uzlabots tīkla atbalsts. «‘Warcraft III’ – aizraujoši pat gadiem ilgi». Delfi. 2002. gada 27. jūlijs. Skatīts: 2008. gada 18. janvārī. «LOK’TAR OGAR! WARCRAFT III: REFORGED ANNOUNCED AT BLIZZCON». Skatīts: 2022. gada 23. jūnijs. «www.book-of-ra-online.lv». Skatīts: 2022. gada 23. jūnijs. Spēles oficiālā lapa Blizzard tīmekļa vietnē Arhivēts 2019. gada 8. oktobrī, Wayback Machine vietnē. (angliski)