Salamandru apakškārta (Salamandroidea) ir astaino abinieku kārtas (Caudata) apakškārta, kas apvieno 90% no mūsdienās dzīvojošajiem astainajiem abiniekiem. Tas ir nedaudz mazāk kā 600 sugas, un tās tiek iedalītas 7 dzimtās. Vislielāko sugu dažādību apvieno bezplaušsalamandru dzimta (Plethodontidae), kurā ir 70% sugu no visas salamandru apakškārtas, turklāt gandrīz visas šīs sugas mājo Ziemeļamerikā un Centrālamerikā. Apakškārtas sugas izplatītas arī Dienvidamerikā, Ziemeļāfrikā un Eirāzijā. Tās nav sastopamas Antarktīdā, Āfrikā uz dienvidiem no Sahāras un Okeānijā. Salamandru apakškārtas sugas varētu saukt arī par augstāk attīstītajām salamandrām un no primitīvo salamandru apakškārtas (Cryptobranchoidea) sugām atšķiras ar to, ka apakšžokļa kauls ir viengabalains un visas sugas vairojas ar iekšējo apaugļošanos. Pēc pārošanās sperma tiek noglabāta īpašā uztveršanas orgānā, kas atrodas mātītes kloākā. Tā tiek izmantota pēc vajadzības, kad pienācis laiks apaugļot olšūnas. Visvecākā zināmā salamandras fosilija ir 157 miljonus gadu veca un tā ir aizvēsturiskā Beiyanerpeton jianpingensis salamandru suga. Salamandru apakškārta (Salamandroidea) Ambistomu dzimta (Ambystomatidae) Amfīmu dzimta (Amphiumidae) Bezplaušsalamandru dzimta (Plethodontidae) Klusā okeāna milzu salamandru dzimta (Dicamptodontidae) Proteju dzimta (Proteidae) Salamandru dzimta (Salamandridae) Strautu salamandru dzimta (Rhyacotritonidae) About Hynobiidae «Salamandroidea (Fitzinger, 1826): Suborder, advanced salamanders». Arhivēts no oriģināla, laiks: 2007. gada 16. oktobrī. Skatīts: 2007. gada 16. oktobrī. Class Amphibia Gray, 1825. In: Zhang, Z.-Q. (Ed.) Animal biodiversity: An outline of higher-level classification and survey of taxonomic richness Sever, David M.; Stanley E. Trauth (April 1990). "Cloacal Anatomy of Female Salamanders of the Plethodontid Subfamily Desmognathinae (Amphibia: Urodela)". Transactions of the American Microscopical Society 109 (2): 193–204. doi:10.2307/3226814 Gao K.-Q. and Shubin, N.H. (2012). "Late Jurassic salamandroid from western Liaoning, China." Proceedings of the National Academy of Sciences (advance online publication). doi:10.1073/pnas.1009828109