Sunilduts Līna Narajanans (oficiālos FIDE dokumentos biežāk tiek lietots saīsināts vairiants S. L. Narajanans; angļu: S. L. Narayanan vai angļu: Sunilduth Lyna Narayanan; dzimis 1998. gada 10. janvārī Thiruvananthapuramā) ir Indijas starptautiskais lielmeistars šahā (2016). 2007. gadā guvis savus pirmo panākumu, uzvarot Keralas štata jauniešu šaha čempionātā U9 vecuma grupā. Vēlāk vairākārt izcīnījis medaļas Keralas štata un Indijas jauniešu šaha čempionātos dažādās vecuma grupās. 2012. gadā Indijas komandas sastāvā izcīnījis bronzas medaļu Pasaules jauniešu šaha olimpiādē U16 vecuma grupā. 2016. gadā izcīnījis bronzas medaļu Pasaules junioru šaha čempionātā. 2019. gadā ieņēmis 4. vietu Āzijas individuālajā šahā čempionātā. Tajā pašā gadā Hantimansijskā piedalījies Pasaules kausa izcīņā šahā pēc izslēgšanas sistēmas, kurā zaudējis 1. kārtā. 2021. gada augustā Rīgā izcīnījis 2. vietu starptautiskajā šaha festivāla Rīgas Tehniskās universitātes Open 2021 "A" turnīrā. 2023. gada oktobrī Katarā izcīnījis 3. vietu starptautiskajā šaha turnīrā Qatar Masters Open. 2023. gada novembrī Daglasā ierindojies 32. vietā "FIDE Grand Swiss" turnīrā. Par panākumiem turnīros FIDE 2014. gadā Narajananam piešķīrusi starptautiskā meistara (IM), bet 2016. gadā — starptautiskā lielmeistara (GM) nosaukumu. OlimpBase :: All-Time Player History :: Narayanan, Sunilduth Lyna «Chess-Results Server Chess-results.com - Riga Technical University Open 2021 - Tournament A». chess-results.com. Qatar Masters Open 2023 2023 FIDE Grand Swiss Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)