Palfinger AG ir Austrijas hidrauliskās celšanas, iekraušanas un pārkraušanas iekārtu ražotājs. Uzņēmums ir viens no līderiem pasaules tirgū. PALFINGER grupā ir 84 uzņēmumi 32 valstīs, 33 ražošanas un montāžas vietas un aptuveni 5000 pārdošanas un apkalpošanas vietas vairāk nekā 130 valstīs. Palfinger AG akcijas tiek kotētas Vīnes biržā. Lielākais akcionārs ir Palfingeru ģimene (tieši vai netieši tai pieder 56,6 % kapitāldaļu). Turklāt ir savstarpējas kapitāla daļas starp PALFINGER un Ķīnas Sany grupu, kam pieder 7,5 % Palfinger AG akciju. Atlikušās akcijas (apmēram 35,9 %) ir brīvā tirdzniecībā. 1932. gadā Rihards Palfingers (Richard Palfinger) dibināja lauksaimniecības piekabju, pašizgāzēju un transportlīdzekļu virsbūvju remontdarbnīcu. 1959. gadā Palfinger uzbūvēja savu pirmo celtni. 1964. gadā ģimenes uzņēmumu pārņēma Riharda dēls Huberts, kurš nolēma specializēties hidrauliski darbināmu kravas mašīnu iekraušanas celtņu ražošanā. 1968. gadā tika izlaists pirmais masveidā ražotais celtnis, un drīz vien uzņēmums kļuva par nozares vadošo uzņēmumu. 1970. gados uzņēmums reģistrēja vairākus patentus, piemēram, celtņiem ar salokāmu roku. Uzņēmums pēc tam paplašināja savu portfeli, paplašinājās, pārņēma citus uzņēmumus. Uzņēmums cieta no 1973. gada naftas krīzes. 1974. gadā Zalcburgas Kāsernas apkaimē tika uzcelta jauna montāžas rūpnīca. 1980. gadā Palfinger sāka izlaist zemūdens celtņus urbšanas torņiem jūrā. 1984. gadā Lengavā tika atklāta jauna rūpnīca. 1989. gadā Palfinger daļēji iegādājās Vācijas L veida celtņu ražotāju EPSILON (vēlāk tā ražošanu pārcēla uz Austriju). 1989. gadā Palfinger eksportēja vairāk nekā 90% savas produkcijas uz aptuveni 70 valstīm. 1990. gadā Palfinger AG un Steindl Krantechnik GmbH dibināja kopuzņēmumu Stepa Farmkran GmbH (STEPA), lai ražotu lauksaimniecības un vēlāk arī mežsaimniecības celtņus (hidromanipulatorus). 1990. gadā uzņēmums sāka ražot dzelzceļa celtņus. 1996. gadā tika izlaists pirmais pārvietojamo konteineru iekraušanas mehānisms (hooklift) PALIFT. 1990. gadu vidū uzņēmums cieta ekonomiskajā krīzē. Eksports samazinājās, saskaroties ar augsto šiliņa kursu un konkurenci no citām valstīm. Palfinger pārcēla daļu ražošanas uz ārzemēm un pārstrukturēja uzņēmumu. 1999. gada jūnijā Palfinger AG akcijas sāka kotēt Vīnes biržā. Šajā gadā tika iegādāts Francijas uzņēmums Guima S.A., kas bija pasaulē otrs lielākais hookloader ražotājs. 2001. gadā tika nopirkts ASV celtņu tirdzniecības uzņēmums Tiffin Loader Cranes (tas tika pārdēvēts par PALFINGER USA, Inc.). Brazīlijā tika iegādāts uzņēmums Madal S.A. (pārdēvēts par MADAL PALFINGER). 2003. gadā Palfinger sāka piekļuves platformu ražošanu (ACCESS). 2004. gadā tika iegādāts Vācijas vadošais uz mašīnām uzstādīto piekļuves platformu ražotājs BISON. ACCESS produkti tika integrēti ar to jaunā zīmolā BISON PALFINGER. 2005. gadā tika nopirkts Apvienotās Karalistes viens no lielākajiem aizmugurējo pacēlāju (kravu un pasažieru) ražotājiem Ratcliff Tail Lifts Ltd (tagad Ratcliff Palfinger). 2007. gadā tika iegādāts Horvātijas piegādes uzņēmums PiR Metall d.o.o. un Vācijas uzņēmums MBB Liftsystems AG, viens no pasaules vadošajiem aizmugurējo pacēlāju ražotājiem. 2008. gadā tika nopirkts Vācijas paceļamo platformu ražotājs WUMAG elevant un ASV uzņēmums Omaha Standard Inc. 2009. gadā ASV tika iegādāts konteineru iekraušanas sistēmu ražotājs Automated Waste Equipment. 2010. gadā Palfinger iegādājās ASV piekļuves platformu ražotāja ETI Equipment Technology, LLC 80 % kapitāldaļu, kā arī Nīderlandes kuģu celtņu uzņēmuma Ned-Deck Marine B.V. 75 % kapitāldaļu. 2010. gadā PALFINGER no Palfinger systems GmbH iegādājās jūras vēja turbīnu celtņu biznesu. 2011. gadā tika nopirkts Krievijas celtņu ražotājs INMAN. 2012. gadā ar Ķīnas uzņēmumu SANY tika dibināts kopuzņēmums. Tika panākta vienošanās par Brazīlijas uzņēmuma Tercek Usinagem de Precisão Ltda iegādi; tas ražoja elektriski darbināmus autobusu liftus ar zīmolu Líbero. 2012. gadā no Norvēģijas uzņēmuma Bergen Group ASA tika nopirkts jūras, kuģubūves un cauruļvadu būves celtņu ražotājs Bergen Group Dreggen AS. 2013. gadā no Dienvidkorejas uzņēmuma MCT Engineering tika iegādāts jūras celtņu bizness. Tika iegādāti kuģu un naftas platformu apkalpošanas uzņēmumi: Palfinger systems GmbH (Austrija) un Megarme (Apvienotie Arābu Emirāti). Ar Ķīnas uzņēmumu SANY tika panākta vienošanās par savstarpēju kapitāla daļu apmaiņu. Tika panākta vienošanās par Krievijas meža un atkritumu celtņu ražotāja PM-Group Lifting Machines 60 % kapitāldaļu iegādi; darījums tika pabeigts 2014. gada oktobrī; grupai piederēja rūpnīca Velmaš Veļikije Luki un Solombaļskas mašīnbūves rūpnīca Arhangeļskā. 2014. gadā tika panākta vienošanās par Argentīnas kraušanas sistēmu ražotāja HIDRO-GRUBERT 30 % kapitāldaļu iegādi. 2014. gada augustā ar Krievijas autobūves uzņēmumu KAMAZ tika dibināti divi kopuzņēmumi: autoiekraušanas tehnikas ražošana un pārdošana, hidraulisko un teleskopisko cilindru ražošana. 2015. gadā PALFINGER iegādājās Norvēģijas uzņēmumu Deck Machinery, kas ražoja īpašas vinčas jūras un šelfa apguves nozarē. Gada sākumā Žudunas apgabalā Ķīnā tika atvērta kopuzņēmuma Sany Palfinger rūpnīca. 2016. gada otrajā ceturksnī PALFINGER iegādājās izplatītāja Spānijā un Portugālē MYCSA vairākuma kapitāldaļu. Tika nopirkts Norvēģijas uzņēmums Herkules Harding Holding AS (Harding), kas ražoja glābšanas aprīkojumu un veica jūras aprīkojuma apkalpošanu; šis bija lielākais PALFINGER iegādes darījums, un dubultoja jūras biznesa apjomu. 2017. gadā tika iegādāts PALFINGER Dānijas izplatītājs. 2018. gada jūnijā ar Ķīnas glābšanas laivu ražotāju Jiangyin Neptune Marine Appliance tika noslēgts līgums par kopuzņēmuma Palfinger Neptune dibināšanu, kas nodarbotos ar Neptune un PALFINGER dzīvības glābšanas risinājumu ekskluzīvu izplatīšanu. 2019. gadā PALFINGER kopā ar uzņēmumiem VCE Vienna Consulting Engineers ZT GmbH un ANGST GROUP dibināja kopuzņēmumu PALFINGER Structural Inspection GmbH (STRUCINSPECT), kas nodarbotos ar tiltu apsekošanas datortehnoloģiju risinājumiem. 2020. gada decembrī tika noslēgts līgums par Zviedrijas izplatītāja Hinz Försäljnings AB iegādi. Uzņēmuma grupas produkcija aptver sauszemes (LAND) un jūras (SEA) risinājumus. LAND: Loader Cranes — hidrauliskie šarnīra strēles celtņi ir PALFINGER pamatprodukts EPSILON Timber & Recycling Cranes — meža un atkritumu nozares risinājumi: hidromanipulatori baļķu vedējiem, meža mašīnām, šķeldotājiem, traktoriem, metāllūžņu kraušanai; konteineru iekrāvēji Accesss Platforms — piekļuves platformas Hookloader and Skiploader — beramkravu konteineru iekaušanas iekārtas Railway Systems — iekārtas dzelzceļam: celtņi, hidromanipulatori, piekļuves platformas, kontakttīkla pozicionētāji, tiltu apskates iekārtas Bridge Inspection Units — tiltu apskates iekārtas Tail Lifts — aizmugurējās lifta platformas Passenger Lifts — lifta platformas pasažieriem ar kustību traucējumiem Truck Mounted Forklifts — dakšas iekrāvēji Crawler Cranes — kāpurķēžu celtņi Factory Mounting — celšanas iekārtu montēšana uz transportlīdzekļiem SEA: Marine Cranes — kravu celšanas un pārvietošanas iekārtas kuģiem Offshore Cranes — kravu celšanas un pārvietošanas iekārtas naftas un gāzes ieguves nozarei Wind Cranes — celtņi vēja ģeneratoru apkalpošanai Davits — laivceltņi Boats — glābšanas laivas, militārās un profesionālās laivas, fenderi Winches — vinčas PK 48000 celtnis Ugunsdzēsēju mašīna ar celtni drošina cilvēkus uz jumta Mercedes-Benz kravas mašīna ar aizmugurē piestiprinātu celtni Traktors ar satveršanas manipulatoru MAN TGM ar celtni PK 19500T-EH Celtnis uz sliedēm Kuģa celtnis Louhi Stock PALFINGER Hubert Palfinger is dead – SALZBURG24 archyde.com, 2020-01-20 PALFINGER closes Harding acquisition PALFINGER, 2016-06-30 PALFINGER tīmekļa vietne PALFINGER Group