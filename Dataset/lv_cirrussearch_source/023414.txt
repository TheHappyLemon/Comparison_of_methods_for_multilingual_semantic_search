Pols Demāns (franču: Paul Deman; dzimis 1889. gada 25. aprīlī Rekemā, Rietumflandrijā, miris 1961. gada 31. jūlijā Autreivē) bija profesionāls Beļģijas šosejas riteņbraucējs, kura karjera ilga 15 gadus no 1909. līdz 1924. gadam. Viņa pamatnodarbošanās bija paklāju aušana. Demāns uzvarēja pirmajās Flandrijas tūres sacensībās 1913. gadā 25 gadu vecumā, pārspējot citus 37 braucējus vairāk kā 330 km distancē, kas noslēdzās ar 4 apļiem koka velotrekā ap nelielu dīķi Mariakerkē, Gentes apkārtnē. 1914. gadā viņš uzvarēja smagajā 592 km distancē Bordo—Parīze sacensībās. Pola Demāna karjera gandrīz beidzās līdz ar Pirmo pasaules karu. Viņš pievienojās Beļģijas izlūkošanas dienestam un ar velosipēdu neitrālajā Nīderlandē ieveda dokumentus. Pēc daudziem braucieniem viņu arestēja Vācijas karavīri un ieslodzīja Lēvenē, gatavojoties viņu nošaut. Demānu izglāba pamiers. Pols Demāns atkal uzsāka piedalīties sacensībās, 1920. gadā uzvarēja Parīze—Rubē un 1923. gadā — Parīze—Tūra. «The Cycling Website, Rider database, Paul Deman». Arhivēts no oriģināla, laiks: 2011. gada 27. jūlijā. Skatīts: 2008. gada 3. janvārī. CyclingArt. History archives, Wednesday, January 16, 2008, Article - Secret agent man Schroeders, Fer (1999), Les Classiques du 20ème Siècle, De Eeclonaar, Belgium, ISBN 90-74128-58-0, p146 Vikikrātuvē par šo tēmu ir pieejami multivides faili. Skatīt: Pols Demāns. The Sport.org profils (angliski) ProCyclingStats profils (angliski) Cycling Archives profils (angliski) CycleDatabase profils (angliski)