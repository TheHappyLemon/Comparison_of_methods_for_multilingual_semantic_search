Juno 1 jeb Juno I (no angļu: "Junona") bija nesējraķete, ar kuru orbītā tika ievadīts pirmais ASV pavadonis Explorer 1. Raķetei pamatā tika ņemta pētnieciskā raķete Jupiter-C, augšgalā pievienojot ceturto pakāpi. Augšējā pakāpe tika iedarbināta pēc tam, kad trešā pakāpe bija "izdegusi". Cietās devielas ceturtā pakāpe bija identiska tām, kuras izmantoja otrajā un trešajā pakāpē, un tām pamatā bija zeme-zeme raķete Sergeant. Ar Juno 1 tika ievadīti orbītā trīs Explorer pavadoņi, bet trīs starti bija neveiksmīgi. Juno 1 augšējās pakāpes tika izmantotas jaudīgākas nesējraķetes Juno 2 konstrukcijā, kurai par pirmo pakāpi tika ņemta raķete Jupiter. ASV kosmiskā programma