The Pirate Bay (bieži saīsināts kā TPB, Pirātu līcis) ir Zviedrijas tīmekļa vietne, kas indeksē BitTorrent (.torrent) failus un magnet saites (.magnet) pārsvarā uz izklaidējoša rakstura multimediju failiem. Tā pozicionē sevi kā "Pasaulē noturīgāko bittorrent vietni" un pēc Alexa Internet vērtējuma ir 324. populārākā lapa pasaulē un 135. populārākā ASV. Vietnes uzturēšanas izmaksas tiek segtas no reklāmām, kas izvietotas blakus torrentu sarakstiem. To 2003. gada novembrī izveidoja Zviedrijas autortiesību pretinieku organizācija Piratbyrån ("Pirātisma birojs"). Kopš 2004. gada oktobra vietni uztur atsevišķa organizācija. Vietni uzturēja Gotfrīds Svartholms un Fredriks Neijs (zināmi kā "anakata" un "TiAMO"). 2009. gadā abi kopā ar Peteru Sundi un Karlu Lundsremu tika notiesāti par līdzdalību autortiesību pārkāpšanā saistībā ar savu līdzdalību The Pirate Bay. Pfanner, Eric. «Swedes charge 4 in case involving copyright infringement of music and films». International Herald Tribune, 2008. gada 31. janvāris. Arhivēts no oriģināla, laiks: 2008. gada 3. februārī. Skatīts: 2008. gada 1. oktobris. «Thepiratebay.se — The Pirate Bay». Alexa Internet. Arhivēts no oriģināla, laiks: 2017. gada 4. septembrī. Skatīts: 8. marts, 2015. Vikikrātuvē par šo tēmu ir pieejami multivides faili. Skatīt: The Pirate Bay. Oficiālā tīmekļa vietne