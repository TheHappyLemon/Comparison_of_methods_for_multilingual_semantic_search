Gifu prefektūra (japāņu: 岐阜県, Gifu-ken) ir viena no Japānas prefektūrām, kas atrodas Čjūbu reģionā uz Honsju salas. Tā robežojas ar Aiči prefektūru dienvidos, ar Mie prefektūru dienvidrietumos, ar Sigas prefektūru un ar Fukuji prefektūru rietumos, ar Tojamas prefektūru un ar Isikavas prefektūru ziemeļos, ar Nagano prefektūru austrumos. Prefektūras kopējā platība ir 10 621,17 km² un sīkāk sastāv no 9 rajoniem, 42 pašvaldībām un 21 pilsētām. Lielākā pilsēta un administratīvais centrs ir Gifu. Pēc 2017. gada datiem prefektūrā dzīvo ap 2,01 miljoniem iedzīvotāju. Tā ir astoņpadsmitā lielākā prefektūra Japānā pēc iedzīvotāju skaita un septītā lielākā pēc platības. Tā kā prefektūra atrodas Honsju salas centrālajā daļā, tas ir nozīmīgs Japānas transporta mezgls un savieno salas dienvidu pusi ar ziemeļiem. Gifu prefektūrā vēsturiski nodarbojas ar lauksaimniecību un papīra ražošanu, bet mūsdienās prefektūras ekonomika balstas uz mašīnbūvi un aeronautiku. Vikikrātuvē par šo tēmu ir pieejami multivides faili. Skatīt: Gifu prefektūra. Encyclopædia Britannica raksts (angliski)