Džozefs "Džo" Šusters (angļu: Joseph "Joe" Shuster; dzimis 1914. gada 10. jūlijā, miris 1992. gada 30. jūlijā) bija kanādiešu/amerikāņu komiksu mākslinieks. Kopā ar Džeriju Sīgelu izveidojuši Supermena tēlu, kas ir pirmais no mūsdienās pazīstamajiem komiksu supervaroņiem un viens no 20. gadsimta atpazīstamākajiem supervaroņiem. Pirmoreiz Supermena tēls parādījās 1938. gada komiksa Action Comics pirmajā numurā. Sākotnēji Supermena autori šo tēlu bija iecerējuši veidot kā ļaundari, taču šī ideja neguva panākumus. 1992. gadā kopā ar Sīgelu viņš tika uzņemts komiksu industrijas Vila Eisnera komiksu slavas zālē un 1993. gadā — Džeka Kirbija slavas zālē. 2005. gadā tika nodibināta Džo Šustera balva, ko katru gadu pasniedz kanādietim par sasniegumiem komiksu, grafisko romānu, interneta komiksu nozarē. Vikikrātuvē par šo tēmu ir pieejami multivides faili. Skatīt: Džo Šusters. Encyclopædia Britannica raksts (angliski) Zinātniskās fantastikas enciklopēdijas raksts (angliski) Biogrāfija (angliski)