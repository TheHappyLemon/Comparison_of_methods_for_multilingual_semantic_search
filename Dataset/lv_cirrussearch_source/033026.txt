Kalgari (angļu: Calgary) ir pilsēta Kanādas dienvidaustrumos. Lielākā Albertas provinces pilsēta. Ievērojams naftas rūpniecības centrs. Pazīstama arī kā ziemas sporta veidu un ekotūrisma centrs. Kalgari pilsētas tiesības ieguva 1884. gadā. 1901. gadā apkārtnē atklāja nelielas naftas atradnes. 1947. gadā pilsētas apkārtnē atrada ievērojami lielākas naftas atradnes un sākās strauja pilsētas attīstība. Īpaši strauji Kalgari attīstījās pēc Arābu valstu naftas embergo ieviešanas 1973. gadā. Kalgari atrodas vairāku lielu kompāniju galvenās mītnes — enerģētikas kompānijām EnCana Corporation, Imperial Oil, Petro-Canada un Shell Canada; dzelzceļa kompānijai Canadian Pacific Railway un lidsabiedrībai WestJet. Pilsētā ir viens no zemākajiem bezdarba līmeņiem valstī (3,1%) un tās saimniecisko attīstību bremzē darbaspēka trūkums. 1988. gadā Kalgari notika ziemas olimpiskās spēles. Tā ir mājvieta NHL hokeja komandai Kalgari "Flames". Katra gada jūlijā Kalgari notiek viena no pazīstamākajām rodeo sacensībām — Calgary Stampede. Kalgari dzimuši vai dzīvojuši: Leslija Feista (Leslie Feist, 1976) — dziedātāja; Džeimss Goslings (James Gosling, 1955) — programmētājs; Ovens Hartgrīvss (Owen Hargreaves, 1981) — futbolists; Brets Hārts (Bret Hart, 1957) — cīkstonis; Ouens Hārts (Owen Hart, 1965—1999) — cīkstonis; Stjū Hārts (Stu Hart, 1915—2003) — cīkstonis; Eliša Katberta (Elisha Cuthbert, 1982) — aktrise; Ralfs Kleins (Ralph Klein, 1942) — politiķis; Tods Makferlains (Todd McFarlane, 1961) — komiksu mākslinieks; Melisa O'Nīla (Melissa O'Neil, 1988) — dziedātāja. Džons Glens (Alberta) (John Glenn , 1833—1886) — pirmais zināmais eiropiešu izcelsmes Kalgari iedzīvotājs; Vikikrātuvē par šo tēmu ir pieejami multivides faili. Skatīt: Kalgari. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Kanādas 2021. gada tautskaite. https://www12.statcan.gc.ca/census-recensement/2021/dp-pd/prof/details/page.cfm?Lang=F&SearchText=Calgary&GENDERlist=1,2,3&STATISTIClist=1&DGUIDlist=2021A00054806016&HEADERlist=1.