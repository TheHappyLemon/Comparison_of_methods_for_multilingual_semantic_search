Stanislavs Sitenfelds (franču: Stanislaus Sittenfeld, poļu: Stanisław Sittenfeld; 1865. gada 11. jūlijs Pjotrkova Tribunalska — 1902. gada 15. jūnijs Davosa) bija poļu izcelsmes Francijas šahists. Piedzimis tagadējā Polijā. 1884. gadā pārcēlies uz dzīvi Parīzē. Piedalījies šaha kafejnīcas Café de la Régence un divas reizes (1890, 1892) izcīnījis 3. vietu (abas reizes uzvarējis Alfonss Gecs). Nospēlējis vairākus mačus ar tā laika vadošajiem Parīzes šahistiem. 1891. gadā cīnījies neizšķirti ar Žanu Taubenhausu un uzvarējis Davidu Janovski. 1892. gadā zaudējis Davidam Janovskim, bet 1893. gadā viņu savstarpējais mačs beidzies neizšķirti. 1901. gadā Parīzē četru šahistu turnīrā dalījis 1.—2. vietu ar Ādolfu Albinu. No 1898. līdz 1899. gadam dzīvojis Riodežaneiro un piedalījies Brazīlijas šaha attīstībā. Bijis viens no Riodežaneiro šaha kluba dibinātājiem. Heritage des echecs Francais: Stanislaus Sittenfeld Šahista profils chessgames.com mājaslapā (angliski)