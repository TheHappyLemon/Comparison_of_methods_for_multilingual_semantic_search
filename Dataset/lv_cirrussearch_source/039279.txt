Verners Golcs (vācu: Werner Golz; dzimis 1933. gada 8. novembrī, miris 1974. gada 26. oktobrī) bija vācu šahists un žurnālists. 1958. gadā Golcs uzvarēja Austrumberlīnes šaha čempionātā. No 1957. līdz 1969. gadam piedalījās visos VDR čempionāta finālos. Vairākas reizes ieņēma godalgotās vietas: 1957. gadā ieguva 3., 1964. — 3.-4., 1965. — 2.-3. vietu, bet lielāko panākumu sasniedza 1959. gadā Leipcigā, kad dalīja pirmo vietu un tikai mačā par čempiona nosaukumu zaudēja Volfgangam Pīčam. 1964. gadā Golcs uzvarēja atklātajā Berlīnes pilsētas čempionātā, bet 1970. gadā dalīja pirmo vietu Kurta Rihtera piemiņas turnīrā. Golcs bijis VDR izlases komandas dalībnieks un divas reizes piedalījies šaha olimpiādēs — 1960. un 1964. gadā, bet 1970. gadā Eiropas komandu čempionātā ieguvis bronzas medaļu. Golz, Keres. Schönheit der Kombination (vācu). Berlin : Sportverlag, 1978. V. Golca profils vietnē Berliner Schachverband (vāciski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski) Šahista profils olimpbase.org mājaslapā (Eiropas komandu šaha čempionāts) (angliski) V. Golca šaha kompozīcijas vietnē PDB