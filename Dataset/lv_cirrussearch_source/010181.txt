Jānis Polis (dzimis 1938. gada 25. jūnijā, miris 2011. gada 12. aprīlī) bija latviešu ķīmiķis, kurš izstrādāja vienu no pirmajām pretvīrusu medikamenta remantadīna (rimantadīna) sintēzes metodēm. Dzimis Elejā, studējis Rīgas Politehniskajā institūtā un strādājis LZA Organiskās sintēzes institūtā līdz 1997. gadam. Saņēmis dažādus apbalvojumus gan padomju laikā, gan pēc Latvijas neatkarības atgūšanas. 2009. gada 6. februārī J. Polis saņēma Pasaules intelektuālā īpašuma organizācijas zelta medaļu un diplomu par izgudrojumiem medicīniskajā ķīmijā. Mūža beigās dzīvojis trūkumā un miris 72 gadu vecumā Rīgā 2011. gada 12. aprīlī. J. Polis ir vairāk nekā 95 zinātnisko darbu autors, ir saņēmis 36 PSRS autorapliecības, 2 Latvijas patentus un 15 patentus dažādās pasaules valstīs. «25. jūnijs. Piedzima latviešu ķīmiķis Jānis Polis, remantadīna izgudrotājs». lr1.lsm.lv. Skatīts: 2018-08-01. «WIPO Awards Presented to a Latvian Inventor and an Innovative Enterprise». Patent Office of the Republic of Latvia. 2009. gada 9. februāris. Arhivēts no oriģināla, laiks: 2012. gada 22. martā. Skatīts: 2011. gada 13. aprīlis. «Jānis Polis». Latvijas Zinātņu Akadēmija. Arhivēts no oriģināla, laiks: 2011. gada 1. oktobrī. Skatīts: 2011. gada 4. oktobris. «Miris Remantadīna izgudrotājs Jānis Polis». 2011. gada 12. aprīlis. Skatīts: 2011. gada 4. oktobris. Remantadīns, tā izgudrotājs Jānis Polis un Organiskās sintēzes institūts