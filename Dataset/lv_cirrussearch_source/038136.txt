Tīcia Gara (ungāru: Gara Tícia; dzimusi 1984. gada 25. oktobrī Budapeštā) ir Ungārijas starptautiskā lielmeistare šahā (2002). Trīs reizes uzvarējusi Ungārijas junioru šaha čempionātos: 1994. gadā U10 vecuma kategorijā, 1997. gadā U14 vecuma kategorijā un 1998. gadā U14 vecuma kategorijā. Vairākkārt pārstāvējusi Ungāriju Eiropas un Pasaules junioru šaha čempionātos, kuros izcīnījusi četras medaļas: sudraba (1998. gadā Eiropas junioru šaha čempionātā U14 vecuma grupā) un 3 bronzas (1994. gadā Eiropas junioru šaha čempionātā U10 vecuma grupā, 1995. gadā Eiropas junioru šaha čempionātā U12 vecuma grupā, 1998. gadā Pasaules junioru šaha čempionātā U14 vecuma grupā). Divas reizes izcīnījusi sudraba medaļas komandu vērtējumā Eiropas komandu čempionātā U18 vecuma grupā (2000, 2001). Divas reizes uzvarējusi Ungārijas sieviešu šaha čempionātos (2006, 2007). Daudzu starptautisko šaha turnīru laureāte. 2001. gadā dalījusi otro vietu Budapeštas starptautiskajā šaha turnīrā Budapest Spring. 2002. gadā dalījusi otro vietu Budapeštas starptautiskajā šaha turnīrā First Saturday IM A. 2015. gadā kopā ar Sidoniju Vajdu un Ivetu Rajlihu dalījusi pirmo vietu Budapeštas starptautiskajā šaha turnīrā International Women Spring Chess Festival. Pārstāvējusi Ungārijas komandu lielākajos komandu šaha turnīros: Pasaules šaha olimpiādēs piedalījusies 4 reizes (2010-2016); Pasaules komandu šaha čempionātā piedalījusies 2019. gadā; Eiropas komandu šaha čempionātos piedalījusies 6 reizes (2001, 2007-2015). Par panākumiem turnīros FIDE 2000. gadā Garai piešķīra starptautiskās meistares (WIM), bet 2002. gadā - starptautiskās lielmeistares (WGM) nosaukumu. Tīcias māsa Anita arī ir šaha lielmeistare. OlimpBase :: European Girls' U18 Team Chess Championship :: Tícia Gara Gara Tícia megvédte bajnoki címét «Rajlich, Vajda and Gara tie for the first at the Women Spring Festival». Arhivēts no oriģināla, laiks: 2017. gada 23. martā. Skatīts: 2017. gada 13. aprīlī. OlimpBase :: Women's Chess Olympiads :: Tícia Gara OlimpBase :: European Women's Team Chess Championship :: Tícia Gara Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)