Žlobina (baltkrievu: Жлобін, krievu: Жлобин) ir pilsēta Baltkrievijā, Gomeļas apgabala ziemeļos, Žlobinas rajona centrs pie Dņepras upes. Metalurģiskās rūpniecības centrs. Rakstos pirmoreiz minēta 1654. gadā kā Lietuvas Lielkņazistē ietilpstoša apdzīvotā vieta. Pievienota Krievijas Impērijai pēc Polijas otrās dalīšanas 1793. gadā. No 1919. gada - KPFSR, no 1924. gada Baltkrievijas PSR sastāvā. 1925. gadā tai tika piešķirtas pilsētas tiesības. Otrā pasaules kara laikā no 1941. gada 3. jūlija līdz 13. jūlijam un no 1941. gada 14. augusta līdz 1944. gada 26. jūnijam Žlobina atradās vācu okupācijā. 1984. gadā Žlobinā rietumu kompānijas uzbūvēja lielu metalurģisko kombinātu, kas mūsdienās ir pilsētas ekonomikas pamats. 1991. gadā, sabrūkot PSRS, Žlobina kļuva par neatkarīgās Baltkrievijas pilsētu. Žlobina ir vesermetēja, olimpiskā čempiona Vasiļa Rudzjankova (Васіль Васілевіч Рудзянкоў, 1931 – 1982) dzimtā pilsēta. Pilsētu Baltkrievijas hokeja Ekstralīgā pārstāv klubs Žlobinas "Metallurg". Q125194897. Vikikrātuvē par šo tēmu ir pieejami multivides faili. Skatīt: Žlobina. Krievijas Lielās enciklopēdijas raksts (krieviski) Žlobina vietnē "Baltkrievijas globuss" Arhivēts 2017. gada 16. janvārī, Wayback Machine vietnē. (krieviski) Baltkrievijas metalurģiskā kompānija Arhivēts 2010. gada 29. janvārī, Wayback Machine vietnē.