Šis raksts ir par Ķīnas provinci. Par citām jēdziena Heilundzjana nozīmēm skatīt nozīmju atdalīšanas lapu. Heilundzjanas province (vienkāršotā ķīniešu: 黑龙江省, tradicionālā ķīniešu: 黑龍江省, piņjiņs: Hēilóngjiāng Shěng) ir viena no Ķīnas 22 provincēm. Province atrodas valsts ziemeļaustrumos. Tā robežojas ar Dzjiliņas provinci, Iekšējo Mongoliju un Krieviju. Platības ziņā šī ir 6. lielākā province valstī, taču atrodas tikai 15. vietā pēc iedzīvotāju skaita (2010. gadā Heilundzjanas provincē dzīvoja 38,3 miljoni cilvēku). Provinces teritorijā atrodas Ķīnas vistālāk uz austrumiem un ziemeļiem esošie punkti. Provinces administratīvais centrs un lielākā pilsēta ir Harbina. Vikikrātuvē par šo tēmu ir pieejami multivides faili. Skatīt: Heilundzjana. Encyclopædia Britannica raksts (angliski) Encyclopædia Universalis raksts (franciski) Oficiālā tīmekļa vietne