Melānija Ričardsa Grifita (angļu: Melanie Richards Griffith; dzimusi 1957. gada 9. augustā) ir amerikāņu aktrise. Dzimusi 1957. gada 9. augustā Manhatanā, Pītera Grifita un aktrises Tipijas Hedrenas ģimenē. Savu karjeru sākusi 1970. gados, piedaloties vairākās neatkarīgajās trillera filmās, slavu gūstot 1980. gados. 1975. gadā, 17 gadu vecumā, piedalījusies Artura Penna neo-noir filmā Night Moves. Par lomu Braiena De Palmas erotiskajā trillerī Body Double (1984), saņēmusi National Society of Film Critics Award balvu kā labākā aktrise otrā plāna lomā. Vēlāk piedalījusies arī kinokomēdijā Something Wild (1986) un romantiskajā komēdijā Working Girl (1988), par ko viņu nominēja Amerikas Kinoakadēmijas balvai kategorijā "Labākā aktrise galvenajā lomā" un saņēma Zelta globusa balvu. 1990. gados tikusi nominēta Zelta globusam par lomām seriālā Buffalo Girls (1995) un filmā "RKO 281" (1999). Saņēmusi arī divas Zelta avenes balvas par lomām filmās Shining Through (1992), A Stranger Among Us (1992) un Mulholland Falls (1996). Piedalījusies filmās Pacific Heights (1990), Milk Money (1994), Mulholland Falls (1996), "Lolita" (Lolita, 1997), Another Day in Paradise (1998), "Slavenība" (1998), Crazy in Alabama (1999), Cecil B. Demented (2000), "Mazais Stjuarts 2" (2002), "Automāts" (Autómata, 2014) un "Katastrofu mākslinieks" (2017). Četras reizes precējusies — ar aktieriem Donu Džonsonu (divas reizes), Stīvenu Baueru un Antonio Banderasu. Viņai ir dēls un divas meitas, viena no meitām, Dakota Džonsone, arī ir aktrise. IMDb profils (angliski) Internet Broadway Database profils (angliski) AllMovie profils (angliski)