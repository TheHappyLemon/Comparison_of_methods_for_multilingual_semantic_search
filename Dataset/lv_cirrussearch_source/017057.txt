Serious Sam ir pirmā video spēle (izdota divās epizodēs) Serious Sam sērijā. Tā ir pirmās personas šaujamspēle (ar trešās personas šaujamspēles iespējām), ko izstrādāja Horvātijas kompānija Croteam. Sākotnēji spēle tika izlaista tikai personālajiem datoriem, taču Serious Sam pieaugošā popularitāte izraisīja spēles pārnešanu uz vairākām citām platformām, ieskaitot Xbox, GameCube, PlayStation 2 un Xbox Live Arcade. Sērija seko galvenā varoņa Sema Nopietnā Stouna (Sam "Serious" Stone) piedzīvojumiem un viņa cīņai pret ārpuszemes iebrucēju armiju, ko sauc par Mental. Serious Sam spēles tiek veidotas tradicionālā pirmās personas šaujamspēļu stilā, kā piemēram, Doom un Quake. Ienaidnieki parādās bieži un uzbrūk lielos viļņos no visas kartes, un spēlētājam ir jāizvairās no viņu šāviņiem un uzbrukumiem, ko parasti dara lecot un pārvietojoties, nevis slēpjoties. Veselība un bruņas neatjaunojas pašas, tā vietā to papildina ar pakām, kas ir atrodamas visos līmeņos. Atlikusī veselība ir redzama kā procentuāls skaitlis uz ekrāna. Cīņas ir ātras un mežonīgas: līmenis parasti sastāv no vairākām arēnām, kurās spēlētājam jāuzvar noteiktu skaitu ienaidnieku, kuri atkārtoti parādās (angļu valodas termins - spawn), pirms turpināt ceļu uz nākamo. Spēlētājs var pārnēsāt neierobežotu ieroču daudzumu, un arī munīcijas līmeņos ir ļoti daudz, lai gan ienaidnieki mirstot to nekad nenomet. Spēles vizuālais stils ir fantastisks un smieklīgs. Ienaidnieki variē no karavīriem ar raķešmetējiem un gigantiskiem robotiem līdz kliedzošiem pašnāvniekiem - spridzinātājiem bez galvām un ar bumbām rokās. Spēles apkārtne ir svešzemju planētas, Seno ēģiptiešu piramīdas un tropu meži. Serious Sam ir iespējama kooperatīvā spēlēšana, izmantojot dalītā ekrāna režīmu vai ar interneta starpniecību. Serious Sam sastāv no trīs epizodēm: Serious Sam: The First Encounter, Serious Sam: The Second Encounter, un fanu izveidotās līmeņu pakas Dark Island, kas oriģinālajā versijā nav iekļauta. Izlaidums, ko sauc par Serious Sam: Gold Edition ietver visu saturu no First Encounter, Second Encounter un Dark Island Spēli pārveidoja HD izmantojot Serious Engine 3. Tā ietver atjaunotu grafiku, modeļus un apkārtni augstā izšķirtspējā. Kopā ar uzlabotām tekstūrām un galveno varoņu modeļiem, pārveidojums ietver arī 16 spēlētāju daudzspēlētāju kooperatīvo režīmu (4 spēlētāju XBLA versijā), Deathmatch spēles režīmu, un sasniegumu sistēmu. Jauns spēles režīms, ar nosaukumu Co-op Tournament arī tika ieviests šajā pārveidojumā. First Encounter HD versija tika izlaista 2009. gada 24.novembrī, savukārt Second Encounter pārveidojums tika publicēts 2010. gada 13. janvārī. First Encounter saņēma lielu redakciju un patērētāju atzinību. Līdz 2012. gada 25. maijam kopējais vērtējumu rezultāts sasniedza 83% GameRankings, un 87% Metacritic. Spēle saņēma vairākas galvenās balvas no plašsaziņas līdzekļiem, tostarp arī prestižo Game of the Year. «Serious Sam: TFE Gamerankings mājaslapā». Arhivēts no oriģināla, laiks: 2013. gada 2. janvārī. Skatīts: 2012. gada 29. decembrī. Serious Sam: TFE Metacritic mājaslapā