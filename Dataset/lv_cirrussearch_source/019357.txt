Jāns Laco (slovāku: Ján Laco; dzimis 1981. gada 1. decembrī) ir slovāku hokejists, vārtsargs. Pašlaik (2016) Laco spēlē Čehijas Ekstralīgas vienībā Pirati Chomutov. Profesionāļa karjeru Laco sāka 2000.—2001. gada sezonā, debitējot Slovākijas Ekstralīgas kluba MHk 32 Liptovský Mikuláš sastāvā. Par kluba pamatvārtsargu Jāns gan kļuva vien 2004.—2005. gada sezonā, tās gaitā pārceļoties uz HC Košice rindām. HC Košice rindās Laco aizvadīja vēl divas sezonas, tad uz gadu atgriezās Liptovski Mikulāšā, bet 2008.—2009. un 2009.—2010. gada sezonas aizvadīja jau HKm Zvolen kluba rindās. 2010.—11. gada sezonā spēlēja HK Nitra sastāvā. 2011.—12. gada sezonu aizvadīja KHL kluba Popradas "Lev" rindās, taču tad pievienojās Doneckas "Donbass". Ja pirmajā sezonā Laco dalīja spēles laiku komandas vārtos ar Ēriku Ešbergu, 2013.—14. gada sezonā viņš bija "Donbass" otrais vārtsargs aiz Maikla Leitona muguras. 2014. gada vasarā hokejists noslēdza līgumu ar Astanas "Baris", tās sastāvā aizvadot nākamās divas sezonas. 2016. gada vasarā pievienojās Čehijas Ekstralīgas vienībai HK Homutova. 2012. gada Pasaules čempionātā tika atzīts par turnīra labāko vārtsargu, tiekot iekļauts arī turnīra simboliskajā izlasē. Laco čempionātā kopā ar izlasi izcīnīja sudraba medaļas. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)