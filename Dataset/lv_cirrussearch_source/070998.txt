Prospers, arī Urāns XVIII, ir Urāna pavadonis. Tas ir 25. pavadonis pēc kārtas, skaitot no Urāna. Pavadoni atklāja 1999. gada 18. jūlijā B. Gledmens, Dž. Kavelārs, M. Holmans, H. Šols un Ž. M. Petits ar 3,5 m Kanādas-Francijas-Havaju teleskopu Maunakea observatorijā. Vienlaicīgi tika atklāts arī Stefans un Seteboss. Starptautiskā Astronomijas savienība 1999. gada 4. septembrī pavadonim piešķīra pagaidu apzīmējumu S/1999 U 3. 2000. gada 21. augustā Starptautiskā Astronomijas savienība pavadonim piešķīra nosaukumu Prospers. Prospero ir tēls Viljama Šekspīra traģikomēdijā „Vētra”. Prospers ir neliels pavadonis, tā diametrs ir apmēram 50 km. Prospera orbīta atrodas starp Margaretu un Setebosu. Prospers ir neregulārs pavadonis, rotē pretēji Urāna rotācijas virzienam un tā orbīta atrodas 152,0° leņķī pret Urāna ekvatora plakni. Orbītas parametri liecina, ka Prospers nav veidojies pie Urāna, bet pagātnē planēta to ir notvērusi savā gravitācijas laukā. Prospera orbītas parametri ir tuvu līdzīgi kā Sikoroksai un Setebosam, kas iespējams, liecina par to kopīgo izcelsmi. Uranus moons I.Vilks, Astronomijas vārdnīca, LU Akadēmiskais apgāds, 2014, ISBN 978-9984-45-857-1 Uranian System IAUC 7248 IAUC 7479 Latvijas Nacionālais teātris. VILJAMS ŠEKSPĪRS. VĒTRA Vikikrātuvē par šo tēmu ir pieejami multivides faili. Skatīt: Prospers.