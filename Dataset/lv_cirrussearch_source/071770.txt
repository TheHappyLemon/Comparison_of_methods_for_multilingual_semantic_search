Haralls Estbergs Āmunnsens (norvēģu: Harald Østberg Amundsen; dzimis 1998. gada 18. septembrī) ir norvēģu distanču slēpotājs, 2023.—2024. gada sezonas Pasaules kausa kopvērtējuma uzvarētājs, Tour de Ski uzvarētājs. 2021. un 2023. gada Pasaules čempionāta medaļnieks. 2017. gada Pasaules čempionātā junioriem Pārksitijā izcīnīja zelta medaļu stafetē un bronzu skiatlonā. Pēc gada, kad Pasaules čempionāts junioriem risinājās Gomsā, Šveicē, šajās abās disciplīnās ieguva zelta medaļas. 2018. gada 8. decembrī debitēja Pasaules kausa sacensībās ar 30. vietu 30 km distancē. 2020. gada Pasaules U-23 čempionātā Obervīzentālē izcīnīja četras medaļas: zeltu 30 km slēpojumā brīvajā stilā un stafetē, sudrabu 15 km klasiskajā stilā un bronzu sprintā. Pasaules čempionātā pieaugušajiem pirmo reizi piedalījās 2021. gadā Oberstdorfā. Startēja tikai 15 km distancē brīvajā stilā un izcīnīja bronzas medaļu. Pasaules kausa posmos pirmo reizi vietu uz pjedestāla izcīnīja 2022. gada 12. martā Fālunā 15 km brīvajā stilā. Pirmo uzvaru izcīnīja 2023. gada 27. janvārī Lerusā, Francijā, 10 km distancē brīvajā stilā. 2023. gada Pasaules čempionātā Planīcā ieguva sudrabu 15 km distancē. 2023.—2024. gada sezonā uzvarēja Tour de Ski kopvērtējumā, trīs posmos izcīnot vietas uz pjedestāla, tostarp gūstot divas uzvaras. Viņš kļuva par ceturto norvēģu vīriešu slēpotāju, kas uzvarējis šajās daudzdienu sacensībās. Āmunnsens uzvarēja arī Pasaules kausa kopvertējumā, par 54 punktiem pārspējot Juhannesu Klēbo, un ieguva Lielo kristāla globusu. «Norway repeats podium sweep in 15km F ind.». fis-ski.com (angļu). 2021. gada 3. martā. Skatīts: 2024. gada 20. martā. «Grand season finals for the Men's Distance skiers». fis-ski.com (angļu). 2022. gada 12. martā. Skatīts: 2024. gada 20. martā. «Amundsen gets first World Cup win at the right time: 'A really important race for me'». fis-ski.com (angļu). 2023. gada 27. janvārī. Skatīts: 2024. gada 20. martā. «Krueger grabs gold No.2 in Planica after 'nerve-wrecking' Norwegian 15km thriller». fis-ski.com (angļu). 2023. gada 1. martā. Skatīts: 2024. gada 20. martā. «Amundsen joins exclusive club of Norwegian Tour de Ski winners: 'Better than I dreamed of'». fis-ski.com (angļu). 2023. gada 7. janvārī. Skatīts: 2024. gada 20. martā. «Lielo kristāla globusu izcīna Āmunnsens». sports.tv3.lv. 2024. gada 17. martā. Skatīts: 2024. gada 20. martā. FIS profils (distanču slēpošana) (angliski)