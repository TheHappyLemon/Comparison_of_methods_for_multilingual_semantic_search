Dienvidamerikas īssejas lāči (latīņu: Arctotherium) ir lāču dzimtas (Ursidae) izmirusi, aizvēsturiska skrienošo lāču (Tremarctinae) ģints. Tie ir tuvi radinieki īssejas lāčiem (Arctodus) no Ziemeļamerikas. Zinātnieki ir definējuši, ka Ziemeļamerikas īssejas lāčus jeb īssejas lāči (Arctodus) un Dienvidamerikas īssejas lāči (Arctotherium) kopā veido īssejas lāču cilti. Līdz šim Arctotherium fosilijas ir atrastas tikai Dienvidamerikā. Senākie kauli, kas atrasti Argentīnā, ir no pleistocēna, un tie ir apmēram miljons gadus veci. Dienvidamerikas ziemeļu reģionu (Venecuēlas) lāču fosilijas ir jaunākas, tikai no vēlā pleistocēna. Ir pamats domāt, ka Dienvidamerikas centrālās daļas īssejas lāči bija senāki, un no šī reģiona tie izplatījās pa visu Dienvidameriku. Ir zināms, ka visi zvēri, arī plēsēji Dienvidamerikā ienāca no Ziemeļamerikas, tādēļ ir pamats domāt, ka īssejas lāču priekštecis Dienvidamerikā ir ienācis daudz senāk, nekā ir datētas vecākās Dienvidamerikas īssejas lāču fosilijas. † ģints Dienvidamerikas īssejas lāči (Arctotherium) † suga Argentīnas īssejas lācis (Arctotherium latidens) † suga Brazīlijas īssejas lācis (Arctotherium (Pararctotherium) brasiliensis) † suga Buenosairesas lācis (Arctotherium bonariensis) † suga Arctotherium vetustum † suga Arctotherium tarijense «IngentaConnect A Blancan (Pliocene) short-faced bear from El Salvador and its im». Arhivēts no oriģināla, laiks: 2018. gada 4. jūnijā. Skatīts: 2009. gada 21. augustā. Consejo Nacional De Investigaciones Cientificas Y Tecnicas[novecojusi saite] http://www.informaworld.com/smpp/content~content=a912060367~db=all~jumptype=rss