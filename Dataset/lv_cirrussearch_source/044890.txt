Fortnite Battle Royale ir Epic Games izstrādāta un izdota bezmaksas kaujas videospēle. 2017. gada septembrī tā tika izdota Microsoft Windows, macOS, PlayStation 4 un Xbox One, 2018. gada aprīlī — iOS, 2018. gada jūnijā — Nintendo Switch, bet 2018. gada augustā — Android operētājsistēmai. Tā ir balstīta uz sadarbības izdzīvošanas spēli ar celtniecības elementiem Fortnite: Save The World. Spēles gaita ir tipiska citām "karaļu kaujas" (battle royale) žanra spēlēm. No levitējoša autobusa, kurš lido gar visas spēles teritoriju, izlec 100 spēlētāji. Spēlētāji pēc izlekšanas no autobusa var izmantot savu izpletni, lai izvēlētos vietu, kur viņi uzsāks cīņu vai/un meklēs resursus/ieročus. Spēlētāji lieto resursus (koks, metāls, tērauds), lai būvētu praktiski jebko - sākot ar īstermiņa koka sienām, ar kurām pasargātos no pretinieku uzbrukuma, līdz pat izgreznotām pilīm un mājām. Pēc kāda laika spēles laukumā sāk parādīties "negaiss". Laukums tiek pakāpeniski sašaurināts riņķveida formā, izejot no šī riņķa, spēlētāja varonis sāk lēnām mirt. Spēles mērķis ir būt pēdējam dzīvajām spēlētājam, bet arī ir iespējams spēlēt divatā, trijatā un četratā vienā komandā.