Palmu vāveres, palmu vāveru cilts (Funambulini) ir vāveru dzimtas (Sciuridae) grauzēju cilts, kas pieder Āzijas vāveru apakšdzimtai (Callosciurinae). Šajā apakšdzimtā ir vēl viena cilts — Dienvidaustrumāzijas vāveres (Callosciurini). Palmu vāveru ciltī ir tikai viena ģints — palmu vāveres (Funambulus). Ģintī ir 5 sugas, kas iedalās 2 apakšģintīs. Visas Āzijas palmu vāveres dzīvo Dienvidāzijā; Ceilonā, Pakistānā un Indijā. Āzijas palmu vāverēm ir raksturīgas tumšas un gaišas garenvirziena svītras uz ķermeņa. Kažoks ir biezs un mīksts, tā krāsa variē no pelēka līdz melnam. ķermeņa garums visām palmu vāverēm ir līdzīgs, apmēram 14—16 cm, aste ir tikpat gara kā ķermenis, līdz ar to kopējais vāveres garums pagarinās vēl par 14 cm. Palmu vāveres ir dienas dzīvnieki un barojas gaišajā diennakts laikā. Tās ēd sēklas, riekstus, lapas un kukaiņus. Palmu vāveru cilts (Funambulini) Palmu vāveru ģints (Funambulus) apakšģints: Funambulus Džungļu palmu vāvere (Funambulus tristriatus) Indijas palmu vāvere (Funambulus palmarum) Leiarda palmu vāvere (Funambulus layardi) Tumšā palmu vāvere (Funambulus sublineatus) apakšģints: Prasadsciurus Piecsvītru palmu vāvere (Funambulus pennantii) Thorington, R. W. Jr. and R. S. Hoffman. 2005. Family Sciuridae. Pp. 754-818 in Mammal Species of the World a Taxonomic and Geographic Reference. D. E. Wilson and D. M. Reeder eds. Johns Hopkins University Press, Baltimore. Palm Squirrel 2 Palm Squirrel