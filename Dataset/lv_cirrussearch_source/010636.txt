Maikls Daniels Higinss (īru: Micheál D. Ó hUigínn; dzimis 1941. gada 18. aprīlī) ir īru politiķis, dzejnieks, rakstnieks un diktors, pārstāvējis Leiboristu partiju. Viņš guva uzvaru 2011. gada 27. oktobrī notikušajās Īrijas prezidenta vēlēšanās, prezidenta amata pienākumus M. Higinss sāks pildīt 2011. gada 11. novembrī. Pirms ievēlēšanas par prezidentu viņš bija partijas prezidents. Divus termiņus 1970. un 1980. gados bija Īrijas parlamenta augšpalātas (Seanad Éireann) loceklis. Tāpat bijis arī parlamenta apakšpalātas (Dáil Éireann) loceklis (1981—1982, 1987—2011). M. Higinss bijis arī valsts mākslas, kultūras un gēļvalodīgo reģionu (Gaeltacht) ministrs. Izglītību ieguvis Īrijas Nacionālajā universitātē Golvejā (National University of Ireland, Galway), Indiānas universitātē Blūmingtonā (Indiana University Bloomington) un Mančestras universitātē (University of Manchester). Profils Leiboristu partijas mājaslapā (angliski)