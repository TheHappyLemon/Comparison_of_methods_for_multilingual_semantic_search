Olga Girja (krievu: Ольга Александровна Гиря; dzimusi 1991. gada 4. jūnijā Langepasā) ir Krievijas starptautiskā lielmeistare šahā (2009). Vairākārt piedalījusies Eiropas un Pasaules junioru šaha čempionātos dažādās vecuma grupās, kuros izcīnījusi septiņas medaļas: 2 zelta (2009. gadā Eiropas junioru U18 šaha čempionātā, 2009. gadā Pasaules junioru U18 šaha čempionātā), 4 sudraba (2007. gadā Pasaules junioru U16 šaha čempionātā, 2008. gadā Eiropas junioru U18 šaha čempionātā, 2010. gadā Pasaules junioru U20 šaha čempionātā, 2011. gadā Pasaules junioru U20 šaha čempionātā) un bronzu (2008. gadā Pasaules junioru U18 šaha čempionātā). 2005. gadā Salehardā ar simtprocentīgu rezultātu (9 uzvaras 9 partijās) uzvarējusi Arktikas kausa izcīņā šahā. 2007. gadā šo rezultātu atkārtojusi Krievijas junioru šaha čempionāta U16 vecuma grupā. 2014. gadā uzvarējusi Krievijas šaha kausa izcīņā sievietēm. 2018. gada septembrī Čeļabinskas apgabala Satkas pilsētā izcīnījusi sudraba medaļu Krievijas sieviešu šaha čempionāta superfinālā. 2019. gada augustā Iževskā uzvarējusi Krievijas sieviešu šaha čempionāta superfinālā. 2020. gada decembrī Maskavā palikusi 9. vietā Krievijas sieviešu šaha čempionāta superfinālā. 2021. gada oktobrī Ufā ieņēmusi 8. vietu Krievijas sieviešu šaha čempionāta superfinālā. 2021. gada novembrī Rīgā ierindojusies 15. vietā 2021. gada "FIDE Chess.com Grand Swiss" turnīrā sievietēm. Piedalījusies Pasaules sieviešu šaha čempionātos pēc izslēgšanas sistēmas: 2012. gadā izstājusies 2. kārtā, bet 2015. gadā 2. kārtā piekāpusies Valentīnai Guņinai. 2017. gadā Teherānā Pasaules šaha čempionātā sievietēm pēc izslēgšanas sistēmas 1. kārtā sakarā ar Kristinas-Adelas Foišoras nāvi saņēmusi uzvaru bez spēles, 2. kārtā uzvarējusi Anastasiju Bodnaruku, bet 3. kārtā zaudējusi Dzjui Veņdzjuņai. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā zaudējusi Džai Mo. 2013.-2014. gadu sezonā piedalījusies FIDE Women's Grand Prix sērijas četros turnīros. Labāko rezultātu sasniegusi 2014. gada aprīlī Hantimansijskā, kad ierindojusies 2. vietā aiz Pasaules šaha čempiones Hou Jifaņas. 2022. gada septembrī Čeboksaros izcīnījusi 3. vietu Krievijas sieviešu šaha čempionāta superfinālā. Pārstāvējusi Krievijas komandu lielākajos komandu šaha turnīros: Pasaules šaha olimpiādēs piedalījusies 4 reizes (2010, 2014-2018). Komandu vērtējumā izcīnījusi zelta (2014) medaļu. Individuālajā vērtējumā izcīnījusi sudraba (2018) medaļu; Eiropas komandu šaha čempionātā piedalījusies 3 reizes (2013, 2017-2019). Komandu vērtējumā izcīnījusi 2 zelta (2017, 2019) un sudraba (2013) medaļas; Pasaules komandu šaha čempionātos piedalījusies 4 reizes (2013-2019). Komandu vērtējumā izcīnījusi zelta (2017), 2 sudraba (2015, 2019) un bronzas (2013) medaļas. Inviduālajā vērtējumā izcīnījusi 2 zelta (2013, 2015) un sudraba (2015) medaļas. Par panākumiem turnīros FIDE 2006. gadā Girjai piešķīra starptautiskās sieviešu meistares (WIM), bet 2009. gadā - starptautiskās sieviešu lielmeistares (WGM) nosaukumu. 2021. gadā kļuvusi par starptautisko lielmeistaru (GM). Cup of the Arctic 2005 2007 HL RUS Juniors Champ. Girls-16 «Olga Girya tops the Russian Women’s Premier Cup». Arhivēts no oriģināla, laiks: 2016. gada 9. augustā. Skatīts: 2016. gada 25. novembrī. «ChessPro. Суперфиналы чемпионата России, Сатка 2018. Все о турнире». Arhivēts no oriģināla, laiks: 2019. gada 23. janvārī. Skatīts: 2018. gada 6. septembrī. «ChessPro. Суперфинал чемпионата России. Воткинск, Ижевск 2019. Все о турнире». Arhivēts no oriģināla, laiks: 2019. gada 23. augustā. Skatīts: 2019. gada 23. augustā. Суперфинал чемпионата России. Москва Суперфинал чемпионата России. Уфа 2021 FIDE Chess.com Women's Grand Swiss «2012 FIDE Knockout Matches». Arhivēts no oriģināla, laiks: 2019. gada 30. aprīlī. Skatīts: 2016. gada 25. novembrī. 2015 FIDE Knockout Matches «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 20. februārī. Women’s World Championship 2018 2013-2014 FIDE Women's Grand Prix Суперфинал чемпионата России. Чебоксары. 2022 OlimpBase :: Women's Chess Olympiads :: Olga Girya OlimpBase :: European Women's Team Chess Championship :: Olga Girya OlimpBase :: World Women's Team Chess Championship :: Olga Girya Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)