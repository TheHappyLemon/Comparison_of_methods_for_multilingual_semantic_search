Māris Bičevskis (dzimis 1991. gada 3. augustā Rīgā) ir latviešu hokejists, spēlē uzbrucēja pozīcijā. Pašlaik (2024) pārstāv Austrijas hokeja līgas klubu HK Olimpija Ljubljana. Viņa vecākā māsa Ilze Bičevska un brālis Aldis Bičevskis arī ir hokejisti. Karjeru uzsācis 2007. gadā Latvijas 1. līgas kluba SK Rīga 91 sastāvā. 2008.—2009. gada sezonā debitējis Latvijas čempionātā SK LSPA/Rīga sastāvā. 2009.—2010. gada sezonā HK Dinamo Juniors sastāvā startēja Baltkrievijas Ekstralīgā un Latvijas Virslīgā. Kopš 2010.—2011. gada sezonas spēlē HK Rīga sastāvā Jaunatnes hokeja līgā. 2011. gada decembrī debitēja Rīgas "Dinamo" oficiālās spēlēs (Špenglera kausa izcīņā). 2012. gada janvārī debitējis KHL. Vairākus gadus piedalījies Latvijas hokeja izlases treniņnometnēs, taču gan pirms 2013., gan 2014. gada Pasaules čempionātiem kā pēdējais īsi pirms turnīra sākuma tika atskaitīts no Teda Nolana vadītās izlases. Spēlējis vairāku Latvijas jaunatnes izlašu sastāvos. «Hokejs ar bizi». Sporto.lv. Skatīts: 2012. gada 24. martā.[novecojusi saite] «EHL». ehl.entuziasti.com (latviešu). Skatīts: 2021-10-22. «Dinamo Riga Spengler Cup Roster». spenglercup.ch. 2011-12-31. Arhivēts no oriģināla, laiks: 2012-01-07. Skatīts: 2011-12-31. «KHL player profile». khl.ru. Skatīts: 2012-01-10. «Eurohockeynet Player profile». eurohockey.net. 2011-12-31. Skatīts: 2011-12-31. «Māris Bičevskis». Eurohockey.com. Skatīts: 2012. gada 29. februārī. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski) Latvijas Hokeja federācijas profils[novecojusi saite]