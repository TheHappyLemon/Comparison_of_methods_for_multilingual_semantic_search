Gammas sala ( angļu: Gamma Island; spāņu: Isla Gamma) vai Observatorijas sala (spāņu: Isla Observatorio; Argentīnas avotos) ir ap 1,5 km gara un līdz 0,9 km plata sala Melhiora salu arhipelāgā Antarktikā. Izvietojusies arhipelāga dienvidrietumos rietumu salu grupā. Salu atklāja Francijas antarktiskā ekspedīcija 1903.—1905. gados un nosauca par Gutsa salu (franču: Île Gouts) par godu Francijas kara flotes fregates kapteinim Gutsam. 1927. gadā salu apsekoja britu Discovery Investigation ekspedīcija un nodēvēja salu pēc analoģijas ar citam arhipelāga salām pēc grieķu alfabēta trešā burta gamma. 1947. gadā salas ziemeļaustrumu galā Argentīna ierīkoja Melhioras polārstaciju (līdz 1961. gada novembrim — vissezonas, vēlāk — vasaras stacija). SCAR Composite Gazetteer