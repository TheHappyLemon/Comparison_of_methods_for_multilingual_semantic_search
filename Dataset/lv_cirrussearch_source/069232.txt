The Conqueror ir 1956. gada ASV vēsturiska drāmas filma, kuras režisors ir Diks Pauels, bet producents Hovards Hjūzs. Filmā Džons Veins atveido galveno, mongoļu iekarotāja Čingishana, lomu. Pārējās lomas atveido Sūzana Heivorda, Agnese Morheda, Pedro Armendariss, Tomass Gomess un Džons Hoits. Neskatoties uz zvaigžņoto aktieru sastāvu un kases ieņēmumu panākumiem, filma saņēma ārkārtīgi sliktas kritiķu atsauksmes. Mūsdienās The Conqueror tiek dēvēta gan par vienu no sliktākajām 1950. gadu filmām, gan par vienu no sliktākajām filmām vēsturē. The Guardian izvēli Čingishanu atainot Džonam Veinam nodēvēja par vienu no visu laiku sliktāko aktieru izvēles lēmumu. Filmēšana notika netālu no Sentdžordžas Jūtā, kas atrodas netālu no kodolieroču izmēģināšanas vietas Nevadā. Filmu nereti vaino par ar vēzi saistītu nāvju izraisīšanu vairākiem ar filmu saistītiem cilvēkiem, tai skaitā aktieriem Veinam, Heivordai, Morhedai, Armendarisam, kā arī režisoram Pauelam. 1980. gadā 91 no 220 (vairāk nekā 41%) filmas aktieriem un uzņemšanas komandas locekļiem bija konstatēts vēzis, kamēr 46 no viņiem bija jau no tā miruši. Filmas producents Hjūzs, jūtoties vainīgs par saviem lēmumiem, saistībā ar uzņemšanas vietas izvēli, par 12 miljoniem ASV dolāriem nopirka katru eksistējošo filmas kopiju, lai apturētu tās izplatību. The Conqueror kļuva par Hjūza pēdējo producēto filmu. «The Conqueror (1956)». The Numbers. Skatīts: 2023. gada 5. oktobrī. Michael Sauter. The Worst Movies of All Time, or, What Were They Thinking?. Carol Publishing Group, 1999. ISBN 0-8065-2078-7. Richard V. Francaviglia, Robert A. Rosenstone. Lights, Camera, History: Portraying the Past in Film. Texas A&M University Press, 2007. 55. lpp. ISBN 978-1-58544-580-6. MattBarone. «The 10 Worst Biopic Movies Of All Time». Complex (en-us). Skatīts: 2023-10-05. Chris Bell. «The movie so toxic it killed John Wayne: the tragedy of The Conqueror». The Telegraph (en-GB), 2017-01-17. ISSN 0307-1235. Skatīts: 2023-10-05. Alex von Tunzelmann. «The Conqueror: Hollywood gives Genghis Khan a kicking he won't forget». The Guardian (en-GB), 2013-05-03. ISSN 0261-3077. Skatīts: 2023-10-05. Rory Carroll. «Hollywood and the downwinders still grapple with nuclear fallout». The Guardian (en-GB), 2015-06-06. ISSN 0261-3077. Skatīts: 2023-10-05. Rhianna Malas. «This John Wayne Movie May Have Caused Dozens of Deaths». Collider (angļu), 2023-03-24. Skatīts: 2023-10-05. Nathan Rabin. My year of flops. New York : Scribner, 2010. ISBN 978-1-4391-5312-3. IMDb profils (angliski) AllMovie profils (angliski) Box Office Mojo profils (angliski) Rotten Tomatoes profils (angliski)