Jānošs Āders (ungāru: Áder János; dzimis 1959. gada 9. maijā) ir ungāru jurists un politiķis. No 2012. līdz 2022. gadam bija Ungārijas prezidents. Studējis Eötvös Loránd universitātē. Bijis viens no Fidesz partijas dibinātājiem. Laikā no 1990. līdz 2009. gadam bijis Ungārijas parlamenta loceklis, no 1998. gada jūnija līdz 2002. gada maijam bija tā spīkers. 2009. gada Eiropas Parlamenta vēlēšanās tika ievēlēts Eiropas parlamentā. 2012. gada 2. maijā J. Āders tika ievēlēts Ungārijas prezidenta amatā, pienākumus sācis pildīt 2012. gada 10. maijā. Prezidenta amatā bijis divus termiņus, 2022. gadā viņa vietā stājās Katalina Novāka. Vikikrātuvē par šo tēmu ir pieejami multivides faili. Skatīt: Jānošs Āders. Encyclopædia Britannica raksts (angliski) Krievijas Lielās enciklopēdijas raksts (krieviski)