Šis raksts ir par psiholoģisko efektu kopumu. Par citām jēdziena paģiras nozīmēm skatīt nozīmju atdalīšanas lapu. Abstinences, atņemšanas jeb paģiru sindroms ir psiholoģiski un fiziski veselības traucējumi, kas rodas pēc alkohola un citu narkotisku vielu lietošanas lielā apjomā vai ilgstoši. Biežākās izpausmes ir disforija, depresija, miegainība, nelabums, jutīgums pret gaismu un troksni, galvassāpes, muskuļu sāpes un ēstgribas traucējumi. Starptautiskā statistiskā slimību un veselības problēmu klasifikācijas (ICD-10) izdala šādus paģiru veidus: F10.1: alkohola paģiras, F11.1: opioīdu paģiras, F12.1: marihuānas paģiras, F13.1: benzodiazepīnu paģiras, F14.1: kokaīna paģiras, F15.1: kofeīna paģiras, F17.1: nikotīna paģiras. F16.1 kods ir piešķirts halucinogēnu paģirām, kas gan pagaidām nav medicīniski atzīti veselības traucējumi. Dažkārt pie paģirām tiek pieskaitīti arī antidepresantu lietošanas pārtraukšanas izraisītie veselības traucējumi. Alkohola abstinences sindromu dēvē vienkārši par paģirām. Alkohola izraisītas paģiras tiek saistītas ar dažādiem simptomiem, visbiežāk ķermeņa atūdeņošanos, nogurumu, galvassāpēm, sliktu dūšu, vemšanu, caureju, vājumu, paaugstinātu ķermeņa temperatūru, koncentrēšanās grūtībām, vieglu aizkaitināmību, siekalošanos, satraukumu, aizkaitināmību, jutīgumu pret gaismu un troksni, kustību traucējumiem un miega traucējumiem. Daudziem cilvēkiem paģiru laikā parādās nepatika, domājot par alkoholu vai garšojot to. Simptomi atsevišķos gadījumos var atšķirties un parasti sākas vairākas stundas pēc alkohola lietošanas. SSK 10 klasifikators Arhivēts 2011. gada 29. decembrī, Wayback Machine vietnē., Nacionālās veselības centrs. Atjaunots: 2012. gada 3. janvārī. Robert E. Hales, Stuart C. Yudofsky, Glen O. Gabbard. The American Psychiatric Publishing textbook of psychiatry. American Psychiatric Pub, 2008. 393–. lpp. ISBN 9781585622573. Skatīts: 2010. gada 24. aprīlī. (angliski) «Populārās medicīnas enciklopēdijas informācija (1984)» (latviski). Arhivēts no oriģināla, laiks: 2011. gada 10. decembrī. Skatīts: 2012. gada 3. janvārī.