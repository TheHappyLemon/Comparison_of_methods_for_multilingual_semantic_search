Diždunduri (Tabanus) ir dunduru dzimtas (Tabanidae) ģints. Ir aprakstīti vairāki simti diždunduru sugu. Šīs ģints dunduri izplatīti Holarktikā, un lielākā sugu dažādība sastopama Ziemeļamerikā. Diždunduri ir lielākie Latvijā sastopamie dunduri. Lielākā suga Latvijā ir govju dundurs (Tabanus bovinus), kura ķermeņa garums ir 19—25 mm. Kopumā diždunduru ķermeņa garums ir 8—29 mm, un parasti tie ir tumšā krāsā. Mātītēm ir šķērēm līdzīgs mutes orgāns, ar kuru tās pārgiež zīdītāja ādu, lai varētu piekļūt pie asinīm. Asinis tiek sūktas pēc apaugļošanās, lai pēc tam tās izmantotu olu producēšanai. Diždunduriem raksturīgas lielas, metāliski zaļas acis, kuras tēviņiem atrodas cieši kopā, bet mātītēm tās novietotas attālināti. Uz ķermeņa nav matojuma. Diždunduru lidojumam raksturīga zema, dobja skaņa, kas padara mājdzīvniekus nemierīgus. Vasarā, īpaši karstā un sausā laikā, dienas vidū, baros uzbrūk govīm un zirgiem, retāk cilvēkiem. Latvijā sastopamas 5 diždunduru sugas: Tabanus autumnalis Linnaeus, 1761 Tabanus bovinus Linnaeus, 1758 Tabanus bromius Linnaeus, 1758 Tabanus maculicornis Zetterstedt, 1842 Tabanus sudeticus Zeller, 1847 Family Tabanidae Bugguide: Tabanus Divspārņi:Dunduri Dunduru klasifikācija Определитель насекомых Дальнего Востока России. Т. IV. Двукрылые и блохи. Ч.2 / под общ.ред. П. А. Лера. — Владивосток: «Дальнаука», 2001. — 641 с. — 500 экз. — ISBN 5-8044-0087-8 Fairchild, G.B. (March 1980). "Tabanidae (Diptera) from the Dominican Republic". Florida Entomologist (The Florida Entomologist, Vol. 63, No. 1) 63 (1): 166–188. doi:10.2307/3494671. JSTOR 3494671 «Dunduri». Arhivēts no oriģināla, laiks: 2016. gada 4. martā. Skatīts: 2015. gada 18. oktobrī. Britannica: Tabanus Aina Karpa (2008). Catalogue of Latvian Flies (Diptera: Brachycera). – Latvijas entomologs, 46: 4-43. «Catalogue of Latvian Flies (Diptera: Brachycera)». Arhivēts no oriģināla, laiks: 2016. gada 5. martā. Skatīts: 2015. gada 18. oktobrī. Vikikrātuvē par šo tēmu ir pieejami multivides faili. Skatīt: Diždunduri. Encyclopædia Britannica raksts (angliski) Encyclopædia of Life raksts (angliski) ADW: Tabanus