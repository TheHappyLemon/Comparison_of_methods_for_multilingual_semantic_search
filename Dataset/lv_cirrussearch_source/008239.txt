Patriss Beržerons (franču: Patrice Bergeron; dzimis Patriss Beržerons-Klerī (franču: Patrice Bergeron-Cleary) 1985. gada 24. jūlijā Kanādā) ir bijušais kanādiešu hokejists, centra uzbrucējs, Kanādas hokeja izlases dalībnieks. Karjeras laikā aizvadīja 19 sezonas NHL kluba Bostonas "Bruins" rindās, 1294 spēlēs gūstot 1040 rezultativitātes punktus. 2011. gadā izcīnīja Stenlija kausu. Hokejists pirms karjeras NHL spēlēja Kvebekas junioru hokeja līgā (QMJHL) un 2003. gada NHL draftā viņu Bostonas "Bruins" izraudzījās ar kopējo 45. kārtas numuru. P. Beržerons patstāvīgi "Bruins" sastāvā spēlē kopš 2003.—2004. gada sezonas. Lokauta laikā spēlēja "Bruins" AHL fārmklubā Providensas "Bruins". 2011. gadā "Bruins" sastāvā izcīnījis Stenlija kausu, tādējādi pievienojoties Triple Gold Club. No 2020. līdz 2023. gadam bija "Bruins" kapteinis. 2023. gada jūlijā paziņoja par karjeras noslēgšanu. Kanādas hokeja izlases rindās kļuvis par 2010. un 2014. gada Olimpisko čempionu, izcīnījis zeltu arī 2004. gada Pasaules čempionātā un 2005. gada Pasaules junioru čempionātā. «Clearing up Bergeron's name». The Boston Globe. 2010-10-01. Marchand helps Bruins win Stanley Cup, espn.com https://sportacentrs.com/hokejs/nhl/25072023-19_sezonas_bruins_rindas_aizvadijusais_be Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) NHL profils (angliski) Hockey-Reference profils (angliski)