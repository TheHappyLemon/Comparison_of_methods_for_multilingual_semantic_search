Lidija Semjonova (ukraiņu: Лідія Костянтинівна Семенова; dzimusi 1951. gada 22. novembrī, Voločiskas rajonā, Hmeļnickas apgabalā, Ukrainā) ir Ukrainas starptautiskā sieviešu lielmeistare šahā (WGM, 1982). 1971. gadā uzvarējusi Ukrainas sieviešu šaha čempionātā. 1978. gadā kļuvusi par PSRS sieviešu šaha čempioni. Ukrainas izlases sastāvā uzvarējusi PSRS komandu čempionātos šahā 1979. un 1981. gadā. 1978. gadā uzvarējusi PSRS komandu kausa izcīņā šahā «Avangard» komandas sastāvā, bet 1982. gadā atkārtojusi šo panākumu «Trud» komandas sastāvā. 1984. gadā PSRS izlases sastāvā uzvarējusi Pasaules šaha olimpiādē Salonikos (Grieķija), parādot sacensību labāko rezultātu — 9½ punktus no 10. 1980. gadu vidū sekmīgi spēlējusi Pasaules šaha čempionāta izcīņas ciklos. 1982. gadā izcīnījusi 2. vietu starpzonu turnīrā Badkisingenā (Vācija) un iekļuvusi pretendentu mačos. 1983. gadā pretendentu maču ceturtdaļfinālā uzvarējusi Margaretu Murešanu ar 5½ : 4½ (+4 −3 =3), pusfinālā - Nanu Joseliani ar 5½ :4½ (+5 −4 =1), bet 1984. gadā finālā piekāpusies Irinai Levitinai ar 5 : 7 (+2 −4 =6). Vēlāk šo panākumu vairs nav izdevies atkārtot. 1986. gadā pretendentu turnīrā Malmē Semjonova palika 5. vietā. Pēc gada starpzonu turnīrā Tuzlā dalījusi 3.-4. vietu, taču papildmačā par iekļūšanu pretendentu turnīrā zaudējusi Agneškai Brustmanei ar 1 : 4 (+0 =2 -3). Pēc Ukrainas neatkarības iegūšanas 1992. gadā palīdzējusi savas valsts izlasei iegūt sudraba medaļas Pasaules šaha olimpiādē Manilā. 6th Chess Olympiad (women): Thessaloniki 1984 1982 Bad Kissingen Interzonal Tournament 1983-84 Candidates Matches 1986 Malmo Candidates Tournament «1987 Tuzla Interzonal Tournament». Arhivēts no oriģināla, laiks: 2019. gada 30. aprīlī. Skatīts: 2013. gada 3. jūlijā. 30th Chess Olympiad (women): Manila 1992 Lidija Semjonova šahista profils vietnē fide.com Lidija Semjonova šahista profils vietnē chessgames.com Lidija Semjonova šahista profils vietnē 365chess.com Lidija Semjonova šahista profils vietnē chesstempo.com Lidija Semjonova šahista profils vietnē olimpbase.org (Pasaules šaha olimpiādes) Lidija Semjonova šahista profils vietnē olimpbase.org (PSRS komandu čempionāti) Lidija Semjonova šahista profils vietnē olimpbase.org (PSRS komandu kausi)