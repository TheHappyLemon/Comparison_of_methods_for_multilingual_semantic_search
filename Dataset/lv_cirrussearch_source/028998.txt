Donegolas līcis (angļu: Donegal Bay, īru: Bá Dhún na nGall) ir līcis Īrijas ziemeļrietumu piekrastē. Līcis ir 39 km garš un pie ieejas līdz 35 km plats un tiek uzskatīts par pēc platības Īrijas lielāko līci. Tas apskalo triju grāfistu krastus: Donegolas, Lītrimas un Slaigo. Līča ziemeļaustrumu galā atrodas Donegolas pilsēta. Ietek vairākas upes, lielākā no kurām ir Ērna. Līča izvietojuma, konfigurācijas un vēju režīma dēļ tas tiek uzskatīts par vienu no Eiropas labākajām sērfošanas vietām. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 178. lpp. Vikikrātuvē par šo tēmu ir pieejami multivides faili. Skatīt: Donegolas līcis.