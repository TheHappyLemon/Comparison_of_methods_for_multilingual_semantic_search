Saragosas atklātne ir šaha atklātne, kas sākas ar gājienu: 1. c2-c3. To klasificē pie flanga atklātnēm ar Šaha atklātņu enciklopēdijas kodu A00. 1919. gadā gājiens 1. c3 bijis kļuvis populārs Saragosas šaha klubā. Gadu vēlāk kluba biedrs H. Hunkosa to analizējis žurnālā Revista del Club Argentino. 1922. gadā Manheimā notika tematisks šaha turnīrs, kura dalībniekiem Zīgbertam Tarrašam, Paulam Leonhartam un Žakam Mizesam katra turnīra partija bija jāsāk ar gājienu 1. c3. Saragosas atklātne mūsdienu turnīru praksē gandrīz nav sastopama. Gājiens 1. c2-c3 atver diagonāli dāmai un kontrolē centra lauciņu d4. Bet gājienam ir būtisks trūkums, tas aizņem zirdziņa b1 dabisko attīstības lauciņu. Pēc 1. c2-c3 melniem ir plaša gājienu izvēle, dabiskākie atbildes gājieni: 1. ... d7-d5, 1. ... e7-e5 un 1. ... Zg8-f6. Saragosas atklātnei nav patstāvīga nozīme, parasti spēle pāriet kādā citas atklātnes variantā. Ferdinand Schmidt. Die verkannte Schacheröffnung: neue Wege nach Saragossa 1. c2-c3. Dresden : Mädler, 1999. ISBN 3-925691-20-0. (vāciski) David Hooper, Kenneth Whyld. The Oxford Companion to Chess. Oxford University Press, 1992. 354. lpp. ISBN 0-19-280049-3. (angliski) Tematiskais turnīrs Manheimā Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 349. lpp. ISBN 5-85 270-005-3. (krieviski) Atklātnes apskats vietnē chess.com Atklātnes apskats vietnē 365chess.com