2015. gada NBA finālsērija bija 2014.—2015. gada NBA sezonas čempionu noskaidrošanas sērija un 2015. gada NBA izslēgšanas spēļu pēdējā stadija. Šajā kārtā tikās Austrumu konferences čempioni Klīvlendas "Cavaliers" un Rietumu konferences čempioni Goldensteitas "Warriors". NBA finālsērija notika pēc 2—2—1—1—1 rotācijas. Tā sākās 4. jūnijā un beidzās 16. jūnijā. Finālā uzvarēja un par NBA čempioniem kļuva "Warriors", kas "Cavaliers" uzvarēja ar 4—2. Par finālsērijas vērtīgāko spēlētāju tika atzīts Andrē Igudala. "Warriors" šis ir 4. tituls un pirmais kopš 1975. gada. Tā kā "Warriors" bija labāka regulārās sezonas uzvarēto—zaudēto spēļu attiecība nekā "Cavaliers", tad "Warriors" bija mājas spēļu priekšrocības finālsērijā. Regulārajā sezonā abi klubi tikās divas reizes: 9. februārī Oklendā ar rezultātu 112—94 uzvarēja "Warriors", bet 26. februārī Klīvlendā ar rezultātu 110—99 uzvarēja "Cavaliers". "Warriors" šī bija septītā reize kluba vēsturē, kad tika sasniegta NBA finālsērija, savukārt "Cavaliers" — otrā. Abi klubi finālsērijā iepriekš nebija tikušies. z – Ieguva mājas spēļu priekšrocības visām izslēgšanas spēlēm. c – Ieguva mājas spēļu priekšrocības konferences izslēgšanas spēlēm. y – Ieguva divīzijas titulu. x – Iekļuva izslēgšanas spēlēs. Pamatraksts: 2015. gada NBA izslēgšanas spēles NBA mājaslapa (angliski)