Timotijs Lennarts Kopra (Timothy Lennart Kopra, dzimis 1963. gada 9. aprīlī) ir NASA kosmonauts, ASV armijas virsnieks, lidotājs. Kopras pirmais kosmiskais lidojums sākās 2009. gada jūlijā misijā STS-127, kad devās uz Starptautisko kosmosa staciju un kļuva par SKS 20. ekspedīcijas dalībnieku. Uz zemes viņš atgriezās ar misiju STS-128 2009. gada 12. septembrī. 2009. gada septembrī NASA paziņoja STS-133 misijas apkalpi, kurā bija iekļauts arī T. Kopra kā misijas speciālists. Viņam būtu jāveic vairākas iziešanas kosmosā. 2011. gada 15. janvārī T. Kopra ieguva traumu, braucot ar velosipēdu. Viņš bija lauzis gūžu. Tā kā pēdējās Space Shuttle misijās netika gatavotas dublieru apkalpes, tad vajadzēja atrast astronautu, kas varētu pildīt Kopras uzdevumus. 19. februārī NASA paziņoja, ka Timotiju Kopru nomainīs Stīvens Bovens. Kopram būtu iespēja atgriezties apkalpē, ja misijas starts tiktu atlikts uz vēl vēlāku laiku un trauma būtu sadziedēta. Otrais Kopras lidojums kosmosā sākās 2015. gada decembrī dodoties uz SKS ar kosmosa kuģi Sojuz TMA-19M. Bija ekspedīcijas SKS-46 lidojuma inženieris, SKS-47 komandieris. Uz zemes atgriezās 2016. gada jūnijā. «Astronaut Tim Kopra, member of next shuttle crew, injured in bike mishap». CBS News. 2011-01-15. Astronaut Steve Bowen Named To STS-133 Space Shuttle Crew Arhivēts 2011. gada 22. janvārī, Wayback Machine vietnē. NASA RELEASE: 11-023; 2011-01-19