USA-299 jeb X-37B OTV-6, kodētais nosaukums USSF-7 bija ASV uzņēmuma Boeing būvēta militāra bezpilota kosmoplāna X-37B kosmiskais lidojums; domājams, pirmā eksemplāra trešais lidojums. Tas orbītā tika palaists 2020. gada maijā; uz zemes atgriezās 2022. gada novembrī. X-37B joprojām ir ASV Gaisa spēku departamenta īpašumā, bet jaunizveidotie ASV Kosmiskie spēki ir atbildīgi par palaišanu, darbību orbītā un nosēšanos. Par kosmoplāna derīgo kravu oficiāli tika vēstīts, ka tajā tiks veikti vairāk eksperimentu nekā iepriekšējos lidojumus, ieskaitot divus NASA eksperimentus. Viena ir parauga plāksne, kas novērtē atsevišķu materiālu reakciju uz apstākļiem kosmiskajā vidē. Otrajā pētījumā tiek pētīta apkārtējās vides starojuma ietekme uz sēklām. Trešais Jūras pētniecības laboratorijas (NRL) izstrādātais eksperiments pārvērš saules enerģiju radiofrekvences mikroviļņu enerģijā, pēc tam pētījumus, kas pārnes šo enerģiju uz Zemi. Pirmo reizi X-37B bija apgādāts ar servisa moduli, kurā veikti papildu eksperimenti. Ne orbītas parametri ne lidojuma ilgums un pārējās derīgās kravas detaļas oficiāli netika atklātas. X-37B tika palaists 2020. gada 17. maijā 13:14 UTC ar nesējraķeti Atlas V/501 no Kanaveralas zemesraga Gaisa spēku stacijas starta kompleksa SLC-41. Kosmolāna kravas telpā bija pavadonis FalconSAT-8. Pēc ieiešanas orbītā kosmoplānam tika dots nosaukums USA-299. 28. maijā X-37B palaida brīvā lidojumā pavadoni USA-300 (FalconSAT-8) ar masu 136 kg. Kosmoplāns uz zemes atgriezās 2022. gada 12. novembrī. 10:22 UTC tas nolaidās uz Kanaveralas zemesraga Gaisa spēku stacijas skrejceļa. Kosmiskajā lidojumā tas pavadīja 908 dienas 22 stundas 8 minūtes. ULA Atlas V launches sixth mission for X-37B spaceplane William Graham, nasaspaceflight.com/, 2020-05-15, (angliski) USA 299 (X-37B, OTV 6) Orbītas parametri, n2yo.com