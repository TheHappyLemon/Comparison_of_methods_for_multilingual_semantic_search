"Radītājs" (angļu: The Creator) ir 2023. gada ASV zinātniskās fantastikas filma, kuras režisors un viens no scenārija autoriem ir Gerets Edvardss. Filmā galvenās lomas atveido Džons Deivids Vašingtons, Džemma Čana, Kens Vatanabe, Stērdžils Simpsons un Elisone Dženija. Pēc kodolsprādziena Losandželosā un kara pret mākslīgo intelektu, bijušo īpašo spēku aģentu nolīgst, lai atrastu un nogalinātu "Radītāju", kas ir radījis noslēpumainu ieroci, kas var izbeigt karu un iznīcināt cilvēci. Darbs pie filmas sākās 2019. gada novembrī, Edvardsam parakstot līgumu ar New Regency, bet oficiāli Edvardsu apstiprināja par filmas režisoru 2020. gada februārī. Viņš kā iedvesmas avotu citēja tādas filmas kā "Mūsdienu apokalipse" (1979), "Baraka" (Baraka, 1992), "Pa asmeni skrejošais" (1982), "Akira" (1988), "Lietus cilvēks" (1988), The Hit (1984), "Citplanētietis" (1982) un "Papīra mēness" (1973). Filmēšana tika uzsākta 2022. gada 17. janvārī un tika pabeigta 2022. gada 30. maijā. Filmas "Radītājs" pirmizrāde notika 2023. gada 29. septembrī un to izplatīja 20th Century Studios. Filma saņēma galvenokārt pozitīvas kritiķu atsauksmes, slavējot Edvardsa radītos vizuālos efektus un mākslinieka darbu, lai gan scenārijs tika arī kritizēts. Tīmekļa vietnē Rotten Tomatoes filmai ir 67% vērtējums. «The Creator (2023)». Box Office Mojo. Skatīts: 2024. gada 10. janvārī. Justin Kroll. «‘Rogue One’ Director Gareth Edwards Sets Sci-Fi Film at New Regency (EXCLUSIVE)». Variety (en-US), 2020-02-07. Skatīts: 2023-10-11. «https://twitter.com/creatorthefilm/status/1681091431837085696». X (formerly Twitter) (angļu). Skatīts: 2023-10-11. Ryan O'Rourke. «'True Love': Filming Wraps on Gareth Edwards' Mysterious Sci-Fi Feature». Collider (angļu), 2022-05-31. Skatīts: 2023-10-11. Ryan Northrup. «The Creator Reviews Are In: See What Critics Are Saying About The Sci-Fi Epic». ScreenRant (angļu), 2023-09-26. Skatīts: 2023-10-11. «The Creator - Rotten Tomatoes». www.rottentomatoes.com (angļu). 2023-09-29. Skatīts: 2023-10-11. IMDb profils (angliski) Metacritic profils (angliski) Rotten Tomatoes profils (angliski)