Gabrjela Gonsalesa Videla (spāņu: Base Presidente Gabriel González Videla, GGV) ir Čīles vasaras polārstacija Antarktīdā. Izvietojusies Munitas pussalas galā Paradīzes līča ziemeļaustrumu piekrastē pie Agirres šauruma Danko krastā. Staciju pārvalda Čīles Gaisa spēki, pētniecības darbus koordinē Čīles Antarktikas institūts (INACH). Galvenās pētniecības nozares ir ģeoloģija, bioloģija un jūras bioloģija. Staciju 1951. gada 12. martā izveidoja Čīles Gaisa spēki. Nosaukta par godu Čīles prezidentam Gabrjelam Gonsalesam Videlam, kurš 1948. gada februārī kļuva par pasaulē pirmo valsts galvu, kas apmeklējis Antarktīdas kontinentu. No 1962. līdz 1964. gadam stacija tika nodota Čīles Universitātes rīcībā. Pēc 1968./1969. gada sezonas stacija tika deaktivēta un fragmentāri izmantota tikai vasaras sezonā. 2003. gadā Čīles Gaisa spēki uzsāka stacijas atjaunošanas programmu. Papildus stacijas atjaunošanas darbiem, vienā no tās ēkām ierīkots muzejs. Stacijas teritorijā esošajai 1950. gadā būvētajai patversmei Bajaparaiso (Bahía Paraíso) piešķirts speciāli aizsargātas teritorijas Nr. 30 statuss. Stacija ir izveidota vietā, kur Vaterbotpointa ragā no 1921. gada janvāra līdz 1922. gada janvārim nometni bija izveidojuši un pārziemoja slikti plānotās britu ekspedīcijas dalībnieki Tomass Begšovs (Thomas Bagshawe) un Maksims Lesters (Maxime Charles Lester). Vietai piešķirts speciāli aizsargātas teritorijas Nr. 56 statuss. Populārs antarktiskā tūrisma galamērķis, gada laikā staciju un vēsturiskos pieminekļus apmeklē vairāk kā 2000 tūristu. Concursos INACH 2012[novecojusi saite] «Aniversario 58 de Base Antártica Gabriel González Videla». Arhivēts no oriģināla, laiks: 2016. gada 9. martā. Skatīts: 2012. gada 10. augustā. FACh FINALIZA PERIODO ESTIVAL EN LA BASE AÉREA ANTÁRTICA PRESIDENTE GABRIEL GONZÁLEZ VIDELA[novecojusi saite] «"Gabriel Gonzalez Videla" - Chile Air Force Antarctic Base». Arhivēts no oriģināla, laiks: 2012. gada 21. janvārī. Skatīts: 2012. gada 10. augustā. Vikikrātuvē par šo tēmu ir pieejami multivides faili. Skatīt: Gabrjela Gonsalesa Videla. Planeta Tour. Base Antártica Chilena “Gabriel Gonzalez Videla”[novecojusi saite]