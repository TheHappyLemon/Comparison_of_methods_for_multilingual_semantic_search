Aušras vārti (lietuviešu: Aušros vartai, poļu: Ostra Brama, baltkrievu: Вострая Брама) ir bijušo pilsētas aizsardzības mūru vārti Lietuvas galvaspilsētā Viļņā. Virs vārtiem izbūvēta kapela ar slavenu Dievmātes svētbildi (Aušros Vartų Dievo Motina/Matka Boska Ostrobramska), kas ir svētceļojumu mērķis gan katoļiem, gan pareizticīgajiem. Vārti tika izbūvēti starp 1503. un 1522. gadu kā Lietuvas lielkņazistes galvaspilsētas Viļņas aizsardzības mūru sastāvdaļa. Saukti arī par Medininku vārtiem, jo pie vārtiem sākās ceļš uz Medininku pili. Vārtu nosaukums lietuviski (tulkojumā "Ausmas vārti") lietots no lietuviešu atmodas laikiem un neraksturo vārtu novietojumu pilsētā, jo atrodas vecpilsētas dienvidos. Poliskais vārtu nosaukums (tulkojumā "Asie vārti") arī ir neskaidras izcelsmes. Aušras vārti ir vienīgie, kas saglabājušies no desmit pilsētas vārtiem, pārējie tika nojaukti 18. gadsimtā. Ir dažādas versijas par Aušras vārtu Dievmātes svētbildes izcelsmi. Pati svētbilde ir apklāta ar apkalumu, redzama tikai Dievmātes seja un rokas. Ikonā nav attēlots Jēzus. Dievmātes ikonas pielūgšana sevisķi izplatījās pēc Otrā pasaules kara līdz ar Dievišķās Žēlsirdības un Faustinas Kovaļskas pielūgšanu. Aušras vārtu Dievmātei veltītas baznīcas Lietuvā, Polijā un Ukrainā. Aušras vārti no vecpilsētas puses Kapela Dievmātes svētbilde Vikikrātuvē par šo tēmu ir pieejami multivides faili. Skatīt: Aušras vārti.