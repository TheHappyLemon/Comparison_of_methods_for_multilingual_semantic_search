Pardubice (čehu: Pardubice) ir pilsēta Čehijas centrālajā daļā, 96 kilometru attālumā no Prāgas. Pardubice atrodas Elbas upes krastos un ir Pardubices apgabala un Pardubices apriņķa centrs. Pardubice pirmoreiz minēta 1295. gadā, pilsētas tiesības ieguvusi ap 1340. gadu. Ilgu laiku atradās Hābsburgu impērijas sastāvā. No 1918. gada - Čehoslovākijas sastāvā. Kopš 1993. gada - Čehijā. Pardubice ir vieta, kur tika radīta un kur ražo vienu no vispazīstamākajām plastikāta sprāgstvielām - Semtex. Pilsētā atrodas naftas pārstrādes, militārās un elektronisko komponentu rūpnīcas. Pilsētā bāzēts Čehijas Ekstralīgas klubs HC Pardubice, kas ir trīskārtējs Čehijas un trīskārtējs Čehoslovākijas čempions. Pardubice ir pazīstama ar tradicionālu šaha turnīru un 1874. gadā dibinātajām jāšanas sacensībām Velká pardubická. Pardubice ir hokejista Jana Bulisa (Jan Bulis, 1978), hokejista Dominika Hašeka (Dominik Hašek, 1965), hokejista Aleša Hemska (Aleš Hemský, 1983) un lingvista Vilēma Matesiusa (Vilém Mathesius, 1882-1945) dzimtā pilsēta Oficiālā mājas lapa HC Pardubice Pardubice pilsētas informācijas lapas Vikikrātuvē par šo tēmu ir pieejami multivides faili. Skatīt: Pardubice. Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023.