Ilokosa (filipīniešu: Rehiyon ng Ilocos, angļu: Ilocos Region, iloku: Rehion ti Ilocos) vai I reģions (Region I) ir viens no Filipīnu reģioniem valsts ziemeļdaļā. Aizņem Lusonas salas ziemeļrietumus un iekļauj 4 provinces un 1 neatkarīgo pilsētu. Reģiona centrs ir Sanfernando, bet lielākā pilsēta — Sankarlosa. Reģions izveidots 1972. gadā. 1973. gadā reģionā no Centrālās Lusonas iekļāva Pangasinanas provinci, bet 1987. gadā Abru, Kalnu provinci un Bengetu nodeva jaundibinātajam Kordiljeras reģionam. Reģions aizņem Lusonas salas ziemeļrietumu daļu starp Dienvidķīnas jūru rietumos un Centrālo Kordiljeru austrumos. Robežojas dienvidos ar Centrālo Lusonu, austrumos — ar Kordiljeru, bet ziemeļaustrumos — ar Kagajanas Ieleju. Augstākā virsotne ir Sikapo 2361 m vjl Centrālajā Kordiljerā. Valda tropu klimats. Piezīmes NIP — neatkarīga iekļautā pilsēta Census of Population (2020). Table B - Population and Annual Growth Rates by Province, City, and Municipality - By Region. Philippine Statistics Authority. «PSGC – Provinces». Philippine Statistics Authority. Skatīts: 2019. gada 9. augusts. Independent cities have been excluded from provincial land area and population figures. «PSGC – Cities». Philippine Statistics Authority. Skatīts: 2019. gada 9. augusts. Vikikrātuvē par šo tēmu ir pieejami multivides faili. Skatīt: Ilokosa.