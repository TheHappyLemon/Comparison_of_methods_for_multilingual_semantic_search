Naruto (japāņu: ナルト, Naruto) ir Masaši Kišimota manga un pēc tās motīviem zīmētais anime seriāls par hiperaktīvu pusaugu nindzju Naruto Uzumaki, kurš pastāvīgi atrodas sapratnes meklējumos. Mangu firma "Shueisha" žurnālā "Shonen Jump" publicē kopš 1999. gada. Pēc mangas motīviem veidoto seriālu Japānas televīzijā sāka rādīt 2002. gada 3. oktobrī. Pēdējā Naruto sērija tika rādīta ap 2007. gada decembri. Tai tika izveidota otrā daļa — Naruto Šipūden (japāņu val.ナルト 疾風伝 Naruto Šipūden) (angļu val. Naruto Shippuden) Tā turpinās vēl tagad (2014. gada septembris) Seriāls ir par pusaugu nindzju Naruto, kura sapnis ir kļūt par sava ciema vadoni — hokagi un iegūt visu atzinību. Ceļā uz šo sapni ir daudz šķēršļu: apkārtējie, kuri neatzīst Naruto un ienīst viņu, skeptiskie klasesbiedri, skolotāji, kuri uzskata viņu par vissliktāko skolnieku, kāds var būt. Ar laiku šim sarakstam pievienojas arī ienaidnieki, kas tiecas iznīcināt Naruto un nodarīt pāri iegūtajiem draugiem. Bet Naruto nepadodas un ar savu stipro gribu pamanās pārliecināt visus, tai skaitā arī skatītājus. Darbība risinās alternatīvā pasaulē, kas līdzinās mūsdienu pasaules un viduslaiku Japānas sajaukumam. Cilvēki bieži vien nēsā mūsdienīgas drēbes, lieto elektrību, dzer pienu no pakām, pastāv spēļu automāti, rācijas, u.tml. Vienlaikus daudzi valkā senatnīgas drēbes un dzīvo senlaicīgos namos, nepastāv lidmašīnas, automašīnas, šaujamieroči vai televīzija. Pastāv piecas lielas un vairākas mazas valstis, pār kurām valda neatkarīgi valdnieki. Galvenais militārais spēks ir nindzjas jeb šinobi, kuri dzīvo slepenos ciematos un pilda uzdevumus valstu vadītāju un citu cilvēku labā par atlīdzību. Būtībā nindzjas ir nozīmīgākā šķira šajā sabiedrībā, lai arī neuzspiež savu pārākumu citiem. Reizēm valstis karo savā starpā, pagātnē ir bijuši trīs lieli nindzju kari. Nindzju ciemati konkurē savā starpā, lai iegūtu vairāk klientu un kļūtu nozīmīgāki un varenāki citu ciematu vidū. Nindzjas izmanto cilvēka iekšējo enerģiju (čakru), lai radītu džutsu (tehnikas/spējas), kuras izmanto kaujās un uzdevumu veikšanā. Džutsu iedalās trijos galvenajos veidos: Nindžutsu. (nindzju tehnikas) Dažāda veida spējas, bieži vien saistītas ar pamatelementiem: zemi, ūdeni, uguni, zibeni un gaisu. Piemēram, mest pretiniekam ugunslodi, vai pārvēst savu ārieni, atdarinot cita cilvēka ārieni. Šīs spējas var dēvēt par maģiju. Gendžutsu. (ilūziju tehnikas) Atšķirībā no nidžutsu, kura efekti ir reāli, gendžutsu rada ilūzijas upura prātā, apmānot viņa maņas, liekot redzēt, dzirdēt vai just to, kā nav. Taidžutsu. (ķermeņa tehnika/tuvcīņa) Nindzju kaujas māksla, kurai parasti nepieciešamas tikai fiziskas iemaņas, lai arī uzbrukumi var tikt pastiprināti ar čakras palīdzību. Nindzjas apmācību sāk jau bērnībā, nonākot Nindzju Akadēmijā. Tie, kas pabeidz apmācību, kļūst par geniniem (jaunākie nindzjas), ar laiku, kļūstot prasmīgāki, viņi, izejot eksāmenu, var kļūt par Čūniniem (vidējie nindzjas). Augstākais rangs nidzjām, ko ne visi sasniedz, ir džounini (augstākie nindzjas). Piecu lielāko nindzju ciematu vadoņi, ļoti vareni nidzjas, tiek dēvēti par Kagēm (Ēnas). Viņu vara bieži vien tiek pielīdzināta valstu vadoņu varai. Divpadsmit gadus pirms stāsta sākuma, Kjūbi — gigantisks dēmons lapsa ar deviņām astēm — uzbruka Konohai - Apslēptās lapas ciematam. Lai glābtu ciematu, ceturtais Hokage — ciemata vadonis — ieslēdza lapsas garu jaundzimušā bērnā, vārdā Naruto. Hokage nomira un kļuva par sava ciemata varoni, vēlēdamies, lai cilvēki zēnu Naruto arī uzskatītu par varoni. Diemžēl, vairākuma acīs Naruto bija pārdzimis deviņastu lapsa — Kjūbi, tāpēc viņi to ienīda. Viņu bērni nezināja šo noslēpumu, tomēr arī ienīda Naruto, tāpat kā viņu vecāki. Divpadsmit gadus vēlāk, Naruto, lai arī joprojām tiek ienīsts un atgrūsts, cenšas nezaudēt dzīvesprieku. Viņš ir bārenis, kurš dzīvo viens, slikti mācās Nindzju Akadēmijā un pastāvīgi veic huligāniskus aktus. Kad viņš izgāžas Akadēmijas gala eksāmenā, viens no viņa skolotājiem Mizuki piedāvā nokārtot eksāmenu savādāk — nozogot rakstu rulli ar aizliegtām tehnikām. Naruto, vientuļš un izmisis, piekrīt. Skolotājs izrādās nodevējs, bet vaina par zādzību tiek uzvelta Naruto. Vēl vairāk, Mizuki zēnam atklāj, ka iemesls, kāpēc visi ienīst Naruto ir tas, ka viņā ir ieslēgts deviņastu dēmons lapsa. Tomēr cits Naruto skolotājs Iruka dodas Naruto palīgā un parāda, ka ir pieķēries zēnam un neienīst viņu. Naruto stājas pretī Mizuki un uzveic viņu ar sarežģītu tehniku, ko bija iemācījies no ruļļa. Zēna drosmīgās rīcības dēļ Iruka paziņo, ka Naruto ir nokārtojis eksāmenu un var kļūt par geninu, nindzju iesācēju. Drīz pēc tam Naruto tiek iedalīts 7. komandā ar diviem vienaudžiem — meiteni Sakuru, kurā viņš ir ieķēries, un nopietnu zēnu vārdā Saske (Sasuke) Učiha, kurš ir talantīgs, izskatīgs un no slavena klana. Daudzas meitenes, arī Sakura viņā ir ieķērušās, tāpēc Naruto Saski uztver kā sāncensi, kamēr Saske par Naruto domā, kā par mēslu. Viņiem tiek piešķirts sensejs (skolotājs) un komandas vadītājs Kakaši Hatake, pieredzējis un savāds džounins, kurš sarīko smagu pārbaudi, kas parāda bērnu spējas darboties komandā un uzticēties vienam otram. Lai arī ar grūtībām, tomēr visi trīs jaunie nindzjas pārbaudi iztur un kopā ar savu skolotāju sāk saņemt misijas. Ar laiku Naruto tādi uzdevumi kā kaķu keršana un atdošana saimniekam sāk apnikt un viņš ciemata vadonim Hokagem prasa ko sarežģītāku. 7. komanda šādu uzdevumu arī saņem — pavadīt tiltu arhitektu Tazunu uz mājām citā valstī. Izrādās, ka Tazunu cenšas nogalināt sveši nindzjas un 7. komandai nākas ar tiem cīnīties. Proti, mafijas boss Gato, kurš nevēlas, lai tiktu uzcelts tilts, nolīdzis nindzju teroristu Zabuzu, kurš aizbēdzis no sava ciema, nogalināt Tazunu. Zabuza ir ļoti bīstams, gandrīz tikpat spēcīgs, kā Kakaši, turklāt viņam ir uzticams māceklis Haku, kuram piemīt speciāls spēks. Naruto un viņa biedriem cīņa pret šiem pretiniekiem nav viegla, viņš un Saske, gandrīz iet bojā kaujā pret Haku, tikai tad, kad Naruto dusmās atbrīvo daļu sevī ieslēgtā dēmona lapsas spēku, Haku tiek sakauts. Pats Haku upurē sevi, lai glābtu savu skolotāju Zabuzu. Beigas ir skumjas, jo mafijas boss, kurš nolīga Zabuzu, atceļ darījumu, līdz ar to cīņu un Haku upuri padarot veltīgu. Viss, ko Zabuza var darīt ir, iet nāvē, nogalinot Gato. Naruto un viņa biedri paliek sveiki un veseli un veiksmīgi izpilda uzdevumu. Tilts tiek uzcelts un nosaukts Naruto vārdā. Cilvēki ir atbrīvojušies no ļaunā mafijas bosa. Tomēr notikušais jaunajiem nindzjām, īpaši Naruto liek nopietni pārdomāt, kāds tad ir nindzjas ceļš. Kādu laiku pēc bīstamā un sarežģītā uzdevuma Konohas ciemā tiek rīkoti eksāmeni, kuros genini var kļūt par čūniniem. Tajā piedalās nindzjas no dažādiem ciematiem. Arī Naruto komanda piesakās, lai arī viņi vēl tikai nesen kļuva par geniniem. Jau pašā sākumā viņi sastopas ar spēcīgiem nindzjām savā vecumā, no kuriem daudzi ir visai naidīgi. Pirmais uzdevums ir rakstisks, ar sarežģītiem uzdevumiem, kurus parastiem geniniem nav iespējams atrisināt pašu spēkiem. Bet par špikošanu draud izmešana no eksāmena. Gudrākie saprot, ka tā ir viltīga spēle, lai pārbaudītu viņu spējas iegūt informāciju nepamanīti. Tādējādi neprašas špikotāji tiek izmesti ārā, paliek tikai gudrākie viltīgākie... un Naruto, kurš neuzdrošinās špikot, lai nesagādātu nepatikšanas sev un citiem, bet nespēj izpildīt pat vienu uzdevumu. Beigās, pirms pēdējā jautājuma uzdošanas tiek paziņots, ka tie, kas nespēs atbildēt, zaudēs iespēju jebkad vēlreiz kārtot šo eksāmenu un uz visiem laikiem paliks genini, bet ja atteiksies, tad no eksāmena izmetīs arī visu komandu un eksāmenus varēs kārtot nākamreiz. Daudziem šis pārbaudījums ir par grūtu, īpaši Naruto, kurš nav atbildējis ne uz vienu jautājumu, bet viņš drosmīgi pieņem risku. Noskaidrojas, ka tāds arī bija pēdējais jautājums — riskēt ar savu nākotni, gluži kā nindzjām jāriskē ar dzīvību. Tā Naruto nokārtoja šo pārbaudi, neatbildējis ne uz vienu rakstisko jautājumu. Otrais pārbaudījums bija izdzīvošana džungļu teritorijā, pilnā ar bīstamām radībām. Komandām tika dots uzdevums iegūt no citām komandām speciālus rakstu ruļļus un tikt līdz tornim teritorijas centrā. Šī pārbaudījuma laikā parādījās iebrucējs, noziedznieks nindzja vārdā Oročimaru, viens no trim leģendārajiem nindzjām, kas pārāki par jebkuru džouninu. Maskējies kā genins, Oročimaru meklē jauno nindzju vidū sev jaunus sekotājus, turklāt jau kontrolē daļu no eksāmena dalībniekiem. Oročimaru uzbrūk Naruto komandai, kura smagi cīnās, bet zaudē. Cīņas laikā ar Naruto, kad zēns jau atkal izmantoja deviņastu lapsas spēku, Oročimaru ieslēdz lapsu pa jaunam, lai zēns to nevar izmantot, bet Saskem uzspiež savu zīmogu, gluži kā indi ķermenī, aicinot, ja viņš gribēs spēku, lai dodas pie Oročimaru. Par spīti tam un citām grūtībām, Naruto komanda galu galā tiek līdz tornim, kur, eksāmena rīkotāji saprot, ka otro pārbaudījumu ir nokārtojuši pārsteidzoši daudz skolēnu un tāpēc, tiek sarīkots starp-pārbaudījums — atlases cīņas. Lai arī ciemata vadība zina par Oročimaru parādīšanos, viņi eksāmenu turpina, Oročimaru tikmēr novēro atlases cīņas, maskējies kā viens no ciemata nindzjām. Atlases cīņās Naruto un Saske uzvar, lai arī Saske jūt zīmoga iedarbību, kas traucē normāli rīkoties. Notiek arī citas interesantas cīņas un Naruto cenšas uzmundrināt sava ciemata biedrus, kas arī te piedalās. Naruto apņemas cīnīties ar Nedži no Hjūga klana, kurš nežēlīgi uzveica savu māsīcu Hinatu, apgalvojot, ka tas ir liktenis un viss ir iepriekš nolemts, un Gāru no Apslēpto smilšu ciemata, savādu zēnu, kurš ar domu spēku pārvieto smiltis un ir loti spēcīgs. Gāra nežēlīgi cīnījā ar Naruto ciemata biedru Lī un gandrīz nogalina viņu. Pēc atlases cīņām ir mēnesis brīva laika sagatavoties fināla cīņām. Kamēr Saske trenējas ar skolotāju Kakaši, Naruto sastop savādu nindzju Džiraiju, kurš ir izvirtulis un rakstnieks, tomēr arī ļoti spēcīgs. Viņš noņem no Naruto ķermeņa Oročimaru uzlikto, ierobežojošo zīmogu un iemāca, kā izsaukt vardes kareivjus un arī kā izmantot Kjūbi čakru cīņā. Pēdējā eksāmena laikā Naruto uzveic Nedži smagā cīņā, liekot viņam mainīt savas domas par nenovēršamo likteni. Arī Saske nopietni cīnās ar Gāru, kurš Naruto atklāja, ka arī viņā ir ieslodzīts dēmons, tāpēc Gāru neviens nemīl un visi ienīst. Tagad Gāra vienīgo prieku gūst nogalinot citus. Saskes un Gāras cīņas laikā ciematam sākas uzbrukums no Apslēpto smilšu ciemata un Apslēptās skaņas ciemata, kuru radījis Oročimaru. Oročimaru sāk cīņu ar trešo Hokagi, ciemata vadoni un beigās uzvar, trešais Hokage mirst, bet Oročimaru rokas tiek smagi savainotas. Kamēr visā ciematā notiek cīņas, Naruto kopā ar Sakuru un Saski dodas pakaļ Gāram, cīnoties Saske zaudē un Gāra saņem gūstā Sakuru. Naruto, kurš ilgi šaubās, dēļ tā, ka ir tik līdzīgs Gāram, saņemas cīņai, lai izglābtu draugus. Naruto cīnās veiksmīgi un Gāra pārvēršas milzu smilšu dēmonā ar vienu asti — Ičibi. Naruto izsauc milzu vardi un kopā uzveic Gāru, kurš atzīst, ka Naruto jūtas pret draugiem dod lielāku spēku, kā naids pret apkārtējiem. Drīz pēc uzbrukuma ciematā parādās divi noslēpumaini vīrieši, kas meklē Naruto. Tie ir Itači Učiha, Saskes vecākais brālis, kurš nogalināja visu savu klanu un aizbēga, un Kisame, nindzja terorists. Abi pieder pie slepenas organizācijas Akatsuki, kur visi ir bīstami nindzjas noziedznieki. Viņi sāk cīņu ar vairākiem džouniniem, tai skaitā Kakaši, kurš tiek nopietni ievainots no Itači gendžutsu spējām, bet beigās abi noziedznieki aizbēg prom. Lai arī ienaidnieki no Konohas tiek padzīti un pēcāk noslēgts miers ar Apslēpto smilšu ciematu, ciematam vajag jaunu Hokagi. Džiraija no šī goda atsakās un piedāvā uzmeklēt trešo no leģendārajām nindzjām — sievieti vārdā Cunade, pirmā Hokages mazmeitu. Lai pasargātu Naruto no turpmākiem uzbrukumiem, Džiraija ņem zēnu sev līdzi. Kad Saske uzzina, ka viņa brālis, kuru viņš ienīst un grib nogalināt, meklē Naruto, viņš dodas pa pēdām Naruto. Itači un Kisame atkal uzrodas, Saske cenšas cīnīties ar brāli bet tiek smagi savainots un tikai Džiraijas parādīšanās izglābj Naruto no tāda paša likteņa. Abi noziedznieki aizbēg un pārtrauc vajāt Naruto, bet Saske tiek aizsūtīts mājās. Tā kā Cunade ir izcila dziedniece, viņu uzmeklēt Naruto kļūst personīgi svarīgi. Ceļojuma laikā Džiraija māca Naruto sarežģītu tehniku — Rasenganu, spēju koncentrēt rokā čakru un sist ar to, radot spēcīgu uzbrukumu. Viņi atrod Cunadi, kas atsakās kļūt par Hokagi, jo arī Oročimaru viņu ir uzmeklējis un piedāvā darījumu — atdzīvināt viņas mirušos dārgos cilvēkus — brāli un mīļoto, apmaiņā pret viņa roku izdziedināšanu. Cunade galu galā noraida viņa piedāvajumu un kopā ar Džiraiju cīnās pret Oročimaru. Arī Naruto piedalās cīņā, aizstāvot Cunadi no Oročimaru pakalpiņa Kabuto, pielietojot iemācīto tehniku — Rasenganu. Beigās Cunade piekrīt atgriezties ciematā un kļūt par Hokagi. Viņa ir arī vēl viens cilvēks, kurš atzīst Naruto — viņa drosmi, apņēmību un sapni kļūt par Hokagi nākotnē. Cunade izdziedē tos, kas bija ievainoti iepriekšējās cīņās, arī Saski. Viņš tikmēr grimst drūmās pārdomās par Naruto, kurš sākumā bija vājāks par Saski, bet beigās pamanījās uzveikt Gāru, kuram Saske zaudēja. Saske izaicina Naruto uz cīņu, uz slimnīcas jumta un abi sāk cīnīties Sakuras priekšā, kura ļoti pārdzīvo par to. Brīdī, kad abi gatavojas izmantot savas nāvējošās tehnikas, viņa metas pa vidu un tikai Kakaši iejaukšanās paglābj abus no nopietnas nelaimes. Kakaši cenšas pārliecināt Saski nomierināties un aizmirst atriebību pret brāli. Bet ciemā ierodas Oročimaru kalpi, kuri piedāvā Saskem spēku un aizvest viņu pie Oročimaru. Saske piekrīt un pamet ciematu, lai arī Sakura atzīstas viņam mīlestībā un asarām acīs, lūdz viņu pārdomāt, kaut vai ņemt sev līdzi. Naruto kopā ar citiem geniniem dodas pakaļ Saskem. Pirms tam viņš dziļi noskumušajai Sakurai zvēr, ka atgriezīs Saski ciematā. Viņi cīnās ar Oročimaru pakalpiņiem vairākās divkaujās, cīņas ir smagas un tikai tad, kad ierodas Gāra ar savu brāli un māsu palīgā, Konohas nindzjām izdodas uzvarēt. Beigās Naruto stājas Saskem pretī viens pret vienu. Saske, pateicoties Oročimaru dāvātajam spēkam un paša apņēmībai, ir kļuvis spēcīgāks un cīnās, lai nogalinātu Naruto. Viņš atbrīvo Oročimaru, otrā pārbaudījuma laikā uzlikto zīmogu, iegūstot necilvēcisku ārieni, kā arī lielāku spēku. Bet arī Naruto izmanto dēmona lapsas spēku, lai cīnītos ar Saski. Beigās Saske uzvar un Naruto paliek guļam bezsamaņā, bet Saske nenogalina viņu un turpina ceļu pie Oročimaru. Naruto atgriežas ciematā, smagi pārdzīvojot drauga zaudēšanu, tomēr apņēmīgi zvēr Sakurai, ka reiz atgriezīs Saski mājās. Drīz pēc tam Džiraija ierodas pie Naruto un kopā ar viņu dodas vairāku gadu ceļojumā. Naruto Uzumaki (japāņu: うずまきナルト, Uzumaki Naruto) — galvenais varonis. enerģisks un dzīvespriecīgs, noželojams, ne visai apķērīgs mācībās, bet pietiekami viltīgs kaujās. Sapņo kļūt par Hokagi, ciemata vadoni, un iegūt visa ciemata atzinību. Apveltīts ar cietu gribu, izturību un lieliem čakras krājumiem, kas ļauj viņam apgūt daudzas spēcīgas tehnikas, lai kļūtu par vienu no varenākajiem nindzjām pasaulē. Pieaugot un sastopoties ar nopietnām problēmām, arī viņš kļūst nopietnāks. Apņēmies par katru cenu atgūt savu draugu Saski, kā arī atnest nindzju pasaulei īstu mieru. Sakura Haruno (japāņu: 春野サクラ, Haruno Sakura) — meitene, kura patīk Naruto, taču Sakura mīl Saski, kuru neinteresē attiecības vispār. Pret Naruto viņa sākumā jūt nicinājumu, lai gan ar laiku sāk cienīt un uzskatīt par labu draugu. Vairākus gadus vēlāk, Saskem kļūstot par nodevēju, Sakura ir gatava viņu nogalināt, viņai ir arī siltas jūtas pret Naruto, taču nav īsti skaidrs, vai viņa tiešām vairs nemīl Saski. Sakura ir kļuvusi par spēcīgu nindzju, apguvusi dziedināšanu, gendžutsu un spēj veikt neticami spēcīgus fiziskos sitienus, taču atpaliek no saviem komandas biedriem — Naruto un Saskes. Saske Učiha (japāņu: うちはサスケ, Uchiha Sasuke) — Naruto labākais draugs un sāncensis. Apdāvināts, patstāvīgs, egoistisks, bērnībā pārdzīvojis lielu psiholoģisku traumu, kad viņa brālis nogalināja visu klanu. Saske sadraudzējas ar Naruto un Sakuru, bet tomēr nodod ciematu, lai dotos pie Oročimaru un iegūtu spēku uzveikt brāli. Saske kļūst spēcīgāks, bet reizē arī slīgst tumsā, aizmirstot seno draudzību. Kakaši Hatake (japāņu: はたけカカシ, Hatake Kakashi) — Nedaudz savāds džounins, Naruto komandas skolotājs. Spēcīgs, apdomīgs un viltīgs, pazīstams kā kopējošais nindzja, jo zina daudzus džutsu, kurus kopē no citiem. Džiraja (japāņu: はたけカカシ, Jiraiya) — viens no trim leģendārajiem Konohas nindzjām (Sennin). Viņš ir ļoti perverss un brīžiem nenopietns cilvēks. Viņam tika piedāvāta Hokages vieta, bet viņš atteicās.Agrāk viņa skolotājs (sensejs) bija pats trešais Hokage. Viņa komandā bija tagadējais ļaundaris Oročimaru, un jaunā Hokage Cunade. Obito Uchiha (japāņu: サソリ, Obito Uchiha), Viņa biedri ir Kakaši un Rin, senseis ir ceturtais hokage — Yondaime. Viņš savu Sharingan atklāja kad bija trešais ņindzas karš. Kad viņš jau sāka mirt, jo izglāba savus biedrus atdodot savu dzīvību, viņš atdeva savu Sharingan Kakaši kreisajā acī, kuru sagrieza ienaidnieks. Komanda 8 Komanda 8 ir grupa, kas sastāv no 4 Konohas nindzām. Šī komanda ir specializējusies izsekošanā, katram komandas biedram ir īpašas spējas šajā jomā. Kurenai Juhi (夕日 紅, Yūhi Kurenai) ir komandas līderis. Anime sērijās Kurenai parasti parādās kopā ar Asuma Sarutobi. Visi uzskata viņus par pāri, lai arī viņi paši to noliedz. Naruto Shipuuden sērijās atklājas, ka viņa gaida bērnu no Asumas, līdz ar to viņu attiecības kļūst skaidras. Kurenai specialitāte ir ilūziju radīšana(Genjutsu) . Kiba Inuzuka (犬塚 キバ, Inuzuka Kiba) ir "Komandas 8" biedrs, kurš sērijās vienmēr parādās ar savu nindzas suni(忍犬, ninken) Akamaru. Hinata Hjuga (日向 ヒナタ, Hyūga Hinata) ir "Komandas 8" biedre, kurai ir īpašas spējas, kas ļauj izmantot bjakugan(stāvoklis kad acis zilā krāsā parāda čakru, kas rit pa nindzju ķermeni, tādā veidā parādot kur atrodas kāds nindzja). Šino Aburame (油女 シノ, Aburame Shino) ir 'Komandas 8" biedrs, kuru interesē kukaiņi. Visu savu brīvo laiku Šino pavada ķerot un pētot kukaiņus. Kā jau Aburame klana loceklim, viņu īsi pēc dzimšanas inficēja ar īpašu kukaiņu šķirni — "iznīcības kukaiņiem"(寄壊蟲, kikaichū). Naruto pasaule pastāv izdomātā zilā planētā, ko sauc par Zemi, kas savukārt ietver kontinentu, kas sadalīts vairākās zemēs. Zemes darbojas kā atsevišķas, neatkarīgas politiskās organizācijas un, visticamāk, ir monarhijas, kuras pārvalda daimjo (jap. 大名, feodāls, burtiskā nozīme: Lielais Vārds) kuru tituls pēc nozīmes ir līdzvērtīgs Slēpto ciematu vadītājiem. Naruto pasaule ir līdzīga feodālajai Japānai; valstis līdzsvaro viena otru ar spēku. Periodiski starp zemēm tiek parakstīti līgumu, kuru vērtība nav lielāka par papīru uz kura tie rakstīti. Vēja zeme (jap. 風の国, Kaze no Kuni) — viena no populārākajām valstīm seriālā. Tā atrodas uz dienvidrietumiem no Uguns zemes un robežojas ar Upju zemi un Slēpto lietus ciematu. Valdības vadītājs ir Vēja Daimjo. Lai gan zeme aizņem plašu teritoriju, to lielākoties veido tuksneši, tāpēc tās ražojums ir zems. Tā kā nokrišņu gada laikā ir ļoti maz, valsts iedzīvotāji dzīvo ciematos, kas uzcelti netālu no oāzēm. Lai gan dabas apstākļi ir ārkārtīgi skarbi, iedzīvotāju skaits valstī ir diezgan liels. Neskatoties uz savstarpējo karu pagātnē, Vēja ​​un Uguns zemes ir labās attiecības. Starp abām zemēm ir liels tirdzniecības apjoms. "Smilšu klimpas" (jap. 砂団子, Suna Dango) ir unikālais vietējais ēdiens Vēja zemē. Šī ēdiena galvenā sastāvdaļa ir sojas milti, kuriem gatavošanas laikā tiek piešķirta smilšu struktūra. Ūdens zeme (jap. 水の国, Mizu no Kuni) jeb Miglas zeme (jap. 霧の国, Kiri no Kuni) — to veido vairākas salas, kur katrai salai ir savas unikālās tradīcijas. Laikapstākļi valstī pārsvarā ir auksti, bet salas pārsvarā klāj migla. Pašās salās ir daudz ezeru. Valsts iedzīvotājiem ir dabiska nosliece uz ūdens elementu. Valdības vadītājs ir Ūdens Daimjo. Dzelzs zeme (jap. 鉄の国, Tetsu no Kuni) — ledaina, sniegota valsts, kuras politiskā īpatnība ir tā, ka valsts paliek neitrāla un nekad nav bijusi iesaistīta nindzju karos. Faktiski šinobi jau agrāk ir noteikuši, ka viņi neiejauksies zemes dzīvē. Neskatoties uz to, tie runāts, ka Dzelzs zemē ir neticami spēcīgs karaspēks, kas sastāv no samurajiem, nevis šinobi. Kad sākās Ceturtais Šinobi pasaules karš, Dzelzs zeme pievienojās Šinobi aliansei un bija pilnībā gatava piedalīties karā pret Akatsuki plānu "Mēness acs". Dzelzs zeme atrodas starp trim kalniem, ko sauc par Trīs vilkiem (jap. 三狼, Sanroo). Tās vadītājs ir šīs valsts ģenerālis Mifune. Piecu Kage samits notika Dzelzs zemē, jo tā bija droša un neitrāla. Saskaņā ar Tsuchikage, Ōnoki teikto, viņai ir sava atšķirīga kultūra un "satikšanās nav nekā smieklīga". Kad Sasuke uzbruka sammitā, viņš tika pasludināts par starptautisku piecu lielo nindzju ciematu noziedzīgo personu. Ceturtā Šinobi pasaules kara laikā, saprotot, ka karš apdraud ne tikai piecas lielas Šinobi zemes, bet visu pasauli, Mifune nolemj palīdzēt piecām lielajām Šinobi valstīm. Divus gadus pēc kara dzelzs zeme kļuva par jaunizveidotās Šinobi savienības galveno mītni. Skaņu zeme (jap. 音の国, Oto no Kuni) — zeme, kas atrodas blakus Uguns zemei. Tā ir salīdzinoši jauna valsts politiskajā arēnā, lai gan iepriekš tā pastāvēja ar nosaukumu "Rīsu lauka valsts" (jap. 田の国, Ta no Kuni). Saskaņā ar anime, Oročimaru iekaroja zemi un pārliecināja skaņu zemes daimjo ļaut viņam izveidot savu nindzju ciematu. Anime tika teikts, ka šī zeme ir mājvieta daudziem šinobi klaniem, kas tika izmantoti bezcerīgā karā, radot klaniem lielas ciešanas. Daudzi izdzīvojušie pievienojās Oročimaru, kurš viņus pievilināja ar spēku, lai palīdzētu viņiem atjaunot savus klanus. Zemes zeme (jap. 土の国, Tsuchi no Kuni) — zeme, kurai līdz šim anime seriālā pievērsts maz uzmanības. Tā atrodas uz ziemeļrietumiem no Uguns zemes. Tās vadītājs ir Zemes Daimjo. Valsts galvenokārt sastāv no tuksnešainiem un akmeņainiem apgabaliem. Šīs zemes robeža iet pa akmeņainu grēdu, bloķējot sakarus ar citām valstīm. Vējš pūš no ziemeļiem, ejot cauri šiem kalniem, nesot akmeņus no zemes uz apkārtējām zemēm. Šo slaveno dabas parādību sauc par "akmens lietu" (jap. 岩雨, Gannu). "Akmens rīsu kūka" (jap. 岩餅, Ywa Mochi; tiešā nozīmē: Akmens moči) ir vietējais zemes tradicionālais ēdiens. Tiek uzskatīts, ka rīsu kūku kraukšķīgā tekstūra ir neatkārtojama. Zibens zeme (jap. 雷の国, Kaminari no Kuni) — viena no lielākajām zemēm Naruto pasaulē, kas atrodas pussalā uz ziemeļaustrumiem no Uguns zemes. Zemes centrā ir masīvas kalnu grēdas, kurās bieži ir pērkona negaisi, uz kā pamata deva nosaukumu zemei. Valdības vadītājs ir Zibens daimjo. Daudzas kalnu upes ietek jūrā, tādējādi veidojot līkumotas piekrastes līnijas, kas pauž okeāna skaistuma izteiksmīgumu. Iekšzemē ir arī daudz karsto avotu. Debesu valsts (jap. 空の国, Sora no Kuni) — zemi dibināja nindzjas no vairākām zemēm, kuras varēja pārveidot savu čakru miglā, lai varētu lidot. Tiek norādīts, ka viņi cīnījās Otrā Šinobi pasaules kara laikā, un viņu slēpto ciematu šajā karā iznīcināja Slēptās Lapas ciemats, par piecu Lielo Šinobi valstu pastāvēšanu apstrīdēšanu. Zemei ir pietiekami daudz reputācijas, lai šausminātu Tsunade ar faktu, ka Debesu zemes izdzīvojušā šinobi pēcteči uzbruka Slēptajai Lapai, ko izpostīja spēcīgs un negaidīts uzbrukums. Šinno ir šīs zemes vadītājs. Uguns zeme (jap. 火の国, Hi no Kuni) — viena no varenākajām zemēm starp visām, kā arī galvenā varoņa mājvieta. Zemes vadītājs ir Uguns Daimjo. Uguns zeme bija pirmā valsts, kas uzņēma un nodarbināja nindzju ciematu — Slēptās Lapas ciematu. Drīzumā to izdarīja arī citas valstis. Uguns zeme ir attiecīgi orientēta uz uguns elementu, kurā parasti ir ļoti silts klimats. Lai gan fiziski tā nav lielākā valsts, tai ir lielākais slēptais ciems. Uguns zeme ir iesaistījusies karos ar zibens zemi, zemes zemi un vēja zemi. Turpmākajos miera gados Uguns zeme lēnām atguvās un pieradusi pie miera. Valstis, kas strādāja, lai palielinātu savu militāro spēku, uzskatīja šo uzvedību par vājumu, kas bija viens no faktoriem, kas noveda pie Konohas iznīcināšanas, ko veica Slēptās skaņas un Slēpto smilšu spēki. Uz robežas starp Uguns zemi un Skaņu zemi atrodas Beigu ieleja, liela plaisa, kas izveidojās neilgi pēc tam, kad Pirmais Hokage un Učiha Madara nodibināja Slēptās lapas ciematu. Sniega zeme (jap. 雪の国, Yuki no Kuni) — pirmās Naruto filmas "Nindzju sadursme sniega zemē" darbības vieta. Tā ir īsi pieminēta arī "Gaara Hiden" un "Kakashi Hiden" romānos. Sākotnēji valsts bija maza un mierīga vieta. Tomēr viņu sagūstīja tirāns vārdā Doto Kazahana pēc tam, kad viņš un viņa algotņi nogalināja viņa brāli un priekšteci Sousetsu Kazahana. Viļņu zeme; Benisu sala; Pupiņu pastas zeme; Purvu zeme; Ūdens virpuļu zeme; Kalnu zeme; Karsto avotu zeme; Dēmonu zeme u.c. Naruto chapter 648, page 11 Naruto episode 213 Naruto chapter 30, page 3 Naruto: Shippūden episode 488 Naruto chapter 468, page 10 Наруто chapter 456, page 15 Naruto chapter 457, pages 16-17 Yano Takashi. Shikamaru Hiden: A Cloud Drifting in Silent Darkness. Naruto episode 136 Naruto episode 137 Vikikrātuvē par šo tēmu ir pieejami multivides faili. Skatīt: Naruto. Oficiālā tīmekļa vietne (japāniski) Anime News Network mangas profils (angliski)