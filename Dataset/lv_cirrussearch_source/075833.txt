Apšaude skolā ir vardarbības veids, kurā tiek izmantots šaujamierocis un kas tiek izdarīts izglītības iestādēs. Bieži šajās apšaudēs uzbrucējs (uzbrucēji) ir saistīti ar mācību iestādi, tajā ir iesaistīti uzbrucēja skolas biedri un/vai mācību iestādes personāls. Galvenais uzbrukuma motīvs bieži ir atriebība vai apkaunojums. Apšaudes skolās mēdz notikt slaktiņu formā, kad tiek izvēlēti nejauši upuri, mēģinot nogalināt pēc iespējas vairāk cilvēku. Uzbrucēji pēc apšaudes nereti izdara pašnāvību. 2002. gadā amerikāņu režisors Gajs Fērlands uzņēma mākslas filmu "Bang, Bang, You’re Dead", kur no vardarbības skolā cietušie pusaudži plāno fizisku izrēķināšanos ar pāridarītājiem. 2003. gadā amerikāņu režisors Gass Van Sants uzņēma mākslas filmu "Zilonis", kuras sižeta darbība notiek tipiskā Amerikas vidusskolā. Filmas varonis savās ikdienas gaitās "atduras" pret skolas biedru sarīkoto slaktiņu skolā. Uzreiz pēc asiņainajiem notikumiem Kolumbaines skolā Gass Van Sants vēlējās uzņemt dokumentālo filmu par notikušo, bet vēlāk sākotnējā ideja transformējās un pārtapa spēlfilmā. 2007. gadā igauņu režisors Ilmars Rāgs uzņēma filmu "Klase", kur filmas finālā divi pusaudži atriebjas klasesbiedriem par saviem pazemojumiem, sarīkojot apšaudi skolā. Arī igauņu režisoru iedvesmojuši notikumi Kolumbainē. 2007. gadā amerikāņu režisors Vadims Pelermans uzņēma filmu "Dzīve acu priekšā". Filmas galvenā varone savas dzīves laikā bieži domās atgriežas savos skolas gados, kad kopā ar draudzeni nokļuvušas apšaudē skolā, tika nostādītas izvēles priekšā - slepkava lika viņām izvēlēties, kurai no divām meitēn būs lemts dzīvot tālāk. «Vācijā skolā nošauti 15 bērni un skolotāji». Arhivēts no oriģināla, laiks: 2009. gada 14. martā. Skatīts: 2009. gada 11. martā. Arhivēts 2009. gada 14. martā, Wayback Machine vietnē.