Latānijas (Latania) ir palmu dzimtas ģints, kas sastopama Maskarēnu salās Indijas okeāna rietumu daļā. Kaut arī latānijas tiek kultivētas parkos un dārzos, to savvaļas populācijas ir kritiski apdraudētas. Stumbra garums var pārsniegt 10 m, lapas ar kātu veido 3—4 m lielu lapotni. Zilo latāniju jauno stādiņu lapas ir no zilgani pelēka līdz sudrabaini zilam tonim, kātiņš un lapiņu apmalojums sarkans. Sarkanā latānija izteikti sarkanāka. Jaunajiem kociņiem lapu kāts un lapu maliņas sarkanas, savukārt pieaugot lapu augšpuse kļūst tumši zaļa, apakšpuse — pelēcīgi zaļa. Arī daži no latānijas ziediem izplaukst sarkani. Dzelteno latāniju lapu kāts dzeltens, lapu abas puses dzeltenīgi zaļas. Latāniju ģints (Latania): Zilā latānija (Latania loddigesi), endēma Maurīcijai Sarkanā latānija (Latania lontaroides), endēma Reinjonai Dzeltenā latānija (Latania verschaffeltii), endēma Rodrigesai «The Plant List: Latania». Arhivēts no oriģināla, laiks: 2020. gada 26. jūlijā. Skatīts: 2016. gada 3. aprīlī. «Palm Tree Passion. A Little Slice of Paradise: Latan Palms». Arhivēts no oriģināla, laiks: 2016. gada 2. aprīlī. Skatīts: 2016. gada 3. aprīlī. ' The Native Plants and Animals of Mauritius. The Mauritian Wildlife Foundation. ISBN 978-999493802-5