Daniels Fransuā Esprī Obērs (franču: Daniel-François-Esprit Auber; dzimis 1782. gada 29. janvārī, miris 1871. gada 12. maijā) bija franču operu komponists. Mācījies pie Luidži Kerubīni. Pazīstamākās Obēra operas ir "Mēmā no Portiči" (La muette de Portici, 1828), kas tiek uzlūkota par pirmo Grand opéra virziena darbu, un "Fra Diavolo" (Fra Diavolo, 1830). "Mēmā no Portiči" 1830. gada 25. augusta izrādē Briseles operteātrī La Monnaie skanošā frāze Aux armes! bija signāls Beļģijas revolūcijas sākumam, kas noveda pie Beļģijas valsts nodibināšanas. Obērs ir autors dziesmai La Parisienne, kas bija Francijas valsts himna no 1830. līdz 1848. gadam. 1842. gadā Luijs Filips iecēla Obēru par Parīzes konservatorijas direktoru, bet 1857. gadā — Napoleons III — par galma komponistu. Vikikrātuvē par šo tēmu ir pieejami multivides faili. Skatīt: Daniels Obērs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Obērs Petrucci Music Library Daniels Obērs allmusic.com