Extended Play ir britu/amerikāņu grupas Fleetwood Mac EP ieraksts, kas tika izdots 2013. gadā. Albums tika veidots bez papildu ierakstu kompānijas — Extended Play producēja, ierakstīja un izdeva paši grupas dalībnieki. Extended Play ir grupas jaunākais ieraksts kopš 2003. gadā izdotā albuma Say You Will. Lai gan EP bija pieejams tikai digitālā formātā un netika plaši reklamēts, Extended Play sasniedza 48. vietu ASV Billboard 200 albumu topā, un pirmajā nedēļā tika pārdotas 9000 kopijas. Tomēr nākamajā nedēļā tas vairs neatradās albumu topā. EP ieraksts sasniedza 14. vietu digitālo albumu topā, 13. vietu rokmūzikas albumu topā un 9. vietu neatkarīgi izdoto albumu topā. No Extended Play četrām iekļautajām dziesmām Without You un Sad Angel tika izpildītas grupas 2013. gada koncerttūrē. Without You bija viens no zudušajiem demo ierakstiem, kurus dziesmas autore Stīvija Niksa laika gaitā bija pazaudējusi. Mūziķe dziesmu atkal atrada vietnē YouTube, kur ir publicēti vairāki no zudušajiem demo ierakstiem. Lindsijs Bekingems — ģitāras, sintezators, klavieres, vokāls, Stīvija Niksa — vokāls, Džons Makvī — basģitāra, Miks Flītvuds — bungas, perkusijas. «'Extended Play' Ep Press & Reviews». Fleetwood Mac News. Skatīts: 2016-09-05. Keith Caulfield. «Chart Moves: Fleetwood Mac Returns After 10 Years, Lindsey Stirling Hits New Chart High». Billboard. Arhivēts no oriģināla, laiks: 2017. gada 13. janvārī. Skatīts: 2016. gada 5. septembris. «Fleetwood Mac Chart History». Billboard. Arhivēts no oriģināla, laiks: 2016-10-19. Skatīts: 2016-12-06. Andy Greene. «Lindsey Buckingham talks Fleetwood Mac tour, New EP», 2013. gada 7. maijs. Skatīts: 2013. gada 11. jūnijs. Liz Rosenberg Media. «'EXTENDED PLAY' EP PRESS & REVIEWS». fleetwoodmacnews.com. Skatīts: 2016-12-06.