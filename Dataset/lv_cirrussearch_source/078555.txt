Paramaribo (nīderlandiešu: Paramaribo, izrunā: [ˌpaːraːˈmaːriboː]) ir Surinamas lielākā pilsēta, valsts galvaspilsēta un ostas pilsēta. Neoficiāli tās saīsinātais nosaukums ir Parbo. Paramaribo atrodas pie Surinamas upes, aptuveni 10 km no tās ietekas Atlantijas okeānā. Pilsēta atrodas Paramaribo apgabalā. 2019. gadā Paramaribo dzīvoja 224 tūkstoši iedzīvotāju, gandrīz puse no visas valsts iedzīvotāju skaita. Kopš 2002. gada Paramaribo vēsturiskais centrs ir iekļauts UNESCO Pasaules mantojuma objektu sarakstā. Paramaribo sākotnēji atradās Amerikas pamatiedzīvotāju ciems. Ap 1640. gadu šajā vietā apmetni izveidoja Francijas Karalistes kolonisti. 1651. gadā kolonija nonāca Britu impērijas sastāvā. 1667. gadā Paramaribo un pārējā Surinama kļuva par daļu no Nīderlandes Karalistes. 1975. gadā Surinama ieguva neatkarību un Paramaribo kļuva par jaunās valsts galvaspilsētu. Paramaribo ir attīstīta krāsu, margarīna, cementa un alus ražošana. Pilsētas saimniecībā nozīmīga loma ir ostai, jo tā saistīta ar preču eksportu un importu. Attīstīta garneļu zveja, kuras pēc tam transportē tālāk uz Ziemeļamerikas valstīm. Nozīmīgs ienākumu avots ir arī tūrisms. http://worldpopulationreview.com/countries/suriname-population/cities/. «Population of Cities in Suriname (2019)» (angļu). 2019 World Population by Country. «Paramaribo | national capital, Suriname» (angļu). Britannica.com. Skatīts: 2019. gada 10. martā. Vikikrātuvē par šo tēmu ir pieejami multivides faili. Skatīt: Paramaribo. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) «Paramaribo | national capital, Suriname» (angļu). Britannica.com.