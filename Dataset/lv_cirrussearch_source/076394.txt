Tropu pigmejvāvere (Sciurillus pusillus) ir viena no vāveru dzimtas (Sciuridae) grauzēju sugām, kas ir vienīgā suga ģintī (Sciurillus) un arī tropu pigmejvāveru apakšdzimtā (Sciurillinae). Izdala trīs pasugas. Tās ir ļoti maza auguma vāveres, kas dzīvo Dienvidamerikā. Tās var sastapt Amazones džungļos; Brazīlijas, Kolumbijas, Peru, Franču Gviānas, Gajānas un Surinamas lietus meža biomā. Tropu pigmejvāveres kažoka krāsa atkarībā no pasugas var būt atšķirīga. Kažoks var būt gaiši brūns ar gaiši dzeltenām ausīm vai pelēkbrūns ar baltām ausīm. Pavēdere gaišāka nekā mugura. Aste ir kupla un gara, sasniedzot vienādu garumu ar ķermeni. Tropu pigmejvāveres sver 33—45 g, to ķermeņa garums ir 9—12 cm. Tās barojas ar tropu koku augļiem un sveķiem. Tās nomizo koka ārējo, sauso mizu un ēd koka mīkstāko šķiedru. Tā kā pigmejvāveres barojas tikai no dažiem kokiem, to izplatība ir nevienmērīga, grupējoties ap konkrētiem kokiem. «Sciurillus pusillus». Arhivēts no oriģināla, laiks: 2010. gada 5. jūnijā. Skatīts: 2012. gada 6. jūnijā. Sciurillus pusillus (Neotropical Pygmy Squirrel)[novecojusi saite] Neotropical Pygmy Squirrel, Brownsberg on Flickr - Photo Sharing! Neotropical Pygmy Squirrel on Flickr - Photo Sharing! Neotropical pygmy squirrel (rodent) - Britannica Online Encyclopedia Neotropical pygmy squirrel