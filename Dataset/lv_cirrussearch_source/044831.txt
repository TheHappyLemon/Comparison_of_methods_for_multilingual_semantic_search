Buhgolca koeficients ir paņēmiens (metode) sacensībās ieņemtās vietas noteikšanai tiem dalībniekiem, kas ieguvuši vienādu punktu skaitu. Atsķirībā no Bergera koeficienta, kuru lieto apļa sistēmas turnīros, šo koeficientu lieto Šveices sistēmas turnīros. Konkrēta dalībnieka Buhgolca koeficientu aprēķina saskaitot visu to turnīra dalībnieku punktus, ar kuriem šis dalībnieks ir spēlējis, neatkarīgi no savstarpējās spēles rezultāta. Ideja balstās uz to, ka diviem vai vairākiem turnīra dalībniekiem, kuriem ir vienāds punktu skaits, labāks ir tas spēlētājs, kurš spēlējis ar spēcīgākiem pretiniekiem, tātad ar tiem, kas ieguva vairāk punktus. Un tieši tāpēc, ja turnīrā tiek izmantota Šveices sistēma, pie vienāda punktu skaita augstāk būs spēlētājs, kam ir lielāks Buhgolca koeficients. Vietu noteikšana turnīra dalībniekiem, kas ieguvuši vienādu punktu skaitu, ar Buhgolca koeficienta palīdzību tika piedāvāta 1932. gadā un tika nosaukta tā izgudrotāja vācu šahista Bruno Buhgolca (vācu: Bruno Buchholz) vārdā. Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 357.—358. lpp. ISBN 5-85 270-005-3. (krieviski) «KĀ APRĒĶINA KOEFICIENTUS UN TO VEIDI». Prāta laiks. Skatīts: 2018-09-20.