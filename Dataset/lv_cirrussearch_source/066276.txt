Pols Adrians Moriss Diraks (angļu: Paul Adrien Maurice Dirac, dzimis 1902. gada 8. augustā, miris 1984. gada 20. oktobrī) bija angļu fiziķis. 1933. gadā ieguva Nobela prēmiju fizikā par ieguldījumu kvantu mehānikas un kvantu elektrodinamikas attīstībā. Bieži tiek uzskatīts par vienu no ievērojamākajiem 20. gadsimta fiziķiem. Dzimis 1902. gada 8. augustā Bristolē Šveices imigranta ģimenē. Tēvs pelnīja iztiku, pasniedzot franču valodu. Studēja elektroinženieriju Bristoles Universitātē, no 1923. gada studēja Kembridžas Universitātē, kur 1926. gadā ieguva doktora grādu. Mūža lielāko daļu strādāja Kembridžas Universitātē. 1928. gadā šeit formulēja Diraka vienādojumu, kas noveda pie secinājuma par antidaļiņu eksistenci. 1930. gadā publicēja klasisko kvantu teorijas grāmatu Principles of Quantum Mechanics (Kvantu mehānikas principi). 1937. gadā apprecējās ar Jūdžīna Vīgnera māsu Margitu. 2. pasaules kara laikā piedalījās urāna bagātināšanas izstrādes darbos. Pēdējos desmit dzīves un darba gadus pavadīja Talahasī, ASV, kur 1984. gadā miris un apglabāts. «The Nobel Prize in Physics 1933». Nobel Foundation. Vikikrātuvē par šo tēmu ir pieejami multivides faili. Skatīt: Pols Diraks. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Astronomu biogrāfiskās enciklopēdijas raksts (angliski) Enciklopēdijas Krugosvet raksts (krieviski) P.Diraka resursi Floridas universitātes mājaslapā (angliski) Par P.Diraku Nobela prēmijas mājaslapā (angliski)