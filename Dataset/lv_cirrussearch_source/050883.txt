Maulbronnas klosteris (vācu: Kloster Maulbronn) ir 12. gadsimtā dibināts cisterciešu klosteris Bādenes-Virtembergas pilsētā Maulbronnā. Tas ir viens no vislabāk saglabātajiem klosteru kompleksiem uz ziemeļiem no Alpiem. Kompleksu ietver aizsardzības mūri. Galvenās ēkas celtas no 12. līdz 16. gadsimtam. Klostera gotiskā baznīca ietekmējusi gotikas arhitektūras izplatīšanos Eiropas ziemeļos un centrālajā daļā. Saglabājusies sarežģīta ūdensapgādes sistēma. 1993. gadā Maulbronnas klostera kompekss tika iekļauts UNESCO Pasaules mantojuma sarakstā. Dibināts 1147. gadā pēc pāvesta Eižena III rīkojuma. Postīts Zemnieku kara laikā 16. gadsimtā. Sekularizēts 1807. gadā. Maulbronnas klostera skolā dažādos gadsimtos mācījušies Johanness Keplers, Frīdrihs Helderlīns un Hermanis Hese. Mūsdienās klostera kompleksā atrodas Maulbronnas rātsnams, policijas iecirknis, citas iestādes. Vikikrātuvē par šo tēmu ir pieejami multivides faili. Skatīt: Maulbronnas klosteris. Krievijas Lielās enciklopēdijas raksts (krieviski) Encyclopædia Universalis raksts (franciski) Oficiālā tīmekļa vietne