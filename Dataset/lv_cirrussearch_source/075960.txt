Hašišs (arābu: حشيش ḥashīsh, burtiski "sausa zāle", no hashsha "kļūt sausam") ir kaņepes produktu grupas nosaukums. Tajā iekļautas vairākas no kaņepēm ekstrahētas, cietas pīpējamās vielas, kuras satur psihoaktīvos komponentus THC un CBD. Hašiša izcelsme ir Rietumāzija, it īpaši Tuvie Austrumi, kur to lieto kā ārstniecisku līdzekli un baudvielu. Ļoti daudz hašiša tiek patērēts Ziemeļindijas apgabalos, kur to pagatavo ar īpašas metodes palīdzību un sauc par čarām. 19. gadsimta otrajā pusē hašiša smēķēšanas tradīcijas sasniedza Eiropu. Visvairāk šī tradīcija izplatījās arābu zemēm tuvajās valstīs — Turcijā un Grieķijā. Mūsdienās hašiša lielākās ražotājvalstis ir Afganistāna, Maroka un Libāna. Hašiša krāsa var atšķirties pēc reģiona un lietotās ekstrakcijas metodes. Piemēram, Afganistānas hašišs mēdz būt melns, Marokas — brūns, Libānas — pat zaļš vai sarkans. www.druglibrary.org par hašišu (angliski) Vikikrātuvē par šo tēmu ir pieejami multivides faili. Skatīt: Hašišs. Encyclopædia Britannica raksts (angliski)