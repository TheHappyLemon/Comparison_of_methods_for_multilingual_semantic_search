Šis raksts ir par Austrijas šahistu. Par citām jēdziena Millers nozīmēm skatīt nozīmju atdalīšanas lapu. Hanss Millers (vācu: Hans Müller; 1896. gada 1. decembris, Vīne — 1971. gada 28. februāris, Vīne) bija Austrijas šahists. 1930. gados bijis viens no spēcīgākajiem Austrijas šahistiem. 1933. gadā kopā ar Ernstu Grīnfeldu dalījis pirmo vietu Trebiča memoriālā un uzvarējis starptautiskā šaha turnīrā Vīnē. Austrijas izlases sastāvā 5 reizes (1928-1930, 1933-1935, 1950) piedalījies Pasaules šaha olimpiādēs, kā arī 1936. gada neoficiālajā šaha olimpiādē Minhenē, kurās izcīnījis individuālo bronzas (1933) medaļu. Pēc Otrā Pasaules kara ieņēmis godalgotas vietas Austrijas šaha čempionātos: 1947. gadā - dalījis 1.-4. vietu, bet 1949. gadā - 2.-3. vietu. 1950. gadā FIDE viņam kā vienam no pirmajam piešķīrusi starptautiskā meistara (IM) nosaukumu. No 1928. gada līdz 1970. gadam publicējis vairākas grāmatas par šaha sacensībām un teoriju. Devis nozīmīgu ieguldījumu šaha atklātņu teorijā, sevišķi simetriskās aizsardzības attīstībā. Trebitsch mem 16th Vienna 1933 Ebensee 1933 Literatur von und über Hans Müller Hanss Millers šahista profils vietnē chessgames.com Hanss Millers šahista profils vietnē 365chess.com Hanss Millers šahista profils vietnē olimpbase.org (Pasaules šaha olimpiādes) Hanss Millers šahista profils vietnē olimpbase.org (neoficiālās Pasaules šaha olimpiādes)