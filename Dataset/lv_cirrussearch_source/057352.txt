LaTeX (/lɑːtɛx/ vai /leɪtɛx/) ir programmatūra dokumentu sagatavošanai. Atšķirībā no teksta redaktoriem, kā Microsoft Word, LibreOffice Writer un Apple Pages, kas izmanto formatētu tekstu un ir balstīti uz "What You See Is What You Get" metodes, rakstot LaTeX, lietotājs izmanto vienkāršu tekstu. Lietotājs izmanto marķēšanas komandu konvencijas, lai definētu dokumenta vispārējo struktūru, stilizētu tekstu (piemēram, treknrakstā vai kursīvā) un pievienotu citātus un savstarpējas atsauces. LaTeX tiek plaši izmantots akadēmiskajā vidē zinātnisku dokumentu publicēšanai daudzās jomās, tostarp matemātikā, statistikā, datorzinātnēs, inženierzinātnēs, fizikā, ekonomikā, valodniecībā, kvantitatīvajā psiholoģijā, filozofijā un politoloģijā. LaTeX ir arī nozīmīga loma tādu grāmatu un rakstu sagatavošanā un publicēšanā, kas satur sarežģītus daudzvalodu materiālus, piemēram, sanskritu un grieķu valodu. Simboli “T”, “E” un “X” LaTeX nosaukumā ir grieķu alfabēta lielie burti tau, epsilon un chi, jo LaTeX pamatbāzes TeX nosaukums cēlies no sengrieķu: τέχνη (“prasme”, “māksla”, “tehnika”). Šī iemesla dēļ TeX veidotājs Donalds Knuts veicina piekopt TeX izrunu kā /tɛx/. «An introduction to LaTeX». LaTeX project. Skatīts: 2016. gada 18. aprīlis. Leslie Lamport. LATEX : a document preparation system. Addison-Wesley Pub. Co, 1986. ISBN 020115790X. OCLC 12550262. «What are TeX, LaTeX and friends?». Alexia Gaudeul (June 2007). "Do Open Source Developers Respond to Competition?: The (La)TeX Case Study". Review of Network Economics 6 (2). doi:10.2202/1446-9022.1119. Pablo Markin. «LaTeX, Open Source Software, Facilitates the Adoption of Open Access by Authors, Repositories and Journals». OpenScience, 2017. gada 1. novembris. Skatīts: 2017. gada 5. novembris. Donald E. Knuth, The TeXbook, Addison—Wesley, Boston, 1986, p. 1.