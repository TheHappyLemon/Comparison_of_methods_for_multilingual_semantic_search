Rāvas gundega (Ranunculus flammula) ir daudzgadīgs gundegu dzimtas lakstaugs. Augums neliels līdz vidējs 10 — 50 cm. Stumbrs pacilās vai gulošs. Mezglu vietās sakņojas. Apakšējās lapas eliptiskas, garā kātā. Augstāk lapas lancetiskas vai lineāri lancetiskas. Lapu garums 3 — 7 cm, platums 0,3 — 1,5 cm. Ziedi ir pa vienam. Ziedi dzelteni, lielums 1 — 1,5 cm. Vainaglapas apmēram divreiz garākas par kauslapām. Zied no jūnija līdz septembrim. Augļi — riekstiņi, kaili. Suga sastopama Eiropā (izņemot ziemeļdaļu), Ziemeļamerikā un Rietumāzijā. Latvijā ir izplatīts visā valsts teritorijā. Aug pārmitrās pļavās, aizaugušos grāvjos, mitrās un atklātās vietās mežos. Vikikrātuvē par šo tēmu ir pieejami multivides faili. Skatīt: Rāvas gundega. Encyclopædia of Life raksts (angliski)