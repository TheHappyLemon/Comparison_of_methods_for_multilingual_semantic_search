Billijs Boids (dzimis 1968. gada 28. augustā) ir skotu dziedātājs un aktieris. Starp viņa zināmākajām lomām ir Peregrins “Pipins” Tuks Pītera Džeksona veidotajā filmu triloģijā “Gredzenu Pavēlnieks”, Barets Bondens "Master and Commander: Uz pasaules malu” (2003) un Glens “Čakija atlase” (Seed of Chucky, 2004). Boids ir dzimis Glāzgovā, Skotijā. Viņa vecāki Viljams un Marija Boidi, nomira ar gada intervālu, kad Billijs bija pusaudzis. Pirms aktiera karjeras Boids sešus gadus nostrādāja par grāmatu iesējēju. Pēc Karaliskās Skotijas Mūzikas un teātra akadēmijas absolvēšanas Boids sāka uzstāties Traversa teātrī. Boids sāka savu filmu aktiera karjeru ar lomām seriālā Taggard (1996) un filmās The Soldier's Leap (1998), un Urban Ghost Story (1998). Plašākai publikai Boids kļuva zināms ar Peregrina “Pipina” Tuka lomu filmu sērijā "Gredzenu Pavēlnieks", kuru viņš atveidoja laika posmā no 2001. līdz 2003. gadam. Viņš arī sarakstīja melodiju paša izpildītajai dziesmai "The Edge of Night", kas tika iekļauta filmā "Gredzenu pavēlnieks: Karaļa atgriešanās", kā arī filmas "Hobits: Piecu armiju kauja" treilerī. Tāpat Boids sarakstīja un izpildīja "Hobits: Piecu armiju kauja" atrodamo dziesmu "The Last Goodbye". 2004. gadā Boids ierunāja Glenu filmā "Čakija atlase". Viņam bija arī epizodiska loma Skotijas seriāla Still Game pirmās sezonas otrajā epizodē. 2011. gadā Boida veidotā pilnmetrāžas filma Glenn, the Flying Robot tika izrādīta Dawn Breakers starptautiskajā filmu festivālā. Boids ir vokālists un ģitārists mūzikas grupā Beecake. Grupas nosaukums radās pēc tam, kad Boida kolēģis "Gredzenu pavēlniekā” Dominiks Monagans viņam parādīja bildi ar kūku, kura bija noklāta ar bitēm. Citi grupas dalībnieki ir Pauls Burkē, Billijs Džonstons un Riks Mārtins. Boids kā viesmākslinieks piedalījās Vigo Mortensena 2003. gada albumā Pandemoniumfromamerica. Šajā albumā viņš divās dziesmās spēlēja basģitāru, bet vienā dziesmā — bungas. 2010. gada jūnijā Beecake izdeva albumu Soul Swimming, kas bija vairāku Myspace topu augšgalā. Grupa arī ieguva VisitScotland balvu par labāko uzstāšanos Tartan Clef mūzikas balvu pasniegšanas ceremonijā. 2012. gada 4. jūnijā Beecake izdeva EP ierakstu Please Stay. 2012. gada decembrī grupa izdeva savu otro albumu Blue Sky Paradise, bet 2013. gada jūlijā Beecake izlaida otro EP ierakstu Just B. Boids ir aktīvs sērfotājs. Viņam arī ir septītais līmenis paukošanā. Boids kopā ar brāļiem Stīvu un Maiku Krauzēm ir trenējies cīņas mākslās Krauseworld akadēmijā Glāzgovā, iegūstot ceturto pakāpi džit kun do un filipīniešu kali. Boids 2010. gada 29. decembrī apprecējās ar Alisonu Makkinonu. Abiem 2006. gada 26. aprīlī piedzima dēls Džeks VIljams Boids. Boidam ir elfu valodas vārda "deviņi" tetovējums, kas rakstīts Dž. R. R. Tolkīna izveidotajā Tengvāra rakstības stilā. Šis tetovējums tapis par godu viņa lomai "Gredzenu pavēlniekā". Šādu pašu tetovējumu izveidoja arī Elaidža Vuds, Šons Astins, Šons Bīns, Ians Makellens, Dominiks Monagans, Vigo Mortensens un Orlando Blūms. Šis saraksts ir nepilnīgs; Tu vari palīdzēt, to papildinot. 1998. The Soldier's Leap 1998. Urban Ghost Story 1999. Julie and the Cadillacs 2001. "Gredzenu pavēlnieks: Gredzena brālība" (The Lord of the Rings: The Fellowship of the Ring) 2002. "Gredzenu pavēlnieks: Divi torņi" (The Lord of the Rings: The Two Towers) 2003. "Master and Commander: Uz pasaules malu" (Master and Commander: The Far Side of the World) 2003. "Gredzenu pavēlnieks: Karaļa atgriešanās" (The Lord of the Rings: The Return of the King) 2004. "Čakija atlase" (Seed of Chucky) 2005. On a Clear Day 2005. Stories of Lost Souls 2005. Midsummer Dream 2006. The Flying Scotsman 2007. Save Angel Hope 2008. Stone of Destiny Vikikrātuvē par šo tēmu ir pieejami multivides faili. Skatīt: Billijs Boids. IMDb profils (angliski) AllMovie profils (angliski)