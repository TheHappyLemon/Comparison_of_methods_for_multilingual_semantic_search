Ilopango ezers (spāņu: Lago de Ilopango) ir krāterezers Salvadoras centrālajā daļā, Ilopango vulkāna kalderā. Lielākais ezers Salvadorā. Ilopango kaldera radās mūsu ēras 260. gadā. Milzīgā vulkāniskā sprādziena pelni pārklāja lielu daļu mūsdienu Salvadoras teritorijas. 1879.—1880. gados krāterezerā izveidojās Kvemadu salas (Islas Quemadas). Vulkāna izvirduma laikā Salvadoras teritorijā bija attīstījusies maiju kultūra. Izvirduma laikā tika izpostīta teritorijā ap 100 km rādiusā ap vulkānu, gāja bojā tūkstošiem cilvēku. Izvirduma rezultātā pelni apglabāja maijus un viņu sadzīves priekšmetus, kas mūsdienās ir vērtīgi arheoloģiskie atradumi. Izvirduma rezultātā daudz bēgļu devās uz tagadējo Gvatemalu un Belizu, izmainījās tirdzniecības ceļu virzieni, Tikalas valdnieki ieguva kontroli pār tirdzniecību reģionā. Vikikrātuvē par šo tēmu ir pieejami multivides faili. Skatīt: Ilopango kaldera.