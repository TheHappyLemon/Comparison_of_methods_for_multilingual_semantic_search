Biogrāfija (franču: biographie, kas savukārt no sengrieķu: βίος (bios) — ‘dzīve’ un γράφω (gráphō) — ‘rakstu’) ir literatūras vai kādas citas mākslas formas (piemēram, filmas) žanrs, kurā ir kāda cilvēka dzīves hronoloģisks apraksts. Tajā vairāk tiek aprakstīti fakti nekā notikumi. Atšķirībā no cilvēka profila un CV biogrāfijas, rakstos vairāk tiek skarta cilvēka personība, pieredze un individuālisms. Biogrāfijā tiek iekļauti svarīgi fakti — dzimšanas dati, izglītība, darbs, sasniegumi, attiecības ar citiem cilvēkiem, sabiedriskais stāvoklis un nāve. Biogrāfiskā proza ir prozas paveids, kurā stāstīts par kāda konkrēta cilvēka dzīvi. Par biogrāfijas aprakstu aizsākumu varētu uzskatīt laiku, kad pastāvēja senā Asīrija, Babilonija, Ēģipte un Divupe. Sākotnēji biogrāfijas pierakstīja augsti stāvošu personu sekretāri (kas pieraksta diktēto). Biogrāfijas bija iegravētas uz akmens vai māla plāksnēm. Autobiogrāfija Daina Štokmane, Iveta Vīduša. Literatūra 7. klasei. 1. daļa. Zvaigzne ABC, 2014. 111. lpp.