Piepūšamā konstrukcija ir objekts, kas tiek piepūsts ar gaisu,[nepieciešama atsauce] bet var tikt izmantots arī ūdeņradis, hēlijs un slāpeklis. Viena no priekšrocībām ir tā, ka piepūšamo konstrukciju var ērti transportēt un uzglabāt mazās telpās nepiepūstā veidā. Šī tehnoloģija tiek izmantota dažādiem nolūkiem. Piemēram gaisa spilvenos, trieciena aizsargos, transportlīdzekļu riteņa kamerās, ārkārtas drošības spilvenos, piepūšamajās atrakcijās. Balons ir piepūšams staipīgs maiss, kas ir piepildīts ar gāzi. Parasti gāzei izmanto hēliju, gaisu vai slāpekli. Baloni var būt veidoti no gumijas, lateksa, plēves vai neilona. Agrāk baloni tika veidoti no dzīvnieku ādas. Balonos parasti izmantoto dekorācijās, bet tiem ir pielietojums meteoroloģijā, medicīnā, militārajā jomā un transportā. Gumijas balona izgudrotājs bija Maikls Faradejs, 1824. gadā, eksperimentējot ar dažāda veida gāzēm. Piepūšamās pilis parasti ir piepūšamās konstrukcijas, kuras atgādina kādu ēku, māju vai celtni. Atrakcijas veido kā šķēršļu joslas vai slidkalniņus. Tās parasti tiek izmantotas dažādos pasākumos kur piedalās bērni. Piepūšamās laivas veido no elastīga materiāla un piepumpē ar saspiesto gaisu. Mazākām laivām grīdas parasti ir elastīgas. Šādas laivas ir iespējams izjaukt un tādēļ ir viegli tās uzglabāt un pārvietot, tādēļ tās tiek izmantotas uz kuģiem, lielākām laivām, lidmašīnās, kā drošības laivas. Laivas arī tiek aprīkotas ar metāla uzliktņiem, papildus velkošiem gredzeniem, kuģa priekšgalā stiprinājums enkura virvei un kustīgiem sēdekļiem. Pneimatiskā riepa ir gredzena formas detaļa, kas tiek apliktas ap dažādiem riteņiem. Tās lieto automašīnu, motociklu, velosipēdu, kravas auto, lidmašīnu un citu spēkratu riteņiem. Riepas aizsargā riteņus, uzlabo saķeri ar braukšanas segumu, samazina bremzēšanas ceļa garumu un uzlabo vadāmību. Riepu piepumpēšanai parasti izmanto saspiestu gaisu.