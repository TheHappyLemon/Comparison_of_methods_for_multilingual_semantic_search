Krunoslavs Hulaks (horvātu: Krunoslav Hulak; 1951. gada 25. maijs Osijeka — 2015. gada 23. oktobris Zagreba) bija Horvātijas starptautiskais lielmeistars šahā (1976). No 1970. gadu vidus līdz 1980. gadu beigām bijis viens no Dienvidslāvijas vadošajiem šahistiem, pēc tam sekmīgi pārstāvējis Horvātiju. 1976. gadā kļuvis par Dienvidslāvijas šaha čempionāta uzvarētāju, bet 2005. gadā uzvarējis Horvātijas šaha čempionātā. Divas reizes piedalījies Pasaules šaha čempiona nosaukuma izcīņas cikla starpzonu turnīros, kuros 1982. gadā Tolukā (Meksikā) ierindojies 11. vietā, bet 1987. gadā Zagrebā palicis 12. vietā. Daudzu starptautisko šaha turnīru laureāts: 1974. gadā dalījis 1.-3. vietu Varnā, 1976. gadā dalījis 2.-3. vietu Ļubļinā, 1977. gadā uzvarējis Amsterdamā, 1980. gadā dalījis 1.-2. vietu Somborā (tagad Serbija). 1983. gadā starptautiskajā šaha turnīrā Baņa Lukā dalījis pirmo vietu kopā ar Džonatanu Spīlmenu un Andrāšu Adorjānu. 1985. gadā bijis otrais Zagrebā, bet 1986. gadā uzvarējis Veikanzē (Nīderlande) šaha festivāla B turnīrā. 1987. gadā atkārtoti dalījis pirmo vietu Baņa Lukas starptautiskajā šaha turnīrā. 2013. gadā izcīnījis bronzas medaļu Pasaules senioru šaha čempionātā. Pārstāvējis Dienvidslāvijas un Hrovātijas komandas lielākajos komandu šaha turnīros: Pasaules šaha olimpiādēs piedalījies 6 reizes (1982, 1986, 1990-1996); Eiropas komandu šaha čempionātos piedalījies 6 reizes (1977-1997). Komandu vērtējumā izcīnījis 2 sudraba (1983, 1989) un bronzas (1977) medaļas. Individuālajā vērtējumā izcīnījis 2 zelta (abas 1989) medaļas; Pasaules studentu šaha čempionātā piedalījies 1972. gadā un individuālajā vērtējumā izcīnījis zelta medaļu; Balkānu valstu komandu šaha čempionātos piedalījies 7 reizes (1975-1977, 1979, 1981, 1984, 1988). Komandu vērtējumā izcīnījis 4 zelta (1975, 1976, 1979, 1981) un 2 sudraba (1977, 1988) medaļas. Individuālajā vērtējumā izcīnījis 2 zelta (1976, 1977), 2 sudraba (1975, 1979) un bronzas (1981) medaļas. Par panākumiem turnīros FIDE 1974. gadā Hulakam piešķīrusi starptautiskā meistara (IM), bet 1976. gadā - starptautiskā lielmeistara (GM) nosaukumu. World Chess Championship 1982 Toluca Interzonal Tournament World Chess Championship 1987 Zagreb Interzonal Tournament OlimpBase :: Men's Chess Olympiads :: Krunoslav Hulak OlimpBase :: European Men's Team Chess Championship :: Krunoslav Hulak OlimpBase :: World Student Team Chess Championship :: Krunoslav Hulak OlimpBase :: Men's Chess Balkaniads :: Krunoslav Hulak Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)