Dmitrijs Andreikins (krievu: Дмитрий Владимирович Андрейкин; dzimis 1990. gada 5. februārī Rjazaņā) ir Krievijas starptautiskais lielmeistars šahā (2007). Vairākkārt pārstāvējis Krieviju Eiropas un Pasaules junioru šaha čempionātos, kuros izcīnījis divas zelta (1999. gadā Pasaules junioru šaha čempionātā U10 vecuma grupā; 2010. gadā Pasaules junioru šaha čempionātā U20 vecuma grupā), četras sudraba (2000. gadā Pasaules junioru šaha čempionātā U10 vecuma grupā; 2001. gadā Pasaules junioru šaha čempionātā U12 vecuma grupā; 2001. gadā Eiropas junioru šaha čempionātā U12 vecuma grupā; 2002. gadā Eiropas junioru šaha čempionātā U12 vecuma grupā) un bronzas (2004. gadā Pasaules junioru šaha čempionātā U14 vecuma grupā) medaļas. 2009. gadā uzvarējis Krievijas junioru šaha čempionātā U20 vecuma grupā. 2012. gadā Maskavā uzvarējis Krievijas šaha čempionātā. Daudzu starptautisko šaha turnīru laureāts, tajā skaitā uzvarējis vai dalījis pirmo vietu Rjazaņā (2001, 2003), Serpuhovā (2003), Ļipeckā (2006), Minskā (2008), Saratovā (2008), Voroņežā (2009), Taškentas FIDE Grand Prix turnīrā (2014). Trīs reizes uzvarējis Eiropas šaha klubu kausa izcīņās ar Saratovas klubu Ekonomist SGSEU (2009, 2010) un Skopjes klubu SK Alkaloid (2016). 2018. gada septembrī Čeļabinskas apgabala Satkas pilsētā uzvarējis Krievijas vīriešu šaha čempionāta superfinālā. 2021. gada oktobrī Ufā dalījis 3.-4. vietu Krievijas šaha čempionāta superfinālā. Pārstāvējis Krievijas izlasi lielākajos komandu šaha turnīros: Pasaules komandu šaha čempionātā piedalījies 2019. gadā un komandu vērtējumā izcīnījis zelta medaļu, Eiropas komandu šaha čempionātā piedalījies 2 reizes (2013, 2019). Komandu vērtējumā izcīnījis zelta (2019) un bronzas (2013) medaļas. Vairākkārt piedalījies Pasaules šaha kausa izcīņā pēc izslēgšanas sistēmas, kuros labāko panākumu guvis 2013. gadā, kad tikai finālā piekāpies Vladimiram Kramņikam. Pēc šī panākuma iekļuvis 2014. gada Pasaules šaha čempiona nosaukuma izcīņas cikla pretendentu turnīrā, kurā ieņēmis 4. vietu. 2015. gada Pasaules šaha kausā 4. kārtā zaudējis nākamajam turnīra uzvarētājam Sergejam Karjakinam. Par panākumiem turnīros FIDE 2007. gadā Andreikinam piešķīrusi starptautiskā lielmeistara (GM) nosaukumu. 2012 Russian – 6-way tiebreaker won by Andreikin; Pogonina wins Dmitry Andreikin wins Tashkent FIDE Grand Prix OlimpBase :: 25th European Chess Club Cup, Ohrid 2009, Ekonomist SGSEU Saratov OlimpBase :: 26th European Chess Club Cup, Plovdiv 2010, Ekonomist SGSEU Saratov OlimpBase :: 32nd European Chess Club Cup, Novi Sad 2016, SK Alkaloid Skopje «ChessPro. Суперфиналы чемпионата России, Сатка 2018. Все о турнире». Arhivēts no oriģināla, laiks: 2019. gada 23. janvārī. Skatīts: 2018. gada 6. septembrī. Суперфинал чемпионата России. Уфа OlimpBase :: European Men's Team Chess Championship :: Dmitry Andreikin «2013 World Cup». Arhivēts no oriģināla, laiks: 2016. gada 21. oktobrī. Skatīts: 2017. gada 21. martā. 2014 Candidates Tournament «2015 World Cup». Arhivēts no oriģināla, laiks: 2017. gada 22. novembrī. Skatīts: 2017. gada 21. martā. Title Applications (GM): Andreikin, Dmitry Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)