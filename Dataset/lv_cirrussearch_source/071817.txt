Dženifere Džoanna Anistone (angļu: Jennifer Joanna Aniston; dzimusi 1969. gada 11. februārī Šermanoksā, Kalifornijā, ASV) ir amerikāņu aktrise. Viņa kļuva slavena 1990. gados ar Reičelas Grīnas lomu seriālā "Draugi", par ko saņēmusi Emmy, Zelta globusa un Ekrāna aktieru ģildes balvas. Tāpat ir filmējusies vairākās komerciāli veiksmīgās Holivudas filmās. Viņa saņēma kritiķu atzinību par lomām filmās "Viņa ir īstā" (1996), "Darbs ofisā" (1999), "Laba meitene" (2002) un "Bagātie draugi" (2006). Lielākos komerciālos panākumus guvusi ar lomām filmās "Visvarenais Brūss" (2003), "Šķiršanās amerikāņu stilā" (2006), "Mārlijs un es" (2008), "Izliecies par manu sievu" (2011) un "Neciešamie bosi" (2011). Bijusi precējusies ar aktieri Bredu Pitu (2000—2005), aktieri, režisoru un scenāristu Džastinu Terū (2015—2017). Aktrise ir kristījusies Pareizticīgajā baznīcā un apmeklē Losandželosas Kristus Apskaidrošanās Krievu pareizticīgo baznīcu. «Transcripts». CNN. Silverman, Stephen M. «Jennifer Files for Divorce from Brad». People, 2005. gada 25. marts. Skatīts: 2008. gada 15. jūlijs. «Jennifer Aniston Movie Box Office Results». boxofficemojo.com. Skatīts: 2010. gada 30. jūlijs. Элеонора Гольдман. «7 голливудских звезд, принявших православие». ru.rbth.com (krievu), февр. 06, 2020. Skatīts: 2021-05-27. Vikikrātuvē par šo tēmu ir pieejami multivides faili. Skatīt: Dženifere Anistone. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)