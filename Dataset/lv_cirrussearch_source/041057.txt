Jurijs Drozdovskis (ukraiņu: Юрій Анатолійович Дроздовський; dzimis 1984. gada 22. maijā Odesā) ir Ukrainas starptautiskais lielmeistars šahā (2004). Vairākkārt pārstāvējis Ukrainu Eiropas jauniešu šaha čempionātos, kuros izcīnījis divas uzvaras: 1996. gadā Rimavska Sobotā U12 vecuma grupā un 1997. gadā Tallinā U14 vecuma grupā. 2004. gadā uzvarējis Ukrainas jauniešu šaha čempionātā U20 vecuma grupā. 2006. gadā Poltavā Ukrainas šaha čempionātā pēc izslēgšanas sistēmas tikai finālā piekāpies Zaharam Jefimenko un izcīnījis sudraba medaļu. Tajā pašā gadā Varšavā kļuvis par Eiropas čempionu ātrajā šahā. 2008. gadā Poltavā atkārtoti izcīnījis otro vietu Ukrainas šaha čempionāta finālā. Daudzu starptautisko šaha turnīru laureāts, tajā skaitā uzvarējis vai dalījis pirmo vietu Aluštā (2003), Maskavas šaha festivāla Aeroflot Open A2 turnīrā (2006), Kavalā (Grieķija, 2006), Francijas šaha festivālā Cappelle-la-Grande Open (2006), Odesā (2008), Kopenhāgenā (2009), Odišā (2009), Borupā (ASV, 2010). Par panākumiem turnīros FIDE 2000. gadā Drozdovskim piešķīrusi starptautiskā meistara (IM), bet 2004. gadā - starptautiskā lielmeistara (GM) nosaukumu. Kopš 2011. gada šaha turnīros piedalās reti. Beidzis Odesas Nacionālo universitāti un ir diplomēts psihologs. 2009. gadā apprecējies ar Ukrainas šaha lielmeistari Natāliju Zdebsku. Ukrainian Championships 2006 «Mistrzostwa Europy w szachach szybkich, Warszawa 2006». Arhivēts no oriģināla, laiks: 2016. gada 16. aprīlī. Skatīts: 2018. gada 3. janvārī. Arhivēts 2007. gada 6. janvārī, Wayback Machine vietnē. Ukrainische Meisterschaft 2008 4th Pivdenny Bank Chess Cup 2008 74th FIDE Congress, Halkidiki, Greece, 2003 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)