Ekonomiskās sadarbības un attīstības organizācija (ESAO), kas plašāk pazīstama pēc tās angliskās abreviatūras OECD (angļu: Organisation for Economic Cooperation and Development), ir starptautiska attīstīto valstu ekonomikas organizācija, kura atzīst demokrātiskas un brīvā tirgus ekonomikas principus. OECD dibināšanas konvencija kā prioritāros darbības virzienus noteica dalībvalstu ekonomisko attīstību, finansiālo stabilitāti, dzīves līmeņa paaugstināšanu, nediskriminējošas daudzpusējas starptautiskās tirdzniecības attīstību, kas veicinātu arī pasaules ekonomikas attīstību. Organizācijas galvenā mītne atrodas Lamietas pilī (Château de la Muette) Parīzē. Organizācija izveidota atbilstoši Māršala plānam 1948. gadā ar nosaukumu Eiropas ekonomiskās sadarbības organizācija (OEEC, Organisation for European Economic Co-operation). Tās sastāvā sākotnēji bija 16 Eiropas dalībvalstis (ieskaitot Turciju), vēlāk pievienojās VFR (1949) un Spānija (1958). 1961. gadā tika nolemts OEEC reformēt par OECD un uzņemt tajā arī ārpus Eiropas esošās ASV un Kanādu. Vēlāk par dalībvalstīm kļuva Itālija (1962), Japāna (1964), Somija (1969), Austrālija (1971) un Jaunzēlande (1973). Pēc Aukstā kara beigām OECD pievienojās arī Meksika (1994), Čehija (1995), Ungārija (1996), Dienvidkoreja (1996), Polija (1996), Slovākija (2000), Čīle (2010), Slovēnija (2010), Izraēla (2010), Igaunija (2010), Latvija (2016), Lietuva (2018), Kolumbija (2020) un Kostarika (2021). No Eiropas Savienības valstīm sarunas par iestāšanos OECD nav sāktas vienīgi ar Kipru. Ekonomiskās sadarbības un attīstības organizācijā ir 38 dalībvalstis:  Argentīna  Brazīlija  Bulgārija  Horvātija  Peru  Rumānija  Malta  Ukraina  Krievija: sarunas sāka 2007. gada maijā, 2014. gada martā sarunas apturētas saistībā ar Krievijas veikto Krimas okupāciju un aneksiju. «Organisation for Economic Co-operation and Development». Britannica. Skatīts: 2022-12-08. Ekonomiskās sadarbības un attīstības organizācija (OECD) Arhivēts 2019. gada 6. aprīlī, Wayback Machine vietnē. no knab.gov.lv «OECD strengthens engagement with partner countries during annual Ministerial Meeting». oecd.org (angļu). 2018. gada 1. jūnijā. Skatīts: 2019. gada 26. janvārī. Chair's summary of the OECD Council at Ministerial Level, Paris, 15-16 May 2007 — Innovation: Advancing the OECD Agenda for Growth and Equity «Statement by the OECD regarding the status of the accession process with Russia & co-operation with Ukraine». «OECD halts membership talks with Russia». Arhivēts no oriģināla, laiks: 2014. gada 13. martā. Skatīts: 2014. gada 13. martā.