Šis raksts ir par pilsētu. Par citām jēdziena Osaka nozīmēm skatīt nozīmju atdalīšanas lapu. Osaka (japāņu: 大阪, Ōsaka) ir pilsēta Japānā, Honsju salas dienviddaļā pie Klusā okeāna Osakas līča. Osakas prefektūras centrs. Veido kopēju aglomerāciju ar Kobi un Kioto. Osaka ir Japānas vēsturiskais galvenais tirdzniecības un komercijas centrs un arī mūsdienās saglabā savas pozīcijas, kaut arī vairākas lielas kompānijas ir pārcēlušās uz Tokiju. Senais Osakas nosaukums ir Naniva (難波, 浪華 vai 浪花/Naniwa). 683. gadā Nanivu nodibināja imperators Tennu. Pilsēta kalpoja par vienu no galvenajām ostām tirdzniecībā ar Ķīnu. Tomēr līdz XV gadsimta beigām tā iznīka. 1496. gadā Džodo Šinšu mūki uz vecās pils mūriem uzcēla klosteri. 1570. gadā to aplenca tā laika varenākais daimjo Oda Nobunaga un, pēc desmit gadiem, 1580. gadā to ieņēma. Vēlāk klostera vietā Tojotomi Hidejoši (Toyotomi Hideyoshi) uzcēla Osakas pili, kas bija mūsdienu Osakas sākums. Edo periodā (1603 — 1867) Osaka izveidojās par Japānas galveno tirdzniecības un komercijas centru ar plaukstošu kultūras dzīvi (bunraki, kabuki). Pilsēta pašreizējās robežas tika nodibināta 1956. gadā. 1970. gadā Osakā notika EXPO. Osakā dzimuši: Rina Aiuči (愛内里菜/Aiuchi Rina, 1980-) — mūziķe Tadao Ando (安藤忠雄/Andō Tadao, 1941-) — arhitekts Leo Esaki (江崎 玲於奈/Esaki Reona, 1925-) — fiziķis Jukiči Fukuzava (福澤 諭吉/Fukuzawa Yukichi, 1835-1901) — rakstnieks un publicists Rijoko Ikeda (池田 理代子/Ikeda Riyoko, 1947-) — mangas māksliniece Jasunari Kavabata (川端 康成/Kawabata Yasunari, 1899-1972) — rakstnieks Minmi (Minmi, 1975-) — mūziķe Ai Otsuka (大塚愛/Ōtsuka Ai, 1982-) — mūziķe Jū Vatase (渡瀬悠宇/Watase Yū, 1970-) — mangas māksliniece Vikikrātuvē par šo tēmu ir pieejami multivides faili. Skatīt: Osaka. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) «大阪府／大阪府の毎月推計人口». Skatīts: 2 aprīlis 2021.