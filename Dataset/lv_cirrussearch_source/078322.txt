Pasaules Tirdzniecības organizācija (PTO, angļu: World Trade Organization, WTO, franču: Organisation mondiale du commerce, OMC, spāņu: Organización Mundial del Comercio) ir starptautiska organizācija, kura izveidota 1995. gadā, lai liberalizētu starptautisko tirdzniecību, regulētu tirdzniecības—politiskās attiecības starp dalībvalstīm. PTO ir Vispārējā vienošanās par tarifiem un tirdzniecību (GATT) pēctece. GATT tika izveidots 1947. gadā un faktiski gandrīz 50 gadus kalpoja kā starptautiska organizācija. Pasaules Tirdzniecības organizācijā ir uzdots izstrādāt un īstenot jaunos tirdzniecības līgumus, kā arī uzraudzīt dalībvalstu atbilstību visiem līgumiem, kurus noslēdz vairākums valstu un ratificē valstu parlamenti. PTO veic savu darbību pamatojoties uz lēmumiem, kuri pieņemti laikā no 1986. līdz 1994. gadam ar Urugvajas sarunu kārtu, un agrākajiem GATT līgumiem. Problēmu diskusijas un lēmumu pieņemšana par pasaules mēroga problēmām, kā arī perspektīvas turpmākai starptautiskās tirdzniecības liberalizācijai norisinās daudzpusējās sarunās jeb sarunu kārtās. Pasaules Tirdzniecības organizācijas galvenā mītne atrodas Ženēvā, Šveicē. PTO vadītājs jeb ģenerāldirektors kopš 2013. gada ir Robertu Azevedu (Roberto Azevêdo). No 2021. gada 1. marta viņu amatā nomainīs agrākā Nigērijas finanšu ministre Ngozi Okondžo-Iveala (Ngozi Okonjo-Iweala). 2019. gada janvārī PTO bija 164 dalībvalstis. Oficiālās organizācijas valodas ir angļu, franču un spāņu valoda. Latvija ir pilntiesīga Pasaules Tirdzniecības organizācijas locekle kopš 1999. gada. Kopš iestāšanās Eiropas Savienībā 2004. gadā Latviju Pasaules Tirdzniecības organizācijā pārstāv Eiropas Komisija. «Members and Observers» (angliski). Pasaules Tirdzniecības organizācijas oficiālā mājaslapa. Skatīts: 2019. gada 26. janvārī. Languages, Documentation and Information Management Division Pasaules Tirdzniecības organizācijas oficiālā mājaslapa «WTO Secretariat budget for 2018». Pasaules Tirdzniecības organizācijas oficiālā mājaslapa. Skatīts: 2019. gada 26. janvārī. Understanding the WTO: What We Stand For_ Fact File «Nigeria's Ngozi Okonjo-Iweala confirmed as WTO chief». The Guardian. «Latvijas Republikas Ārlietu Ministrija: Latvija un PTO». Arhivēts no oriģināla, laiks: 2013. gada 24. decembrī. Skatīts: 2011. gada 4. februārī. Vikikrātuvē par šo tēmu ir pieejami multivides faili. Skatīt: Pasaules Tirdzniecības organizācija. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) PTO oficiālā mājaslapa Latvijas dalība PTO