Andrejs Osokins (dzimis 1984. gada 19. decembrī Rīgā) ir Latvijas pianists. Andrejs Osokins ieguvis izglītību Emīla Dārziņa mūzikas skolā (1991—2003), kur mācījies pie sava tēva pianista Sergeja Osokina. Pēc tam iestājies Jāzepa Vītola Latvijas Mūzikas akadēmijā, kur studējis līdz 2007. gadam. 2008. gadā studijas turpināja Londonas Karaliskās mūzikas akadēmijas magistrantūrā pie profesora Hemiša Milna. Andrejs Osokins piedalījies pasaules nozīmīgākajos pianistu konkursos, tostarp Artura Rubinšteina Starptautiskajā pianistu konkursā Telavivā, Longas-Tibo starptautiskajā konkursā Parīzē, Līdsas Starptautiskajā pianistu konkursā un Karalienes Elizabetes Starptautiskajā pianistu konkursā Briselē. 2008. gadā saņēmis Latvijas Lielo mūzikas balvu kategorijā "Gada debija". Kritiķu vērtējumā pianistam piemīt “hipnotizējoša personības pievilcība, plaša un ekspresīva skaņu krāsu palete, kā arī neparasti pārliecinoša dažādu mūzikas stilu izjūta”. Osokins uzstājies Berlīnes Filharmonijā, atskaņojot Pētera Čaikovska 1. klavierkoncertu. Kopā ar orķestri Kremerata Baltica uzstājies Frankfurtes Alte Oper koncertzālē. Atskaņojis Sergeja Rahmaņinova 2. klavierkoncertu ar Latvijas Nacionālo simfonisko orķestri diriģenta Vladimira Fedosejeva vadībā. Kopā ar tēvu Sergeju un brāli Georgiju Osokinu sniedzis koncertu "Trīs Osokini" Latvijas Nacionālajā operā. Uzstājies Berlīnes Konzerthaus kopā ar Georgiju Osokinu, atskaņojot S. Rahmaņinova klavierkoncertus. Sniedzis solo koncertu Milānas La Verdi koncertzālē. Ierakstīti un izdoti divi solo albumi. Kopā ar sievu, pianisti un dziedātāju Katrīnu Gupalo uzstājies ar koncertizrādi "100 gadi ar Piafu" Latvijā un Somijā. Osokins kopā ar Gupalo piedalījies arī džeza teātra izrādē "Pēc pusnakts/After Midnight". Tās pirmizrāde notika 2017. gada 14. februārī Liepājas koncertzālē “Lielais dzintars”, pēc tam izrādīta arī citur Latvijā, kā arī Londonā. 2018. gada pavasarī Andrejs Osokins kopā ar Katrīnu Gupalo ar koncerttūri “No Baltijas uz Atlantiju” viesojās lielākajās ASV pilsētās, kur izpildīja latviešu un amerikāņu komponistu kamermūziku un populāras melodijas. 2018. gada maijā Andrejam Osokinam tika pasniegts Londonas Karaliskās mūzikas akadēmijas goda apbalvojums, ieceļot pianistu par Akadēmijas Asociēto biedru. Pianists koncertējis ar Beļģijas Nacionālo simfonisko orķestri, Francijas Radio filharmonijas orķestri, Mančestras Hallé Simfonisko orķestri, Braitonas Filharmonijas orķestri un Dublinas Nacionālo simfonisko orķestri, sadarbojoties ar tādiem diriģentiem kā sers Marks Elders, Marina Alsopa, Jurijs Simonovs, Bojans Videnofs, Džeimss Džads un citiem. Muzicējis Dublinas Nacionālajā koncertzālē Īrijā, Vigmora zālē, St Martin in the Fields un Kings Place koncertzālēs Londonā, Gasteig koncertzālē Minhenē, La Monnaie koncertzālē Briselē, Opera Comique zālē Parīzē, Birmingemas Simfoniskajā zālē un citās. Andrejs Osokins ar panākumiem muzicējis arī duetā Duo LV kopā ar vijolnieci Kristīni Balanas, trio kopā ar māsām Kristīni un čellisti Margaritu Balanas, kā arī ar stīgu kvartetu Quattro Baltica un regulāri sniedzis meistarklases Latvijā un ārvalstīs. 2015. gadā Andrejs Osokins kļuva par Osokinu pianistu dinastijas projekta “Trīs Osokini” dalībnieku un koncertu organizatoru. Andrejs Osokins kopā ar tēvu, profesoru Sergeju Osokinu un brāli Georgiju Osokinu uzstājās ar koncertu “Trīs Osokini” Dzintaru koncertzālē Jūrmalā. Pēc tam Osokini uzstājušies Latvijas Nacionālajā operā, koncertzālē “Lielais dzintars” Liepājā, teātra namā “Jūras vārti” Ventspilī, kā arī Polijā. 2016. gada sākumā Latvijas Nacionālajā operā notikušo koncertu “Trīs Osokini un Opera” tiešraidē visā pasaulē translēja Vācijas interneta televīzija Klassik TV. 2018. gada sākumā pianisti izdeva pirmo “Trīs Osokini” studijas albums “Trīs Osokini latviešu klaviermūzikā”, kas veltīts Latvijas valsts simtgadei. 2004. gadā — 1. vieta Starptautiskajā Birmingemas pianistu konkursā 2005. gadā — O. Zīversa balva labākajam Jāzepa Vītola Latvijas Mūzikas akadēmijas Klavieru katedras studentam 2005. gadā — 1. vieta 26. Roberta Viljama un Florences Amijas Brantas Starptautiskajā pianistu konkursā 2005. gadā — 2. vieta 22. Starptautiskajā Porti pianistu konkursā Portugālē 2006. gadā — Balva par labāko V. A. Mocarta klavierkoncerta izpildījumu Trīsvienības Mūzikas koledžas konkursā 2008. gadā — Latvijas Lielā Mūzikas balva kategorijā "Gada debija" 2008. gadā — 1. vieta Yamaha Music Foundation of Europe konkursā 2008. gadā — 1. vieta L. van Bēthovena konkursā Londonā 2008. gadā — Lilian Davies balvu par labāko Bēthovena Sonātes un Romantisma laikmeta mūzikas atskaņojumu Londonas Karaliskās Mūzikas akadēmijas konkursā 2008. gadā — 1. vieta, Speciālā Balva par izcilu J. Vītola skaņdarbu interpretāciju un Skatītāju simpātiju balva 5. Starptautiskajā Jāzepa Vītola Pianistu konkursā 2009. gadā — Jāzepa Vītola Latvijas Mūzikas Gada Balva 2009. gadā — 3. vieta Londonas Starptautiskajā pianistu konkursā 2010. gadā — Laureāta tituls Karalienes Elizabetes Starptautiskajā Pianistu Konkursā Briselē 2012. gadā — 4. vieta Līdsas Starptautiskajā Pianistu konkursā Lielbritānijā 2012. gadā — 3. vieta Dublinas Starptautiskajā pianistu konkursā 2012. gadā — Laureāta tituls "Long-Thibaud-Crespin" konkursā Parīzē 2013. gadā — Speciālā balva par izcilu Baroka laikmeta mūzikas interpretāciju Klīvlendas Starptautiskajā pianistu konkursā ASV 2014. gadā — 4. vieta un Speciālā balva par labāko kamermūzikas izpildījumu Starptautiskajā Artūra Rubinšteina Pianistu konkursā Telavivā 2014. gadā — 4. vieta Starptautiskajā Ķīnas Šenžeņ Klavierkoncertu konkursā 2015. gadā — Starptautiskā Pianisma foruma 5. Starptautiskās Vācijas Pianisma balvas Audiences balva 2018. gadā — Londonas Karaliskās mūzikas akadēmijas goda apbalvojums — Akadēmijas Asociētā biedra statuss 2022. gada 23. aprīlī piedalījies Latvijas krievvalodīgo kopienas protesta akcijā "Krievu balss pret karu", kurā paudis nosodījumu Krievijas militārajai agresijai Ukrainā. No 25. maija līdz 8. jūnijam Rīgā norisinājās Andreja Osokina "Brīvības festivāls" kas bija veltīts Ukrainai. No biļetēm gūtie ieņēmumi tika ziedoti Ukrainas cilvēku atbalstam. 2022. gada oktobrī Andrejs Osokins sadarbībā ar Ukrainas vēstniecību Latvijā aicinājis ziedot pašsildošām maltītēm ukraiņu karavīriem. «Andrejs Osokins». russkije.lv. «LNSO kopā ar Andreju Osokinu – divi Latvijas pirmatskaņojumi». la.lv. «Andrejs Osokins». LNSO. «Lielā mūzikas balva». muzikasbalva.lv. «Latvijas krievvalodīgo kopienas protestā izskan aicinājums beigt karu Ukrainā». Latvijas Sabiedriskie Mediji. «Osokina Brīvības festivāls Ukrainai. "Dvēseles koncerts"». Latvijas Sabiedriskie Mediji. «Siltas maltītes ukraiņu karavīriem frontē». ziedot.lv. Arhivēts no oriģināla, laiks: 2022. gada 14. decembrī. Skatīts: 2022. gada 14. decembrī. Ventspilī muzicēs pianists Andrejs Osokins Rīgas Latviešu biedrības namā muzicēs pianists Andrejs Osokins CLASSICAL: Review - Towering ivories in final; Stephen Brant Memorial Concert Andrejs Osokins, Sasha Grynyuk Symphony Hall Caressing Hands - Andrejs Osokins at London's St Martin-in-the-Fields, heard by Julian Jacobson London International Piano Competition, Royal Festival Hall, London https://www.lsm.lv/raksts/kultura/kino-foto-un-tv/ltv-piedava-dokumentalo-filmu-par-osokiniem.a239081/ LTV dokumentālā filma. «Osokini. Trīsdesmit pirkstu mūzikas enerģija» TRIS OSOKINI - DREI OSOKINS Leeds finalist Andrejs Osokins plays Prokofiev Andrejs Osokins Katrīna Gupalo