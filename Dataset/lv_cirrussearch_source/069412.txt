Kujo salas (filipīniešu: Kapuluan ng Cuyo, angļu: Cuyo Islands) ir vulkānisku un koraļļu salu arhipelāgs Filipīnās. Administratīvi ietilpst Mimaropas reģiona Palavanas provincē, administratīvi dalās trijās municipalitātēs, no kurām lielākā ir Kujo. Apdzīvo galvenokārt kujoni, kuru valoda līdz pat 20. gadsimta beigām bija visas Palavanas provinces lingua franca. Izvietojušās Filipīnu arhipelāga rietumdaļā Sulu jūras ziemeļos starp Panaju austrumos un Palavanu rietumos. Arhipelāgā ietilpst 45 salas, no kurām lielākās ir Kujo, Agutaja, Kanipo un Manamoka, kā arī Kinulubanas salas. Daļa salu vulkāniskas izcelsmes, kalnainas, augstākā virsotne ir Boktongs 271 m vjl Agutajas salā. Vairākas salas ir pacelti koraļļu rifi, kā arī ar tiem ieskautas vulkāniskās salas. Valda subekvatoriāls musonu klimats. Vikikrātuvē par šo tēmu ir pieejami multivides faili. Skatīt: Kujo salas.