Kompilators (no angļu: compiler — 'sastādītājs, apkopotājs') ir programma (vai programmu kopums), kas pārveido cilvēkam saprotamā programmēšanas valodā rakstītas instrukcijas datoram izpildāmā mašīnkodā. Visbiežāk kompilatorus izmanto, lai no augsta līmeņa programmēšanas valodas pirmkoda izveidotu izpildāmu programmu zema līmeņa programmēšanas valodā (mašīnkodā). Programmu, kas veic translāciju no zema līmeņa valodas, sauc par dekompilatoru. Programmu, kas veic translāciju starp augsta līmeņa valodām, sauc par translatoru. Kompilators sastāv vismaz no 3 daļām: leksiskā analizatora, sintaksiskā analizatora un koda ģeneratora. Vikikrātuvē par šo tēmu ir pieejami multivides faili. Skatīt: Kompilators. Encyclopædia Britannica raksts (angliski) Krievijas Lielās enciklopēdijas raksts (krieviski)