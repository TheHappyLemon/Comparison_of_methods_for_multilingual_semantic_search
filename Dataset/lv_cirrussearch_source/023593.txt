Sniedzes, sniedžu ģints (Plectrophenax) ir Arktikas stērstu dzimtas (Calcariidae) ģints, kas apvieno 2 neliela auguma dziedātājputnu sugas. Tās ligzdo Arktiskajā tundrā, bet ziemot dodas salīdzinoši nelielā attālumā uz mēreno joslu. Latvijā sastopama viena sniedžu ģints suga - sniedze (Plectrophenax nivalis), kurai ir cirkumpolāra izplatība un kura mājo gan Eirāzijas, gan Ziemeļamerikas ziemeļu reģionos. Otra suga - baltā sniedze (Plectrophenax hyperboreus) sastopama tikai Ziemeļamerikā. Abām sniedžu sugām apspalvojums ir līdzīgs, bet salīdzinoši lielā sniedze ir baltāka, īpaši vairāk baltās krāsas ir uz spārniem un astes. Riesta laikā abu sugu tēviņi ir gandrīz balti ar kontratējošām melnām spalvām uz spārniem. Ziemas periodā košums un kontrasts zūd. Mātītēm apspalvojums ir balts ar brūnu. Sniedzes barojas ar sēklām, asniem un citām augu daļām, kukaiņiem, to kāpuriem un citiem bezmugurkaulniekiem. Sniedžu ģints (Plectrophenax) Baltā sniedze (Plectrophenax hyperboreus) Sniedze (Plectrophenax nivalis) IUCN: Plectrophenax nivalis IUCN: Plectrophenax hyperboreus «ARKive: Snow bunting (Plectrophenax nivalis)». Arhivēts no oriģināla, laiks: 2014. gada 4. martā. Skatīts: 2014. gada 21. aprīlī. Latvijas Daba: Strēstu dzimta (Emberizidae) Planet of Birds: Calcariidae Family Calcariidae Calcariidae: Longspurs, Snow Buntings