Parimārdžans Nēgi (hindi: परिमार्जन नेगी; angļu: Parimarjan Negi; dzimis 1993. gada 9. februārī Ņūdelī) ir Indijas starptautiskais lielmeistars šahā (2006). 2004. gadā izcīnījis bronzas medaļu Pasaules junioru šaha čempionātā U12 vecuma grupā. 2006. gadā kļuvis par otro jaunāko FIDE šaha lielmeistaru pēc Sergeja Karjakina. Nosaukuma piešķiršanas brīdī Nēgi bija tikai 13 gadus, 4 mēnešus, 22 dienas jauns. 2007. gadā uzvarējis starptautiskajā jauno šahistu turnīrā Kirišos. 2008. gadā kļuvis par vicečempionu Pasaules junioru šaha čempionātā U20 vecuma grupā. Tajā pašā gadā Filadelfijā uzvarējis starptautiskajā šaha turnīrā World Open. 2009. gadā uzvarējis Kopenhāgenas starptautiskajā šaha turnīrā Politiken Cup. Šo panākumu atkārtojis arī 2013. gadā. 2012. gadā Hošiminā uzvarējis Āzijas individuālajā šaha čempionātā. Pārstāvējis Indijas komandu lielākajos komandu šaha turnīros: Pasaules šaha olimpiādēs piedalījies 2 reizes (2012-2014). Komandu vērtējumā izcīnījis bronzas (2014) medaļu; Pasaules komandu šaha čempionātā piedalījies 2011. gadā; Āzijas valstu komandu šaha čempionātos piedalījies 3 reizes (2009-2014). Komandu vērtējumā izcīnījis zelta (2009) un 2 sudraba (2012, 2014) medaļas. Individuālajā vērtējumā izcīnījis 2 zelta (2009, 2012) un sudraba (2014) medaļas; Āzijas spēlēs telpās komandu šaha čempionātā piedalījies 2009. gadā un komandu vērtējumā izcīnījis bronzas medaļu. OlimpBase :: Men's Chess Olympiads :: Parimarjan Negi OlimpBase :: World Men's Team Chess Championship :: Parimarjan Negi OlimpBase :: Men's Asian Team Chess Championship :: Parimarjan Negi OlimpBase :: Asian Indoor Games (chess) :: Parimarjan Negi Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)