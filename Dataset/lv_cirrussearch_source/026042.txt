Augustovas kanāls (poļu: Kanał Augustowski, baltkrievu: Аўгустоўскі канал) ir kuģojams kanāls Polijā un Baltkrievijā, kas savieno Vislu caur Narevu, Bebžu un Čornaja Hanču ar Nemunu. Izbūvēts no 1824. līdz 1839. gadam. Kanālam ir 18 slūžas, vidējais dziļums ir 2,25 m, maksimālais — 3,0 m, minimālais — 1,5 m. Kanāla trase izveidota pa pēcledāja ģeoloģiskajām ieplakām un ielejām. Kanāls sākas no daļēji kanalizētās Bebžas pietekas Netas, virzās uz ziemeļiem līdz Augustovai, kur šķērso Necko un Bjales ezerus un pagriežas uz austrumiem. Šķērsojot vairākus nelielus ezerus, savienojas ar Čarna Haņčas lejteci, pa kuru turpinās līdz Nemunai. Līdz 1. pasaules karam kanāls tika izmantots kuģniecībai un koksnes transportēšanai. Mūsdienās kanālu izmanto galvenokārt tūrismam; uz Polijas—Baltkrievijas robežas atvērts speciāls robežšķērsošanas punkts ūdenstūristiem. 2006. gadā kanāls iekļauts UNESCO Pasaules mantojuma kandidātu sarakstā. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 67. lpp. The Augustów Canal (Kanal Augustowski) Vikikrātuvē par šo tēmu ir pieejami multivides faili. Skatīt: Augustovas kanāls.