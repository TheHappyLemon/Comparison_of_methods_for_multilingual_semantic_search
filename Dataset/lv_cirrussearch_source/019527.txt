Korejas šaurums (korejiešu: 대한해협, Daehan Haehyeop), Japānas avotos Cusimas šaurums (japāņu: 対馬海峡, Tsushima Kaikyō), ir jūras šaurums, kas atdala Japānas arhipelāga Honsju un Kjusju salas no Korejas pussalas un savieno Austrumķīnas jūru dienvidrietumos ar Japāņu jūru ziemeļaustrumos. Šauruma vidū izvietojušās Cusimas salas, kas Korejas šaurumu dala Rietumu un Cusimas šaurumos. 1905. gadā krievu—japāņu kara laikā šaurumā notika Cusimas kauja. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 378. lpp. Vikikrātuvē par šo tēmu ir pieejami multivides faili. Skatīt: Korejas šaurums. Encyclopædia Britannica raksts (angliski) Krievijas Lielās enciklopēdijas raksts (krieviski)