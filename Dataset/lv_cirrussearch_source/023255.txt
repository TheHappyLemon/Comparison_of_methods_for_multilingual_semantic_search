High Noon, latviski pieejamie nosaukumi: "Tieši pusdienas laikā", "Tieši dienvidū", "Pats dienas vidus", "Pusdienlaiks" un "Pašā dienas vidū", ir 1952. gada ASV vesterna filma, kuras režisors ir Freds Cinnemans. Filmā galvenās lomas attēlo Gērijs Kūpers, Greisa Kellija, Lons Čeinijs, Keitija Džurado un Eva Makvī. Filma High Noon ir stāsts par pilsētas šerifu Villu Keinu. Dienā, kad Keins nolēmis atstāt šerifa amatu, pilsētā ierodas no cietuma atbrīvots viņa sens ienaidnieks, kuram jāstājas pretī. High Noon saņēma vairākās nominācijās Amerikas Kinoakadēmijas balvai, bet ieguva balvas četrās kategorijās, tai skaitā kā labāko aktieri atzina Kūperu. 2007. gadā Amerikas Kinoinstitūts šo filmu ierindoja 27. vietā starp 100 labākajām amerikāņu filmām 100 gados (AFI's 100 Years...100 Movies), 1989. gadā filmu iekļāva ASV Kongresa bibliotēkas Nacionālajā filmu reģistrā kā "kulturāli, vēsturiski vai estētiski nozīmīga filmu". Filmā attēlotie notikumi norisinās reālā laikā — filmas darbība ilgst atbilstoši filmas garumam (85 minūtes). Filmas galvenais varonis ir pilsētas šerifs Vills Keins (Gērijs Kūpers). Viņš savā kāzu dienā nolēmis atstāt šerifa posteni, lai kopā ar jauno sievu Eimiju (Greisa Kellija) dotos uz citu pilsētu uzsākt jaunu dzīvi. Keins uzzina, ka kāds viņa arestēts noziedznieks Frenks Millers (Ians Makdonalds) ir atbrīvots no cietuma un nolēmis ierasties pilsētā, lai atriebtos Keinam. Pilsētā visi zina, ka Millers atbrauks ar vilcienu tieši pusdienas laikā. Viņa banda, trīs noziedznieki, jau gaida viņu ierodamies. Keins nolemj stāties Milleram pretī, cerot uz pilsētnieku atbalstu, bet tiem nepietiek drosmes. Keins paliek viens pret četriem. Divus bandītus Keinam izdodas nošaut, bet viņš pats tiek ievainots. Tad Eimija, aizstāvot vīru, nošauj trešo bandītu, bet Millers Eimiju sagūsta, lai izvilinātu Keinu no aizsega. Eimijai izdodas uz mirkli novērst Millera uzmanību, Keins izdara šāvienu un Millers ir miris. Filmas beigās Keins nosviež pilsētnieku priekšā savu šerifa zvaigzni un kopā ar Eimiju dodas prom no pilsētas. Tino Balio, United Artists: The Company The Changed the Film Industry, University of Wisconsin Press, 1987 p 47 Dita Rietuma, Normunds Naumanis. 365 Dienas filmas. Rīga : Dienas grāmata, 2005. 70. lpp. ISBN 9984-19-728-x Jāpārbauda |isbn= vērtība. 100 labākās pasaules filmas. Rīga : Zvaigzne ABC. 2010. 24. lpp. ISBN 978-9934-0-1124-5. Kinoskatītāja rokasgrāmata. Rīga : Galvenā enciklopēdiju redakcija. 1980. 282. lpp. «Pusdienlaiks (High noon)». oHo.lv. Arhivēts no oriģināla, laiks: 2015. gada 20. martā. Skatīts: 2015. gada 19. martā. Dita Rietuma. «Pašā dienas vidū». Diena.lv. Skatīts: 2015. gada 19. martā. «AFI's 100 Years... 100 Movies (10th Anniversary Edition)». American Film Institute. Arhivēts no oriģināla, laiks: 2015. gada 18. augustā. Skatīts: 2014. gada 29. martā. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)