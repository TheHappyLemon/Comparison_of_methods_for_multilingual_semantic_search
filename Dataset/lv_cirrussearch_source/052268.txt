Leila Adžametova (ukraiņu: Лейля Ільясівна Аджаметова; Krimas tatāru: Leylâ İlyas qızı Acametova, Лейля Ильяс къызы Аджаметова; dzimusi 1994. gada 9. martā) ir Krimas tatāru izcelsmes Ukrainas vieglatlēte, 2016. gada vasaras paraolimpisko spēļu čempione. Leila Adžametova dzimusi Uzbekistānā, 1999. gadā viņas ģimene atgriezās Krimā. Neskatoties uz to, ka ir redzes invalīde kopš agras bērnības, viņa ar vieglatlētiku nodarbojās kopš 11 gadu vecuma. 2016. gadā Berlīnes Grand Prix izcīņā viņa uzvarēja 100 m T13 un 200 m T13 skrējienos, pie tam 200 m skrējienā uzrādītais laiks 24,84 sekundes bija jauns Eiropas rekords. Pēc dažām nedēļām 2016. gada vasaras paralimpiskajās spēlēs viņa uzvarēja 100 m distancē ar 11,79, apsteidzot dienvidāfrikāni Ilzi Heisu un amerikāni Kimu Krosbiju. Viņa arī uzlaboja savu iepriekšējā dienā priekšskrējienā uzstādīto pasaules rekordu. Viņa arī ierindojās trešajā vietā 400 m distancē ar 56,60, aiz Francijas skrējējas Nanteninas Keitas un dienvidāfrikānietes Ilzes Heisas. IPC 2017. gada Pasaules čempionātā Londonā viņa ieguva trīs zelta medaļas: 100 m, 200 m un 400 m skrējienos, pie tam 100 m skrējienā uzstādot jaunu čempionāta rekordu 12,00 sek., bet 200 m skrējienā ar rezultātu 24,63 sek. pārspējot pasaules rekordu. Nākamajā gadā Eiropas čempionātā viņa ieguva zelta medaļu 100 m un 200 m skrējienos, kā arī sudraba medaļu 400 m skrējienā. 2019. gada pasaules čempionātā viņa atkal uzvarēja 100 m un 200 m distancēs, bet 400 m skrējienā ieguva bronzas medaļu. Ordenis "Par Nopelniem", 3. pakāpe (2016). «Аджаметова Лейля Ільясівна» (ukraiņu). Національний комітет спорту інвалідів України. Arhivēts no oriģināla, laiks: 2018-04-08. Skatīts: 2020-03-26. «Adzhametova claims sprint double at IPC Athletics Grand Prix in Berlin» (angļu). insidethegames.biz. 2016. gada 17. jūlijs. Skatīts: 2020-03-27. «Jeux Paralympiques : Pas de médaille pour Nantenin Keita sur 100m» (franču). lequipe.fr. 2016. gada 11. septembris. Skatīts: 2020-03-27. «Крымская татарка установила мировой рекорд на Паралимпиаде-2016» (krievu). avdet.org. 2016. gada 15. septembris. Arhivēts no oriģināla, laiks: 2020-03-27. Skatīts: 2020-03-27. «ADZHAMETOVA Leilia» (angļu). ipc.infostradasports.com. Arhivēts no oriģināla, laiks: 2022-08-14. Skatīts: 2020-03-27. Указ Президента України № 430/2016 від 4 жовтня 2016 року «Про відзначення державними нагородами України» (ukrainiski) Vikikrātuvē par šo tēmu ir pieejami multivides faili. Skatīt: Leila Adžametova. SPK profils (angliski) The Sport.org profils (angliski) Leila Adžametova — rezultāti 2019. gada IPC pasaules čempionātā vieglatlētikā.