Filipo Indzagi (itāļu: Filippo "Pippo" Inzaghi; dzimis 1973. gada 9. augustā) ir bijušais itāļu futbolists, uzbrucējs, tagad — treneris. Spēlējis vairāku Itālijas A sērijas klubu, tajā skaitā Juventus un Milan, sastāvā. Laikaposmā no 1997. līdz 2007. gadam pārstāvēja Itālijas futbola izlasi. 2012. gadā Indzagi sāka trenēt Milānas U-19 komandu Primavera. 2014.—2015. gada sezonā viņš bija AC Milan galvenais treneris. No 2016. līdz 2018. gadam vadīja Venezia, no Lega Pro kvalificējoties B sērijai. 2018. gada jūnijā tika apstiprināts par A sērijas kluba Bologna galveno treneri. 2019. gada janvārī tika atbrīvots no amata. 2019. gada 22. jūnijā kļuva par B sērijas kluba Benevento galveno treneri. 2019.—2020. gada sezonā uzvarēja B sērijā un izcīnīja ceļazīmi uz A sēriju. Nākamajā sezonā nespēja saglabāt komandai vietu A sērijā un amatu atstāja. 2021. gada jūnijā kļuva par Brescia Calcio galveno treneri, bet 2022. gadā tika atlaists. 2022.—2023. gada sezonā vadīja B sērijas komandu Reggina. Sezonas beigās komanda tika izslēgta no B sērijas par finanšu pārkāpumiem, un Indzagi zaudēja darbu. 2023. gada oktobrī viņs tika apstiprināts par A sērijas kluba Salernitana galveno treneri, nostrādāja tikai dažus mēnešus un 2024. gada februārī bija spiests amatu atstāt. Pasaules kausa čempions - 1 (2006.) Vikikrātuvē par šo tēmu ir pieejami multivides faili. Skatīt: Filipo Indzagi. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski) FootballDatabase profils (angliski)