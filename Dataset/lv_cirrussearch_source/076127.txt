2009. gada Malaizijas Grand Prix ir Formula 1 Grand Prix izcīņa, kura norisinās no 2009. gada 3. aprīļa līdz 5. aprīlim Sepangas sacīkšu trasē. Pirmajā testu sesijā abi Williams piloti Niko Rosbergs un Kadzuki Nakadžima uzstādīja labākos apļa laikus, aiz sevis atstājot abus Brawn pilotus Džensonu Batonu un Rubenšu Barikello. Otrajā testu sesijā savukārt ātrākos laikus uzstādīja Ferrari piloti Kimi Reikenens un Felipe Masa, bet trešo labāko apļa laiku uzstādīja Red Bull pilots Sebastiāns Fetels. Šajā sesijā vairākas formulas izslīdēja no trases, bet vienīgais pilots, kas tā rezultātā avarēja un guva nopietnus formulas bojājumus bija Džankarlo Fizikella. Trešajā testu sesijā savu piekto ātrāko apļa laiku no visām pirmajām sešām sezonas testu sesijām uzstādīja Niko Rosbergs, otrajā vietā palika Red Bull pilots Marks Vebers, bet trešais - Felipe Masa no Ferrari. Visās testu sesijās virs trases parādījās biezi lietus mākoņi, tomēr, neskatoties uz prognozēm, lietus nelija. Kvalifikācijas pirmajā daļā ātrāko laiku uzrādija Rubenšs Barikello, bet pārējās divās daļās pārāks bija Džensons Batons. Aiz Džensona Batona otrajā vietā startā stāvēs Jarno Trulli, bet aiz šiem abiem pilotiem otrajā starta rindā - Timo Gloks un Niko Rosbergs, trešajā starta rindā - Marks Vebers un Roberts Kubica. Sebastiāns Fetels kvalifikācijā uzrādīja trešo ātrāko laiku, bet Rubenšs Barikello - ceturto. Sakarā ar Fetela iepriekšējās sacīkstes sadursmes ar Kubicu piespriesto sodu, Fetels startēs par 10 vietām zemāk, bet sakarā ar Barikello ātrumkārbas maiņu - Barikello startēs par 5 vietām zemākā pozīcijā. Piezīme. Formulām, kuras ir aprīkotas ar KERS sistēmu, pievienots simbols "‡". Spēcīgā lietus dēļ sacīkste tika pārtraukta 33. aplī. Apli pirms tam trasē izbrauca drošības mašīna. Rezultāti tika ņemti no 31. apļa beigšanas secības, kā rezultātā Batons ieguva uzvaru, otrajā vietā palika Heidfelds, bet trešais - Gloks. Tā kā netika nobraukti 75% no paredzētā sacīkstes garuma, pilotiem tika piešķirti puse punktu no oficiālā punktu daudzuma par finišēšanu attiecīgajā pozīcijā. Niko Rosbergs sāk pārliecinoši arī Malaizijā Ferrari piloti necerēti ātri otrajā treniņā Rosbergs ātrākais arī sestdienas treniņā Malaizijas GP gaidāms ļoti spēcīgs lietus Pārtrauktā sacīkstē uzvar Džensons Batons