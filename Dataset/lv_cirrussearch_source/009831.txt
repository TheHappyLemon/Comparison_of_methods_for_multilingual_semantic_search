Klarenss Klaids Zēdorfs (nīderlandiešu: Clarence Clyde Seedorf; dzimis 1976. gada 1. aprīlī Paramaribo, Surinamā) ir bijušais Nīderlandes futbolists, pašlaik treneris, spēlējis pussarga pozīcijā, bijis Nīderlandes izlases dalībnieks. Zēdorfs ir pirmais futbolists, kurš Čempionu līgā uzvarējis trīs klubu sastāvā — ar Amsterdamas "Ajax" 1995. gadā, 1998. gadā ar Madrides "Real" un ar AC Milan 2003. un 2007. gadā. 2004. gadā bijušais Brazīlijas futbolists Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. Karjeru uzsāka vienā no slavenākajiem Nīderlandes klubiem Amsterdamas "Ajax", pēc tam vienu sezonu aizvadīja Itālijā (Dženovas "Sampdoria"), trīs gadus pārstāvēja Madrides "Real" vienību, taču kopš 1999. gada atkal spēlē Itālijā. Papildu četriem izcīnītajiem UEFA Čempionu līgas kausiem viņš ir divkārtējs Nīderlandes un Itālijas čempions, kā arī vienreiz bijis Spānijas čempions. Viņš ir viens no visvairāk spēles UEFA klubu sacensībās aizvadījušajiem spēlētājiem. Nīderlandes izlases sastāvā spēlējis 1998. gada FIFA Pasaules kausā (4. vieta), kā arī trijos Eiropas čempionātu finālturnīros: 1996., 2000. (pusfināls) un 2004. gadā (pusfināls). Pēc spēlētāja karjeras beigām strādājis kā treneris AC Milan, Ķīnas klubā Shenzhen F.C. un Akoruņas "Deportivo". 2018. gada augustā tika apstiprināts par Kamerūnas izlases galveno treneri. Pēc neveiksmīgā 2019. gada Āfrikas Nāciju kausa, kur komanda izstājās astotdaļfinālā, tika atbrīvots no amata. Ajax Eredivisie: 1993–94, 1994–95 KNVB beker: 1992–93 Johan Cruijff Schaal: 1993 UEFA Čempionu līga: 1994–95 Real Madrid Spānijas La Liga: 1996–97 Supercopa de España: 1997 UEFA Čempionu līga: 1997–98 Starpkontinentālais kauss: 1998 AC Milan Itālijas Serie A: 2003–04, 2010–11 Coppa Italia: 2002–03 Supercoppa Italiana: 2004, 2011 UEFA Čempionu līga: 2002–03, 2006–07 UEFA Superkauss: 2003, 2007 FIFA Klubu Pasaules kauss: 2007 Individuālie sasniegumi FIFA 100 Vikikrātuvē par šo tēmu ir pieejami multivides faili. Skatīt: Klarenss Zēdorfs. Oficiālā tīmekļa vietne Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)