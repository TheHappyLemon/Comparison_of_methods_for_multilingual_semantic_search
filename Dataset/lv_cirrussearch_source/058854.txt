Mirucs Jifters (angļu: Miruts Yifter, Muruse Yefter dzimis 1944. gada 15. maijā, miris 2016. gada 22. decembrī) bija Etiopijas vieglatlēts, divu zelta medaļu ieguvējs 1980. gada olimpiskajās spēlēs. Dzimis Adigratā, Tigrajas reģionā Etiopijā, Jifters pavadīja savu jaunību, strādājot dažādās rūpnīcās un kā šoferis. Viņa garo distanču skrējēja talants tika pamanīts, kad viņš pievienojās Etiopijas Gaisa spēkiem. Jifteru iekļāva Etiopijas komandas sastāvā 1968. gada vasaras olimpiskajām spēlēm Mehiko, bet Olimpiādē debitēja pēc četriem gadiem Minhenes Olimpiādē, kur ieguva bronzas medaļu 10 000 metru distancē. Viņš nokavēja 5000 metru distances fināla startu, jo apmaldījās ceļā uz to. 1973. gada Āfrikas spēlēs viņš ieguva zelta medaļu 10 000 metros un sudraba medaļu 5000 metros. 1. Āfrikas vieglatlētikas čempionātā 1979. gadā viņš ieguva 2 zelta medaļas (5000 un 10 000 metros). Viņš nevarēja piedalīties 1976. gada olimpiskajās spēlēs Monreālā, jo viņa valsts tās boikotēja. Četrus gadus vēlāk Maskavā viņš beidzot aptuveni 40 gadu vecumā ieguva Olimpisko zelta medaļu. 10 000 metru distances finālā viņš pēdējos 300 metros veica izšķirošo sprintu un uzvarēja ar 10 metru atstarpi. Pēc piecām dienām 5000 metru finālā viņš bija sāncenšu ielenkumā, kad pēdējā aplī viņa tautietis Mohameds Kedirs atbrīvoja viņam ceļu un Jifters atkal veica izšķirošo izrāvienu. Viņa spējas pēkšņi mainīt ātrumu, veicot finiša spurtu, viņu iesauca par Yifter the Shifter (Jifters — pārslēdzējs). Maskavas Olimpisko spēļu laikā daļa no mistikas, kas iekļāva Jifteru, bija jautājums par viņa vecumu, kas varēja būt starp 33 un 42. Jifters atteicās dot precīzu atbildi, sakot reportieriem: Ļaudis var nozagt manas vistas, var nozagt manas aitas, bet neviens nevar nozagt manu vecumu. Biežāk minētais viņa dzimšanas datums ir 1938. gada 1. janvāris vai 1944. gada 15. maijs. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski)