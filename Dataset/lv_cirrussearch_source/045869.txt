Subaramana Vijajalakšmi (angļu: Subbaraman Vijayalakshmi; dzimusi 1979. gada 25. martā Madrasā) ir Indijas starptautiskā lielmeistare šahā (2001). Indijas šaha lielmeistares Subaramanas Mēnakši vecākā māsa. No 1990. līdz 1998. gadam pārstāvējusi Indiju Pasaules jauniešu šaha čempionātos meitenēm dažādās vecuma kategorijās, kurās labāko rezultātu sasniegusi 1998. gadā, kad U20 vecuma grupā ieņēmusi 6. vietu. Divas reizes pēc kārtas uzvarējusi Pasaules šaha čempionāta sievietēm atlases cikla zonas turnīros (1997, 1999). Tāpat divas reizes uzvarējusi Nāciju Sadraudzības šaha čempionātos sievietēm (1996, 2003). Sešas reizes uzvarējusi Indijas sieviešu šaha čempionātos (1995, 1996, 1999, 2000, 2001, 2002). Piedalījusies Pasaules šaha čempionātos sievietēm pēc izslēgšanas sistēmas: 2000. gadā Ņūdelī 1. kārtā zaudējusi Nīnai Koskelai; 2001. gadā Maskavā 1. kārtā zaudējusi Joannai Dvorakovskai; 2006. gadā Jekaterinburgā 1. kārtā uzvarējusi Irinu Berezinu, 2. kārtā uzvarējusi Lelu Džavahišvili, bet 3. kārtā zaudējusi Svetlanai Matvejevai. Pārstāvējusi Indiju lielākajos komandu šaha turnīros: Pasaules šaha olimpiādēs piedalījusies 4 reizes (1998-2004). Individuālajā vērtējumā izcīnījusi 2 bronzas (2000, 2002) medaļas; Pasaules komandu šaha čempionātā piedalījusies 2017. gadā; Āzijas komandu šaha čempionātos sievietēm piedalījusies 2 reizes (1999-2003). Komandu vērtējumā izcīnījusi 2 bronzas (1999, 2003) medaļas. Individuālajā vērtējumā izcīnījusi sudraba (1999) medaļu. Par panākumiem turnīros FIDE 1995. gadā viņai piešķīrusi starptautiskās meistares (WIM), bet 2001. gadā - starptautiskās lielmeistares (WGM) nosaukumu. 2001. gadā saņēmusi arī vīriešu starptautiskā meistara (IM) nosaukumu. Bijusi pirmā Indijas šahiste, kas vienlaicīgi saņēmusi gan lielmeistares, gan vīriešu starptautiskā meistara nosaukumus. 2001. gadā saņēmusi Indijas valdības augstāko sporta apbalvojumu Arjuna Award. TWIC 442: Commonwealth Chess Championships 2000 FIDE Knockout Matches 2001-02 FIDE Knockout Matches «2006 FIDE Knockout Matches (Women)». Arhivēts no oriģināla, laiks: 2018. gada 4. decembrī. Skatīts: 2018. gada 12. novembrī. OlimpBase :: Women's Chess Olympiads :: Subbaraman Vijayalakshmia OlimpBase :: World Women's Team Chess Championship :: Subbaraman Vijayalakshmi OlimpBase :: Women's Asian Team Chess Championship :: Subbaraman Vijayalakshmi Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)