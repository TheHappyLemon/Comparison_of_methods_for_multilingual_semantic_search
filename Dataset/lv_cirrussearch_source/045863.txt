Gāzi grīdā! (angļu: Top Gear) ir raidījums par dažādiem spēkratiem, pārsvarā automašīnām. Tiek lēsts, ka šo raidījumu skatās ap 350 miljoniem cilvēku visā pasaulē, Lielbritānijā to skatās ap 8 miljoniem katru nedēļu. Līdz 22. sezonai šova vadītāji bija Džeremijs Klārksons, Džeimss Mejs, Ričards Hamonds, kā arī anonīmais un mēmais braucējs Stigs. Latvijā to var redzēt kanālā TV6 kā arī 360TV. 2015. gada decembrī paziņoja, ka šovu vadīs Kriss Evans un Mets Leblāns, kopā ar Krisu Harisu, Sabīni Šmitu, Ediju Džordonu un Roriju Reidu. Tikai pēc sešu sēriju uzņemšanas Kriss Evans 2016. gada 4. jūlijā paziņoja, ka viņš pamet vadītāja statusu šovā. Bieži vien šova vadītāji rīko sacensības, kas tiek parādītas raidījumā. Dažas no tām ir personīga auto būvēšana, auto amfībijas būvēšana, limuzīna būvēšana, kā arī videi draudzīgas degvielas ražošana. Gandrīz katrā raidījumā tiek testēta jauna mašīna, visi rezultāti parādās īpašā rezultātu tabulā. Tāpat gandrīz katrā raidījumā tiek intervēta kāda slavenība, kura vēlāk mēģina izbraukt šī raidījuma trasi ar Chevrolet Lacetti (agrāk — ar Suzuki Liana). Labākie rezultāti parādās atsevišķā tabulā. Sākotnēji Gāzi grīdā! rādīja no 1977. līdz 2001. gadam. Kādu laiku tajā bija darbojušies gan Klārksons, gan Mejs, tomēr pēc Klārksona aiziešanas no šova 1999. gadā skatītāju skaits samazinājās vairāk nekā uz pusi. Vēlāk kanāls Five sāka rādīt līdzīgu raidījumu, tomēr sakarā ar nosaukuma autortiesībām tas tika saukts par "Piekto pārnesumu". 2002. gadā BBC nolēma atsākt rādīt šovu, tomēr dažas lietas tika izmainītas. 2015. gada 25. martā BBC informēja raidījuma vadītāju Džeremiju Klārksonu par līguma nepagarināšanu. Līdz ar Klārksona atstādināšanu, raidījuma līdzvadītāji Ričards Hamonds un Džeimss Mejs, kā arī izpildproducents Endijs Vilmens paziņoja, ka viņi neatgriezīsies raidījumā bez Klārksona. 2015. gada 16. jūnijā BBC paziņoja, ka vadošā raidījuma vadītāja amatā ir apstiprināts Kriss Evans un raidījuma līdzvadītāju vakances vēl ir atvērtas. Kopš 2002. gada "Sacensības" ir regulāra raidījuma sadaļa. Sacensības parasti notiek raidījuma vadītāju starpā vai starp raidījuma vadītājiem un ielūgto viesi. Sacensību maršruts parasti ir diezgan garš, piemēram, ir jāšķērso visa Lielbritānija, lai sasniegtu finišu. Diezgan biežas ir sacensības, kurās piedalās dažādi transporta veidi. Parasti Klārksons brauc ar mašīnu, kamēr Hamonds vai Mejs veic to pašu ceļojumu, kombinējot dažādus sabiedrisko transportu veidus tai skaitā arī prāmjus, lidmašīnas un vilcienus. Pagaidām pārsvarā sacensībās ir uzvarējis auto, izņemot sacensībās pa Londonu, kad uzvarēja velosipēds; sacensībās, kad laiva pa Temzu nonāca galapunktā ātrāk par sabiedrisko transportu; sacensībās, kurās Ferrari Daytona zaudēja laivai (Powerboat); sacensībās, kurās uzvarēja vilciens, sacenšoties Mustang GT500 un ātrvilcienam. Šajā raidījuma sadaļā notiek intervija starp Džeremiju Klārksonu un kādu populāru personību. Saruna pārsvarā notiek par automašīnām, kas pieder ielūgtajam viesim, par autovadīšanas prasmēm un jaunajiem projektiem (filmām, albumiem, raidījumiem u.c.), kuros piedalās viesis. Raidījuma turpinājumā tiek rādīts, kā ielūgtais viesis ir nobraucis savu ātrāko apli "Gāzi grīdā!" trasē ar automašīnu par saprātīgu cenu. Trases laiki tiek pierakstīti un izvietoti speciālā "Gāzi grīdā!" rezultātu tabulā. Līdz 7. sezonai automašīna par saprātīgu cenu bija Suzuki Liana. No 8. sezonas Suzuki Liana tika aizstāta ar Chevrolet Lacetti. Tā kā Lacetti ir jaudīgāks auto, tika izveidota jauna, tīra rezultātu tabula, kas ļāva jau iepriekš ielūgtajām slavenībām izbraukt vēlreiz "Gāzi grīdā!" trasi, tajā skaitā arī Londonas mēram - Borisam Džonsonam. Tāpat no 8. sezonas tika atļauts veikt piecus izmēģinājuma apļus pirms pēdējā brauciena, kurā tiek uzņemts braukšanas laiks. Veicot pēdējo apli, nav atļautas nekādas kļūdas. 15. sezonā Lacetti tika aizstāts ar Kia Cee’d, ko slavenības vadīja līdz pat 20. sezonai, kurā auto par saprātīgu cenu kļuva Vauxhall Astra. Elena Makartūra uzstādīja ātrākā brauciena laiku — 1:46:7, braucot ar Liana. Džejs Kejs (Jay Kay) veica ātrāko braucienu ar Chevrolet Lacetti — 1:45.83.Mets Leblāns veica ātrāko apli 1:42:1 ar Kia Cee’d. Ātrāko trases laiku ar Vauxhall Astra uzrādīja angļu dziedātājs, komponists un aktieris Olijs Merss (Olly Murs) 2015. gada februārī, veicot braucienu 1:44:6, iepriekšējais rekords piederēja Āronam Polam - aktierim no seriāla "Pārkāpt robežu". Maikls Gembons izbrauca trases pēdējo līkumu uz diviem riteņiem, tāpēc Klārksons pārsauca to par godu Gembonam. Laionels Ričijs un Trevors Īvs (Trevor Eve) pazaudēja riteni, bet Deivids Souls iznīcināja abu auto sajūgu - gan galvenās automašīnas, gan rezerves auto. Tāpat ir izveidota atsevišķa rezultātu tabula, kurā ir tikai Formula 1 braucēji. Daniels Rikardo šobrīd ir topa augšgalā ar labāko laiku 1:42:2. Pārējie Formula 1 braucēju rezultāti, arī tie, kas uzstādīti pēc 7. sezonas, ir uzstādīti ar Suzuki Liana. Labākais aplis ir programmas sadaļa, kurā Stigs izbrauc "Gāzi grīdā!" trasi raidījumā apskatāmajā automašīnā un tās trases laiks tiek salīdzināts ar iepriekšējos raidījumos apskatītajiem auto. Lai automašīna varētu piedalīties šajās sacensībās, tai ir jābūt tehniski atbilstošai ceļu satiksmei un tās klīrensam ir jābūt pietiekoši augstam, lai auto varētu pārbraukt pāri ātrumvalnim, tai ir jābūt ar benzīna dzinēju, kā arī jābūt pieejamai masu pārdošanā. Tomēr diezgan bieži šajā raidījuma sadaļā piedalās arī auto, kas neatbilst noteikumiem, tad trases laiks tiek salīdzināts ar citu auto trases laiku, bet vēlāk tas tiek noņemts no rezultātu tabulas. Piemēram, Ferrari FXX, kas pieder Mihaelam Šūmaheram (trases laiks: 1:10:7), tika noņemts no rezultātu tabulas, tā kā tas neatbilst legālajiem standartiem un tam ir gludas riepas. Ražotāji piedāvā testēt automašīnas, kas ir nedaudz pārveidotas, lai tās parādītu maksimālo jaudu. Trases laiks tiek noteikts tikai braucot pa sausu trasi, jo mitrums vai slikti laikapstākļi var ietekmēt auto trases laiku. "Gāzi grīdā!" 20 labākie trases laiki 1:13.8 – Pagani Huayra 1:14.3 – BAC Mono 1:15.1 – Ariel Atom 500 V8 1:15.8 – Lamborghini Huracan 1:16.2 – McLaren MP4-12C 1:16.5 – Lamborghini Aventador 1:16.8 – Bugatti Veyron Super Sport 1:17.1 – Gumpert Apollo S 1:17.3 – Ascari A10 1:17.5 - Mercedes-AMG GT S 1:17.6 – Koenigsegg CCX (ar "Gāzi grīdā!" spoileri) 1:17.7 – Noble M600 (auksti) 1:17.8 – Nissan GT-R (2012) 1:17.8 – Pagani Zonda Roadster F 1:17.9 – Caterham Seven Superlight R500 (auksti) 1:18.3 – Bugatti Veyron 16.4 1:18.4 – Pagani Zonda F 1:18.9 – Maserati MC12 1:19.0 – Lamborghini Murciélago LP670-4 SuperVeloce 1:19.0 – Enzo Ferrari Otra jaudīgākā automašīna, kāda ir bijusi "Gāzi grīdā!", ir Bugatti Veyron 1001 PS (987 ZS, 736 kW), ar ko Stigs izbrauca pa trasi 12. sezonas 4. sērijā. Pēc 3 gadu ilgās gaidīšanas, tā sagādāja vilšanos visai komandai, jo ierindojās tikai piektajā vietā. Tas ir negaidīti slikts rezultāts, jo automašīnas pašmasa ir 1888 kg, kas ir vairāk nekā jebkurai no pirmajās četrās vietās esošajām automašīnām. 15. sezonas 5. sērijā Stigs tomēr uzstādīja jaunu trases rekordu 1:16:8, izbraucot ar Bugatti Veyron 1200 PS Super Sport versiju. Foršuma sienu (The Cool Wall) ieviesa pirmās sezonas sestajā sērijā. Klārksons un Hamonds nevarēja izlemt, kāda automašīna ir forša un kāda nav, izvietojot to fotogrāfijas dažādās sadaļās un milzīga dēļa, ko nosauca par Foršuma sienu. Kategorijas paaugstinās no kreisās un labo pusi; "Ļoti neforši" (Seriously Uncool), "Neforši" (Uncool), "Zem nulles" (Sub Zero) un "Super forši" (Super Cool Fridge). Pēc Endija Vilmena teiktā, katrs auto uz šīs sienas ir novērtēts pēc dažiem parametriem un tas ne vienmēr ir saistīts ar auto kvalitāti. Piemēram, Vilmens ieteica, lai "modīgos auto" tādus kā Audi TT, Chrysler PT Cruiser, Jaguar S-Type un Volkswagen Beetle, ievietotu neforšajā kategorijā, jo šādi auto atstāj milzīgu piecu minūšu ilgu iespaidu, izskatās klišejiski un nedaudz smieklīgi. Ja kādam no "Gāzi grīdā!" vadītājiem pieder kāds no apskatāmajiem auto, tas automātiski nonāk kategorijā "Ļoti neforši", bet var tikt pārvietoti uz kategoriju "Super forši", ja auto ir pārdots. Ieceres sākumā "Super foršā" kategorija bija domāta tikai Aston Martin DB9, bet laika gaitā šajā sadaļā ir nonākuši arī daudzi citi auto. Bieži vien Klārksons un Hamonds ir pretējās domās par to kādā kategorijā būtu auto jāievieto, tad viņi aptaujā auditoriju, bet, ja arī tad neizdodas vienoties, tad Klārksons izmanto savu garo augumu un novieto auto attēlu pašā sienas augšpusē, lai Hamonds to nevarētu aizsniegt. Vienreiz siena tika iznīcināta ugunsgrēkā, bet pēc pāris sērijām tika atkal atjaunota. Salīdzinot ar pirmajām raidījuma sezonām, pēdējās sezonās Foršuma siena gandrīz neparādās nemaz. "Gāzi grīdā!" bieži notiek dažāda veida sacensības, tajā skaitā arī neparastas motorsporta sacensības. "Gāzi grīdā!" automašīnas ir spēlējušas dažādas sporta spēles — futbolu, regbiju, hokeju un pat tenisu. 2006. gadā Gāzi grīdā! Ziemas olimpisko spēļu speciālajā raidījumā automašīnas tika izmēģinātas dažādos ziemas sporta veidos - biatlonā, tramplīnlēkšanā u.c. Raidījumā dažreiz svin populāru automašīnu modeļu gadadienas, veidojot par šiem modeļiem filmas, apskatus un stāsta, kāpēc šie auto ir vēsturiski nozīmīgi. Šie auto apskati atšķiras no parastiem auto apskatiem, jo tie ir nopietnāki, kā arī satur vēsturiskus kadrus un faktus. "Gāzi grīdā!" trase atrodas lidlaukā Dansfoldā Surrejā, Lielbritānijā. Tā ir 2.82 km gara un tajā ir 12 pagriezieni. Trase atrodas Otrā pasaules kara laika būvētaja aviobāzē. Vēlāk to izmantoja British Aerospace kā ražošanas un izmēģinājumu poligonu. Galvenais trases maršruts ir apzīmēts ar uzzīmētām līnijām un riepu sienām, daudzus elementus ir izstrādājis uzņēmums Lotus. Trase tika izstrādāta ņemot vērā to, lai auto izietu dažādus pārbaudījumus, sākot no auto vadāmības pagriezienos un beidzot ar piekares balansu, bremzēm un riepām. Trasi izmanto auto salīdzināšanai, jo kā teica Ričards Hamonds, paātrinājums no nulles līdz simtam un galējais ātrums kopējā vērtējumā īsti neko nenozīmē. Trasi parasti izmanto raidījuma sadaļā "Slavenība automašīnā par saprātīgu cenu", "Labākais aplis" un citos raidījuma sižetos, pārsvarā testējot automašīnas. Trasē bieži notiek sacensības pēc raidījuma sadaļas "Neparastie apskati" sižeta, kad lētās automašīnas sacenšas viena ar otru vai ar Stigu. Dažreiz trasi izmanto vadīšanas meistarklasēm, sākot ar motociklu vadīšanu un beidzot ar smagajām kravas automašīnām. Trases starts atrodas netālu no studijas angāra ceļiņa. Pirmā ātrā pagrieziena nosaukums ir "Līkā šansonjē" (angļu: Crooner Curves). "Vilsonas Līkums" (angļu: Willson Bend) ir pirmais platais pagrieziens trasē un pirmais krustojums, parasti to rāda, kad Stigs brauc ar maksimālo ātrumu. "Čikāga" (angļu: Chicago), garais labais pagrieziens ap riepu sienu, kas pāriet galvenajā piebraucamajā ceļā. To izstrādāja Lotus inženieri, lai testētu auto nepietiekamu vai pārlieku pagriežamību. Ass pagrieziens "Āmurs" (angļu: Hammerhead) tāpat akcentē uzmanību uz nepietiekamu vai pārlieku pagriežamību. Tālāk trase pāriet uz labo pusi, uz pagriezienu "Pieslīpēšana" (angļu: Follow Throught), uz kreiso pusi uz pagriezienu "Bentlijs" (angļu: Bentley Bend), kas nosaukts par godu Džonam Bentlijam. Tālāk seko ass izliekums “Bakaraka izliekums” (angļu: Bacharach Bend). Pēdējais pagrieziens pirms finiša – "Gembons" (angļu: Gambon), nosaukts par godu seram Maiklam Gembonam (angļu: Michael Gambon). Pirmās sezonas 8. sērijā sers Maikls gandrīz sasita Suzuki Liana šajā krustojumā. Viņš to izbrauca uz diviem riteņiem, tāpēc Džeremijs Klārksons nolēma nosaukt krustojumu pa godu Gembonam. Sākotnēji šis krustojums saucās "Kārpenteru krustojums" (angļu: Carpenters Corner). Katras rudens sezonas beigās raidījuma vadītāji izvēlas gada auto. Lai auto kļūtu par gada auto, tam ir jāpatīk visiem raidījuma vadītājiem. "Gāzi grīdā!" gada auto: "Gāzi grīdā!" izmanto grupas The Allman Brothers Band skaņdarba Jessica instrumentālo adaptāciju kā galveno tēmu, tā kā oriģinālās sērijas sākās 1977. Šī ir kaverversija. 6. sezonā raidījuma vadītāji izziņoja balošanu par labāko dziesmu pie auto stūres. Balsošana notika pa telefonu un tīmekļa vietnē. Balsošanas beigās tika sastādīts saraksts no desmit dziesmām, kas savāc visvairāk balsu. Raidījumā tiek izmantota dažāda mūzika, kā klasiskā, tā arī mūsdienu. Tāpat raidījumā tika izmantota mūzika no datorspēlēm un populārām kinofilmām tādām kā Mass Effect, Halo, "Gredzenu pavēlnieks", "Zvaigžņu kari", Gears of War, "Atpakaļ nākotnē", "Matrikss", "Tumšais bruņinieks", Tom Clancy's Splinter Cell: Chaos Theory, Command and Conquer: Red Alert, Command & Conquer 3: Tiberium Wars, "А Komanda", "Pēdējais samurajs", "Atriebēji", "Sākums". 2005. gada novembrī, "Gāzi grīdā!" ieguva Emmy balvu par labāko scenāriju izklaides raidījumam. Raidījuma sērijā, kur vadītājs parādīja balvu auditorijai, Klārksons pajokoja, ka viņš nevarēja doties uz Ņujorku, lai saņemtu balvu, jo bija pārāk aizņemts, rakstot raidījuma scenāriju. "Gāzi grīdā!" tika nominēts trīs reizes (2004-2006) britu televīzijas Kinoakadēmijas balvai nominācijā "Labākā pilnmetrāžas filma". Klārksons tika nominēts kā labākais izklaides raidījuma vadītājs 2006. gadā. 2004. un 2005. gadā, "Gāzi grīdā!" tika nominēts, savukārt 2006., 2007. un 2008. gadā raidījums ieguva Nacionālās televīzijas balvu. Pieņemot balvu 2007. gada oktobrī Ričards Hamonds teica, ka šogad viņi to tiešām ir pelnījuši. Tāpat arī 10. sezonā raidījuma vadītāji saņēma godalgas: Ričards Hamonds saņēma balvu par "Labāko TV frizūru" un Džeimss Mejs uzvarēja nominācijā "Sliktākā TV frizūra". Visi trīs saņēma galveno balvu no žurnāla Heat par visdīvainākajām ziņām. 11. sezonā Stigs saņēma skautu godalgu "Par praktiskiem ieteikumiem". Nāca atklātībā tas, kā skauti uzbrukt Stigam, un raidījuma vadītāji nosprieda, ka Stigs baidās no skautiem un gaidām. 2009. gada beigās "Gāzi grīdā!" tika atzīts par labāko desmitgades raidījumu. Raidījums apsteidza vairākus TV šovus, tai skaitā TV šovu "Doctor Who", saskaņā ar YouGov veikto aptauju. Rezultāti tika parādīti svētdien, 27. decembrī, 2009. gada pulksten 21:00, speciālajā izlaidumā BBC2 Top Gear Bolīvija. «'Top Gear' Host Chris Evans Stepping Down». THe Hollywood Reporter. 2016. gada 4. jūlijs. Skatīts: 2016. gada 6. jūlijs. "Jeremy Clarkson dropped from Top Gear, BBC confirms – BBC News". BBC News Online. 25 March 2015. Retrieved 25 March 2015. "Top Gear producer Andy Wilman quits show – BBC News". BBC News Online. 23 April 2015. Retrieved 23 April 2015. John Plunkett. "Top Gear to have all-new team as Richard Hammond rules himself out". the Guardian. "James May rules out returning to Top Gear without Jeremy Clarkson – Telegraph". The Daily Telegraph. 23 April 2015. Retrieved 23 April 2015. "Chris Evans: Top Gear auditions to seek co-hosts - BBC News". BBC News Online. 17 June 2015. Retrieved 19 June 2015. Top Gear (1). Džeremijs Klārksons: No train can be faster than cars, not possible okay? And to prove the point I organised an epic race. Top Gear (5). Džeremijs Klārksons: And now it is time for one of our epic races, you know the sort of thing where a Bugatti races across the Alps against a truffle, or a McLaren-Mercedes races a power boat to Oslo. Celebrity Laps. http://www.bbc.co.uk/programmes/articles/5mPMg7QW4G0V2RjQhDbs6Dy/celebrity-laps. Celebrity Laps Suzuki Liana. topgear.com. Atjaunināts: 2015-08-12. Celebrity Laps Chevrolet Lacetti. topgear.com. Atjaunināts: 2015-08-12. Celebrity Laps Kia Cee’d. topgear.com. Atjaunināts: 2015-08-12. Celebrity Laps Vauxhall Astra. topgear.com. Atjaunināts: 2015-08-12. Track Plan. bbc.co.uk. Atjaunināts: 2015-08-12. «Top Gear Power Laps». Top Gear. Arhivēts no oriģināla, laiks: 2009. gada 1. jūnijā. Skatīts: 2009. gada 16. jūnijs. Arhivēts 2009. gada 1. jūnijā, Wayback Machine vietnē. In order to qualify for the power laps board, a car must be road legal and be a car. For this reason the F1 car (0:59.0), Aston Martin DBR9 (1:08.6) and Sea Harrier (0:31.2) do not appear. Series 1 episode 3. Top Gear (3). 2002. gada 3. novembris. Jeremy Clarkson: "We said you could only take a car on that track if it's road legal." Series 1 episode 9. Top Gear (9). 2002. gada 22. decembris. Richard Hammond: "We specify everything that goes on our board here has to be road legal." Series 5 episode 1. Top Gear (8). 2004. gada 19. decembris. Jeremy Clarkson: "The thing is though, this is only for cars with ashtrays and noses that you can get over the... uh, speed bumps, it's only for road cars." Series 5 episode 9. Top Gear (9). 2004. gada 26. decembris. Jeremy Clarkson: "You can use it on the road because... the test that we have for our Power Board, 'cause only road cars can go on this, is whether they can get over a speed bump." Series 6 episode 1. Top Gear (6). 2005. gada 3. jūlijs. Jeremy Clarkson: "You can't buy this car so it has no place on our board." James May: "But he's right though, those are the rules." Series 10 Episode 5. Top Gear (5). 16:52 minutes in. You know the rules, James. If a car can't get over a sleeping policeman it can't go on that board. We've always said that and look at the nose on this, I mean never mind a sleeping policeman, you'd rip that off if you ran over Gandhi. Series 10 episode 9. Top Gear (9). 2007. gada 9. decembris. Jeremy Clarkson: "Now because this has a hydraulic lifting nose, which we can see here, it is able to get over speed bumps and that means it is a road car and that means it can go on our board." Series 13 episode 2. Top Gear (2). 2009. gada 28. jūnijs. Jeremy Clarkson: "We subsequently discovered he was doing that on slick tyres. Now we have rules on this Power Board here, ok? You can't use slicks, so this time is coming off." Series 16 episode 3. Top Gear (3). 2011. gada 6. februāris. Jeremy Clarkson: "Not the Volvo obviously because this board is for production cars only." "Episode Archive – Series 1 – Episode 6. topgear.com. Atjaunināts: 2015-08-12. Wilman, Andy (19 March 2006). "Anatomy of cool: how to pick cars with credibility". timesonline.co.uk. Atjaunināts: 2015-08-12. Pattni Vijay. «Ultima GTR smashes Top Gear lap record». www.autotrader.co.uk. Trader Media Group, 2007-10-30. Arhivēts no oriģināla, laiks: 2012-04-19. Skatīts: 2008-01-10. Top Gear. Series 1 (1). '’Ričards Hamons: "Paātrinājums no nulles līdz simtam? Absolūti neko nenozīmē. Maksimālais ātrums? Vispār neko nenozīmē. Kam tiešām ir nozīmē, tad tas ir cik ātri mašīna parādīs sevi testēšanas trasē, un, par laimi mums ir sava trase kā reize šādiem gadījumiem. Nedaudz mazāk par divu jūdžu ātru izbraucienu un asu pagriezienu, ko ir projektējuši sacīkšu barucēji – izmēginātāji Lotus." The Big Book of Top Gear 2009. ISBN 978-1-84607-463-9 «Driving the Top Gear test track feature - Features - Top Gear». Top Gear. 2007-10-24. Arhivēts no oriģināla, laiks: 2009-08-31. Skatīts: 2009-06-05. Arhivēts 2009-08-31 Wayback Machine vietnē. BBC picks up two International Emmy Awards. bbc.co.uk. 2005-11-23. Atjaunināts: 2005-12-28. Bafta TV Awards 2006: The shortlist |accessdate = 2008-11-25. Awards for Top Gear. IMDb. Retrieved on 1 January 2006. On The 20th January, 2010, Top Gear was once again nominated for a National Television Award, in the category «Best Factual Program» however, they lost out to Loose Women «Top Gear takes decade's top show accolade». Daily Mail. 2009-12-26. Arhivēts no oriģināla, laiks: 2009-12-29. Skatīts: 2009-12-29. «The Greatest TV Shows of the Noughties». Channel 4. undated. Arhivēts no oriģināla, laiks: 2009-12-29. Skatīts: 2009-12-29. David Chater. «Sunday Dec 27's Top TV». London : The Times, 2009-12-19. Arhivēts no oriģināla, laiks: 2009-12-29. Skatīts: 2009-12-29. Oficiālā mājaslapa (angliski) Raidījumā rādīto automobiļu saraksts (angliski)