Eiropas Sociālais pētījums (European Social Survey) ir uz akadēmiskiem standartiem balstīts starptautisks salīdzinošs socioloģisks pētījums, kas izveidots ar mērķi iezīmēt un izskaidrot vairāk nekā 30 Eiropas valstu iedzīvotāju attieksmes un vērtības. Projekts uzsāka aktīvu darbību 2001. gadā Rodžera Džovela vadībā. Latvijā ESS zinātnisko vadību un īstenošanu no 2003. līdz 2014. gadam nodrošināja LU Filozofijas un socioloģijas institūts, kopš 2018. gada - LU Sociālo zinātņu fakultātes Sociālo un politisko pētījumu institūts. ESS ir pirmais projekts sociālajās zinātnēs, kuram 2005. gadā tika piešķirta Eiropas nozīmīgākā balva zinātnes jomā – Dekarta balva. ESS anketu veido divas sadaļas, katrā no kurām tiek iekļauti aptuveni 120 mērījumi. Pamata (core) modulis no posma uz posmu tiek saglabāts relatīvi nemainīgs, savukārt divi līdz trīs rotējošie moduļi tiek iekļauti anketā pēc noteikta laika intervāla (dažādos pētījuma posmos tiek iekļauti atšķirīgi moduļi). Uzticēšanās institūcijām Nacionālā, etniskā, reliģijas identitāte Politiskā līdzdalība Labklājība, veselība un drošība Socio-politiskas vērtības Demogrāfiskais raksturojums Morālās un sociālās vērtības Izglītība un nodarbošanās Sociālais kapitāls Finansiālais stāvoklis Sociālā atstumtība Dzīves apstākļi 1. posms Imigrācija Pilsoņu līdzdalība un demokrātija 2. posms Ģimene, darbs un labklājība Ekonomikas morālie aspekti Veselība un palīdzības pieejamība 3. posms Personīgā un sociālā labklājība Dzīves periodizācijas uztvere 4. posms Diskriminācijas pēc vecuma pieredze un izpausmes Attieksmes pret labklājību mainīgajā Eiropā 5. posms Ģimene, darbs un labklājība: ekonomiskās krīzes ietekme Uzticēšanās tiesībsargājošajām institūcijām: salīdzinoša Eiropas analīze 6. posms Personīgā un sociālā labklājība Eiropas iedzīvotāju izpratne par demokrātiju un tās vērtējums ESS projektu finansē dalībvalstis. Lai piedalītos ESS, valstīm ir jārod finansējums, kas segtu pētījuma zinātniskās vadīšanas, koordinēšanas un lauka darba izmaksas nacionālajā līmenī. Descartes Prizes for Research & Science Communication – 2005 Winners announced Eiropas Sociālā pētījuma mājaslapa (angliski)