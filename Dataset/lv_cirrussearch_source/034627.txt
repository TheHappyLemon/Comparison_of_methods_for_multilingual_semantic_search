Švete/Odera (vācu: Schwedt/Oder) ir pilsēta Vācijā, Brandenburgā, Ukermarkas apriņķī pie Oderas upes, netālu no robežas ar Poliju. Apdzīvotā vieta pirmoreiz rakstos minēta 1265. gadā. Pilsēta stipri cieta Trīsdesmitgadu kara laikā. Lielā Ziemeļu kara laikā 1713. gadā šeit tika noslēgts Švetes līgums starp Krievijas caristi un Brandenburgu-Prūsiju. Otrā pasaules kara beigās pilsēta tika stipri nopostīta. Pēc Otrā pasaules kara Švete līdz 1991. gadam bija VDR sastāvā. VDR laikos Švete tika spēcīgi industrializēta. Pēc Vācijas apvienošanās pilsēta ir zaudējusi ceturto daļu iedzīvotāju. Pilsēta ir liels rūpniecības centrs. Šeit atrodas liela naftas pārstrādes rūpnīca (PCK Raffinerie GmbH), kas savienota ar naftas vadu "Draudzība" no Krievijas, kā arī Somijas kompānijas UPM celulozes rūpnīca. Švete ir hercoga Virtembergas Eižena (Eugen von Württemberg, 1758 – 1822), Virtembuergas hercogiene Brandenburgas-Švetes Frīderikes (Friederike von Brandenburg-Schwedt, 1736 – 1798), valsts darbinieka Paula fon Hinces (Paul von Hintze, 1864 – 1941) un peldētājas Britas Štefenas (Britta Steffen, 1983) dzimtā pilsēta. 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Švete/Odera. Encyclopædia Britannica raksts (angliski)