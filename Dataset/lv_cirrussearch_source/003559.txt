Nagasaki (japāņu: 長崎市, Nagasaki-shi, izrunā: [naɡaꜜsakiɕi]) ir pilsēta Japānas dienvidrietumos, Nagasaki prefektūras lielākā pilsēta un administratīvais centrs. Tā atrodas Kjusju salas rietumos, Nomo pussalā un Nisisonogo pussalā. 2018. gadā pilsētā dzīvoja 420 tūkstoši iedzīvotāju. Nagasaki ir atzīta par vienu no labākajām dabiskajām ostām Japānā, tādēļ tā ir Japānas flotes galvenā osta. Nagasaki ir labi attīstīta kalnrūpniecība, zivsaimniecība un kuģubūve. Nagasaki vēsture sākas 1570. gadā, kad daimjo Omura Sumitada atļāva Portugāles karalistei šajā vietā izveidot tirdzniecības ostu Japānā. Burtiskā tulkojumā no japāņu valodas, 長崎市 (Nagasaki-shi) nozīmē ‘Garās pussalas pilsēta’. 1641. gadā eiropiešiem tika aizliegts uzturēties Japānā, izņēmums bija vienīgi Nagasaki esošā Dedzimas sala, kas turpmākos 218 gadus kļuva par vienīgo ostu, kurā varēja noenkuroties kuģi ne no Japānas. No svešzemnieki tajā galvenokārt pietauvojās Nīderlandes Austrumindijas kompānijas kuģi. Otrā pasaules kara laikā, 1945. gada 9. augustā, Amerikas Savienotās Valstis uz Nagasaki nometa atombumbu. Kopš 1997. gada Nagasaki ir viena no Japānas pamata pilsētām (中核市, chūkaku shi). «長崎県異動人口調査 | 長崎県». Skatīts: 31 marts 2021. «Nagazaki City, Founded 1570 by Portuguese» (angļu). World Heritage of Portuguese Origin by The Perfect Tourist. Skatīts: 2019. gada 10. septembrī.[novecojusi saite] «Discover the History of Nagasaki» (angļu). DISCOVER NAGASAKI official visitor guide. Skatīts: 2019. gada 9. septembrī. Vikikrātuvē par šo tēmu ir pieejami multivides faili. Skatīt: Nagasaki. Encyclopædia Britannica raksts (angliski) Krievijas Lielās enciklopēdijas raksts (krieviski) Katoļu enciklopēdijas raksts (angliski)