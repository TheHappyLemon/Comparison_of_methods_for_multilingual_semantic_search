Leila Mamedbejova (azerbaidžāņu: Leyla Ələsgər qızı Məmmədbəyova; dzimusi 1909. gada 9. septembrī, mirusi 1989. gadā) bija azerbaidžāņu izcelsmes padomju lidotāja. Leila Mamedbejova ieguva profesionālu izglītību Baku aeroklubā un 1931. gadā veica savu pirmo lidojumu. 1932. gadā viņa turpināja mācības Tušinas lidotāju skolā Maskavā. 1933. gada 17. martā Mamedbejova brīvprātīgi izlēca ar izpletni no lidmašīnas U-2, kļūstot par otru, aiz Ņinas Kamņevas, sievieti—izpletņlēcēju Padomju Savienībā. 1934. gadā viņa kļuva par Aizkaukāza republiku sieviešu izpletņlēcēju sacensību uzvarētāju. 1941. gadā viņa bija jau aviācijas majore un gatavoja aviācijas kadrus Baku aeroklubā. Lielā Tēvijas kara gados viņa, kā četru nepilngadīgu bērnu māte, no došanās uz fronti bija atbrīvota. Baku aeroklubs tika slēgts, bet Mamedbejova ieguva atļauju atvērt desantnieku un izpletņlēcēju kursus, kuros kara gados viņa sagatavoja ap četrus tūkstošus desantnieku-izpletņlēcēju un vairākus simtus lidotāju. Divi no tiem vēlāk kļuva par Padomju Savienības Varoņiem. Savu pēdējo lidojumu Mamedbejova veica 1949. gadā. Līdz aiziešanai pensijā 1961. gadā viņa strādāja DOSAAF Baku filiāles priekšsēdētāja vietnieci. Vēsture. Azerbaidžānas varonīgās lidotājas vietnē mir-azerbaydjana Arhivēts 2015. gada 21. jūnijā, Wayback Machine vietnē. (krieviski) Azərbaycanın İlk Qadın Pilotu - Leyla Məmmədbəyova Arhivēts 2020. gada 28. martā, Wayback Machine vietnē. (azerbaidžāņu) 1935. gada Sameds Virguns uzrakstījis dzejoli "Leila". 1995. gadā par viņu uzņemta dokumentāla filma "Leila" (Sērijā "Mūsu lielie dēli un meitas", režisors Nazims-Rza Israfilogli). 2009. gadā izlaista Leilai Mamedbejova veltīta pastmarka. Viņas vārdā vairākās Azerbaidžānas pilsētās nosauktas ielas. «Şərqin ilk qadın təyyarəçisi – Azərbaycanlı Leyla Məmmədbəyova» (azerbaidžāņu). modern.az. 2014-12-10. Arhivēts no oriģināla, laiks: 2017-12-11. Skatīts: 2017-05-31. «Мамедбекова Лейла Алескеровна - первая женщина-летчик на Востоке». Baku pages. Arhivēts no oriģināla, laiks: 2017-10-19. Skatīts: 2017-05-31.