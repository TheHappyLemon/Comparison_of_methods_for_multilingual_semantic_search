Pauls Oto Hermanis Pinna (igauņu: Paul Otto Hermann Pinna; dzimis Tallinā 1884. gada 3. oktobrī, miris Tallinā 1949. gada 25. martā), bija igauņu aktieris un teātra režisors, Igaunijas PSR Tautas mākslinieks (1942), teātra "Estonia" dibinātājs. Pauls Pinna dzimis Tallinā pilsētas valdes ierēdņa ģimenē. Aktiera karjeru uzsāka, darbojoties Igaunijas Mūzikas un dziedāšanas biedrībā. 1905. gadā kopā ar Teodoru Altermanu un Arturu Normanu viņš uzsāka nacionālā teātra "Estonia" izveidi. No 1909. līdz 1910. gadam kopā ar Teodoru Altermanu izdeva pirmo igauņu teātra žurnālu "Näitelava". 1914. gadā sakarā ar konfliktiem teātrī viņš pārcēlās uz Krieviju. Pēc Pirmā pasaules kara atgriezās Igaunijā. Sakarā ar to, ka teātris "Estonia" bija pārveidots par slimnīcu un daļa no aktieriem bija iesaukta armijā, viņš aizbrauca uz Maskavu, bet gadu vēlāk tomēr atgriezās Igaunijā, lai teātri atjaunotu. Igaunijas brīvības cīņu laikā viņš kļuva par Igaunijas Drāmas teātra (Eesti Draamateater) aktieri, režisoru un māksliniecisko vadītāju. 1923. gadā viņš nodibināja "Tautas teātri", kurā spēlēja aktieri pašdarbnieki. 1927. gadā šis teātris bankrotēja. Pēc tam pēc Kārļa Jungholca ielūguma atgriezās teātrī "Estonia". Otrā pasaules kara laikā viņš dienēja darba bataljonā. Pēc kara viņš dzīvoja un strādāja Igaunijā. Apbedīts Tallinas Meža kapos (Metsakalmistu). Kāda Tallinas iela ir nosaukta Paula Pinnas vārdā. No 1949. līdz 1989. gadam Tallinā darbojās Paula Pinnas vārdā nosauktais teātris. http://dic.academic.ru/dic.nsf/bse/120522/%D0%9F%D0%B8%D0%BD%D0%BD%D0%B0 Пинна Пауль Юханович|издание=3-е Eesti entsüklopeedia 12. köide, 2003: 415. Ohvitseride andmekogu Paul Pinna - Oh Tallinn, armas Tallinn (1928) YouTube Paul pinna helinäidis: Oled kena kana-Naljakas duett (Holländerimusika)