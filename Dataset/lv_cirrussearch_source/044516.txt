Ronnijs Volters Kaningems (Ronnie Walter Cunningham; dzimis 1932. gada 16. martā, miris 2023. gada 3. janvārī) bija ASV astronauts, lidotājs un uzņēmējs. Volters Kaningems piedzima dzimis 1932. gada 16. martā Krestonā, Aiovā. Viņš pabeidza Venisas vidusskolu Losandželosā. Pēc tam Kaningems iestājās Santamonikas koledžā, bet to nepabeidza, jo 1951. gadā nolēma sākt dienestu Jūras kara flotē. 1952, gadā viņš sāka lidotāja apmācību. 1953. gadā viņš sāka dienestu Jūras kājnieku korpusā kā iznīcinātāja pilots, un tika nosūtīts uz Koreju. 1956. gadā Kaningems atstāja aktīvo militāro dienestu, paliekot Jūras kājnieku korpusa rezervē. 1960. gadā Volters Kaningems Kalifornijas Universitātē Losandželosā ieguva bakalaura grādu , bet 1961. gadā — maģistra grādu fizikā. 1959. gadā viņš uzņēmumā Planning Research sāka strādāt par zinātnieku. 1960. gadā Kaningems sāka strādāt uzņēmumā Rand Corporation, kur viņš nodarbojās slepenos militāros projektos un ar Zemes magnetosfēras jautājumiem. 1963. gada oktobrī Volters Kaningems tika uzņemts trešajā NASA astronautu grupā. Gemini 4 un Gemini 8 lidojumu laikā viņš bija kapsulas komunikators lidojumu centrā. 1966. gadā viņš sāka gatavoties lidojumam ar Apollo kopā ar Volteru Širru un Donnu Aiselu. 1966. gada septembrī Kaningems tika apstiprināta Apollo pirmās pilotējamās misijas pamatapkalpē. 1966. gada novembrī viņa apkalpe tika pārcelta uz dublieru apkalpi. Pēc tam, kad 1967. gada maijā traģiski gāja bojā Apollo-1 apkalpe, Kaningems tika apstiprināts pirmā pilotējamā Apollo lidojuma pamatapkalpē. Voltera Kaningema vienīgais kosmiskais lidojums notika 1968. gadā no 11. līdz 22. oktobrim ar kosmosa kuģi Apollo 7. Pēc tam Kaningems bija orbitālās stacijas Skylab pirmās ekspedīcijas dublieru apkalpes komandieris. Viņš tika apstiprināts par Skylab trešās ekspedīcijas pamatapkalpes komandieri. Kaningems nesagaidīja otro lidojumu kosmosā, un 1971. gadā atstāja NASA. No 1971. līdz 1974 gadam Volters Kaningems bija uzņēmuma Century Development viceprezidents. 1972. gadā Kaningems sāka nodarboties arī ar privātu investīciju biznesu. 1974. gadā Hārvarda biznesa skolā viņš pabeidza Augstākās pārvaldības programmu. 1974. gadā viņš kļuva par uzņēmuma Hydrotech Development Company prezidentu. No 1976. līdz 1979. gadam viņš bija uzņēmuma 3D International viceprezidents un direktors. 1979. gadā Kaningems dibināja uzņēmumu The Capital Group. No 1986. līdz 1999. gadam viņš bija fonda The Genesis Fund viens no galvenajiem partneriem; fonds piesaistīja investīcijas tehnoloģiju uzņēmumiem. 1977. gadā Kaningems publicēja grāmatu The All-American Boys, atmiņas par savu astronauta laiku. Viņš bija arī galvenais līdzstrādnieks un priekšvārda autors 2007. gadā publicētajai grāmatai In the Shadow of the Moon par kosmonautikas vēsturi. 2018. gadā Kaningems pievienojās organizācijai Back to Space kā astronautu konsultants ar mērķi iedvesmot nākamo paaudzi doties uz Marsu. 2008. gadā NASA Kaningemam piešķīra NASA Izcilā dienesta medaļu par viņa misiju Apollo 7. Viņš kļuva par radio sarunu šova vadītāju, strādāja par konsultantu jauno tehnoloģiju uzņēmumos un bija Teksasas Aviācijas un kosmosa komisijas priekšsēdētājs. Kaningems nomira Hjūstonā 2023. gada 3. janvārī 90 gadu vecumā no kritiena izraisītām komplikācijām. Walter Cunningham, Mickey Herskowitz. The All-American Boys. New York : Macmillan Co., 1977. ISBN 9780025292406. «In the Shadow of the Moon». University of Nebraska Press. Skatīts: 2016. gada 16. decembris. «Back To Space | The Team». Back To Space. 2018. gada 5. februāris. Skatīts: 2018. gada 24. jūlijs. «First Apollo flight crew last to be honored». collectSPACE. 2008. gada 20. oktobris. Skatīts: 2008. gada 20. oktobris. «Biographical Data: Walter Cunningham NASA ASTRONAUT (FORMER)». NASA. July 2014. Skatīts: 2021. gada 16. janvāris. Russell Lewis. «NASA Apollo astronaut Walt Cunningham has died at age 90». NPR, 2023. gada 3. janvāris. Skatīts: 2023. gada 3. janvāris. Alex Stuckey, Andrea Leinfelder. «Houstonian Walt Cunningham, astronaut on first crewed Apollo flight, dies at 90». Houston Chronicle, 2023. gada 3. janvāris. Skatīts: 2023. gada 3. janvāris. Voltera Kaningems vierne (angliski) Oficiālā NASA biogrāfija (angliski) Cunningham, Ronnie Walter 'Walt' Encyclopedia Astronautica (angliski) Ронни Уолтер Каннингем astronaut.ru (krieviski)