Smaržīgā zemene (Fragaria moschata) ir daudzgadīgs, neliels (garumā 15-35 cm) rožu dzimtas lakstaugs. Dārzos parādījās 17. gadsimta vidū, vispirms Francijā, tad Anglijā, Nīderlandē un Vācijā. Krievijā šie augi kultivēti ap 1900. gadu Sanktpēterburgas apkārtē.[nepieciešama atsauce] Latvijā smaržīgās zemenes sastopamas samērā reti. Atšķirībā no meža zemenes un spradzenes, smaržīgajai zemenei visas lapu lapiņas ir ar maziem kātiņiem. Tās stublājs ir stāvs, 15-40 cm garš. Ziedi lieli, līdz 2,5 cm plati. Augļiem piemīt ipatnējs muskata aromāts,tāpēc bieži vien tās sauc par muskata zemenēm.[nepieciešama atsauce]