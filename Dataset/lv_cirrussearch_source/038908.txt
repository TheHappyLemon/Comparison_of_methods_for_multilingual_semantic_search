AMC-9 ir Luksemburgā bāzēta uzņēmuma SES sakaru pavadonis. Tas paredzēts sakaru nodrošināšanai Ziemeļamerikai. Orbītā to palaida 2003. gada jūnijā. Pavadoni izgatavoja uzņēmums Alcatel Space uz platformas Spacebus-3000B3 bāzes. Tam uzstādīti 24 Ku joslas un 24 C joslas raidītāji. AMC-9 tika palaists 2009. gada 16. maijā 00:57 UTC ar nesējraķeti Proton-M/Briz-M no Baikonuras kosmodroma 200. starta laukuma 39. palaišanas iekārtas. 2017. gada 17. jūnijā aptuveni 07:27 UTC kaut kādu iemeslu dēļ ievērojami izmainījās AMC-9 orbīta un tika zaudēti sakari ar to. Pavadonis sāka dreifēt no sākotnējās pozīcijas 83,0° rietumu garuma par aptuveni 0,17 grādi dienā uz rietumiem; palielinājās arī orbītas ekscentritāte. 18. jūnijā AMC-9 klientu sakaru kanāli tika pārslēgti uz citiem pavadoņiem. 29. jūnijā pavadoņa tuvumā tika pamanīti vairāki objekti, bet nebija zināms, vai tie bija atdalījušies no AMC-9. 1. jūlijā SES izdevās atjaunot sakarus ar AMC-9, kad tas atradās 84,6° R. SES Restores Capacity from AMC-9 Satellite SES, 2017-05-27 SES reconnects with AMC-9, sights possible fragments Caleb Henry, spacenews.com, 2017-07-02 AMC-9 SES vietnē (angliski) AMC-9 International Launch Services (angliski) AMC 9 Gunter Dirk Krebs (angliski)