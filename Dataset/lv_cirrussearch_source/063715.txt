Polimino ir tāda plaknes figūra, ko iegūst no vienādiem kvadrātiem, pievienojot tos vienu otram pa vesela garuma malām. Vienības kvadrātam pievieno citus vienības kvadrātus tā, lai katram nākamajam pievienotajam kvadrātam būtu kopēja mala ar kādu no iepriekš izmantotajiem vienības kvadrātiem. Ja polimino sastāv tieši no n vienības kvadrātiem, to sauc par n-mino. Ja rotācijas un spoguļattēlus neskaita, eksistē tikai viens monomino, tikai viens domino, divi trimino, pieci tetramino, divpadsmit pentamino. Latvijā ar polimino pētniecību nodarbojas asoc. prof. Andrejs Cibulis. Monomino - polimino no viena vienības kvadrāta. Domino - polimino no diviem vienības kvadrātiem. Trimino - polimino no trīs vienības kvadrātiem. Tetramino - polimino no četriem vienības kvadrātiem. Pentamino - polimino no pieciem vienības kvadrātiem. Sekstamino - polimino no sešiem vienības kvadrātiem. Septamino - polimino no septiņiem vienības kvadrātiem. Oktamino - polimino no astoņiem vienības kvadrātiem. Nonomino - polimino no deviņiem vienības kvadrātiem. Dekamino - polimino no desmit vienības kvadrātiem. Undekamino - polimino no vienpadsmit vienības kvadrātiem. Dodekamino - polimino no divpadsmit vienības kvadrātiem. u.t.t. Kvadrāts Spēle tetris