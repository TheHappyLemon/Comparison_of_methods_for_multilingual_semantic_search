Pakri bāka (igauņu: Pakri tuletorn) atrodas uz Pakri pussalas, Igaunijā. Bāka atrodas pussalas ziemeļdaļā. Tā ir garākā Igaunijas bāka. Pakri bākas vēsture sākas 1718. gadā, kad Pēteris I lika uzcelt bāku, lai atvieglotu kuģu nokļūšanu Paldiski ostā. 1724. gadā tā sāka darboties. Iesākumā bākas virsotnē tika kurināts ugunskurs. 1803. gadā tika uzbūvēta laterna, kurā atradās vairākas eļļas lampas. Tika uzstādītas arī 16 lēcas, gatavotas Sanktpēterburgā. Šādā veidā bāka darbojās līdz 1889. gadam, kad to sāka apdraudēt klints erozija un tika nolemts būvēt jaunu bāku attālāk no krasta. Pakri bākas augstums ir 52,3 m. Bāku veido mūrēts sarkanu ķieģeļu tornis ar laternu un galeriju. Laterna ir melnā krāsā, galerija sarkana. Bākas gaismas elements atrodas 73 m virs jūras līmeņa. Gaisma balta (5 s deg, 10 s pārtraukums). Gaisma redzama 12 jūras jūdžu attālumā. Bāka darbojas visu gadu diennakts tumšajā laikā. 1995. gadā Igaunijas pasts izdeva pastmarku ar Pakri bākas attēlu. Estonian Maritime Navigation Pakri bāka 1996 «Pastmarka». Arhivēts no oriģināla, laiks: 2007. gada 5. augustā. Skatīts: 2008. gada 7. martā.