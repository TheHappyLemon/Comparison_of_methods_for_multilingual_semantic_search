Turkmenbaši pussala (turkmēņu: Türkmenbaşy ýarymadasy), vēsturiski Krasnovodskas pussala (krievu: Красноводский полуостров), ir pussala Kaspijas jūras dienvidaustrumos. Administratīvi ietilpst Turkmenistānas Balkana vilajetā. Ziemeļos pussalu apskalo Garabogaza līcis, dienvidos — Turkmenbaši līcis un Uzbojas senā grīva. Pussalas teritoriju aizņem tuksneši un pustuksneši; rietumos — Oktumkums, ziemeļos Čilmamedkums. Lielu daļu pussalas aizņem Turkmenbaši plato. Lielākā pussalas pilsēta ir Turkmenbaši. «Krasnovodskas pussala». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 386. lpp.