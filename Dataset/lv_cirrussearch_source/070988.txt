Sikoroksa, arī Urāns XVII, ir Urāna pavadonis. Tas ir 23. pavadonis pēc kārtas, skaitot no Urāna. Pavadonis tika atklāts 1997. gada oktobra sākumā, B. Gledmenam izpētot 1997. gada 6. un 7. septembrī Palomaras observatorijā ar 5,0 m Heila teleskopu uzņemtos attēlus. Attēlus uzņēma un apstrādāja zinātnieku komanda, kurā bija B. Gledmens, P. Nikolsons, J. Bērnss un Dž. Kavelārs. Vienlaicīgi šajos attēlos tika atklāts arī Kalibans. Starptautiskā Astronomijas savienība 1997. gada 31. oktobrī pavadonim piešķīra pagaidu apzīmējumu S/1997 U 2. 2000. gada augustā Starptautiskā Astronomijas savienība pavadonim piešķīra nosaukumu Sikoroksa. Sikoroksa ir tēls (Kalibana māte) Viljama Šekspīra traģikomēdijā „Vētra”. Sikoroksa ir lielākais no Urāna neregulārajiem pavadoņiem, tā diametrs ir apmēram 150 km. Sikoroksas orbīta atrodas starp Trinkulu un Margaretu. Sikoroksa ir neregulārs pavadonis, rotē pretēji Urāna rotācijas virzienam un tā orbīta atrodas 159,4° leņķī pret Urāna ekvatora plakni. Orbītas parametri liecina, ka Sikoroksa nav veidojies pie Urāna, bet pagātnē planēta to ir notvērusi savā gravitācijas laukā. Sikoroksas orbītas parametri ir tuvu līdzīgi kā Setebosam un Prosperam, kas iespējams, liecina par to kopīgo izcelsmi. Uranus moons I.Vilks, Astronomijas vārdnīca, LU Akadēmiskais apgāds, 2014, ISBN 978-9984-45-857-1 Uranian System IAUC 6764 Uranian Irregular Moons Caliban and Sycorax Were Discovered Sept. 6, 1997 (angliski) Vikikrātuvē par šo tēmu ir pieejami multivides faili. Skatīt: Sikoroksa.