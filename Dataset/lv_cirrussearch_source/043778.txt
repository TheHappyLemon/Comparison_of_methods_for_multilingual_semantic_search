1969. gada Pasaules sieviešu šaha čempionāts sastāvēja no vairākiem posmiem — zonālie turnīri, pretendentu turnīrs un mačs par pasaules čempiones nosaukumu. Šajā ciklā pasaules čempione Nona Gaprindašvili sekmīgi aizstāvēja savu titulu pret pretendentu turnīra uzvarētāju Allu Kušniru. Tā bija viņas otrā uzvara trijos mačos pret Kušniru — tā laika otro spēcīgāko šahisti pasaulē. Pretendentu turnīrs notika 1967. gada septembrī-oktobrī Dienvidslāvijas pilsētā Suboticā. Atšķirībā no iepriekšējā pasaules čempiones nosaukuma izcīņas cikla, šoreiz pretendentu turnīrā Alla Kušnira uzvarēja vienpersoniski un bez papildu turnīra ieguva tiesības cīnīties mačā ar Nonu Gaprindašvili par pasaules čempiones titulu. Pasaules čempiones N. Gaprindašvili un pretendentes A. Kušniras mačs notika no 1969. gada 8. aprīļa līdz 18. maijam Tbilisi un Maskavā. Mača galvenā tiesnese bija Ņina Hruškova-Belska. Dalībnieču sekundanti: Kušnirai — V. Jurkovs, Gaprindašvili — M. Šišovs. Līdz 6. partijai noritēja līdzvērtīga cīņa. Uzvarot sesto partiju, Gaprindašvili kļuva par līderi un, mača turpinājumā nezaudējot nevienu partiju, atkal pabeidza maču priekšlaicīgi, atkārtojot 1965. gada rezultātu — 8½ : 4½ (+6 −2 =5). 1969. gada titulmača Gaprindašvili-Kušnira 13 partijas vietnē chessgames.com Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 78. lpp. ISBN 5-85 270-005-3. (krieviski) «World Chess Championship (women) : 1967 Candidates Tournament» (angļu). Mark-weeks.com. Arhivēts no oriģināla, laiks: 2016-03-03. Skatīts: 2018-07-08. «To Nona Gaprindashvili's anniversary» (angļu). ruschess.com. Arhivēts no oriģināla, laiks: 2014-12-19. Skatīts: 2018-07-08.