Genādijs Kuzmins (krievu: Геннадий Павлович Кузьмин; ukraiņu: Геннадій Павлович Кузьмін; dzimis 1946. gada 19. janvārī, miris 2020. gada 28. februārī) ir ukraiņu (agrāk padomju) šahists un treneris, lielmeistars. Spēlēdams PSRS komandas sastāvā, izcīnījis zelta medaļu 21. šaha olimpiādē Nicā (1974). 1971. gadā uzvarējis Vissavienības jauno meistaru turnīrā. PSRS komandas sastāvā bijis gan pasaules studentu komandu čempionāta uzvarētājs (1966—1968, 1971), gan Eiropas čempions (1973) un Ukrainas komandas sastāvā PSRS tautu spartakiādes čempions. Vairāku PSRS individuālo čempionātu dalībnieks (labākais rezultāts 1973. gadā 2.—6. vieta). Piedalījies sešos pasaules čempionāta zonālos turnīros un divos starpzonālos turnīros: 1973. gadā Ļeņingradā 7. vieta, 1979. gadā Rīgā 8.—10. vieta. Trīs reizes kļuvis par Ukrainas vīriešu čempionātā uzvarētāju. Labākie rezultāti citos starptautiskos turnīros: Hastingsa (1973/1974) — 1.—4. vieta; Redžo Emīlija (1976/1977) — 1. vieta; Kladovo (1980) — 1.—2. vieta; Bengalūru (1988) — 1. vieta; Dortmunde (1981) — 1.—3. vieta; Tallina (1985) — 2. vieta; Taškenta (1987) — 2. vieta. 1984. gadā bijis M. Čiburdanidzes treneris viņas mača ar I. Levitinu laikā un 2001. gadā R. Ponomarjova treneris FIDE pasaules čempionātā Maskavā. Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 188. lpp. ISBN 5-85 270-005-3. (krieviski) Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski) Šahista profils olimpbase.org mājaslapā (Pasaules komandu šaha čempionāts) (angliski) Šahista profils olimpbase.org mājaslapā (Eiropas komandu šaha čempionāts) (angliski)