Hegemonija (sengrieķu: ἡγεμονία, hēgemonía — ‘līderība’) ir vienas valsts vai organizētas grupas politiska, saimnieciska un kultūras ietekme pār citu valsti vai grupu. Hegemonija apzīmē arī vienas noteiktas valsts spēju kontrolēt procesus, resursus, normas arī citur, citās valstīs, starptautiskajās attiecībās liekot uzsvaru uz savām vēlmēm. Hegemonija var izpausties arī kā militāra kontrole pār citu valsti. Hegemoniju bieži saista ar lielvalstīm, kuras kontrolē pasaulē notiekošos procesus. Hegemonija var būt gan pozitīva, nodrošinot kārtību un drošību, gan negatīva, izraisot konfliktus un pasliktinot citu valstu iedzīvotāju dzīves apstākļus. Encyclopædia Britannica raksts (angliski)