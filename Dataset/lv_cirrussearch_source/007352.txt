Sidnijs Lūmets (angļu: Sidney Lumet; dzimis 1924. gada 25. jūnijā, miris 2011. gada 9. aprīlī) bija amerikāņu kinorežisors. Kopumā režisējis 50 filmas. Slavenākās viņa filmas ir "Divpadsmit saniknotu vīru" (1957), "Karstākais dienas laiks" (1975), "Tīkls" (1976) un "Spriedums" (1982). Par visām šīm filmām S. Lūmets tika nominēts Amerikas Kinoakadēmijas balvai nominācijā "labākais režisors". Vēl vienu nomināciju ieguva kategorijā "Labākais adaptētais scenārijs" kā viens no scenāristiem filmai Prince of the City (1981). 1976. gadā Lūmets saņēma Zelta globusa balvu kā labākais režisors par filmu "Tīkls". Uzņēmis arī tādas filmas kā Fail Safe (1964), The Pawnbroker (1964), The Hill (1965), "Serpiko" (Serpico, 1973), "Slepkavība Austrumu ekspresī" (1974), Equus (1977), The Wiz (1978), Prince of the City (1981), Deathtrap (1982), The Morning After (1986), Running on Empty (1988), "Ģimenes bizness" (1989) un "Sātana spēles" (2007). Lūmets uzņēma vidēji vienu filmu gadā kopš darbības sākuma 1957. gadā. 2005. gadā Lūmets ieguva Kinoakadēmijas goda balvu. Režisors miris 2011. gada 9. aprīlī savā dzīves vietā Manhatanā, Ņujorkā, no limfomas. Berkvist Robert. «Sidney Lumet, Director of American Film Classics, Dies at 86». The New York Times, 2011. gada 9. aprīlis. Skatīts: 2011. gada 9. aprīlis. Miris amerikāņu kinorežisors Sidnijs Lumets, delfi.lv «New York film director Sidney Lumet dies at 86». BBC News. 2011-04-09. Skatīts: 2011-04-09. Vikikrātuvē par šo tēmu ir pieejami multivides faili. Skatīt: Sidnijs Lūmets. IMDb profils (angliski) Internet Broadway Database profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)