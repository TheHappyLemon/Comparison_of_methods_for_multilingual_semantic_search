Starijsambira (ukraiņu: Старий Самбір) ir rajona nozīmes pilsēta Ukrainas rietumos, Ļvivas apgabalā Starijsambiras rajona centrs Dņestras augštecē. Rakstos pirmoreiz minēta 1071. gada kā Kijivas Krievzemes pilsēta. Mongoļu iebrukuma laikā daļa iedzīvotāju pārcēlās uz citu vietu, nodibinot Sambiras pilsētu. Ietilpa Galīcijas-Volīnijas kņazistē, vēlāk Polijā un Žečpospolitā. Pēc Polijas pirmās dalīšanas 1772. gadā pilsēta iekļāvās Austrijas impērijā. 1837. gadā pilsēta tika nopostīta zemestrīcē. Pēc Pirmā pasaules kara tika iekļauta jaunizveidotajā Polijas valstī. Sākoties Otrajam pasaules karam, pamatojoties uz Molotova-Ribentropa paktu, pilsētā ienāca padomju karaspēks. Pēc Vācijas uzbrukuma PSRS Starijsambiru ieņēma vācieši. Pilsētas ebreju iedzīvotāji tika iznīcināti holokaustā. Pēc Otrā pasaules kara Starijsambira iekļāvās PSRS, un ietilpa tajā līdz Ukrainas valsts neatkarības nodibināšanai 1991. gadā. Vikikrātuvē par šo tēmu ir pieejami multivides faili. Skatīt: Starijsambira. http://www.ukrstat.gov.ua/druk/publicat/kat_u/2017/zb/06/zb_chnn_0117pdf.zip.