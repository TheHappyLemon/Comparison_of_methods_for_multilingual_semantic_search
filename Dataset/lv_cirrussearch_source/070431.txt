Koordinātas: 6°59′15″N 125°16′15″E﻿ / ﻿6.98750°N 125.27083°E﻿ / 6.98750; 125.27083 Apo (filipīniešu: Bundok Apo, angļu: Mount Apo) ir potenciāli aktīvs snaudošs stratovulkāns Mindanao salā Filipīnās, valsts augstākā virsotne. Atrodas salas dienvidaustrumos 20 km no Davao līča piekrastes, administratīvi atrodas Kotabato un Dienviddavao provinču un Davao pilsētas robežu krustpunktā. Kalnam trīs virsotnes, augstākajā no tām krāteris 500 m diametrā ar nelielu ezeriņu. Nogāzēs karstie avoti, izplūst sēra un ogļskābā gāze. Ģeoloģiskā vēsture vāji izpētīta, tiek lēsts, ka pēdējais izvirdums noticis holocēnā. Apkārtējām tautām vulkāns ir svēts, tā nosaukums tiek tulkots kā ‘cienījamais sirmgalvis’. Vulkāna apkārtnē kopš 1966. gada izveidots Apo kalna dabas parks 640 km² platībā, kurā mīt 272 putnu sugas, no kurām 111 endēmas, tajā skaitā viens no pasaulē lielākajiem ērgļiem — apdraudētais Filipīnu ērglis (Pithecophaga jefferyi). Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 51. lpp. Global Volcanism Program. Smithsonian Institution. Apo Mount Apo Natural Park Vikikrātuvē par šo tēmu ir pieejami multivides faili. Skatīt: Apo. Brockhaus Enzyklopädie raksts (vāciski) Krievijas Lielās enciklopēdijas raksts (krieviski)