Dens Cjiņmins (vienkāršotā ķīniešu: 邓清明, tradicionālā ķīniešu: 鄧清明, piņjiņs: Dèng Qīngmíng, dzimis 1966. gada 16. martā) ir Ķīnas kosmonauts, Tautas Atbrīvošanas armijas Gaisa spēku lidotājs. Viņš ir veicis vienu lidojumu kosmosā. Dens Cjiņmins piedzima 1966. gada 16. martā Dzjansji provinces Ihuanas apgabala ciematā toreizējā Donpo tautas komūnā zemnieku ģimenē. Viņš bija vecākais no pieciem bērniem. 1984. gadā Dens sāka mācības TAA Gaisa spēku 2. lidotāju pamatskolā Baodinā. Viņš pēc gada tika nosūtīts uz 8. Pilotu akadēmiju Kumulā, lai studētu aeronavigācijas inženieriju. 1987. gada novembrī Dens veiksmīgi pabeidza mācības un tika pārcelts uz eskadru, kas bija izvietota Jaņdzi, Ķīnas ziemeļaustrumu Dzjiliņas provincē. Viņš kļuva par elites iznīcinātājpilotu. 1995. gada oktobrī Dens Cjiņmins sāka Ķīnas kosmonautu atlases procesu, kurā bija pieteikušies 1504 lidotāji. 1998. gada 5. janvārī viņš tika uzņemts kosmonautu vienībā un sāka apgūt kosmosa kuģi Shenzhou. Dens bija kosmosa kuģa Shenzhou 9 rezerves (trešās) apkalpes loceklis. 2013. gadā viņš bija Shenzhou 10 dublieru apkalpes operators. 2016. gadā viņš bija Shenzhou 11 dublieru apkalpes komandieris. Pirmo kosmisko lidojumu Dens Cjiņmins sāka 2022. gada 29. novembrī, esot kosmosa kuģa Shenzhou 15 operatoram (pilotam). Viņš ar diviem apkalpes biedriem orbitālajā stacijā Tiangong (4. ekspedīcija) pavadīja 186 dienas. Uz zemes kosmosa kuģis atgriezās 2023. gada 3 jūnijā. Kosmisko lidojumu kopsavilkums: Profile: After 24 years of wait, taikonaut Deng Qingming ready to fly Yuan Quan (Xinhua), 2022-11-29 (angliski) Deng Qingming astronautix.com (angliski) Дэн Цинмин astronaut.ru (krieviski)