Ukrainas drošības dienests (SBU) (ukraiņu: Служба безпеки України, СБУ) ir Ukrainas valdības tiesībsargājošā iestāde un galvenā izlūkošanas un drošības aģentūra pretizlūkošanas darbības, organizētās noziedzības un terorisma apkarošanas jomā Ukrainā. Ukrainas konstitūcija definē SBU kā militāru organizāciju, un tā personāls tiek uzskatīts par militārpersonām ar dienesta pakāpēm. Dienests ir tieši pakļauts Ukrainas prezidentam. SBU ir arī sava īpašo uzdevumu vienība "Alfa". SBU ir Ukrainas PSR VDK pēctecis, kas tika izveidots pēc Ukrainas Neatkarības pasludināšanas 1991. gadā. Ukrainas sabiedrība lielāko daļu tās vēstures uz šo aģentūru uztvēra negatīvi, jo tā tika plaši uzskatīta par korumpētu un vislabāk pazīstama ar politisko disidentu arestēšanu un iebiedēšanu. Pēc Eiromaidana 2014. gadā jaunā, prorietumnieciskā valdība veica SBU pārstrukturēšanu, tās korupcijas un Krievijas izlūkdienestu iefiltrēšanās dēļ. Kopš tā laika SBU ir iesaistījies operācijās pret Krievijas un tās atbalstito separātistu spēkiem Donbasā pēc kara sākuma Donbasā un plašākā Krievijas—Ukrainas karā. Ukrainas drošības dienestam likumā noteiktās kompetences ietvaros ir uzticēta valsts suverenitātes, konstitucionālās kārtības, teritoriālās integritātes, Ukrainas ekonomiskā, zinātniskā, tehniskā un aizsardzības potenciāla, kā arī valsts tiesisko interešu un pilsoņu tiesību aizsardzība no ārvalstu specdienestu izlūkošanas un diversijas darbībām un no atsevišķu organizāciju, grupu un personu prettiesiskas iejaukšanās mēģinājumiem, kā arī jānodrošina valsts noslēpuma aizsardzība. Citi pienākumi ietver cīņu pret noziegumiem, kas apdraud mieru un drošību, terorismu, korupciju un organizētās noziedzības darbības pārvaldības un ekonomikas jomā, kā arī citas nelikumīgas darbības, kas nekavējoties apdraud Ukrainas intereses. Centrālais aparāts (sastāv no aptuveni 25 nodaļām) Korupcijas un organizētās noziedzības apkarošanas galvenā pārvalde Reģionālās nodaļas (26 nodaļas) Speciālā nodaļa Pretterorisma centrs sadarbojas ar daudzām ministrijām un citām valsts iestādēm, piemēram, Iekšlietu ministriju, Aizsardzības ministriju, Ārkārtējo situāciju ministriju, Valsts robežsardzes dienestu, u.c. Izglītības iestādes Ukrainas Nacionālā drošības dienesta akadēmija Jaroslava Gudrā Nacionālās tiesību akadēmijas apkalpojošā personāla sagatavošanas institūts un citas slepenas mācību iestādes SBU Valsts arhīvs Specvienība "Alfa" «Малюк став повноцінним головою СБУ. Чим відомий борець з "агентурою в рясах"». BBC (ukraiņu). Skatīts: 2023-03-07. «Доходи Державного бюджету України на 2023 рік (документ .xls), лист «dod3»». Ukrainas Augstākās Radas oficiālā vietne (ukraiņu). Skatīts: 2023-03-07. «SSU». SSU (angļu). Skatīts: 2023-03-07. «Ex-Ukrainian Spy Chief: Russian Camps Spreading Chaos». VOA (angļu). Skatīts: 2023-03-07. «Ukraine Arrests Two 'Russian Spies' Among Its Ranks». Newsweek (angļu). 2017-12-21. Skatīts: 2023-03-07. «The Security Service of Ukraine». web.archive.org. 2010-04-18. Arhivēts no oriģināla, laiks: 2010-04-18. Skatīts: 2023-03-07.