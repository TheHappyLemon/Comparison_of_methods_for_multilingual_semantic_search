Coptotriche forsteroniae ir alotājkožu dzimtas suga. Sastopama Belizā. Lido uz mākslīgo gaismu naktī. Kāpuru saimniekaugs ir Forsteronia myriantha. Sugu nosaukums ir izveidots no saimniekauga ģints nosaukuma. Mātītes nav aprakstītas. Pieaugušo (imago) tēviņu ķermeņa garums ir 2,3—2,6 mm, spārnu plētums ir 5—5,7 mm. Seja un palpi ir pelēki rāvaini. Priekšējais cekuls un apkakle sastāv no pelēki rāvainām matiņveidīgām un tievām plāksnīšveidīgām zvīņām. Ūsas ir pelēkas ar garām matveidīgām sensilām. Torakss un tegulas ir rāvainas. Priekšējie spārni ir gaiši rāvaini, ir dzeltenīgi ar pelēcīgu nokrāsu, ar dažiem neregulārām izsētām melnām zvīņām pa spārnu palu un uz apikālās galotnes. Priekšējo spārnu apakšēja puse ir brūna vai rāvaini brūna vai blāvi brūna. Priekšējo spārnu cilijas ir tumši rāvaina. Apakšējie spārni un to cilijas ir brūni vai bāli brūni vai rāvaini brūni. Kājas pelēkas, biezā kārtā apliktas ar tumšām zvīņām uz priekšējas puses, rāvainām uz mugurējas puses. Vēders biezā kārtā ir apliktas ar blāvi brūnām zvīņām uz augšējas puses, pelēcīgi rāvainas uz apakšējās puses. Anālais cekuls ir krēmkāsā. Coptotriche citrinipennella suga morfoloģiski ir diezgan līdzīga Coptotriche pulverea sugai, kas ir sastopama Karību reģionā un Belizā. Tomēr Coptotriche citrinipennella atšķiras no Coptotriche pulverea trīsstūra vinkulumu (latīņu: vinculum), ar ļoti īsu transtillu (latīņu: transtilla) ar diezgan lielu sublaterālu izaugumu, ar izteikti rombveidīgu edeagusa virsotni. Coptotriche pulverea sugai uz vinkuluma ir pilnīgi izzudis priekšējais izstiepums, kas nozīmē ka nav trīsstūru; transtilla ir garāka par vienu trešdaļu nekā Coptotriche citrinipennella, bet Coptotriche pulverea sublaterāls izaugums ir ļoti īss; edeaguss pakāpeniski sašaurināts uz galotni. Turklāt Coptotriche pulverea kāpuriem saimniekaugs ir cits — Terminalia amazonica. No visām citām Coptotriche citrinipennella suga atšķiras ar ļoti īsu vinkulumu kombināciju (50 μm vidēji), ļoti īsu transtillu un izteiktu rombveidīgu (stūrainu) edeagusa galotni. Kāpuru saimniekaugs ir Forsteronia myriantha, uz kuru lapām kāpuri taisa lapu minas. Minas ir ir traipveidīgas formas. Jonas Rimantas Stonis & Arūnas Diškus. Checklist of American Coptotriche (Insecta: Lepidoptera: Tischeriidae) with Descriptions of Two New Species from the Tropical Forest of Belize (Central America). Zoological Science 25: 99–106 (2008). Zoological Society of Japan