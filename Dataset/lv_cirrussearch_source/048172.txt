Simons Eders (vācu: Simon Eder; dzimis 1983. gada 23. februārī) ir austriešu biatlonists, 2010. gada ziemas olimpisko spēļu sudraba medaļas un 2014. gada bronzas medaļas ieguvējs stafetē, vairākkārtējs pasaules čempionātu medaļnieks. Viņa tēvs ir treneris un bijušais biatlonists Alfrēds Eders. Pasaules kausa sacensībās debitēja 2003. gada 18. janvārī Rūpoldingā sprintā, tomēr finišu nesasniedza. Pasaules čempionātā pirmoreiz piedalījās 2007. gadā Antholcā. 2009. gada Pasaules čempionātā ieguva sudraba medaļu stafetē. 2009. gada 29. martā Hantimansijskā distancē ar kopēju startu izcīnīja pirmo uzvaru PK posmā. Savās pirmajās ziemas olimpiskajās spēlēs 2010. gadā Vankūverā Austrijas komandas sastāvā kļuva par sudraba medaļas ieguvēju, bet labāko rezultātu individuāli sasniedza iedzīšanā, iegūstot 4. vietu. 2014. gada ziemas olimpiskajās spēlēs Sočos izcīnīja bronzu stafetē. 2016. gada Pasaules čempionātā Holmenkollenē ieguva savu pirmo individuālo medaļu pasaules čempionātos — bronzu 20 km distancē. 2017. gadā Hohfilcenē divreiz kāpa uz goda pjedestāla, iegūstot 3. vietu distancē ar kopēju startu un stafetē. «Simon Eder: It’s all about calculated risk!». redbull.com (angļu). Skatīts: 2019. gada 13. aprīlī. «Eders uzvar masu startā». sportacentrs.com. 2009. gada 29. martā. Skatīts: 2018. gada 20. februārī. Vikikrātuvē par šo tēmu ir pieejami multivides faili. Skatīt: Simons Eders. Olympedia profils (angliski) IBU profils (angliski) biathlon.com.ua profils (ukrainiski)