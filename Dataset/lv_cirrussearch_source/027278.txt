Aimaru valoda (Aymar aru) ir dzimtā valoda aimariem, un viena no nedaudzajām Amerikas pamatiedzīvotāju valodām, ko prot vairāk nekā 1 miljons cilvēku. Valsts valoda Bolīvijā un Peru. Sastopama Andos ap Titikakas ezeru Peru, Bolīvijas un Čīles robežapgabalos. Koljavaja, hakaračauki, lupaka (literārās valodas pamatā), ubina. Valoda un arī paši aimari saglabājušies no pirmsinku Tiavanako kultūras. Valodnieku vidū nav vienprātības par aimaru un kečvu valodas attiecībām. Daži uzskata, ka tās ir radniecīgas, bet daži, ka valodas kļuvušas līdzīgas ilgās ģeogrāfiskās līdzāspastāvēšanas dēļ. Neraksturīgi citām Amerikas pamatiedzīvotāju valodām aimaru valoda kopā ar kečvu un gvaranu valodām izrādījusi apbrīnojamu dzīvotspēju gadsimtu izaicinājumiem.