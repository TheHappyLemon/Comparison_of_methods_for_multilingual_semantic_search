Prostitūcija (franču: prostitution, latīņu: prostitutio: nodošanās netiklībai) ir seksuālo pakalpojumu sniegšana par samaksu. Prostitūcijas juridiskais statuss dažādās valstīs ir ievērojami atšķirīgs. Dažās valstīs par to var sodīt ar nāvi, bet tikmēr citās tas ir pilnībā likumīgs. Latvijā prostitūcija ir legāla un tiek regulēta, taču nav atļauta prostitūcijas organizēšana (t.sk., suteneri un bordeļi), Igaunijā prostitūcija ir legāla, taču netiek regulēta, nav atļauta nekāda veida organizēta prostitūcija, Lietuvā prostitūcija ir nelegāla. Lielākajā daļā postkomunisma valstu (t.sk., Krievijā) prostitūcijai ir palicis tāds pats juridiskais statuss, kāds tas bija zem PSRS, respektīvi, tā ir nelegāla (skat. karti). Šis termins tiek arī brīvi lietots, lai apzīmētu dzimumattiecības, kuras kādam nav pieņemamas, piemēram, seksuāls neizvēlīgums vai sekss bez laulībām. Sabiedrībā šis termins tiek lietots vēl plašāk un bieži vien tas tiek lietots, lai nievājoši apzīmētu darbības, kuras nav formāli saistītas ar prostitūciju. Vīriešu prostitūtas, kuri piedāvā savus pakalpojumus sievietēm, mēdz saukt par žigolo. Viens no populārākajiem eifēmismiem ar ko atsaukties uz cilvēkiem, kas nodarbojas ar prostitūciju ir "eskorts". ASV prostitūcija ir nelegāla (vienīgais izņēmums, Nevadas štats). Saucot sevi par "eskortiem" (pavadoņiem/pavadonēm) un norādot, ka saņemtā nauda ir tikai "par kompānijas sastādīšanu" seksuālo pakalpojumu sniedzēji ASV var izvairīties no kriminālatbildības, jo juridiski precīzi definēt, kur beidzas samaksa par "savas sabiedrības piedāvāšanu" un kur sākas "seksuālo pakalpojumu piedāvāšana" ir grūti. Prostitūciju mēdz dēvēt par "senāko profesiju pasaulē".[nepieciešama atsauce] Tā kā prostitūcijā starp pakalpojumu sniedzēju un pakalpojumu saņēmēju nav nekādas birokrātijas un saistības ir īsas, prostitūtu cenas ir vērtīgs ekonomisks indikators. Piemēram, latviešu portālā sexriga.lv piedāvātais Rīgas prostitūtu cenu indekss ir ticis izmantots ekonomikas blogos kā ekonomisks rādītājs, piemēram, lai pierādītu, ka 2009. gadā, Latvijā joprojām bija ļoti zema pirktspēja, ņemot vērā, ka prostitūtu cenas svārstījās ap 30 Ls/h, kaut arī optimisti šajā laikā sagaidīja atkopšanos no krīzes. "Nodarbošanās veids — seksuālo pakalpojumu sniegšana par samaksu.", Latviešu literārās valodas vārdnīca. 1.–8. Rīga, Zinātne, 1972.–1996. http://www.tezaurs.lv/sv/?w=prostit%C5%ABcija Arhivēts 2013. gada 18. martā, Wayback Machine vietnē. MK noteikumi Nr. 32, "(..) aizliegts nodarboties nepilngadīgai personai un personai, kurai nav veselības kartes. (..) atļauts piedāvāt vai sniegt seksuālos pakalpojumus par maksu tikai dzīvojamā telpā, kas ir tās īpašums vai par kuru tā ir noslēgusi īres līgumu. (..) aizliegts (..) ja tā atrodas tuvāk par 100 metriem no izglītības iestādes vai baznīcas; (..) ja tajā atrodas nepilngadīgais; (..) iebilst citas personas, kuras dzīvo šajā telpā vai mājā, (..) Personām aizliegts apvienoties grupās, (..) iestāžu vadītāji nodrošina, lai šajās iestādēs netiktu piedāvāti seksuālie pakalpojumi. (..) Persona reizi mēnesī pārbauda veselību pie dermatologa, venerologa. (..) Aizliegts sniegt seks. pakalpojumus, ja diagnosticēta kāda no sekojošajām slimībām: anoģenitālā herpes vīrusu infekcija, dermatofitozes (mikrosporija, trihofitija), kaunuma utainība, gonokoku infekcija, hlamīdiju ierosinātas seksuāli transmisīvas slimības, kašķis, lepra, sifiliss, atklātas antivielas pret HIV vai noteikta AIDS diagnoze. (..) aizliegta jebkura trešās personas darbība, kas veicina prostitūciju." «Prostitution - MSN Encarta». Arhivēts no oriģināla, laiks: 2008. gada 20. aprīlī. Skatīts: 2008. gada 3. aprīlī. «Latvian Hooker Index: No Recovery in Sight». Arhivēts no oriģināla, laiks: 2011. gada 30. novembrī. Skatīts: 2011. gada 21. oktobrī. Šis blogs nav izmantojis sexriga indeksu, bet nonāk pie līdzīgiem secinājumiem balstoties uz sludinājumiem portālos. The hookers no longer cost too much: geopolitics and the price of prostitutes in the Baltic States