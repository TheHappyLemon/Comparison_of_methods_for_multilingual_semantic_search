Aleksandrs Dimā (dēls) (franču: Alexandre Dumas fils; dzimis 1824. gada 27. jūlijā, miris 1895. gada 27. novembrī) bija franču rakstnieks un dramaturgs. Pazīstams ar romānu (vēlāk arī lugu) "Kamēliju dāma" (La Dame aux camélias, 1848), pēc kura motīviem 1853. gadā Džuzepe Verdi radīja operu "Traviata". "Kamēliju dāmas" galvenās varones prototips bija Dimā mīļākā Marija Diplesī. Rakstnieka Aleksandra Dimā ārlaulības dēls, kuru 1831. gadā tēvs atzina par savu, atņēma mātei, un deva izglītību. 1864. gada 31. decembrī Maskavā apprecējās ar Nadeždu fon Knoringu, ģimenē bija divas meitas. Vēlāk apprecējās otrreiz. No 1874. gada — Franču akadēmijas loceklis, 1894. gada — Goda Leģiona ordeņa kavalieris. Vikikrātuvē par šo tēmu ir pieejami multivides faili. Skatīt: Aleksandrs Dimā (dēls). IMDb profils (angliski)