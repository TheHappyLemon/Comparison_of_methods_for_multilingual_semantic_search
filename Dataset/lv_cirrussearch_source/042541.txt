Oginska kanāls (baltkrievu: Агінскі канал) ir kanāls Baltkrievijā, kas savieno Jasjeļdas upi (Pripetes baseins) un Ščaras upi (Nemunas baseins), tādējādi savienojot Baltijas un Melnās jūras baseinus. Kanāla garums ir 54 km, platums 15 metri, vidējais dziļums 1,5 metri. Tā būvniecību 1765. gadā sāka grāfs Mihails Kazimirs Oginskis, kā vārdā arī nosaukts kanāls. Kanāls šķērso Vigonoščanskas un Vulkovas ezerus. Kanāls ekspluatācijā tika nodots 1783. gadā. 19. gadsimtā pa to ikdienas kursēja tvaikoņi. Pateicoties kanāla izbūvei, tā apkārtnē izveidojās vairākas apdzīvotās vietas. Oginska kanāls nebija dziļš un sausajās vasarās tvaikoņu satiksme un zāģbaļķu pludināšana bija apgrūtināta. Tādēļ no 1799. līdz 1804. gadam tika veikti dažādi kanāla uzlabojumi. Kanāls stipri cieta Pirmajā pasaules karā, kad visas hidrotehniskās iekārtas tika uzspridzinātas un nodedzinātas. Pēc Rietumbaltkrievijas pievienošanas Polijai kanāls tika atjaunots un modernizēts, tas tika izmantots līdz 1939. gadam. 1942. gadā, cīņas laikā starp padomju partizāniem un vācu karaspēku, visas kanāla navigācijas sistēmas tika iznīcinātas un vairs nav atjaunotas. 1960. gados tika saspridzināti pēdējie dambji. Канал Огинского (Oginska kanāls) (krieviski)