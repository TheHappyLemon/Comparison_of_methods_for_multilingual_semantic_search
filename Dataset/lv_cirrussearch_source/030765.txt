Šis raksts ir par aizsargājamu dabas teritoriju. Par citām jēdziena Ādaži nozīmēm skatīt nozīmju atdalīšanas lapu. Ādaži ir 2004. gadā izveidots aizsargājamo ainavu apvidus Ādažu un Saulkrastu novados,Pierīgā, Gaujas lejteces labajā krastā Ādažu poligonā un tā blakusteritorijās. Apvidus izveidots, lai saglabātu militārajās mācībās izveidojušos Latvijas apstākļiem retus biotopus — sausus virsājus un klajas iekšzemes kāpas ar kāpsmildzenes pļavām, zilganās molīnijas pļavas un mezotrofus ezerus, kā arī ievērojamu skaitu īpaši aizsargājamu augu un dzīvnieku sugu. Teritorija iekļauj arī Lieluikas un Mazuikas ezeru dabas liegumu. Mazuikas ezers atzīts par dzidrūdens ezera etalonu Baltijas reģionā. Natura 2000 teritorija. Liela daļa no teritorijas ir putniem nozīmīgā vieta. Līdz 2019. gadam saimnieciskās darbības apvidū regulēja vispārējie noteikumi par īpaši aizsargājamo teritoriju izmantošanu, bet kopš 2019. gada 24. oktobra stājušies spēkā tam īpaši izstrādāti aizsardzības un izmantošanas noteikumi. «Dabas aizsardzības pārvalde. Ādaži». Arhivēts no oriģināla, laiks: 2015. gada 19. jūnijā. Skatīts: 2015. gada 15. oktobrī. «Aizsargājamo ainavu apvidus “ĀDAŽI” dabas aizsardzības plāns». Arhivēts no oriģināla, laiks: 2016. gada 5. martā. Skatīts: 2015. gada 15. oktobrī. «Stājušies spēkā aizsargājamo ainavu apvidus “Ādaži” individuālie aizsardzības un izmantošanas noteikumi». Arhivēts no oriģināla, laiks: 2019. gada 24. oktobrī. Skatīts: 2019. gada 24. oktobrī. Vikikrātuvē par šo tēmu ir pieejami multivides faili. Skatīt: Ādaži. Ādaži, Dabas aizsardzības pārvalde Ādaži BirdLife International