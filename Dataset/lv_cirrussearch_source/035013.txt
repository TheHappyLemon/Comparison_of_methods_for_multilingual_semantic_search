Nacionālās atjaunošanas valdības hunta (spāņu: Junta de Gobierno de Reconstrucción Nacional) bija Nikaragvas oficiālā valdība no 1979. gada 19. jūlija līdz 1985. gada 10. janvārim. To pārvaldīja Sandīnistu nacionālās atbrīvošanas frontes (FSLN) Nacionālā Valde. Kad 1979. gadā Nikaragvas revolūcijā tika gāzts diktators Anastasio Somosa Devajle un uzvarēja sandīnisti, viņi izveidoja Nacionālās atjaunošanas valdības huntu par Nikaragvas jauno valdību. Valdībā bija pieci biedri: kreisās FSLN valdes pārstāvis Danjels Ortega, kreisie aktīvisti Serhio Ramiress un Moisess Assans Moraless un labējo pārstāvji Violeta Čamorro un Alfonso Robelo. Amerikas Savienotās Valstis, kas bija atbalstījušas gāzto diktatūru, uzsāka bruņotu cīņu pret Nikaragvu, apbruņojot un trenējot kontras. 1984. gadā notika starptautiski par godīgām atzītas vēlēšanas, kurās uzvarēja Danjels Ortega no FSLN. Līdz ar viņa inaugurāciju 1985. gada 10. janvārī Nacionālās atjaunošanas valdības hunta pārtrauca pastāvēt. Sandīnistu nacionālās atbrīvošanas fronte Danjels Ortega Nikaragvas revolūcija