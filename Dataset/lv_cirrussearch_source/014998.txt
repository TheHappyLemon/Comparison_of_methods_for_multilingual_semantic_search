Progress M-16M (Прогресс М-16М) bija Krievijas automātisks kravas kosmosa kuģis kravu nogādāšanai uz Starptautisko kosmisko staciju (SKS). To palaida 2012. gada 1. augustā. Kopējā kravas masa starta brīdī bija 2639 kg. Īpašajās tvertnēs ietilpa degviela 680 kg, skābeklis (28 kg), gaiss (19 kg) ūdens (420 kg). Hermētiskajā kravas telpā (pavisam 1242 kg) atradās iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces, tai skaitā 230 kg amerikāņu segmentam. Bez tam kosmosa kuģī atradās mikropavadonis Sfera-53, kuru 20. augustā palaida brīvā lidojumā iziešanas atklātā kosmosā laikā. Progress M-16M startēja no Baikonuras kosmodroma 2012. gada 1. augustā 19:35:13 UTC ar nesējraķeti Sojuz-U. Saslēgšanās ar SKS notika 2. augustā 01:18 UTC pie Pirs moduļa automātiskā režīmā. Šī bija pirmā reize SKS vēsturē, kad kāds kosmosa kuģis pietuvojas un saslēdzas ar staciju nepilnu sešu stundu laikā pēc starta. Parasti kosmosa kuģi saslēdzas divu vai trīs diennakšu laikā, kas pilotējamu kuģu gadījumā ir nogurdinoši kosmonautiem, tāpēc Krievijas puse vēlas nākotnē kosmonautus nogādāt stacijā sešu stundu laikā. 2013. gada 9. februārī 13:12:22 UTC Progress M-16M atvienojās no SKS. Tajā pašā dienā Progress M-16M tika novadīts no orbītas, 16:19 UTC UZ 198,0 sekundēm bremzēšanas manevram tika iedarbināts kosmiskā aparāta dzinējs. Kosmosa kuģis nogāja no orbītas un sadega Zemes atmosfērā. Nesadegušās daļas aptuveni 17:05 UTC iekrita Klusā okeāna dienviddaļā. Прогресс М-16М Центр Управления космическими полетам (krieviski) "Прогресс М-16М" пристыковался к МКС через шесть часов после старта РИА Новости, 2012-08-02, (krieviski) ТГК «Прогресс М-16М» завершил полет Роскосмос, 2013-02-09 (krieviski) Progress M-16M lapa SKS Lidojumu vadības centrā Arhivēts 2012. gada 23. septembrī, Wayback Machine vietnē. (krieviski)