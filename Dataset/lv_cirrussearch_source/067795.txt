Džordžs Rojs Hills (angļu: George Roy Hill; dzimis 1921. gada 20. decembrī, miris 2002. gada 27. decembrī) bija amerikāņu kino un teātra režisors. Hills vislabāk pazīstams ka vesterna "Bačs Kesidijs un Sandenss Kids" (1969) un komēdijas "Dzelonis" (1973) režisors, kurās galvenās lomas atveidoja Pols Ņūmens un Roberts Redfords. Par abām filmām viņu nominēja Amerikas Kinoakadēmijas balvai kategorijā "Labākais režisors", šo balvu saņemot par filmu "Dzelonis". Režisējis arī komēdiju The World of Henry Orient (1964), episko filmu Hawaii (1966), mūziklu Thoroughly Modern Millie (1967), zinātniskās fantastikas komēdiju "Lopkautuve Nr. 5" (Slaughterhouse-Five, 1972), drāmu The Great Waldo Pepper (1975), sporta komēdiju Slap Shot (1977), romantisko komēdiju A Little Romance (1979) un komēdijdrāmu "Garpa pasaule" (1982). Vikikrātuvē par šo tēmu ir pieejami multivides faili. Skatīt: Džordžs Rojs Hills. IMDb profils (angliski) Internet Broadway Database profils (angliski) AllMovie profils (angliski) Encyclopædia Britannica raksts (angliski) Encyclopædia Universalis raksts (franciski) Enciklopēdijas Krugosvet raksts (krieviski)