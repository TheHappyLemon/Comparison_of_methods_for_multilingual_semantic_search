Ivana Marija Trampa (angļu: Ivana Marie Trump, dzimusi Zelņičkova (čehu: Zelníčková) 1949. gada 20. februārī, mirusi 2022. gada 14. jūlijā) bija čehu izcelsmes amerikāņu uzņēmēja, mediju personība, modes dizainere, rakstniece un modele. Trampa bija bijušā ASV prezidenta Donalda Trampa pirmā sieva. Viņa 1970. gados dzīvoja Kanādā, pirms emigrēja uz ASV un uzsāka darbu The Trump Organization kā interjera dizaina viceprezidente, Trump's Castle kazino kūrorta izpildirektore un prezidente, kā arī Plaza Hotel vadītāja. Ivana un Donalds 1980. gados bija ievērojamas personas Ņujorkas sabiedrībā. Pāra šķiršanās process noslēdzās 1992. gadā, un to plaši atspoguļoja plašsaziņas līdzekļi. Pēc šķiršanās viņa izveidoja savas apģērbu līnijas, modes rotaslietas un skaistumkopšanas produktus, ko tirgoja televīzijas kanālos QVC London un Home Shopping Network. No 1995. līdz 2010. gadam žurnālā Globe Ivana rakstīja padomu sleju Ask Ivana un publicēja vairākas grāmatas, tostarp daiļliteratūras darbus, pašpalīdzības darbus un autobiogrāfiju Raising Trump. Mirusi 2022. gada 14. jūlijā pēc kritiena pa kāpnēm savā dzīvoklī Ņujorkā. Ivana apglabāta Trampa Nacionālajā Golfa klubā Bedminsterā, Ņūdžersijā. Shnayerson, Michael (January 2, 1988). "Inside Ivana's Role in Donald Trump's Empire". Vanity Fair. Adela Suliman and Shayna Jacobs. «Ivana Trump died of 'blunt impact injuries,' medical examiner says». Washington Post, 2022. gada 16. jūlijs. Ramon Antonio Vargas. «Ivana Trump died of blunt force injuries to her torso, medical examiner says». The Guardian (angļu), 2022. gada 15. jūlijs. Arhivēts no oriģināla, laiks: 2022. gada 15. jūlijs. Skatīts: 2022. gada 16. jūlijs. «Ivana Trump buried at Trump National Golf Club cemetery in Bedminster, NJ in a family plot located on the grounds.». New York Post (en-US). 2022-07-20. Skatīts: 2022-07-21. Vikikrātuvē par šo tēmu ir pieejami multivides faili. Skatīt: Ivana Trampa. IMDb profils (angliski)