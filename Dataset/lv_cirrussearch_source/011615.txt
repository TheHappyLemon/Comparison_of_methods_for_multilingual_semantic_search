Džonatans Iberdo (franču: Jonathan Huberdeau; dzimis 1993. gada 4. jūnijā) ir kanādiešu hokejists, kreisais malējais uzbrucējs. Pašlaik (2023) Iberdo spēlē Nacionālās hokeja līgas kluba Kalgari "Flames" sastāvā. Kvebekas Junioru hokeja līgā Iberdo debitēja 2009.—10. sezonā. 2010.—11. sezonā Iberdo izcīnīja līgas čempiona titulu, būdams arī viens no sezonas rezultatīvākajiem spēlētājiem, kā arī tiekot atzīts par izslēgšanas kārtas vērtīgāko spēlētāju. Pēc sezonas beigām 2011. gada NHL draftā Iberdo ar kopējo trešo numuru izvēlējās Floridas "Panthers" vienība. "Panthers" rindās Iberdo debitēja 2012.—13. gada sezonā, 48 spēlēs gūstot 31 punktu un kā līgas labākais debitants iegūstot Kaldera balvu. Turpmākajās sezonās Iberdo kļuva par vienu no komandas rezultatīvākajiem spēlētājiem. 2018.—19. gada sezona izvērtās par līdz šim rezultatīvāko Iberdo karjerā, to uzbrucējs noslēdza ar 92 rezultativitātes punktiem. 2022. gada 22. jūlijā Huberdo kopā ar Makenziju Vīgaru, Kolu Švintu un 2025. gada drafta pirmās kārtas izvēli tika aizmainīts uz Kalgari "Flames", pret Metjū Tkačuku un nosacītu ceturtās kārtas drafta izvēli. Kanādas izlases rindās spēlējis 2014. gada Pasaules čempionātā. Junioru vecumā spēlējis 2012. un 2013. gada Pasaules čempionātā junioriem, 2012. gadā kopā ar komandu izcīnot bronzas medaļu. Eliteprospects profils (angliski) Internet Hockey Database profils (angliski) Hockey-Reference profils (angliski) https://www.nhl.com/news/matthew-tkachuk-traded-to-florida-panthers-by-calgary-flames-for-jonathan-huberdeau/c-335072346