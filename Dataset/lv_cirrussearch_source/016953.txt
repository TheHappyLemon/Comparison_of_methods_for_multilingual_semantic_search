Polijas 3. leģiona kājnieku divīzija (poļu: 3 Dywizja Piechoty Legionów) bija no Pirmā pasaules kara poļu leģionāriem izveidota Polijas armijas militārā vienība (1919—1939). Divīzija piedalījās Latgales atbrīvošanas cīņās (1919—1920) un Poļu—padomju karā. Otrā pasaules kara sākuma Polijas kampaņā (1939) divīzija aizstāvēja Poliju kaujās ar Vērmahtu. Pēc Centrālo lielvalstu sakāves Pirmajā pasaules karā Poļu leģionu veterāni 1919. gada 9. aprīlī kā trešo leģionāru kājnieku divīziju izveidoja Polijas 3. leģiona kājnieku divīziju. Polijas 3. leģiona kājnieku divīzija 3. Polijas armijas sastāvā piedalījās daudzās kaujās pret Sarkano armiju Poļu—padomju kara laikā 1919. un 1920. gadā: Kaujas pie Daugavpils un citas Latgales atbrīvošanas kaujas 1920. gada 3.—25. janvārī; Kaujas pie Žitomiras un Borispoles Kijevas ofensīvas laikā 1920. gada aprīlī—jūnijā; Kauja pie Varšavas 2. armijas sastāvā 1920. gada 18.—25. augustā; Kauja pie Nemunas 1920. gada 15.—25. septembrī; Pēc kara beigām divīziju izvietoja pie Lietuvas robežas. Pirms Otrā pasaules kara sākuma 1939. gada martā divīziju atkal mobilizēja un tā piedalījās poļu Prūsijas armijas (Armia Prusy) sastāvā kaujās pie Radomas. Pēc nedēļu ilgām kaujām pret vācu XV motorizēto korpusu divīzija beidza pastāvēt, tās daļas pievienojās Polijas 1. leģiona kājnieku divīzijai. 7. kājnieku leģiona pulks 8. kājnieku leģiona pulks 9. kājnieku leģiona pulks 3. vieglās artilērijas leģiona pulks 3. smagās artilērijas divizions 3. inženieru bataljons Kavalērijas eskadrons Jan Wróblewski. Armia Prusy, Warszawa 1986. Zdzisław Jagiełło: Piechota Wojska Polskiego 1918-1939. Warszawa: Bellona, 2007. Seidner, Stanley S. Marshal Edward Śmigły-Rydz Rydz and the Defense of Poland, New York, 1978.