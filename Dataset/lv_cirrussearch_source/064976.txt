"Baltā tveice" (angļu: White Heat) ir 1949. gada ASV film noir filma, kuras režisors ir Rauls Volšs. Filmā galvenās lomas atveido Džeimss Kegnijs, Virdžīnija Majo, Edmonds O'Braiens, Mārgareta Viherlija un Stīvs Kokrans. Filma stāsta par psihopātisku noziedznieku Koudiju (Kegnijs), kurš ir apsēsts ar savu māti. Filmas "Baltā tveice" pirmizrāde notika 1949. gada 2. septembrī. "Baltā tveice" nominēta Amerikas Kinoakadēmijas balvai kategorijā "Labākais literatūras oriģinālavots". Filma saņēma pozitīvas kritiķu atsauksmes un mūsdienās uzskatīta par klasiku. 2005. gadā žurnāls Time to ierindoja kā vienu no 100 visu laiku labākajām filmām. "Baltā tveice" uzskatīta par vienu no visu laiku labākajām gangsteru filmām. Tīmekļa vietnē Rotten Tomatoes filmai ir 97% vērtējums. 2003. gadā filma iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". Uzmanību! Turpmākajā tekstā var tikt atklātas nozīmīgas detaļas par filmas saturu! Artūrs "Kodijs" Džerets ir nežēlīgs psihopātisks noziedznieks un bandas līderis. Lai gan viņš ir precējies ar Vernu, Kodijs ir pārlieku pieķēries savai mātei "Mā" Džeretai, arī noziedzniecei, kas ir vienīgā, kam viņš uzticas. Kad Kodijs un viņa banda aplaupa pasta vilcienu un nogalina četrus cilvēkus, policija viņu tur aizdomās kā vainīgo. Lai izvairītos no iespējamās apsūdzības slepkavībā, viņš tā vietā atzīstas mazāk nopietnā noziegumā — viesnīcas laupīšanā, kuru viņš nekad nav izdarījis un izmanto to kā alibi. Kodijam tiek piespriests vismaz gads cietumā. Tomēr atbildīgajam izmeklētājam Evansam ir aizdomas, ka Kodija atzīšanās ir bijusi nepatiesa, un viņš iefiltrē cietumā slepeno aģentu Henku Falonu ar pseidonīmu "Viks Pardo". Viņa uzdevums ir atrast cilvēku, kas atmazgā viņa nozagto naudu. Bandas vadību pārņem "Lielais Eds" Sommers, Kodija labā roka. Viņš sāk arī romānu ar Kodija sievu. Lai atbrīvotos no sava konkurenta, Lielais Eds nolīgst ieslodzīto kolēģi Roju Pārkeru, lai viņš nogalinātu Kodiju. Slepkavības mēģinājumu pēdējā brīdī izjauc Henks Falons, kurš iegūst Kodija uzticību un draudzību. Drīz viņš izturas pret viņu kā pret brāli. Kopā viņi plāno bēgšanu. Pirms tas notiek, Kodijs saņem ziņas par mātes nāvi. Viņa zināja par Lielā Eda plāniem, un Verna viņai iešāva mugurā. Kodijs piedzīvo nervu sabrukumu, un cietuma ārsti nolemj viņu ievietot psihiatriskajā patvērumā. Kodijs saņem ķīlniekus un kopā ar Henku un kameras biedriem izbēg. Tikko būdams brīvs, Kodijs vispirms nogalina Roju Pārkeru un pēc tam Lielo Edu, kurš, kā apgalvo Verna, ir atbildīgs par viņa mātes nāvi. Kodijs atkal apvienojas ar savu veco bandu un plāno plaša mēroga ielaušanos ķīmiskajā rūpnīcā. Laupīšanas dienā Falons informēja savus kolēģus policijā, kuri aplenc apkārtni. Henks atklāj, ka zādzībā piedalās arī seifu atmūķētājs Bo Krīls, kurš Henku pazīst. Viņš izstāsta Kodijam, ka "Viks Pardo" patiesībā ir policists. Kad starp gangsteriem un policiju izceļas apšaude, Falons aizbēg. Lielāko daļu Kodija bandas biedru policija nošauj, kad tie mēģina aizbēgt. Kodijs meklē patvērumu milzīgas naftas tvertnes virsotnē. Saprotot, ka viņš atrodas bezizejā, Kodijs šauj uz naftas tvertni un kliedz: "Paveicu, mammu! Pasaules virsotne!" (Made it, Ma! Top of the World!). Uzreiz pēc tam tvertne eksplodē. «Is Full List one of the All-TIME 100 Best Movies?». Time (en-US). ISSN 0040-781X. Skatīts: 2023-01-06. «The 21 Best Gangster Movies of All Time». Highsnobiety (angļu). 2017-10-05. Skatīts: 2023-01-06.[novecojusi saite] Paul DeMerritt. «25 Greatest Gangster Movies of All Time». Showbiz Cheat Sheet (en-US), 2017-01-30. Arhivēts no oriģināla, laiks: 2023-01-06. Skatīts: 2023-01-06. The Playlist Staff, The Playlist Staff. «10 Classic Gangster Movies Better Than ‘Gangster Squad’». IndieWire (angļu), 2013-01-09. Skatīts: 2023-01-06. Meena Jang, Meena Jang. «25 of Hollywood’s Classic Gangster Films». The Hollywood Reporter (en-US), 2015-03-30. Skatīts: 2023-01-06. «White Heat (1949)». Rotten Tomatoes. Skatīts: 06.01.2023. «Complete National Film Registry Listing | Film Registry | National Film Preservation Board | Programs | Library of Congress». Library of Congress, Washington, D.C. 20540 USA. Skatīts: 2023-01-06. «Librarian of Congress Adds 25 Films to National Film Registry». Library of Congress, Washington, D.C. 20540 USA. Skatīts: 2023-01-06. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Rotten Tomatoes profils (angliski)