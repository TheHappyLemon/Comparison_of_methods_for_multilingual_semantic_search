Kuntas Kinteha sala (angļu: Kunta Kinteh Island; agrāk pazīstama arī kā Džeimsa sala un Svētā Andreja sala) ir sala Gambijā, Gambijas upes grīvā, 30 kilometru attālumā no upes ietekas Atlantijas okeānā. Tā ir iekļauta UNESCO Pasaules mantojuma sarakstā. Sala ir smagi cietusi no erozijas, un pašlaik tā ir vienīgi 1/6 no tās izmēra 17. gadsimtā. Ja uz salas nebūtu uzbūvēts forts, tā būtu aizskalota pavisam. Pašlaik sala tiek aizsargāta no tālākas erozijas. No 1651. līdz 1661. gadam sala bija Kurzemes hercogistes kolonija, šajā laikā šeit uzbūvēja Jēkaba fortu. 1664. gadā to pārņēma Anglija, Jēkaba forta nosaukumu angliskojot par Džeimsa fortu. Starp 1661. un 1664. gadu uz salas valdīja holandieši. 1695. gadā salu iekaroja franči, 1697. gadā to atkal pārņēma angļi, bet 1702. gadā - franči. Šajā laika posmā forts tika izpostīts un uzbūvēts no jauna vairākas reizes. 1750. gadā to pārņēma Gambijas administrācija. Pēc 1779. gada forts vairs netika izmantots. 2011. gada 6. februārī salas oficiālais nosaukums tika nomainīts uz Kuntas Kinteha sala, lai dotu salai nosaukumu ar vietējo nozīmi. «"Renaming highlights significance of Kunta Kinteh Island "». Arhivēts no oriģināla, laiks: 2020. gada 25. martā. Skatīts: 2011. gada 4. jūlijā. Tobāgo Kurzemes un Zemgales hercogiste Kurzemes kolonijas Koordinātas: 13°19′N 16°22′W﻿ / ﻿13.317°N 16.367°W﻿ / 13.317; -16.367