Lēvene (lietuviešu: Lėvuo), agrāk arī Lavena, ir upe, kas tek caur Lietuvas ziemeļaustrumu daļu. Upe ir 140 km gara, tā iztek no Lēvenieša (Lėvenaitis) ezera, kas atrodas 8 km no Skapišķu miesta Kupišķu rajona pašvaldībā. Ietek Mūsas upē pie Pasvales. 13. gadsimtā Lēvenes upes baseinā atradās Upītes un Sēlijas zemes. Pēc Mindauga kristīšanās viņš 1255. gadā atteicās no sēļu zemēm par labu Rīgas arhibīskapam. Dāvinātās teritorijas dienvidu robeža gāja pa Sventas (tagad Šventojas) upi, Latuvas upi, Lavenas upi līdz Mūsas upei. Vikikrātuvē par šo tēmu ir pieejami multivides faili. Skatīt: Lēvene.