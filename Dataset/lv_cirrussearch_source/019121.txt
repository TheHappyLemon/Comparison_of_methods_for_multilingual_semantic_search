Luī Ēriksons (zviedru: Loui Eriksson; dzimis 1985. gada 17. jūlijā) ir zviedru hokejists, malējais uzbrucējs, Zviedrijas hokeja izlases dalībnieks. Pašlaik (2023) Ēriksons spēlē Zviedrijas Elitsērijas kluba Frölunda HC sastāvā. Profesionāļa karjeru Ēriksons sāka 2003.—04. gada sezonā Zviedrijas Elitsērijas kluba Frölunda HC rindās. 2005. gadā hokejists kopā ar klubu izcīnīja Zviedrijas čempiona titulu. 2005. gada vasarā uzbrucējs pārcēlās uz Ziemeļameriku, nākamo sezonu aizvadot AHL, taču 2006.—07. gada sezonā aizvadīja 59 spēles NHL kluba Dalasas "Stars" sastāvā. "Stars" rindās Ēriksons nostiprinājās 2008.—09. gada sezonā, uzreiz kļūstot par vienu no komandas vadošajiem uzbrucējiem. 2011. gadā Ēriksons piedalījās NHL Visu Zvaigžņu spēlē. 2013. gada 4. jūlijā tika aizmainīts uz Bostonas "Bruins" vienību. 2014.—15. un 2015.—16. gada sezonās uzbrucējs bija otrs rezultatīvākais "Bruins" spēlētājs aiz Patrisa Beržerona. 2016. gada vasarā noslēdza 6 gadu līgumu ar Vankūveras "Canucks". 2021. gada 23. jūlijā Ēriksons kopā ar Džeju Bīglu, Antuānu Ruselu, 2021. gada pirmās kārtas izvēli, 2022. gada otrās kārtas izvēli un 2023. gada septītās kārtas izvēli, tika aizmainīts uz Arizonas "Coyotes" apmaiņā pret Oliveru Ēkmanu-Lāšonu un Konoru Gārlendu. 2021. gada 6. decembrī Ēriksons aizvadīja savu 1000. NHL spēli. Pēc tam, kad NHL starpsezonā Ēriksons no jauna parakstīja līgumu ar Frölunda HC, 2022. gada 10. novembrī un atzīmēja savu atgriešanos Zviedrijas Elitsērijā pēc 17 Ziemeļamerikā pavadītiem gadiem. Zviedrijas hokeja izlases rindās izcīnījis sudrabu 2014. gada Olimpiskajā turnīrā, kā arī zelta medaļas 2013. gada Pasaules čempionātā. https://www.tsn.ca/canucks-to-acquire-oliver-ekman-larsson-conor-garland-arizona-coyotes-ninth-overall-pick-1.1672019 https://eu.azcentral.com/story/sports/nhl/coyotes/2021/12/07/coyotes-loui-eriksson-plays-1-000th-career-game/8891303002/ https://www.aftonbladet.se/sportbladet/hockey/a/EQy3KP/loui-eriksson-klar-for-frolunda-klubben-bekraftar Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)