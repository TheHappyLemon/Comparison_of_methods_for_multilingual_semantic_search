Maksims Toņiševs (dzimis 2000. gada 12. maijā Rīgā) ir Latvijas futbolists, spēlē malējā aizsarga pozīcijā. Kopš 2021. gada pārstāv Latvijas Virslīgas klubu Valmiera FC. Sešu gadu vecumā sācis trenēties Rīgas Futbola skolā. Latvijas Virslīgā RFS sastāvā debitēja 2018. gada 19. oktobrī pret Valmiera Glass/ViA. 2019. un 2020. gada sezonās tika izīrēts BFC Daugavpils komandai. Pirmos vārtus Virslīgā guva 2020. gada 17. oktobrī pret FK Metta. Pirms 2021. gada sezonas pievienojās Valmiera FC. 2022. gadā Valmieras kluba rindās kļuva par Latvijas čempionu. Spēlējis dažādu vecumu Latvijas jauniešu izlasēs. U-21 izlasē bija arī komandas kapteinis. Pirmo reizi uz Latvijas izlasi izsaukts 2022. gada septembrī. Latvijas izlasē debitēja 2023. gada 19. jūnijā 2024. gada Eiropas čempionāta kvalifikācijas spēlē pret Armēniju, nākot uz maiņu spēles 65. minūtē. Valmiera FC Latvijas čempions — 1 (2022) «Toņiševam pirmie vārti, "Daugavpils" nolauž mazākumā palikušo "Mettu"». sportacentrs.com. 2020. gada 17. oktobris. Skatīts: 2023. gada 10. jūnijā. «Latvijas izlase sāks gatavoties izšķirošajām spēlēm». lff.lv. 2022. gada 16. septembris. Skatīts: 2023. gada 18. martā. «Smagā cīņā Erevānas karstumā vēl viens dramatisks zaudējums». lff.lv. 2023. gada 19. jūnijs. Skatīts: 2023. gada 20. jūnijā. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski)