Kaujas Belgorodas apgabalā sākās 2023. gada 22. maijā Krievijas iebrukuma Ukrainā laikā. Atbildību uzņēmās Krievu brīvprātīgo korpuss (KBK) un leģions "Krievijas Brīvība" (LSR). 2023. gada 22. maija rītā Krievu brīvprātīgo korpuss savā Telegram kanālā publicēja trīs videomateriālus, kuros bija redzami cilvēki militārā formā uz zīmju fona, kas ved uz apdzīvotajām vietām Bezļudovka Belgorodas apgabalā, Čuroviči Brjanskas apgabalā un Ļubimovka Kurskas apgabalā. Ap plkst. 11.00 Krievijas avoti izplatīja informāciju par apšaudi Belgorodas apgabala Graivoronas rajonā. Saskaņā ar Telegram kanāla Shot ziņu, uz Ukrainas un Krievijas robežas netālu no Dronovkas ciema notika kaujas ar militārās tehnikas izmantošanu. Bruņumašīnas iebrauca Krievijā caur Graivoronas kontrolpunktu no Ukrainas puses. Saskaņā ar prokrieviskā Telegram kanāla Рыбарь ziņām, Krievijā iebraukuši divi tanki, viens bruņutransportieris un deviņas bruņumašīnas. Pati Belgoroda piedzīvojusi dronu uzbrukumu, tāpat ir iznīcināts viens no Krievijas robežkontroles punktiem. Pilsētas radiostacijās pārraidīta informācija, ka Belgoroda "drīz tiks atbrīvota". Ap plkst. 14:00 leģions "Krievijas Brīvība" un KBK paziņoja, ka viņu karavīri pārņēma kontroli pār Kozinku un Gorapodolas ciemiem un iebruka Graivoronas pilsētā. Ap plkst. 15.30 leģions "Krievijas Brīvība" paziņoja, ka Krievijas karaspēks veic pret viņiem artilērijas un gaisa triecienus. Ap plkst. 18:00 Belgorodas apgabala gubernators Vjačeslavs Gladkovs paziņoja par pretterorisma operācijas režīma ieviešanu reģionā. Līdz plkst. 19:00 Gladkovs paziņoja par astoņiem cietušajiem, neprecizējot, vai tie bija civiliedzīvotāji vai militārpersonas. Krievijas Telegram kanāli paziņoja, ka ievainots Graivoronas administrācijas vadītāja vietnieks. 23. maijā leģions "Krievijas Brīvība" paziņoja, ka Belgorodas apgabala "atbrīvošana" turpinās. Vēlāk tika paziņots, ka Krievu brīvprātīgo korpuss un leģions "Krievijas Brīvība" atkāpās no Belgorodas apgabala Pulksten 17:00 Belgorodas apgabala vadītājs Gladkovs paziņoja par pretterorisma operācijas režīma atcelšanu. 2023. gada 1. jūnijā Krievu brīvprātīgo korpuss un Leģions "Krievijas Brīvība" uzsāka jaunu reidu Belgorodas apgabalā. Krievu brīvprātīgo korpuss paziņoja, ka ir uzbrukusi Iekšlietu ministrijai Šebekinas pilsētā. Krievijas Aizsardzības ministrija paziņoja, ka ir atvairījusi uzbrukumu, nogalinot vēl "30 kaujinieku", tajā pašā laikā Belgorodas pilsētu satricināja spēcīgi sprādzieni. Krievijas varas iestādes paziņoja, "ukraiņu teroristi" Šebekinas rajonā ir veikuši trīs atsevišķus reidus dažādos robežas punktos, katrs uzbrukums esot atvairīts un 1. jūnijā turpinās "ukraiņu" artilērijas apšaudes. 3. jūnijā Maslovas piestātnē, artilērijas šāviņš trāpija braucoša automobilī, nogalinot 2 civiliedzīvotājus. Gladkovs paziņoja, ka šāviņu esot izšāvuši ukraiņu karaspēks, savukārt leģions "Krievijas Brīvība" (LSR) paziņoja, ka šāviņu esot izšāvuši Krievijas karaspēks. 4. jūnijā LSR publicēja video savā Telegram kanālā, kurā aicināja gubernatoru Gladkovu uz tikšanos, lai "pārrunātu par esošo situāciju reģionā un Krievijas nākotni" apmaiņā atbrīvojot divus saņemtos kara gūstekņus. Gladkovs paziņoja, ka būtu gatavs tikties ar grupējumu, tomēr ar nosacījumu, ka tā vietā, lai dotos uz LSR kontrolētu pilsētu Novaju Tavolžanku, aicināja tikties Šebekinā. Kaut arī LSR pārstāvji bija ieradušies Šebekinā, Gladkovs uz tikšanos neesot ieradies, paziņojot, ka abi kara gūstekņi jau esot nogalināti. LSR atbildēja, ka pārējie 12 gūstekņi tikšot nogādāti Kijivā. Starp šī reida vienībām tika atpazīti arī Poļu brīvprātīgo korpuss. Ukrainas prezidenta kancelejas vadītāja padomnieks Mihailo Podoļaks paziņoja, ka Ukraina nav saistīta ar notikumiem Belgorodas apgabalā. Krievijas varas iestādes krievu bruņotos formējumus, kas karo Ukrainas pusē, dēvē par "ukraiņu diversantiem". Krievijas valsts televīzijas kanāli notikumiem Belgorodas reģionā veltīja mazāk nekā minūti. ASV Valsts departamenta pārstāvis Metjū Millers (Matthew Miller) paziņoja, ka viņa valdība neveicina uzbrukumus ārpus Ukrainas un ka Ukrainas varasiestādēm tas ir "izskaidrots", taču norādīja, ka tiesības lemt par to ir Ukrainai, jo Krievija šajā karā ir agresors. «Angriffe in der Region Belgorod: Auch polnische Kämpfer auf russischem Gebiet». Exxpress (vācu). 2023. gada 4. jūnijs. «Polscy najemnicy walczyli w obwodzie biełgorodzkim. "Dla naszego oddziału był to zaszczyt"» (poļu). Polsat News. 2023. gada 4. jūnijs. «Здаецца, у Белгарадскай вобласці пабывалі беларускія добраахвотнікі» (baltkrievu). European Radio for Belarus. 2023. gada 3. jūnijs. Arhivēts no oriģināla, laiks: 2023. gada 17. jūnijs. «Pro-Ukrainian Chechens Ambush Russian Supply Truck in Belgorod». Atlas News. 2023. gada 17. jūlijs. Skatīts: 2023. gada 18. jūlijs. «В результате атаки украинской ДРГ в Белгородской области ранены восемь человек — губернатор Гладков». The Insider (krievu). Arhivēts no oriģināla, laiks: 2023-05-22. Skatīts: 2023-05-22. «ЦАПЛІЄНКО_UKRAINE FIGHTS». Telegram. Skatīts: 2023-05-22. «ЦАПЛІЄНКО_UKRAINE FIGHTS». Telegram. Skatīts: 2023-05-22. Delfi. «Belgorodas apgabalā ielauzušies diversanti, sola atbrīvot Krieviju». www.delfi.lv (latviešu), 2023-05-22. Skatīts: 2023-05-22. «ЦАПЛІЄНКО_UKRAINE FIGHTS». Telegram. Skatīts: 2023-05-22. Guy Faulconbridge, Felix Light. «Russia says it repels new Belgorod border attacks, blasts rock the region». Reuters, June 2023. Skatīts: 2023. gada 1. jūnijs. Kathryn Armstrong. «Belgorod: Russia blames Ukraine for shelling inside border». BBC News, June 2023. Skatīts: 2023. gada 1. jūnijs. Nadeem Shad. «Belgorod: Shelling in Russian border region kills two, governor says». BBC. Skatīts: 2023. gada 4. jūnijs. «❗️ Обстановка с передовой освобождения России:». Telegram. Freedom of Russia Legion. Skatīts: 2023. gada 4. jūnijs. «Anti-Kremlin militia claims to have yet another incursion in Belgorod Oblast, seeks meeting with local governor». The Kyiv Independent. Skatīts: 2023. gada 4. jūnijs. Niamh Lynch. «Ukraine war: Anti-Russian fighters will hand over two captured soldiers to Kyiv». Sky News. Skatīts: 2023. gada 4. jūnijs. «RDK reidā Belgorodā sagrābti gūstekņi; Kremlis nezinot, kā reaģēt». delfi.lv. Skatīts: 2023. gada 5. jūnijs. «NEXTA Live». Telegram. Skatīts: 2023-05-22. ««Украина с интересом наблюдает». Советник главы офиса президента Украины Михаил Подоляк — о «диверсантах» в Белгородской области». Meduza (krievu). Skatīts: 2023-05-22. «Агентство. Новости». Telegram. Skatīts: 2023-05-22. «В Белгородской области отбились от диверсантов, из Грайворона не вывозят ТЯО, уязвимое положение россиян в Бахмуте. Что происходит на фронте». The Insider (krievu). Arhivēts no oriģināla, laiks: 2023-05-23. Skatīts: 2023-05-25. Vikikrātuvē par šo tēmu ir pieejami multivides faili. Skatīt: Kaujas Belgorodas apgabalā.