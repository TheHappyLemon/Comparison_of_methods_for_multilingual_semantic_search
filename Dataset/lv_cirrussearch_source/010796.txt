Eds Makolijs (angļu: Charles Edward "Ed" Macauley; dzimis 1928. gada 22. martā, miris 2011. gada 8. novembrī) bija amerikāņu basketbolists un basketbola treneris, spēlēja spēka uzbrucēja un centra pozīcijā. Profesionāļa karjeras laikā spēlēja NBA klubu Sentluisas "Bombers", Bostonas "Celtics" un Sentluisas "Hawks" sastāvā. 1949. gada NBA draftā viņu izraudzījās Sentluisas "Bombers", kurā viņš spēlēja tikai vienu sezonu. Pēc debijas sezonas pārgāja uz "Celtics", taču karjeru 1950. gadu beigās noslēdza "Hawks" sastāvā. Karjeras laikā kļuva par NBA čempionu (1958. gads; "Hawks"), trīs reizes tika iekļauts visas līgas simboliskajā pirmajā izlasē. Piedalījās septiņās Visu zvaigžņu spēlēs, pirmajā no tām, kas bija arī pirmā NBA Visu zvaigžņu spēle, viņš tika atzīts par spēles vērtīgāko spēlētāju. Pēc karjeras beigām divus gadus nostrādāja par treneri, pēc tam (1960. gadā) tika uzņemts Basketbola slavas zālē. Miris 2011. gadā. Mūžībā aizgājis Basketbola Slavas zālē uzņemtais Eds Makolejs Miris pirmās NBA "Zvaigžņu spēles" MVP Eds Makoulijs NBA profils (angliski) Basketball Reference profils (angliski)