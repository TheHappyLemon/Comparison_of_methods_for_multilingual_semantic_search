Samotrākes Nīke (pazīstama arī kā Spārnotā uzvara) ir 2. gadsimta p.m.ē. skulptūra, kas tikusi atrasta Samotrākes salā, Egejas jūras ziemeļos. Skulptūra sastāv no grieķu uzvaras dievietes Nīkes statujas un tās pamatnes, kas ir kuģa priekšgala formā. Kopējais tās augstums ir 5,57 m, pati Nīkes statuja ir 2,75 m augsta. Viena no nedaudzajām lielajām hellēnisma statujām, kurai saglabājies oriģināls, nevis romiešu kopija. Statuja veidota no Paras marmora. Veltīta dieviem pateicībā par uzvaru kādā jūras kaujā 190. gadā p.m.ē. Statuju 1863. gadā Samotrākes salā atklāja Šarls Šampuaso, sadalījušos 110 gabalos. Netika atrasta statujas galva un rokas, Šampuaso un vēlāk arī citu arheologu meklējumi bija nesekmīgi, vienīgi tika atrasta daļa no labās rokas. Samotrākes Nīke apskatāma Parīzē, Luvras muzeja galvenajās kāpnēs, kur tas izstādīts 1884. gadā. Viens no ievērojamākajiem muzeja eksponātiem. Piemineklis vairākkārt restaurēts. «A stairway to Victory». Le Louvre (angļu). Skatīts: 2022. gada 17. decembrī. «Louvre restores Winged Victory of Samothrace statue». BBC News. 2013. gada 3. septembrī. Skatīts: 2022. gada 17. decembrī. Vikikrātuvē par šo tēmu ir pieejami multivides faili. Skatīt: Samotrākes Nīke. Informācija Luvras muzeja mājaslapā Luvras kolekcijas ieraksts (franciski)