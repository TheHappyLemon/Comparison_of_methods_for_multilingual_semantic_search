Žansaja Abdumalika (kazahu: Жансая Даниярқызы Әбдімәлік; dzimusi 2000. gada 12. janvārī Almati) ir Kazahstānas starptautiskā lielmeistare šahā (2014). Vairākkārt pārstāvējusi Kazahstānu Pasaules junioru šaha čempionātos, kuros izcīnījusi piecas medaļas: 2 zelta (2008. gadā U8 vecuma grupā, 2011. gadā U12 vecuma grupā) un 3 sudraba (2010. gadā U10 vecuma grupā, 2012. gadā U12 vecuma grupā, 2013. gadā U20 vecuma grupā) medaļas. 2008. gadā uzvarējusi Āzijas junioru šaha čempionātā U8 vecuma grupā. 2013. gadā kopā Gulishanu Nahbajevu dalījusi pirmo vietu Kazahstānas sieviešu šaha čempionātā. Tajā pašā gadā uzvarējusi arī starptautiskajā šaha turnīrā Brno. 2014. gadā ieguvusi bronzas medaļu Āzijas sieviešu šaha ātrspēles čempionātā. 2016. gadā uzvarējusi Kazahstānas sieviešu šaha čempionātā. 2017. gada aprīlī izcīnījusi bronzas medaļu Kazahstānas sieviešu šaha čempionātā. 2017. gadā Itālijā uzvarējusi Pasaules junioru šaha čempionātā U20 vecuma grupā meitenēm. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā uzvarējusi Padminī Routu, 2. kārtā uzvarējusi Džao Sjue, 3. kārtā uzvarējusi Jolantu Zavadzku, bet ceturtdaļfinālā zaudējusi Marijai Muzičukai. 2020. gada martā Lozannā izcīnījusi 3. vietu FIDE sieviešu Grand Prix izcīņas posmā. 2021. gada jūnijā Gibraltārā uzvarējusi FIDE sieviešu Grand Prix izcīņas posmā. 2021. gada novembrī Rīgā ierindojusies 25. vietā 2021. gada "FIDE Chess.com Grand Swiss" turnīrā sievietēm. 2022. gada septembrī Astanā izcīnījusi 5. vietu FIDE sieviešu Grand Prix izcīņas posmā. 2023. gada februārī Minhenē ierindojusies 6. vietā FIDE sieviešu Grand Prix izcīņas posmā. 2023. gada jūnijā Sentluisā ierindojusies pēdējā, 9. vietā sieviešu lielmeistaru starptautiskajā šaha turnīrā Cairns Cup. Pārstāvējusi Kazahstānas komandu lielākajos komandu šaha turnīros: Pasaules šaha olimpiādēs piedalījusies 2 reizes (2014-2016); Pasaules komandu šaha čempionātos piedalījusies 3 reizes (2013-2015, 2019); Āzijas komandu šaha čempionātos sievietēm piedalījusies 2 reizes (2014-2016). Komandu vērtējumā izcīnījusi bronzas (2016) medaļu. Individuālajā vērtējumā izcīnījusi sudraba (2016) medaļu. Par panākumiem turnīros FIDE 2011. gadā Abdumalikai piešķīra starptautiskās sieviešu meistares (WIM), bet 2014. gadā - starptautiskās sieviešu lielmeistares (WGM) nosaukumu. 2021. gadā kļuvusi par starptautisko lielmeistaru (GM). Championship of Kazakhstan Women 2013 Open Brno 2013 Chess-Results 13th Asian Continental with exciting battles Abdumalik and Kostenko are champions of Kazakhstan «Финал чемпионата РК по шахматам среди женщин 2017 г.». Arhivēts no oriģināla, laiks: 2017. gada 28. jūlijā. Skatīts: 2017. gada 12. aprīlī. World Girls under 20 Championship 2017 Women’s World Championship 2018 ChessPro. Women’s Grand Prix. Лозанна, Швейцария 2020. Все о турнире Gibraltar FIDE Womens Grand Prix 2021 FIDE Chess.com Women's Grand Swiss FIDE Women's Grand Prix Series 2022-2023 - 1st Leg - Nur-Sultan (Astana) KAZ FIDE Women GP Series 2022-23 - Munich 2023 Cairns Cup - Day 9 | www.uschesschamps.com OlimpBase :: Women's Chess Olympiads :: Zhansaya Abdumalik OlimpBase :: World Women's Team Chess Championship :: Zhansaya Abdumalik OlimpBase :: Women's Asian Team Chess Championship :: Zhansaya Abdumalik Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)