Jaungulbene ir ciems Gulbenes novada Jaungulbenes pagastā. Izvietojusies 2 km no pagasta centra Gulbīša, 15 km no novada centra Gulbenes un 198 km no Rīgas. Jaungulbene ir lielākā apdzīvotā vieta pēc iedzīvotāju skaita pagastā. 2021. gadā Jaungulbenē bija 440 iedzīvotāji. Apdzīvotā vieta veidojusies pie Jaungulbenes muižas (Neu-Schwanenburg) centra. Ciema apbūve izvietojusies abpus dzelzceļa līnijai Pļaviņas—Gulbene (stacija Jaungulbene). Uz dienvidiem no dzelzceļa izvietotas vēsturiski senākās būves, kas saistītas ar muižas apbūvi, kā arī padomju laiku daudzdzīvokļu nami, bet mazstāvu dzīvojamās ēkas atrodas vairāk uz ziemeļiem. Esošajās robežās, pēc CSP un OSP datiem. Jaungulbenes muiža, kas celta ap 1878. gadu angļu neogotikas stilā. Pārbūvēta 19. gadsimta beigās un 20. gadsimta sākumā, likvidējot gotikas formas un piešķirot romāņu neorenesanses stila iezīmes. Torņa fasādē redzams īpašnieku fon Tranzē-Rozeneku ģerbonis. Neobaroka stila interjeri. Parādes pagalms ar dīķi un laukakmens vārtiem. Saimniecības ēku komplekss — staļļi, manēža, pagrabs, ugunsdzēsēju māja, kalēja māja. Jaungulbenes parks, ko rotā daudzas mazās arhitektūras formas — Velna vārti, ceļa rādītājs, obelisks u.c. Jaungulbenes evaņģēliski luteriskā baznīca. Jaungulbenes muižas saimniecības ēkas Jaungulbenes muižas ēka ar kolonnām Jaungulbenes lauksaimniecības skola ar goda vārtiem (pēc 1927) Fēlikss Donass (1882—1971), latviešu inženieris un diplomāts. «Vietvārdu datubāze: Informācija par Jaungulbeni». Latvijas Ģeotelpiskās informācijas aģentūra. http://vietvardi.lgia.gov.lv/vv/to_www_obj.objekts?p_id=2228&p_back=0** Vietvārdu datubāze OSP «Vidzemes tūrisma ceļvedis». Arhivēts no oriģināla, laiks: 2011. gada 17. jūlijā. Skatīts: 2009. gada 24. martā.