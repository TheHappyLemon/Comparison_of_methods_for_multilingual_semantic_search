Anna Marija Botsari (grieķu: Αννα-Μαρία Μπότσαρη; dzimusi 1972. gada 5. oktobrī) ir grieķu šahiste, lielmeistare. Botsari ir uzvarējusi, vai dalījusi pirmo vietu, septiņos Grieķijas Sieviešu šaha čempionātos. Viņa ieguva bronzas medaļu 1990. gada un sudraba medaļu 1991. gada pasaules junioru šaha čempionātā. Viņai bija augstākais Grieķijas sieviešu Elo reitings vairāk nekā desmit gadus. Botsari piedalījās 1991., 1993. un 1996. gada Pasaules sieviešu šahs čempionāta starpzonu turnīros, iegūstot 9 punktus (no 18) 1990. gadā Azovā, 6 punktus (no 13) 1991. gadā Suboticā un 7,5 punktus (no 13) 1993. gadā Džakartā. Botsari ir pārstāvējusi Grieķiju četrpadsmit šaha olimpiādēs no 1986. līdz 2012. gadam. Viņas labākie rezultāti bija 28. šaha olimpiādē 1988. gadā Salonikos, kur viņa ieguva 8,5 punktus (no 12) un finišēja sestā pie pirmā rezerves galdiņa, un 35. šaha olimpiāde 2002. gadā Bledā, kur viņa ieguva 8,5 punktus (no 13) un ieguva devīto vietu pie pirmā galdiņa. Viņa bija Grieķijas komandas dalībniece arī deviņos Eiropas sieviešu komandu šaha čempionātos no 1992. līdz 2011. gadam, un izcīnīja zelta medaļu pie otrā galdiņa 1992. gadā Debrecenā. Viņa ieguva arī divas individuālās zelta medaļas (1992. gadā Mangalijā un 1994. gadā Varnā) un komandu zelta medaļu (1992. gadā Varnā) Balkānu valstu sieviešu šaha čempionātā. 2002. gada 27.-28. februārī, Anna-Marija Botsari sasniedza jaunu Ginesa pasaules rekordu, spēlējot Grieķijas pilsētā Kalavritā ar 1102 pretiniekiem nedaudz vairāk nekā 30 stundas. Viņa guva 1095 uzvaras un septiņas partijas beidza neizšķirti, nezaudējot nevienu partiju. No 1993. gada viņa ir šaha lielmeistare. Anna-Maria Botsari Chess Olympiad results, vietnē olimpbase.org (angliski) Anna-Maria Botsari European Women's Team Championship results, vietnē olimpbase.org (angliski) Anna-Maria Botsari Women's Chess Balkaniad results, vietnē olimpbase.org (angliski) Guinness World Records 2017 (angliski) Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules sieviešu šaha olimpiāde) (angliski) Šahista profils olimpbase.org mājaslapā (Eiropas sieviešu komandu šaha čempionāts) (angliski)