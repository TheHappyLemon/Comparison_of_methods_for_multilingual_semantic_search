Stade de France ir futbola stadions Sendenī, Francijā. Stadions tika atklāts 1998. gada 28. janvārī. Te savas mājas spēles aizvada Francijas futbola izlase un Francijas regbija izlase. Stadionā ir 81 338 skatītāju vietas, kas to padara par piekto lielāko futbola stadionu Eiropā. Stade de France ir notikuši vairāki starptautiska mēroga turnīri, tai skaitā 1998. gada FIFA Pasaules kausa finālturnīrs, turnīra finālā Francijas izlase guva uzvaru pār Brazīliju ar 3–0, vēl ir notikuši 2003. gada Pasaules čempionāts vieglatlētikā, 2007. gada Pasaules kauss regbijā un divi UEFA Čempionu līgas fināli. Stade de France ir pirmais stadions pasaulē, kurā noticis gan FIFA Pasaules kausa fināls, gan Pasaules kausa regbijā fināls. Laika posmā no 2003. līdz 2006. gam stadionā tika rīkotas Čempionu sacīkstes, pēc tam par sacensību norises vietu tika izraudzīts Vemblija stadions. UEFA šim stadionam ir piešķīrusi četru zvaigžņu reitingu. Stade de France stadiona laukums ir 105 x 70 m liels. 2015. gada 13. novembrī vienā no vairākām saskaņotām apšaudēm un sprādzieniem visā Parīzē tika vērsta tieši pret Stade de France stadionu. Francijas un Vācijas izlašu starptautiskās draudzības spēles laikā, kuru apmeklēja Francijas prezidents Fransuā Olands, ārpus stadiona notika divi sprādzieni. Tomēr teroristi nevarēja iekļūt stadionā. Sprādziens bija dzirdams stadionā, un daudzi domāja, ka tas ir uguņošanas salūts pie stadiona. Uzbrucēji gribēja iefiltrēties stadionā, taču, ieraugot apsardzi, bija nobijušies un bija spiesti detonēt spridzekli ārpus stadiona. Varas iestādes, zinot par notikušo ārpus stadiona, izvēlējās futbola spēli turpināt, jo bažījas, ka tās atcelšana varētu izraisīt paniku skatītāju vidū. Kopš tā laika stadionā ir uzlabota pretterorisma apmācība un nostiprināta drošības nodrošināšana. Un kopš tā laika Francijas policija ir izdevusi jaunas drošības un pretterorisma vadlīnijas ar pretrunīgām sabiedrības reakcijām. "Stade de France". Stadiumdb.com https://metro.co.uk/2015/11/13/two-explosions-heard-in-stade-de-france-during-france-v-germany-game-5500399/ https://www.si.com/soccer/2016/05/23/stade-de-france-security-euro-2016-paris Vikikrātuvē par šo tēmu ir pieejami multivides faili. Skatīt: Stade de France. StadiumDB profils (angliski) Oficiālā mājaslapa (angliski)