Lasaro Brusons Batista (spāņu: Lázaro Bruzón Batista; dzimis 1982. gada 2. maijā Olginā) ir Kubas starptautiskais lielmeistars šahā (1999). Daudzkārtējais Kubas junioru šaha čempionātu uzvarētājs dažādās vecuma grupās. Četras reizes uzvarējis Kubas šaha čempionātos (2004, 2005, 2007, 2009) un vēl divas reizes bijis otrais šajā turnīrā (2002, 2006). 1999. gadā kopā ar Irisberto Erreru dalījis pirmo vietu starptautiskajā šaha turnīrā Santaklārā (Kuba). 2000. gadā Erevānā uzvarējis Pasaules junioru šaha čempionātā U20 vecuma grupā. 2001. gadā Lozannā uzvarējis jauno šaha meistaru turnīrā, apsteidzot Etjēnu Bakro, Levonu Aronjanu un Ruslanu Ponomarjovu. 2002. gadā uzvarējis Hosē Raula Kapablankas memoriālā Havanā un kopā ar Leinjeru Domingesu dalījis pirmo vietu Esbjergas starptautiskajā šaha turnīrā The North Sea Cup. 2004. gadā uzvarējis Veikanzē (Nīderlande) šaha festivāla B turnīrā. 2005. gadā Buenosairesā uzvarējis Amerikas kontinenta šaha čempionātā. 2001. gadā Meridā uzvarējis Karlosa Torres Repeto memoriālā, finālā pieveicot Mihailu Krasenkovu, bet gadu vēlāk šajā turnīrā bijis otrais, finālā piekāpjoties Vasiļam Ivančukam. 2006. gadā uzvarējis Iberoamerikas šaha čempionātā, kurā piedalās Pireneju pussalas un Latīņamerikas valstu šahisti. 2010. gadā kopā ar Jevgeņiju Gleizerovu un Kamilu Mitoņu uzvarējis Sankristovalas de la Lagunas starptautiskajā šaha turnīrā. 2011. gadā Tolukā otro reizi uzvarējis Amerikas kontinenta šaha čempionātā un kopā ar Sergeju Tivjakovu un Bartlomeju Maceju dalījis 1. vietu Bogotas starptautiskajā šaha turnīrā. 2014. gadā Gvajakilā uzvarējis starptautiskajā šaha turnīrā Copa Latinoamericana. Divas reizes piedalījies Pasaules šaha čempionātos pēc izslēgšanas sistēmas, kuros 2001. gadā izstājies 2. kārtā, bet 2004. gadā - 1. kārtā. Sešas reizes piedalījies Pasaules kausa izcīņā šahā pēc izslēgšanas sistēmas (2005, 2007, 2009, 2011, 2013, 2015). Pārstāvējis Kubas komandu lielākajos komandu šaha turnīros: Pasaules šaha olimpiādēs piedalījies 9 reizes (2000-2016); Pasaules komandu šaha čempionātos piedalījies 2 reizes (2005, 2015); Panamerikas komandu šaha čempionātos piedalījies 4 reizes (2000-2013). Komandu vērtējumā izcīnījis 2 zelta (2000, 2003) un 2 sudraba (2009, 2013) medaļas. Individuālajā vērtējumā 3 zelta (2000, 2003, 2013) un bronzas (2009) medaļas. Par panākumiem turnīros FIDE 1999. gadā Brusonam piešķīrusi starptautiskā lielmeistara (GM) nosaukumu. «Campeonato de Cuba». Arhivēts no oriģināla, laiks: 2016. gada 3. martā. Skatīts: 2017. gada 23. martā. Lázaro Bruzón es el Campeón Absoluto de Cuba 2009 Lázaro Bruzón vence en el continental absoluto 2011 de México Lazaro Bruzon winner of Copa Latinoamericana de Ajedrez 2014 2001-02 FIDE Knockout Matches «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2017. gada 23. martā. World Chess Championship | Index of players: Bruzon L «OlimpBase :: Men's Chess Olympiads :: Lázaro Bruzón Bautista». Arhivēts no oriģināla, laiks: 2020. gada 23. oktobrī. Skatīts: 2017. gada 23. martā. OlimpBase :: World Men's Team Chess Championship :: Lázaro Bruzón Bautista OlimpBase :: Panamerican Team Chess Championship :: Lázaro Bruzón Bautista Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)