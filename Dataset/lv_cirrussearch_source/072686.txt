Pāvels Veselovs (dzimis 1983. gada 15. jūlijā Rīgā) ir bijušais latviešu basketbolists, spēlēja spēka uzbrucēja pozīcijā, bijis Latvijas basketbola izlases dalībnieks. Divkārtējs Latvijas Basketbola līgas (LBL) čempions BK Ventspils sastāvā. Pēc karjeras beigām kļuvis par treneri, ir Gulbenes "Buku" galvenā trenera asistents. Gulbenes jaunatnes basketbola sistēmā trenējas arī P. Veselova dēls Niklāvs. Profesionālā basketbolista karjeru P. Veselovs uzsāka Gulbenes "Buku" sastāvā 2000.—2001. gada sezonā. "Bukos" P. Veselovs pavadīja četras sezonas, pēdējās no tām jau kļūstot par komandas līderi. 2004. gada vasarā viņš pievienojās Latvijas čempionvienībai BK Ventspils, kuru pārstāvēja līdz 2009. gadam. 2006. gada februārī P. Veselovs tika izīrēts Gulbenes komandai, taču pēc sezonas atkal atgriezās Ventspilī. Kopā ar Ventspils komandu P. Veselovs divas reizes ir kļuvis par LBL čempionu. 2011. gada jūlijā noslēdza līgumu ar Kipras līgas klubu Keravnos Strovolou. 2012. gada vasarā pārgāja uz LBL klubu BK Valmiera. P. Veselovs ir spēlējis Latvijas U-20 izlasē. Latvijas pieaugušo izlases sastāvā viņš debitēja 2007. gadā. Šajā gadā viņš piedalījās Eiropas čempionāta finālturnīrā, kurā vidēji spēlē laukumā pavadītajās 18,3 minūtēs guva 3,7 punktus. Pēc spēlētāja karjeras beigām P. Veselovs ir kļuvis par treneri, ir Gulbenes "Buku" galvenā trenera Raimonda Gabrāna asistents. 2004: Dalība LBL Zvaigžņu spēlē 2005: Latvijas čempions 2007: Latvijas vicečempions 2007: Baltijas līgā trešā vieta 2008: Latvijas līgā trešā vieta 2009: Latvijas čempions «Eurocup - Pāvels Veselovs». ULEB Cup. Skatīts: 2011. gada 15. janvāris.[novecojusi saite] (angliski) Veselovs spēlēs Kiprā, Miglinieks — trenēs «Basketbolisti Gabrāns un Veselovs atgriežas 'Valmieras' komandā». Delfi.lv. 2012. gada 2. augustā. Skatīts: 2012. gada 2. augustā. «Eurobasket 2007 - Players - Pāvels Veselovs». Eurobasket 2007. Arhivēts no oriģināla, laiks: 2008. gada 4. jūlijā. Skatīts: 2011. gada 15. janvāris. (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Eirolīgas profils (angliski) RealGM Basketball profils (angliski) LBS profils BK Valmiera profils[novecojusi saite] BBL profils (angliski)