"Mēs" (angļu: Us) ir 2019. gada ASV šausmu filma, kuras režisors, scenārija autors un viens no producentiem ir Džordans Pīls. Filmā galvenās lomas atveido Lupita Ņono, Vinstons Djūks, Elizabete Mosa un Tims Haidekers. Filma stāsta par ģimeni, kuras brīvdienas pludmalē pārvēršas par haosu, kad viņus sāk terorizēt viņu dubultnieki. "Mēs" pirmizrāde notika 2019. gada 8. martā Ostinā, bet ASV un Latvijas kinoteātros filmu sāka demonstrēt 2019. gada 22. martā. Filmu izplatīja Universal Pictures. Tā guva lielus komerciālos panākumus, nopelnot 255,2 miljonus ASV dolārus pie 20 miljonu budžeta. "Mēs" saņēma kritiķu novērtējumu par Pīla scenāriju un režiju, Ņono aktierspēli un mūziku. Filma tiek uzskatīta par vienu no 21. gadsimta labākajām šausmu filmām. «Us (2019)». Box Office Mojo. Skatīts: 2022. gada 4. augustā. «The 50 Best Horror Movies Of The 21st Century». Empire. Skatīts: 2022-08-04. IMDb profils (angliski) AllMovie profils (angliski) Turner Classic Movies profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)