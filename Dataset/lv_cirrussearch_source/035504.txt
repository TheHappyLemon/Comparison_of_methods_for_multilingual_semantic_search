Dienvidu žirafe (Giraffa giraffa) ir žirafu dzimtas pārnadzis, kas sastopams Dienvidāfrikas reģionā: Dienvidāfrikā, Angolā, Namībijā, Botsvānā, Zambijā, Zimbabvē un Mozambikā. Tā ir viena no četrām mūsdienās dzīvojošām žirafu ģints (Giraffa) sugām, un saskaņā ar mūsdienu sistemātiku dienvidu žirafei ir 2 pasugas. Sugas kopējā populācija ir apmēram 52 000 indivīdi. Dienvidu žirafei ir noapaļoti vai taisnstūraini raibumi, dažiem zvaigžņveidīgi pagarinājumi. Raibumi ir arī uz kājām, un virzienā uz leju tie kļūst mazāki. Kažoka pamatkrāsa ir gaiši dzeltena, saglabājoties nemainīgai līdz pat kāju nagiem. Tā mājo savannā un sausajos mežos, barojoties ar koku lapām, ziediem un jaunajiem dzinumiem. Īpaši iecienītas ir akāciju audzes. Dienvidu žirafes dabīgie ienaidnieki ir lauvas, leopardi, plankumainās hiēnas un hiēnsuņi, kuri parasti uzbrūk mazuļiem, jo pieaugušajiem īpatņiem uzbrūk tikai lauvas. Vairāk par žirafes anatomiju un īpatnībām var izlasīt galvenajā rakstā žirafes. Fennessy J.; Bidon T.; Reuss F.; Kumar V.; Elkan P.; Nilsson M.A.; Vamberger M.; Fritz U.; Janke A. (2016). "Multi-locus Analyses Reveal Four Giraffe Species Instead of One". Current Biology. 26: 1–7. doi:10.1016/j.cub.2016.07.036 «Extensive population genetic structure in the giraffe». Arhivēts no oriģināla, laiks: 2016-09-18. Skatīts: 2016-09-23. «Giraffe Species». Arhivēts no oriģināla, laiks: 2016. gada 10. oktobrī. Skatīts: 2016. gada 9. oktobrī. Seymour, R. (2002) The taxonomic status of the giraffe, Giraffa camelopardalis (L. 1758), PH.D Thesis Nationalgeographic: Giraffe Giraffes in South Africa EOL: South African Giraffe ARKive: Giraffe (Giraffa camelopardalis)