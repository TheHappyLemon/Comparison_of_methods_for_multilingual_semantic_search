Konsepsjona ("Končita") Martinesa Bernata (spāņu: Concepción Martínez Bernat; dzimusi 1972. gada 16. aprīlī) ir profesionālo karjeru beigusi spāņu tenisiste. Viņa bija pirmā spāniete, kura Vimbldonā ieguva sieviešu vienspēļu titulu (1994). Martinesa bija arī 1998. gada Austrālijas atklātā čempionāta un 2000. gada Francijas atklātā čempionāta vicečempione. 1995. gada oktobrī viņa sasniedza karjerā augstāko ranga 2. vietu un deviņus gadus bija gada beigās Top 10. Martinesa savas 18 gadus ilgās karjeras laikā izcīnīja 33 vienspēļu un 13 dubultspēļu titulus, kā arī trīs olimpiskās medaļas. 2020. gadā viņa tika uzņemta Starptautiskajā tenisa slavas zālē. Pieckārtēja Fed kausa ieguvēja kā spēlētāja, Martinesa bija arī Spānijas Fed kausa komandas kapteine no 2013. līdz 2017. gadam un Spānijas Deivisa kausa komandas kapteine no 2015. līdz 2017. gadam, atvedot Deivisa kausa komandu atpakaļ augstākā līmeņa pasaules grupā. Viņa ir strādājusi arī par Garbinjes Mugurusas nepilnas slodzes treneri, palīdzot viņai izcīnīt 2017. gada Vimbldonas čempionāta titulu. 2018. un 2019. gadā viņa bija pilnas slodzes trenere Karolīnai Plīškovai. 2019. gadā novembrī viņa sāka trenēt Mugurusu uz pilnu slodzi un par šo darbu 2021. gadā ieguva WTA labākā trenera balvu. Apbalvota ar Sporta Nopelnu Karaliskā ordeņa Lielo krustu. Uzņemta Starptautiskajā tenisa slavas zālē (2020) "Martinas Vimbldonas atvadas". Sports (Nr. 155 (04.07.1994)): 8. lpp. «Conchita Martínez». International Tennis Hall of Fame. «Conchita Martinez lashes out at Spanish tennis bosses after firing». Tennis.com. 2017. gada 14. septembris. Vikikrātuvē par šo tēmu ir pieejami multivides faili. Skatīt: Končita Martinesa. Olympedia profils (angliski) Munzüger Sport profils (vāciski) WTA tenisistes profils (angliski) ITF profils (angliski) Billijas Džīnas Kingas kausa profils (angliski) Starptautiskās tenisa slavas zāles profils (angliski) Tennis Temple profils (angliski) tennisabstract.com profils (angliski)