Etjēns Bakro (franču: Étienne Bacrot; dzimis 1983. gada 22. janvārī, Lillē) ir Francijas starptautiskais lielmeistars šahā (1997). Šahu iemācījies spēlēt četru gadu vecumā. Desmit gadu vecumā uzvarējis Pasaules jauniešu čempionātā U10 vecuma grupā. 1995. gadā kvalificējies Parīzes Grand Prix turnīra finālam, kurā uzvarējis Pasaules čempionu šahā Anatoliju Karpovu. 1997. gadā kļuvis par vienu no jaunākajiem FIDE starptautiskajiem lielmeistariem (GM). 2005.gadā kopā ar Viktoru Bologanu uzvarējis starptautiskā šaha turnīrā Poikovskijā. Tajā pašā gadā, uzvarot Aleksandru Griščuku, ieņēmis 3. vietu FIDE Pasaules kausa izcīņā Hantimansijskā. 2007. gadā Elistē piedalījies FIDE pretendentu mačos, kuros 1. kārtā zaudējis Gatam Kamskim. 2009. gada februārī Maskavā uzvarējis Aeroflot Open starptautiskajā šaha turnīrā. 2011. gadā kopā ar Sergeju Karjakinu dalījis pirmo vietu starptautiskā šaha turnīrā Poikovskijā. No 1999. līdz 2003. gadam piecas reizes pēc kārtas kļuvis par Francijas šaha čempionāta uzvarētāju, bet 2008. gadā atkārtojis šo panākumu sesto reizi, papildu mačā par 1. vietu pieveicot Maksimu Vašjēru-Lagravu. 2023. gada novembrī Daglasā ierindojies 18. vietā "FIDE Grand Swiss" turnīrā. Pārstāvējis Francijas izlasi lielākajās šaha komandu sacensībās: Pasaules šaha olimpiādēs piedalījies 6 reizes (1996-1998, 2002, 2006-2008, 2014). Individuālā vērtējumā izcīnījis bronzas (2006) medaļu; Eiropas komandu šaha čempionātos piedalījies 7 reizes (2001, 2005-2015). Komandu kopvērtējumā izcīnījis 2 sudraba (2001, 2013) un bronzas (2005) medaļas, bet individuālā vērtējumā sudraba (2015) medaļu. «TWIC 539: 6th Poikovsky Karpov tournament». Arhivēts no oriģināla, laiks: 2016. gada 10. aprīlī. Skatīts: 2016. gada 14. aprīlī. 2005 World Cup 2007 Candidates Matches Etienne Bacrot wins Aeroflot Open 2009 12th Karpov International Tournament Championnats de France 2023 FIDE Grand Swiss Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski) Šahista profils olimpbase.org mājaslapā (Eiropas komandu šaha čempionāts) (angliski)