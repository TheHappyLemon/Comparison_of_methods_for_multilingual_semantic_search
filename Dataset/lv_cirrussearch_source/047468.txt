Vana Dzjao (ķīniešu: 王 娇, piņjiņs: Wáng Jiāo; dzimusi 1988. gada 20. janvārī) ir ķīniešu brīvā stila cīkstone, olimpiskā čempione (2008). Dzimusi 1988. gadā zemnieku ģimenē. No bērnības bijusi fiziski ļoti aktīva. Jau pēc pusotra gada treniņiem cīņas sportā kļuvusi par pilsētas čempioni. 2003. gadā kļuva par Āzijas kausa ieguvēju, bet pasaules čempionātā ieņēma septīto vietu. 2005. gadā kļuva par Āzijas čempioni, bet pasaules čempionātā bija piektā. 2006. gada pasaules čempionātā ieņēma 10 vietu. Viņa piedalījās 2008. gada vasaras olimpiskajās spēlēs. Pirmajā kārtā viņa pārspēja Jenniju Fransoni, ceturtdaļfinālā Ali Bērnārdu, pusfinālā Kjoko Hamaguči un fināla cīņā par zelta medaļu pārspēja bulgāru cīkstoni Stanku Zlatevu. Viņa piedalījās arī 2012. gada vasaras olimpiskajās spēlēs, bet bija mazāk veiksmīga. Savā pirmajā cīņā viņa uzvarēja Amarači Obiajunvu, ceturtdaļfinālā Svetlanu Sajenko, taču pusfinālā zaudēja Natālijai Vorobjovai. Tā kā Vorobjova sasniedza finālu, Vana ieguva tiesības piedalīties gandarījuma cīņā, kuru zaudēja Guzelei Manjurovai. Vana Dzjao profils Ķīnas Olimpiskās komitejas mājas lapā. Arhivēts 2009. gada 24. septembrī, Wayback Machine vietnē.(angliski) Olympedia profils (angliski) FILA profils (angliski)