Čīles Antarktiskā teritorija (spāņu: Territorio Chileno Antártico) ir Čīles pretenzija Antarktikā, kas formāli veido Antartikas komūnu Čīles Antarktikas provincē Magaljanesas un Čīles Antarktikas reģionā. Teritorija daļēji pārklājas ar Apvienotās Karalistes un Argentīnas pretenzijām. Ietver sektoru uz dienvidiem no 60° dienvidu platuma paralēles un starp 53° to 90° rietumu garumu meridiāniem. Iekļauj Antarktīdas pussalu, Dienvidšetlendas salas, daļu Elsvērta Zemes un Ronnes šelfa ledāja. Čīle uztur lielāko pastāvīgo polārstaciju Rietumantarktīdā Eduardofreju, kas kopā ar citām blakus esošajām stacijām Karaļa Džordža salā veido apdzīvoto vietu Vilju las Estreljasu ar lidostu, skolu, slimnīcu un citiem infrastruktūras objektiem. Oficiālais administratīvais centrs ir Heneralas Bernardo O'Higinsas polārstacija (civilais nosaukums Puertokovadonga). LOS DERECHOS SOBERANOS E HISTÓRICOS DE CHILE EN EL TERRITORIO ANTÁRTICO