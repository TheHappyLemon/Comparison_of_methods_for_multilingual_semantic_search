Lēdija Enida Daiena Elizabete Riga (angļu: Dame Enid Diana Elizabeth Rigg, dzimusi 1938. gada 20. jūlijā, mirusi 2020. gada 10. septembrī) bija angļu aktrise. Pazīstamākās Rigas lomas bija televīzijas seriālā The Avengers (1965—1968), Džeimsa Bonda sieva filmā "Viņas augstības slepenajā dienestā" (1969) un seriālā "Troņu spēle" (2013—2017). Rigas pēdējā loma bija Edgara Raita šausmu filmā "Vakarnakt Soho" (2021). Par lomu filmā The Hospital (1971) nominēta Zelta globusa balvai. Deviņas reizes nominēta Emmy balvai, no kurām vienu balvu ieguva par otrā plāna lomu TV miniseriālā Rebecca (1997). Par galveno lomu filmā Mother Love (1989) ieguvusi BAFTA televīzijas balvu. Vēl vienu BAFTA balvu (Speciālo balvu) 2000. gadā ieguvusi kopā ar trim citiem kolēģiem par agrāko gadu TV seriālu The Avengers (1961—1969). Piedalījusies arī dažādās gan Brodvejas, gan Londonas lugās. Par lomu lugā Medea, 1994. gadā Riga saņēma Tony balvu kā labākā aktrise. Vikikrātuvē par šo tēmu ir pieejami multivides faili. Skatīt: Daiena Riga. IMDb profils (angliski) Internet Broadway Database profils (angliski) AllMovie profils (angliski)