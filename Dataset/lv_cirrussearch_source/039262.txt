Londonas Sitijas lidosta (angļu: London City Airport) ir starptautiska lidosta Apvienotās Karalistes galvaspilsētā Londonā. Atvērta 1987. gadā kā privāts investīciju projekts. Lidostu izmanto galvenokārt Sitijas biznesa aviācijai, kā arī vidēja rādiusa regulāro reisu apkalpošanai. Lidosta izvietota praktiski Londonas centrā, tai ir viens relatīvi īss skrejceļš, kādēļ lidostas lietošanai ir vairāki specifiski noteikumi — tajā drīkst pacelties un nolaisties tikai vairāku dzinēju fiksēto spārnu gaisa kuģi ar ierobežotu pacelšanās masu (lielākais lietojamais gaisa kuģis ir Bombardier CS100), kā arī apkalpei nepieciešams speciāls sertifikāts pieejas veikšanai ar 5,5° vai stāvāku leņķi. Neskatoties uz to, Sitijas lidosta ir piektā noslogotākā lidosta Londonas areālā un 13. noslogotākā Apvienotajā Karalistē. eAIS Package United Kingdom[novecojusi saite] Vikikrātuvē par šo tēmu ir pieejami multivides faili. Skatīt: Londonas Sitijas lidosta.