Melnkalnes Olimpiskā komiteja (melnkalniešu: Црногорски олимпијски комитет / Crnogorski olimpijski komitet) ir Nacionālā Olimpiskā komiteja, kas pārstāv Melnkalni. Tā ir atbildīga par olimpisko ideālu popularizēšanu un nodrošina, ka Melnkalne tiek pārstāvēta ar sportistiem olimpiskajās spēlēs un citos starptautiskajos sporta pasākumos. Olimpiskā komiteja tika izveidota 2006. gadā pēc Melnkalnes neatkarības referenduma, un Starptautiskā Olimpiskā komiteja to atzina 2007. gadā. Komitejas galvenā mītne atrodas Melnkalnes galvaspilsētā Podgoricā. Melnkalnes izmantotais SOK kods ir MNE. Komitejas priekšsēdētājs no 2008. gada janvāra ir Dušans Simonovičs. Komitejas locekļi ir 20 sporta federācijas, kuras ievēl Izpildpadomi, kurā ir prezidents un sešpadsmit locekļi. Melnkalnes Olimpiskā komiteja 2019. gadā Budvas pilsētā organizēja 2019. gada Eiropas mazo valstu spēles. Melnkalnes Olimpiskā komiteja šobrīd sastāv no: Prezidents: Dušans Sinomovičs; Viceprezidenti: Boro Mracevičs un Bojana Popoviča; Locekļi: Dejans Bajičs, Veselins Barovičs, Bozidars Vuksanovičs, Momirs Djurdjevačs, Branko Jovanovičs, Dragans Kopitovičs, Rajko Kosičs, Džemals Luskovičs, Vaņa Mugosa, Cvetko Pajkovičs, Radmila Petroviča, Dimitrije Rasoviča, Jovica Receviča un Dragans Samardzičs. Melnkalnes nacionālās federācijas ir organizācijas, kas koordinē visus viņu individuālo sporta veidu aspektus. Viņi ir atbildīgi par apmācību, sacensībām un sava sporta veida attīstību. Pašlaik Melnkalnē darbojas 19 vasaras sporta veidu un 1 ziemas sporta veidu olimpiskās federācijas. Melnkalne olimpiskajās spēlēs «Executive board». Arhivēts no oriģināla, laiks: 2020. gada 29. septembrī. Skatīts: 2020. gada 6. maijā. Arhivēts 2020. gada 29. septembrī, Wayback Machine vietnē. Oficiālā mājaslapa Melnkalnes profils SOK mājas lapā