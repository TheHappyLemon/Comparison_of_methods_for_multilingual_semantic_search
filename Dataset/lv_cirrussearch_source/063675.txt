Pedro Virhiljo Roča Frančeti (spāņu: Pedro Virgilio Rocha Franchetti, dzimis 1942. gada 3. decembrī, miris 2013. gada 2. decembrī) bija Urugvajas futbolists un futbola treneris, spēlēja pussarga un uzbrucēja pozīcijā. Savas karjeras lielāko daļu pavadījis Urugvajas komandā Peñarol un Brazīlijas komandā São Paulo. Ar Peñarol komandu astoņas reizes kļuvis par Urugvajas čempionu, kā arī ieguvis trīs Copa Libertadores un divus Starpkontinentālos kausus. 1977. gadā kļuvis arī par Brazīlijas čempionu. Urugvajas futbola izlasi pārstāvējis no 1961. līdz 1974. gadam, 52 mačos gūstot 17 vārtus. Piedalījies 1962., 1966., 1970. un 1974. gada FIFA Pasaules kausā. Pēc karjeras beigām kļuvis par treneri. Strādājis pārsvarā Brazīlijā, bet vadījis klubus arī Portugālē un Japānā. Peñarol Urugvajas pirmā divīzija: 1959, 1960, 1961, 1962, 1964, 1965, 1967, 1968 Copa Libertadores: 1960, 1961, 1966 Starpkontinentālais kauss: 1961, 1966 São Paulo Brazīlijas A sērija: 1977 Campeonato Paulista: 1971, 1975 WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) FBref spēlētāja profils (angliski)