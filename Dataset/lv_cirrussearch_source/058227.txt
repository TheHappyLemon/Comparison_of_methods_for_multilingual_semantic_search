Žuzē Žuau Altafīni (portugāļu: José João Altafini, dzimis 1938. gada 24. jūlijā), pazīstams arī kā "Macola" (savas karjeras sākumā viņš līdzinājās leģendārajam itāļu futbolistam Valentino Macolam), ir bijušais Brazīlijas futbolists, spēlēja uzbrucēja pozīcijā. Savu karjeru Altafīni iesāka Brazīlijas komandā Sanpaulu "Palmeiras". Tomēr savus vislielākos panākumus viņš ieguva Itālijas komandā AC Milan. Vēlāk spēlējis Itālijas komandās SSC Napoli un Juventus, bet karjeras noslēgumā spēlējis Šveicē. Altafīni bija ļoti rezultatīvs uzbrucējs. Vairāk nekā 50 gadus viņam piederēja visvairāk gūto vārtu rekords vienā Eiropas kausa sezonā. 1962–63. gada sezonā viņš guva 14 vārtus. Ar 216 vārtiem, viņš ir arī ceturtais visu laiku labākais vārtu guvējs Itālijas Serie A (dalīti ar Džuzepi Mecu). Starptautiskā līmenī viņš pārstāvēja gan Brazīlijas, gan Itālijas futbola izlasi. Ar Brazīliju uzvarējis 1958. gada FIFA Pasaules kausā, bet ar Itāliju viņš piedalījās 1962. gada FIFA Pasaules kausā. Milan Itālijas Serie A: 1958–59, 1961–62 Eiropas kauss: 1962–63 Juventus Itālijas Serie A: 1972–73, 1974–75 Brazīlija FIFA Pasaules kauss: 1958 Individuālie sasniegumi Itālijas Serie A labākais vāŗtu guvējs: 1960–61 Eiropas kausa labākais vārtu guvējs: 1962–63 «José Joao Altafini». www.magliarossonera.it. Arhivēts no oriģināla, laiks: 2014-05-06. Skatīts: 2021-08-27. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski)