Progress MS-22 (Прогресс МС-22; SKS apzīmējums ISS-83P) bija Krievijas automātisks Progress-MS sērijas kravas kosmosa kuģis, kas Starptautiskajā kosmosa stacijā (SKS) nogādāja kravu. Tas orbītā tika palaists 2023. gada 9. februārī. Progress MS-22 darbību beidza 2023. gada 21. augustā. Kopējā kravas masa starta brīdī bija 2534 kg. Īpašajās tvertnēs ietilpa degviela (720 kg), saspiestas gāzes (slāpeklis) (41 kg), ūdens (420 kg). Hermētiskajā kravas telpā (pavisam 1 357 kg) bija iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces. Progress MS-22 tika palaists 2023. gada 9. februārī 06:15:36 UTC ar nesējraķeti Sojuz-2.1a no Baikonuras kosmodroma. 11. februārī 08:45:21 UTC kosmosa kuģis saslēdzās ar SKS automātiskā režīmā pie Zvezda moduļa. 2023. gada 20. augustā 23:50:30 UTC Progress MS-22 atvienojās no SKS. 21. augustā 02:58:41 UTC tika iedarbināts dzinējs bremzēšanas manevram. Kravas kuģis iegāja Zemes atmosfēras blīvajos slāņos un sadega. Nesadegušās daļas aptuveni 03:35 UTC iekrita Klusā okeāna dienvidu daļā. Россия отправила к МКС первый в 2023 году грузовой корабль «Прогресс» novosti-kosmonavtiki.ru, 2023-02-09 Progress MS-22 lifts off Anatoly Zak Progress-MS 01 — 24 Gunter Dirk Krebs