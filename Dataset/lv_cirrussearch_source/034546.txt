Takuja Oniši (大西 卓哉, Ōnishi Takuya, dzimis 1975. gada 22. decembrī) ir Japānas kosmonauts. 1998. gadā Takuja Oniši ieguva inženiera bakalaura grādu aeronautikas un kosmiskās inženierijas specialitātē Tokijas Universitātē. Viņš strādāja lidsabiedrībā All Nippon Airways Hanedas lidostā. Beikersfīldā Kalifornijā Oniši pabeidza lidotāja apmācības divu gadu kursus un Tokijā viena gada kursus. 2003. gadā viņš sāka strādāt par lidmašīnas Boeing 767 pilotu. 2009. gada 25. februārī Takuja Oniši tika izvēlēts par JAXA kosmonauta kandidātu. 1. aprīlī uzņemts kosmonautu sagatavošanas grupā. Augustā devās uz ASV, kur līdz 2011. gada jūlijam apguva kosmonauta vispārējās un Starptautiskās kosmosa stacijas apkalpošanai nepieciešamās iemaņas. Takujas Oniši pirmais kosmiskais lidojums sākās 2016. gada jūlijā, ar kosmosa kuģi Sojuz MS-01 dodoties uz Starptautisko kosmosa staciju. Viņš bija 48. ekspedīcijas un 49. ekspedīcijas lidojuma inženieris. Uz zemes atgriezās 2016. gada oktobrī. Kosmisko lidojumu kopsavilkums: Vikikrātuvē par šo tēmu ir pieejami multivides faili. Skatīt: Takuja Oniši. Biogrāfija JAXA mājaslapā (angliski)