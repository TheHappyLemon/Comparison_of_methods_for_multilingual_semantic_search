Herberts Heinike (vācu: Herbert Heinicke; 1905. gada 14. marts Portualegri — 1988. gada 4. aprīlis Hamburga) bija Vācijas starptautiskais meistars šahā (1953). Piedzimis bagāta vācu imigranta ģimenē Brazīlijā. 1914. gadā Heinikes ģimenes zemes īpašumi tikuši nacionalizēti un tā atgriezusies Vācijā. Beidzis ģimnāziju Erfurtē, pēc tam mācījies komerclietas un strādājis kafijas eksporta kompānijā. 1936. gadā nodibinājis pats savu eksporta kompāniju. Septiņpadsmit reizes uzvarējis Hamburgas pilsētas šaha čempionātos un piedalījies astoņos Vācijas šaha čempionātu finālos, kur lielāko panākumu sasniedzis 1953. gadā Berlīnē, kad aiz Volfganga Uncikera ieņēmis 2. vietu. Veiksmīgi piedalījies arī starptautiskos šaha turnīros: 1939. gadā bijis 3. vietā Bādelsterē, 1941. gadā uzvarējis Grācā, bet 1949. gadā Oldenburgā kopā ar Nikolasu Rossolimo dalījis 3.-4. vietu aiz uzvarētājiem Elmāra Zemgaļa un Jefima Bogoļubova. Pārstāvējis Vācijas komandu lielākajos komandu šaha turnīros: Pasaules šaha olimpiādē piedalījies 1952. gadā; Eiropas komandu šaha čempionātā piedalījies 1957. gadā; neoficiālajā Pasaules šaha olimpiādē piedalījies 1936. gadā. Komandu vērtējumā izcīnījis bronzas medaļu, bet individuālajā vērtējumā izcīnījis sudraba medaļu. Par panākumiem turnīros FIDE 1953. gadā Heinikem piešķīrusi starptautiskā meistara (IM) nosaukumu. Miris no miokarda infarkta. Deutsche Schacheinzelmeisterschaft 1953 in Berlin Das Internationale Turnier 1939 in Bad Elster Oldenburg (1949) OlimpBase :: Men's Chess Olympiads :: Herbert Heinicke OlimpBase :: European Men's Team Chess Championship :: Herbert Heinicke OlimpBase :: unofficial Chess Olympiads :: Herbert Heinicke Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)