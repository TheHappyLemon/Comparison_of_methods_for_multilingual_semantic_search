Rišārs Žuvs (franču: Richard Jouve; dzimis 1994. gada 25. oktobrī Briansonā) ir franču distanču slēpotājs. Piedalījies 2012. gada ziemas jaunatnes olimpiskajās spēlēs Insbrukā. Ieņēma 24. vietu sprintā un 23. vietu 10 km distancē klasiskajā stilā. 2013. gada Pasaules čempionātā junioriem Liberecā ieņēma 40. vietu sprintā. Nākamā gada Pasaules junioru čempionātā izcīnīja sudraba medaļu stafetē. Individuāli labāko rezultātu sasniedza sprintā, ieņemot 12. vietu. Pasaules kausa sacensībās debitēja 2015. gada 17. janvārī Otepē ar 49. vietu sprinta kvalifikācijā. Tā paša gada 14. februārī Estešundā iekļuva sprinta pamatsacensībās un ieņēma 19. vietu. Vēl pēc dažām nedēļām 7. martā Lahti iekļuva sprinta finālā un izcīnīja trešo vietu, pirmo reizi kāpjot uz goda pjedestāla Pasaules kausa posmos. Savā pirmajā Pasaules čempionātā 2017. gadā Lahti ieņēma 16. vietu sprintā un 11. vietu komandu sprintā, startējot kopā ar Likā Šanavā. 2018. gada ziemas olimpiskajās spēlēs Phjončhanā individuāli sprintā arī ieņēma 16. vietu, bet komandu sprintā kopā ar Morisu Manifikā izcīnīja bronzas medaļu. 2019. gada Pasaules čempionātā iekļuva sprinta finālā un ieņēma 4. vietu. Komandu sprintā ieguva 5. vietu, bet stafetē izcīnīja bronzu. 2022. gada ziemas olimpiskajās spēlēs Pekinā izcīnīja bronzas medaļu stafetē. Gan individuālajā, gan komandu sprintā ieņēma 7. vietu. Startēja arī 15 km distancē, kur ierindojās 49. vietā. 2022. gada 3. martā Drammenē izcīnīja savu pirmo uzvaru Pasaules kausa posmos. 2021.—2022. gada sezonā kļuva par Pasaules kausa ieguvēju sprintā. Līdz ar to viņš kļuva par pirmo Francijas slēpotāju, kurš ieguvis kristāla globusu šajā disciplīnā. Tuvāko sekotāju kopvērtējumā Juhannesu Hesflotu Klēbo viņš apsteidza par sešiem punktiem. Sezonas lielajā kopvērtējumā Žuvs ieņēma 4. vietu. 2023. gada Pasaules čempionātā Planīcā kopā ar Reno Žē ieguva bronzas medaļu komandu sprintā. «Podium historique pour Richard Jouve». ski-nordique.net (franču). 2015. gada 7. marts. Skatīts: 2023. gada 28. februārī. «Milestones set at Drammen City Sprint». fis-ski.com (angļu). 2022. gada 3. marts. Skatīts: 2023. gada 28. februārī. «Final Sprint day of the season concludes in Falun». fis-ski.com (angļu). 2022. gada 11. marts. Skatīts: 2023. gada 28. februārī. «Jouve triumphs in Cross-Country World Cup at Falun to become first French winner of sprint crystal globe». insidethegames.biz (angļu). 2022. gada 11. marts. Skatīts: 2023. gada 28. februārī. Vikikrātuvē par šo tēmu ir pieejami multivides faili. Skatīt: Rišārs Žuvs. Olympedia profils (angliski) FIS profils (distanču slēpošana) (angliski)