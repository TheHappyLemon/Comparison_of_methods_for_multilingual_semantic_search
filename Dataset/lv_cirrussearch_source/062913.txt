"Novākt Kārteru" (angļu: Get Carter) ir 1971. gada Apvienotās Karalistes kriminālfilma, kuras režisors un scenārija autors ir Maiks Hodžess. Filmā galvenās lomas atveido Maikls Keins, Ians Hendrijs, Džons Osborns un Brita Ēklanda. Filma ir balstīta uz Teda Luisa 1970. gada romāna Jack's Return Home. Filma stāsta par Londonas gangsteri Džeku Kārteru (Keins), kurš atgriežas savā dzimtajā pilsētā Ņūkāslā, lai apmeklētu viņa brāļa bēres pēc tam, kad viņš ir mīklainos apstākļos gājis bojā autoavārijā. "Novākt Kārteru" pirmizrāde notika 1971. gada 3. februārī. Filma Apvienotajā Karalistē guva kases ieņēmumu panākumus un saņēma dažādus kritiķu vērtējumus. Filma tika slavēta par Keina sniegumu un tehniskajiem sasniegumiem, bet tika kritizēta par sarežģīto sižetu, vardarbību un amorālismu, jo īpaši Kārtera acīmredzamo nožēlas trūkumu par savu rīcību. Filma ASV saņēma daudz pozitīvāku kritiķu novērtējumu. "Novākt Kārteru" laika gaitā ir kļuvusi par kulta filmu. Tā ir ietekmējusi tādus režisorus kā Gaju Ričiju un Kventinu Tarantīno. 1999. gadā Britu Kinoinstitūts filmu ierindoja sava visu laiku labāko britu filmu saraksta 20. vietā. 2004. gadā žurnāls Total Film, aptaujājot 25 kritiķus, "Novākt Kārteru" nosauca par visu laiku labāko britu filmu. Zemu novērtēts rīmeiks ar tādu pašu nosaukumu tika izlaists 2000. gadā, ar Silvestru Stalloni galvenajā lomā. Geoff Mayer. Guide to British Cinema. Greenwood Publishing Group, 2003. ISBN 978-0-313-30307-4. Ralph McLean. «Cult Movies: Crime classic Get Carter back in cinemas and on Blu-ray in 4K restored form». The Irish News (angļu), 2022-05-27. Skatīts: 2022-07-20. cinephiliabeyond. «‘Get Carter’: Why Mike Hodges’ Uncompromising Gangster Film Gained Cult Following • Cinephilia & Beyond». Cinephilia & Beyond (en-US), 2015-07-23. Skatīts: 2022-07-20. «'Get Carter': Quentin Tarantino's favourite British film». faroutmagazine.co.uk (en-US). 2021-03-10. Skatīts: 2022-07-20. «Get Carter tops British film poll» (en-GB). 2004-10-03. Skatīts: 2022-07-20. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Rotten Tomatoes profils (angliski)