OMV Petrom S.A. ir Rumānijas enerģētikas uzņēmums. Tas ir lielākais uzņēmums valstī, kā arī lielākais naftas un dabasgāzes ražotājs Dienvidaustrumeiropā. Uzņēmuma īpašnieks ir Austrijas enerģētikas uzņēmums OMV. Galvenais birojs atrodas Bukarestē. Dibināts 1999. gadā. Uzņēmums kopš 2013. gada ir OMV Petrom Bukarestes starptautiskā pusmaratona galvenais sponsors. 1991. gadā tika dibināta Autonomā naftas administrācija PETROM (Regia Autonomă a Petrolului PETROM), kurā apvienoja Rumānijas naftas operācijas. 1997. gadā tā pārveidota par valsts uzņēmumu Societatea Naţională a Petrolului PETROM (SNP PETROM). 2003. gadā sākās Petrom privatizācijas process. 2004. gadā 51 % Petrom kapitāldaļu iegādājās Austrijas enerģētikas uzņēmums OMV. 2005. gadā uzņēmums tika reorganizēts sešās nodaļās. 2005. gadā sešas naftas platformas tika pārdotas Rumānijas uzņēmumam Grup Servicii Petroliere. 2006. gadā Petrom ieguva 99,9 % kapitāldaļu OMV meitas uzņēmumos Rumānijā, Bulgārijā un Serbijā, tai skaitā 178 degvielas uzpildes stacijas. 2010. gada 1. janvārī uzņēmuma nosaukums tika mainīts uz OMV Petrom S.A.. Janvāra beigās 16,5 % OMV Petrom kapitāldaļu iegādājās investors no Polijas. Decembrī Bukarestes ziemeļu daļā tika atklāts uzņēmuma jaunais biroja komplekss Petrom City. «OMV Petrom History». Arhivēts no oriģināla, laiks: 2015. gada 22. martā. Skatīts: 2015. gada 7. maijā. Vikikrātuvē par šo tēmu ir pieejami multivides faili. Skatīt: OMV Petrom. Oficiālā vietne Petrom vietne