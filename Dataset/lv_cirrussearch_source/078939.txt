"Vikinomika: Kā masu sadarbība maina visu" (angļu: "Wikinomics: How Mass Collaboration Changes Everything") ir Dona Tapskota un Entonija D. Viljamsa grāmata, kas publicēta 2006. gadā. Tehnoloģiskās pārmaiņas lielā mērā ietekmē pasauli. Pastāv vairāku veidu revolūcijas: tehniskā revolūcija, demogrāfiskā revolūcija, ekonomiskā revolūcija un sociālā revolūcija. Tehniskā revolūcija ir attiecināma uz tehnoloģiskajām pārmaiņām 20. gadsimtā. Mainoties tehnoloģijām, mainās lietotāju un ražotāju attiecības. Nepieciešamas inovācijas, lai padarītu produktu noderīgu dažādām auditorijām. Demogrāfiskā revolūcija raksturo dažādu paaudžu atšķirības no tehnoloģiju attīstības aspekta. 21. gadsimta Interneta lietotāji tiek uzskatīti par digitālo paaudzi. Ekonomiskā revolūcija ir saistīta ar tehnoloģiju attīstības un lietotāju sadarbības ietekmi uz ekonomiku. Šī revolūcija ietekmē kompāniju un korporāciju inovatīvos procesus un sadarbību ar pārējo pasauli. Ir nepieciešams sadarboties, dalīties ar idejām, konsultēties un būt atvērtam. Kā galvenie argumenti kompāniju attīstībā ir atvērtība jaunām idejām un caurspīdība. Sociālā revolūcija ir devusi iespēju veidoties internacionālām kopienām. Tās ietekmē ir palielinājusies sociālo tīklu nozīme. Bez lietotāju līdzdalības nav iespējams radīt konkurētspējīgu produktu. Patērētājs kļūst par radītāju. Nozīmīgs faktors tehnoloģiju un politikas attīstībā ir pilsoniskā līdzdalība. YouTube - Authors@Google: Don Tapscott