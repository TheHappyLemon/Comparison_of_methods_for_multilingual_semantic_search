Karolinišķu seņūnija‎ (lietuviešu: Karoliniškių seniūnija) ir Viļņas mikrorajons un seņūnija. Mikrorajona celtniecība tika uzsākta 1971. gadā. Karolinišķes aizņem aptuveni 3,7 km² platību. No tā ap 1,015 km² ir Neres krasta nogāze un ap 0,11 km² neliels mežs, saukts par Pasaku parku (lietuviešu: Pasakų parkas). Šajā mikrorajonā atrodas augstākā ēkā Lietuvā, Viļņas televīzijas tornis. Karolinišķes bija 1991. gada janvāra notikumu galvenā norises vieta. Mikrorajona nosaukums nācis no bijušās muižas saimnieces Karolinkas vārda. 1991. gada 11.-13. janvārī pie televīzijas torņa bojā gāja 13 cilvēki. Pēc šiem notikumiem astoņas ielas šajā mikrorajonā tika nosauktas bojā gājušo aizstāvju vārdā.