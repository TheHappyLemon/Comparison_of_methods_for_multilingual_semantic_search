Pīters Braiens Geibriels (angļu: Peter Brian Gabriel; dzimis 1950. gada 13. februārī) ir angļu mūziķis, dziedātājs un multiinstrumentālists. Plašāk pazīstams kā progresīvā roka grupas "Genesis" flautists un vokālists, Geibriels ir laidis klajā daudzus soloalbumus un radījis kinofilmu skaņu celiņus. Pīters Geibriels arī ir pasaules mūzikas ierakstu izdevniecības "Real World Records" dibinātājs un dažādos veidos turpina popularizēt atšķirīgu tautu mūziku. Geibriels arī uzskatāms par vienu no pirmajiem cilvēkiem, kas pētījis iespējas mūziku izplatīt digitālā formā. Pīters Geibriels ir dzimis 1950. gada 13. februārī. Jau skolas gados viņš izveidoja grupu “Genesis”, kurā dziedot un rakstot dziesmas, kļuva populārs. Tērpies fantastiskos tērpos un pārklājis seju ar grimu Geibriels pārvērta grupas uzstāšanās par mini izrādēm. Pēc grupas septītā albuma ierakstīšanas “The Lamb Lies Down on Broadway” (1974), kurš atnesa grupai un Geibrielam popularitāti, viņš pameta “Genesis” un uzsāka solo karjeru. Pirmajos solo albumos Geibriels plaši izmantoja afrikāņu ritmus, neparastas skaņas un eksotiskus motīvus. Lielu popularitāti guva viņa dziesmas “Solysbury”, “Shock The Monkey” un mirušajam Dienvidāfrikas aktīvistam Stīvenam Biko veltītā dziesma “Biko” (1980). Geibriels ir dibinājis organizāciju WOMAD (World of Music, Arts and Dance) lai sekmētu dažādu kultūru mūziķu uzstāšanās un ierakstus. 1982. gadā viņš devās turnejā pa Ziemeļameriku, 1987. gadā vinnēja deviņas MTV balvas par dziesmu “Sledgehammer” no albuma “So”, un 1988. gadā sacerēja un ierakstīja mūziku Mārtina Skorsēzes filmai “Kristus pēdējā kārdināšana” (“The Last Temptation of Christ”). 1989. gadā Geibriels savu dziesmu “Red Rain” ziedoja kustības Greenpeace labdarības albumam “Rainbow Warriors”, 1991. gadā viņš dibināja cilvēktiesību programmu "Witness". 1977: Peter Gabriel (I, Car) 1978: Peter Gabriel (II, Scratch) 1980: Peter Gabriel (III, Melt) 1982: Peter Gabriel (IV, Security) 1986: So 1992: Us 2002: Up 2010: Scratch My Back 2011: New Blood 2023: i/o Oficiālā mājas lapa