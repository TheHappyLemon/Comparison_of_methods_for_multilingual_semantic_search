2001 Mars Odyssey ir ASV NASA starpplanētu zonde, kas atrodas orbītā ap Marsu. Tas ir apgādāts ar spektrometriem, attēlu uzņemšanas kamerām un citiem zinātniskajiem instrumentiem, lai pētītu planētu. Kosmiskais aparāts kalpo arī kā sakaru retranslators starp visurgājējiem Mars Exploration Rover un Zemi. Mars Odyssey tika palaists 2001. gada 7. aprīlī ar nesējraķeti Delta-2 no Kanaveralas zemesraga. Tas sasniedza Marsu 2001. gada 24. oktobrī. Orbītas augstuma samazināšanai tika izmantoti aerobremzēšanas manevri, kas turpinājās līdz 2002. gada janvārim. Zinātnisko novērojumu posms sākās 2002. gada 19. februārī. 2001 Mars Odyssey galvenie zinātniskie instrumenti ir: THEMIS (Thermal Emission Imaging System) - kamera attēlu uzņemšanai redzamajā un infrasarkanajā spektrā. GRS (Gamma Ray Spectrometer). Tas satāv no paša gamma spektrometra, augsto enerģiju neitronu detektora HEND (izgatavots Krievijā) un neitronu spektrometra NS. Paredzēts ķīmisko elementu sadalījuma, galvenokārt ūdens daudzuma, noteikšanai uz Marsa virsmas un nelielā dziļumā. MARIE (Mars Radiation Environment Experiment) - paredzēts radiācijas mērīšanai laidojuma laikā uz planētu un Marsa orbītā, lai novērtētu iespējamās apstarošanas dozas cilvēkam. Mars Odyssey NASA mājas lapa Mars Odyssey blog