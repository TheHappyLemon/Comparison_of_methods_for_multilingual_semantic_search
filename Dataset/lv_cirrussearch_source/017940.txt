Buska (ukraiņu: Буськ) ir pilsēta Ukrainas rietumos, Ļvivas apgabalā pie Rietumu Bugas. Līdz 2020. gadam Buskas rajona centrs. Rakstos pirmoreiz minēta 1097. gadā un ietilpa Kijevas Krievzemē. 1241. gadā mongoļu nodedzināta. 1411. gadā tai tika piešķirtas Magdeburgas tiesības. No 14. gadsimta otrās puses ietilpa Polijā, vēlāk - Žečpospolitā. Pēc Polijas pirmās dalīšanas 1772. gadā pilsēta iekļāvās Austrijas impērijā. Pēc Pirmā pasaules kara Buska tika iekļauta jaunizveidotajā Polijas valstī. Sākoties Otrajam pasaules karam, pamatojoties uz Molotova-Ribentropa paktu, Busku ieņēma PSRS karaspēks. Pēc Vācijas uzbrukuma PSRS Busku ieņēma vācieši. Pilsētas ebreju iedzīvotāji tika iznīcināti holokaustā. Pēc Otrā pasaules kara lielākā daļa atlikušie poļu iedzīvotāji pārcēlās vai tika padzīti uz dzīvi Polijā, sevišķi uz tās rietumu apgabaliem, no kuriem savukārt tika padzīti vācieši. Līdz 1991. gadam Buska atradās Ukrainas PSR sastāvā. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 134. lpp. Vikikrātuvē par šo tēmu ir pieejami multivides faili. Skatīt: Buska.