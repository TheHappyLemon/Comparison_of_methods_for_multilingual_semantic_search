Bačanu salas (indonēziešu: Kepulauan Bacan) ir salu grupa Indonēzijā, Moluku arhipelāgā. Administratīvi ietilpst Ziemeļmoluku provincē, daļa no Dienvidhalmaheras apriņķa. Lielākā pilsēta ir apriņķa centrs Labuha. Vēsturiski salās līdz pat 19. gadsimta beigām pastāvēja neatkarīgs Bačanas sultanāts. Salas izvietojušās Indonēzijas austrumdaļā uz dienvidrietumiem no Halmaheras. Austrumos tās apskalo Moluku jūra, dienvidos Obi šaurums atdala no Obi salām, bet Patinti šaurums austrumos — no Halmaheras. Sastāv no vienas galvenās salas — Bačanas (1900 km²) un ap 80 mazākām salām, no kurām lielākās ir Kasiruta (394 km²) un Mandioli (230 km²). Salas ir vulkāniskas izcelsmes, reljefā pauguraini līdzenumi un kalni; augstākā virsotne ir Batusibela (1611 m vjl) Bačanas salā. Salās valda tropiskais klimats. Ainavā dominē tropiskie lietusmeži. Vikikrātuvē par šo tēmu ir pieejami multivides faili. Skatīt: Bačanu salas.