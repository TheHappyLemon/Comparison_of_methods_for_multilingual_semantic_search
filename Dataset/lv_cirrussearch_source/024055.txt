Sekvojas (Sequoia) ir ciprešu dzimtas ģints. Tie ir mūžzaļi, vienmājas skuju koki. Ģintī ir tikai viena suga — mūžzaļā sekvoja (Sequoia sempervirens). Tie ir vieni no pasaulē augstākajiem kokiem, to augstums var sasniegt 115 metrus, diametrs — 6—11 metrus, sekvojas var sasniegt 2200 gadu vecumu. Sekvojas ir sastopamas gar Klusā okeāna piekrasti ASV, no Oregonas štata dienvidrietumiem līdz Kalifornijā esošajai Santalusijas grēdai. Latvijas padomju enciklopēdija. 8. sējums. Rīga : Galvenā enciklopēdiju redakcija. 642. lpp. «Sequoia». Britannica.com. Skatīts: 2014. gada 20. maijā.