Neijī pie Sēnas (franču: Neuilly-sur-Seine), zināma arī kā Neijī, ir komūna, pilsēta Francijas ziemeļrietumos, Augšsēnas departamentā. 6,8 kilometru no Parīzes centra. Pilsētas teritoriju galvenokārt veido atsevišķi mikrorajoni, kā arī vairāki korporatīvie biroju un ārvalstu vēstniecības. Tā ir bagātākā un dārgākā Parīzes priekšpilsēta. Kopā ar Parīzes 16. un 7. apgabalu Neijī pie Sēnas pilsēta veido turīgāko un prestižāko dzīvojamo rajonu visā Francijā. Sākotnēji Neijī bija mazs ciemats Viljē jurisdikcijā — lielāka apdzīvotā vieta, kas jau viduslaiku avotos tika pieminēta jau 832. gadā un ko tagad absorbējusi Levaluā-Perrē komūna. Tikai 1222. gadā Sēnas krastos tika izveidota maza Neijī apdzīvota vietā, kura pirmo reizi tika pieminēta Sendenī abatijas hartā: nosaukums viduslaiku latīņu valodā tika ierakstīts kā Portus de Lulliaco. 1224. gadā Sendenī hartā pilsētas nosaukums bija minēts kā Lugniacum. 1266. gadā pārdošanas līgumā pilsētas nosaukums tika minēts kā Luingni. 1316. gadā dokumentos parādījās pilsētas nosaukums kā Nully, kas atšķiras no iepriekš reģistrētajiem. Dokumentos, kas datēts ar 1376. gadu, nosaukums atkal tika ierakstīts kā Nulliacum. Nākamajos gadsimtos pilsētas nosaukums mainījās starp Luny un Nuly, un tikai pēc 1648. gada vārds noteikts ka pilsētas nosaukums būs Nuly. Līdz Franču revolūcijai pilsēta bieži tika dēvēta par Port-Neuilly, taču 1790. gadā izveidojot komūni Port tika atmesta un jauno izveido komūnu nosauca vienkārši par Neuilly. 1860. gada 1. janvārī Parīzes pilsēta tika paplašināta, pievienojot kaimiņu komūnas. Šajā gadījumā daļu Neijī pie Sēnas teritorijas pievienoja Parīzes pilsētai, pašreizējā Ternē apkārtne, Parīzes 17. apgabalā. 1867. gada 11. janvārī daļa Neijī pie Sēnas teritorijas tika atdalīta un apvienota ar daļu no Klišī teritorijas, lai izveidotu Levaluā-Perrē komūnu. 1878. gada 4. jūnijā tika nodibināta vecākā Parīzes sinagoga — Neijī sinagoga. 1897. gada 2. maijā komūnas nosaukums oficiāli kļuva par Neijī pie Sēnes (Neuilly-sur-Seine), lai to atšķirtu no citām Francijas komūnām, ko sauc arī par Neijī. Tomēr lielākā daļa cilvēku turpina pilsētu saukt kā "Neijī". 1900. gada vasaras olimpisko spēļu laikā Neijī pie Sēnas teritorijā tika aizvadīts basku pelotas turnīrā. 1906. gadā pilsētas teritorijā tika izveidota Parīzes amerikāņu slimnīca. 1919. gadā šeit tika parakstīts Neijī līgums, kurš noteica Bulgārijas stāvokli pēc Pirmā pasaules kara. 1929. gadā Buloņas mežs, kas līdz šim bija sadalīts starp Neijī pie Sēnas un Buloņas-Bijankūras pilsētām, pilnībā tika iekļauts Parīzes pilsētas teritorijā. No 1983. līdz 2002. gadam pilsētas mērs bija Francijas prezidents Nikolā Sarkozī. Neijī pie Sēnas teritorijā atrodas trīs metro stacijas no Parīzes 1. metrolīnijas: Porte Maillot, Les Sablons un Pont de Neuilly. Kā arī tās teritorijai ir vairāki Parīzes pilsētas sabiedriskie transporti — 43, 73, 82, 93, 157, 158, 163, 164 un 174. Neijī pie Sēnas atrodas netālu no Francijas galvenā biznesa rajona Ladefānsa, un tajā atrodas arī vairāki uzņēmumu galvenie biroji: Bureau Veritas, Chanel, Marathon Media, JCDecaux, Thales Group, M6 Group, Sephora, PricewaterhouseCoopers, Parfums Christian Dior, Orangina, Grant Thornton International un citi. Žans Batists Šarko (1867—1936) — franču polārpētnieks Rožē Martēns di Gārs (1881—1958) — rakstnieks Žaks Prevērs (1900—1977) — dzejnieks Robērs Šapats (1922—1997) — riteņbraucējs un žurnālists Žans Pols Belmondo (1933—2021) — aktieris Karola Bukē (1957) — aktrise Marina Lepena (franču: Marine Le Pen 1968) – franču politiķe Q124036546. «Dans quelles communes paie-t-on le plus l'ISF?». Lefigaro.fr. 2017. gada 7. novembris. Skatīts: 2019. gada 25. marts. «How Brexit has made a Paris suburb the most expensive place to buy property in France». Thelocal.fr. 2018. gada 29. oktobris. Skatīts: 2019. gada 25. marts. Les 80 communes où se concentrent les plus hauts revenus Sports-reference.com Summer Olympics Paris 14 June 1900 men's basque pelota two-teams results., Sports-reference.com, Accessed 14 November 2010. Vikikrātuvē par šo tēmu ir pieejami multivides faili. Skatīt: Neijī pie Sēnas. Encyclopædia Britannica raksts (angliski)