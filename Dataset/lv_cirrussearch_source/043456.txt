Mars Polar Lander tika palaists kopā ar "Deep space 2" aparātiem, kuru mērķis bija ieurbties gruntī. Aparāta uzdevums bija nosēsties Marsa dienvidpola polārajos apgabalos un pētīt Marsa ledu un grunti sasaluma joslā. Aparāts startēja 1999. gada 3. janvārī un Marsu sasniedza 1999. gada 3. decembrī. Aparātam bija jānosēžas izmantojot bremzēšanas raķešdzinēju un nolaišanās gaitā jānomet "Deep space 2" zondes. Taču sazināties ar nolaižamo aparātu pēc tam, kad tam bija jānosēžas, neizdevās. Izmeklēšanas laikā, kā visticamākā aparāta pazušanas versija tika izvirzīta programmatūras un sensoru kļūda, kas nolaižamā aparāta balsta kāju atlocīšanas radīto vibrāciju kļūdaini uzskatīja par vibrācijām, kas rodas nosēžoties un šī iemesla dēļ borta dators bremzēšanas dzinēju atslēdza par agru brīdī, kad zonde bija 40 metru augstumā virs virsmas. Rezultātā zonde vienkārši nogāzās un Marsa virsmas. Vikikrātuvē par šo tēmu ir pieejami multivides faili. Skatīt: Mars Polar Lander. Encyclopædia Britannica raksts (angliski)