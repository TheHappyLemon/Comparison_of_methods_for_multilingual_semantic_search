5. šaha olimpiāde notika no 1933. gada 12. jūnija līdz 23. jūnijam Kentas grāfistes ostas pilsētā Folkestonā, Anglijas dienvidrietumos. Bija paredzēts, ka olimpiāde 1932. gadā notiks Spānijā. Tomēr Spānijas šaha federācija, novērtējot savas finanšu iespējas, no olimpiādes organizācijas atteicās. FIDE kongress 1932. gadā apstiprināja ASV priekšlikumu olimpiādi rīkot 1933. gadā Čikāgā. Pasaules finanšu krīze bija skārusi arī ASV šaha federāciju un arī tā "Nāciju turnīra" rīkošanu atteica. Lai gan līdz olimpiādes sākumam bija atlicis maz laika, situāciju glāba Lielbritānijas šaha federācija, uzņemoties organizatora lomu. Olimpiādē piedalījās 15 komandas. Visas komandas spēlēja vienā grupā pēc apļa sistēmas, tas ir, katra ar katru. Turnīra rezultāti apkopoti nākamajā tabulā: Latviju pārstāvēja četri šahisti, rezervistu sūtīt neļāva finanšu trūkums. Latvijas komandas (9. vieta) dalībnieku rezultāti apkopoti nākamā tabulā: Latvijas šahistam V. Hāzenfūsam izdevās uzstādīt savdabīgu rekordu — nospēlēt visīsāko rezultatīvo partiju. Kombe (Skotija) — Hāzenfūss (Latvija) 1. d4 c5 2. c4 cxd4 3. Zf3 e5 4. Zxe5?? Da5+ (Skat. diagrammu). Baltie padevās. Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 150.—151. lpp. ISBN 5-85 270-005-3. (krieviski) Ю. Авербах, Б. Туров. Шахматные олимпиады (krievu). Москва : Физкультура и спорт, 1974. 276.—277. lpp. Andris Frīde, Alnis Auziņš. Latvija pasaules šaha olimpiādēs. Rīga : Latvijas sporta muzejs, 1993. 51.—55. lpp. Ю. Авербах, Б. Туров. Шахматные олимпиады (krievu). Москва : Физкультура и спорт, 1974. 18.—21. lpp. 5th Chess Olympiad: Folkestone 1933 (angliski)