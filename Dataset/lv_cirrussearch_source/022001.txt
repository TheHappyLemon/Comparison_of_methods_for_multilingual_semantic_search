Sekretariāts (angļu: Secretariat; 1970. gada 30. marts — 1989. gada 4. oktobris) bija amerikāņu tīrasiņu sacīkšu zirgs. 1973. gadā kļuva par pirmo ASV trīskāršā kausa ieguvēju pēdējo 25 gadu laikā. Visās trijās sacensībās, kas ietilpa trīskāršā kausa sacensību ciklā, Sekretariāts uzstādīja distances rekordus — Kentuki derbijā uzvarēja ar 1:59 2/5, Preakness Stakes — 1:53 un Belmont Stakes — 2:24. Visi šie rekordi nav pārspēti līdz mūsdienām. Sekretariāts tiek uzskatīts par vienu no visu laiku izcilākajiem tīrasiņu zirgiem. 1999. gadā ESPN to ierindoja 35. vietā 20. gadsimta izcilāko sportistu sarakstā, tas bija augstāk ierindotais sacīkšu zirgs rangā. Laikraksts The Blood-Horse to ierindoja otrajā vietā pēc Man o' War zirga 100 labāko 20. gadsimta ASV sacīkšu zirgu rangā. Zirga īpašniece bija Penija Čenerija, to trenēja Lisjēns Lorēns, lielāko daļu zirga sacīkšu karjeras viņa žokejs bija kanādietis Rons Tērkots. Sekretariāts bija 168 cm augsts un 533 kg smags. «Sham: In the Shadow of a Superhorse». California Thoroughbred. Skatīts: 2012. gada 24. maijs. Hegarty, Matt. «Secretariat awarded Preakness record at 1:53 after review». Daily Racing Form, 2012. gada 19. jūnijs. Skatīts: 2012. gada 19. jūnijs. Top North American athletes of the century Oficiālā tīmekļa vietne ESPN Sports Century