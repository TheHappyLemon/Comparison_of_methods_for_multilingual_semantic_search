Nikolajs V (latīņu: Nicholaus V; dzimis 1397. gada 15. novembrī; pilsoniskais vārds — Tommazo Paruntučelli (Tommaso Parentucelli), miris 1455. gada 24. martā) bija renesanses laika Romas pāvests no 1447. gada līdz nāvei 1455. gadā. Drīz pēc ievēlēšanas amatā spēja novērst iepriekšējo pāvestu pretrunas starp pāvestiem un baznīcas konciliem. Ap 1455. gadu Nikolajam V izdevās panākt mieru Pāvesta valstī un Itālijā. Nikolaja V vadībā Romā atjaunoja un cēla no jauna daudzas celtnes, tai skaitā Svētā Pētera baziliku. Atbalstīja daudzus māksliniekus un zinātniekus. Nikolajs V ir Vatikāna bibliotēkas dibinātājs. Nikolaja V pontifikāta laikā 1453. gadā krita Konstantinopole. Nikolajs V nespēja veikt dziļākas baznīcas reformas, kas, iespējams, noveda pie reformācijas kustības 16. gadsimtā. Vikikrātuvē par šo tēmu ir pieejami multivides faili. Skatīt: Nikolajs V. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski)