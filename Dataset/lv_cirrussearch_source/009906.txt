Vesleskarvets (norvēģu: Vesleskarvet) ir ap 250 m augsts nunataks Antarktīdā, Karalienes Modas Zemē. Izvietojies Ālmana grēdas ziemeļrietumos 220 km no okeāna piekrastes. Nunatakam no ziemeļu puses piekļaujas ledus vairogs, dienvidu pusē ir stāva krauja. Nunataku atklāja un 1949.—1952. gados nokartēja Modheimas ekspedīcija. Nunataka plakanās virsotnes un nosacīti ērtā piekļūšanas ceļa dēļ tas tika izvēlēts par Dienvidāfrikas polārstacijas SANAE IV būvniecības vietu. Nunataka iežu krāsa ir melna vai tumši brūna. Uz klintīm aug dažas ķērpju sugas un mājo kukaiņi. 25 km no polārstacijas ir sniega vētrasputnu kolonija. SCAR compozite gazeteer «Sanae - Antarctica». Arhivēts no oriģināla, laiks: 2008. gada 30. decembrī. Skatīts: 2008. gada 17. novembrī. Fotogalerija Vesleskarvet Panorama[novecojusi saite] Koordinātas: 71°40′S 2°51′W﻿ / ﻿71.667°S 2.850°W﻿ / -71.667; -2.850