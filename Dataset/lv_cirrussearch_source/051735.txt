Klaukala (somu: Klaukkala; zviedru: Klövskog) ir ciems Somijā, agrākās Dienvidsomijas provinces Ūsimā reģionā, Nurmijerves pašvaldības dienvidu daļā. Tas atrodas 30 km attālumā no Helsinkiem un ietilpst Helsinku aglomerācijā. Blakus ciematam ir Valkjervi ezers, kura izmērs ir aptuveni 1,5 km2 un kas kā Luhtajoki upe noplūst Vantā upē. Klaukalas iedzīvotāju skaits ir vislielākais pašvaldībā — vairāk nekā 17 000. Ciemats ir pusstundas brauciena attālumā no Helsinku centra. Klaukalā ir divas baznīcas: moderna Klaukalas baznīca ar vara pārklājumu, kas uzcelta 2004. gadā, un Svētā Nektārija no Eginas pareizticīgo baznīca, celta 1995. gadā. Klaukala ieguva plašu atpazīstamību Somijā 1899. gadā, kad kāds strādnieks ar cirvi nogalināja 7 cilvēkus viņu mājsaimniecībā. Tā kļuva par asiņaināko miera laika slepkavību Somijas vēsturē un radīja ciemam ilgstošu negatīvu reputāciju. Nurmijärvi kiinnosti uusia muuttajia – eniten vetää Klaukkala (somu valodā) "Simolan torpan kaamea surmatyö". Nurmijärvi-Seura ry. (somu valodā) Nurmijerves pašvaldība: Klaukala