Bora–Hansgrohe (UCI komandas kods: BOH) ir 2010. gadā izveidota profesionāla šosejas riteņbraukšanas komanda. Tā ir reģistrēta Vācijā. Komandas iesākumā galvenais sponsors bija informācijas tehnoloģiju kompānija NetApp. 2010. gadā komandu sponsorēja arī velosipēdu ražotājs Focus Bikes. Pirms 2013. gada sezonas Team NetApp apvienojās ar Lielbritānijas komandu Endura Racing, izveidojot Team NetApp-Endura. Komanda tika izveidota no astoņiem Endura braucējiem un 12 braucējiem no Team NetApp, kuriem arī bija Pro Continental licence. 2014. gada Tour de France pirmajā atpūtas dienā, 15. jūlijā, komanda paziņoja, ka ir parakstījusi sponsorēšanas līgumu ar Vācijas uzņēmumu BORA, kurš ražo virtuves virsmas tvaika nosūcējus. No 2015. gada sezonas sākuma komandas nosaukums bija Bora-Argon 18, Argon 18 bija komandas velosipēdu sponsors. 2016. gada jūnija beigās, īsi pirms 2016. gada Tour de France, komanda paziņoja, ka no 2017. gada komandas nosaukums tiks mainīts no Bora-Argon 18 uz Bora–Hansgrohe. Hansgrohe ražo santehnikas preces un iepriekš sponsorēja velokrosa Superprestige sacensību sēriju. Pēc tam, kad tika paziņots, ka komandai ar triju gadu līgumu pievienosies Peters Sagans, augustā Specialized paziņoja, ka nomainīs Argon 18 kā ekipējuma sponsoru, parakstot triju gadu līgumu par velosipēdu, ķiveru, apavu, riepu un ratu piegādi. 2024. gada janvārī 51% komandu pārvaldošā uzņēmuma daļu iegādājās uzņēmums Red Bull. 2017.—2018. gada sezonās komandu pārstāvēja Latvijas riteņbraucējs Aleksejs Saramotins. piezīme: Paskāls Akermanis «NetApp extends sponsorship, Endura Racing merges». VeloNation (VeloNation LLC). 2012. gada 6. septembris. Arhivēts no oriģināla, laiks: 2012. gada 8. septembrī. Skatīts: 2013. gada 1. janvāris. «Focus Bikes 2010 Sponsorship». Arhivēts no oriģināla, laiks: 2010. gada 17. jūlijā. Skatīts: 2012. gada 14. augustā. Endura merger «Team NetApp to become Team BORA». www.cyclingnews.com. Skatīts: 2019-05-13. «Report: Bora-Argon 18 to sign Sagan and add Hansgrohe as naming rights sponsor». Cyclingnews.com. 2016. gada 30. jūnijs. Skatīts: 2018. gada 25. jūlijs. Daniel Benson. «Bora-Argon 18: Sagan is too big a rider for us». Cyclingnews.com, 2016. gada 30. jūnijs. Skatīts: 2018. gada 25. jūlijs. «Specialized confirmed as Bora-Hansgrohe bicycle sponsor with three-year deal». Cyclingnews.com. 2016. gada 2. augusts. Skatīts: 2016. gada 14. oktobris. Jonny Long. «Red Bull acquires controlling stake in Bora-Hansgrohe». Escape Collective (en-US), 2024-01-03. Skatīts: 2024-01-03. Gundars Galkins. «Latvijas riteņbraucējs Saramotins vienojas ar pasaules čempiona pārstāvētu komandu». lsm.lv, 2016. gada 14. oktobrī. Skatīts: 2016. gada 14. oktobrī. Vikikrātuvē par šo tēmu ir pieejami multivides faili. Skatīt: Bora–Hansgrohe. Oficiālā tīmekļa vietne