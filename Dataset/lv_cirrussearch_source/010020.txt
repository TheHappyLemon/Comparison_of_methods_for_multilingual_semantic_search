"Bīstamās mājsaimnieces" (angļu: Desperate Housewives) ir ASV komēdijdrāmas seriāls, ko izveidojis Marks Čerijs un producējušas studijas ABC Studios un Cherry Productions. Seriāls tika demonstrēts no 2004. gada 3. oktobra līdz 2012. gada 13. maijam ASV televīzijas kanālā ABC. Seriālam ir 8 sezonas, kopā 180 sērijas. Seriāla darbība notiek izdomātā pilsētā Fērvju, ASV. Seriāla galvenās varones ir četras sievietes, kas dzīvo kaimiņos viena otrai. Galvenās lomas tēlo Teri Hečere, Felisitija Hafmena, Mārsija Krosa un Eva Longorija. Svarīga loma seriālā ir arī viņu bijušai kaimiņienei un draudzenei (attēlo aktrise Brenda Stronga), kas izdarījusi pašnāvību, bet parādās seriālā attēlotajos pagātnes notikumos, kā arī ir aizkadra stāstītāja visā seriāla garumā. Pirmā seriāla sērija iznāca 2004. gada 3. oktobrī, šo sēriju noskatījās 21,6 miljoni skatītāju. "Bīstamās mājsaimnieces" ir pozitīvi novērtējuši kritiķi un skatītāji. Tas ir saņēmis trīs Zelta globusa balvas, vairākas Emmy balvas un Ekrāna aktieru ģildes balvas. Tas ir viens no skatītākajiem un pārraidītākajiem seriāliem pasaulē. 2011. gada septembrī tika uzsākta astotā sezona. Tika paziņots, ka tā ir seriāla pēdējā sezona. Seriāla veidotājs Marks Čerijs parādījās epizodiskā lomā pēdējās sērijas pēdējā ainā. «Adweek». Arhivēts no oriģināla, laiks: 2012. gada 11. septembrī. Skatīts: 2009. gada 16. augustā. David Bauder. «ABC's 'Housewives' starts strong». The Boston Globe, 2004. gada 6. oktobris. «CSI show 'most popular in world'». BBC News. EXCLUSIVE: ABC Will End "Desperate Housewives" In May 2012 After 8th Season, Deadline Hollywood, August 5, 2011 ABC Boss Confirms "Desperate Housewives" to End: "We Wanted It To Have Its Victory Lap" Arhivēts 2012. gada 18. janvārī, Wayback Machine vietnē., TV Line, August 7, 2011 Oficiālā tīmekļa vietne (angliski) IMDb profils (angliski) AllMovie profils (angliski) TV.com profils (angliski) Metacritic profils (angliski) Rotten Tomatoes profils (angliski)