MEASAT-3 bija Malaizijas uzņēmuma MEASAT Satellite Systems Sdn. Bhd. sakaru pavadonis. Tas tika palaists 2006. gada decembrī un darbojās līdz 2021. gada septembrim.. Ģeostacionārajā orbītā 91,5° austrumu garuma tas nodrošināja sakarus klientiem Āzijā, Āfrikā un Austrumeiropā. Līgums par MEASAT-3 izgatavošanu ar ASV uzņēmumu Boeing Satellite Development Center tika noslēgts 2003. gada martā. Līgums arī paredzēja zemes stacijas Lankavi salā modernizēšanu un personāla apmācīšanu. Pavadoņa palaišanu nodrošināja International Launch Services. Kosmiskais aparāts tika izgatavots uz Boeing platformas 601 HP bāzes. Tam bija 24 C joslas, 24 Ku joslas raidītāji. Garantētas darbības laiks pavadonim bija paredzēts 15 gadi. MEASAT-3 tika palaists 2006. gada 11. decembrī 23:28:43 UTC ar nesējraķeti Proton-M / Briz-M no Baikonuras kosmodroma. Sākotnēji to ievadīja ģeostacionārajā pārejas orbītā, bet ģeostacionāro orbītu pavadonis sasniedza ar saviem dzinējiem. Pēc izmēģinājumiem un pārbaudēm 2007. gada beigās MEASAT-3 tika pārvietots uz punktu 91,5° austrumu garuma, līdzās MEASAT-1. 2007. gada 19. februārī pavadonis tika nodots pasūtītājam un sāka aktīvu darbību. No aprīļa līdz oktobra beigām no MEASAT-1 uz MEASAT-3 tika pārslēgti visi kanāli, un MEASAT-1 tika pārvietots uz punktu 46,0° A. 2021. gada 21. jūnijā MEASAT-3 neparedzēti atstāja savu pozīciju, izraisot pakalpojumu pārtraukumu televīzijas operatora Astro klientiem visā Malaizijā. Lai gan MEASAT joprojām kontrolēja pavadoni, tas nevarēja apturēt kosmiskā aparāt dreifēšanu. Šī iemesla dēļ visi raiduztvērēji tika izslēgti, un pakalpojumus migrēja uz citiem MEASAT un trešo pušu pavadoņiem. 2021. gada 9. decembrī MEASAT-3 tika dekomisionēts. MEASAT-3 aizstājējs MEASAT-3d tika palaists 2022. gada 22. jūnijā. Boeing On-Orbit Handover of MEASAT-3 Satellite a Succes Measat to De-Orbit Measat-3 After Confirming Total Loss of Satellite Jeffrey Hill, satellitetoday.com, 2021-08-06 MEASAT-3 MEASAT (angliski) Measat 3 at 91.5°E lyngsat.com MEASAT 3 Gunter's Space Page, (angliski)