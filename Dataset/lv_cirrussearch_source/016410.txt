Trešais Krusta karš (1189 — 1192) bija viena no Krusta karu militārajām kampaņām, kuras mērķis bija atgūt kontroli pār Jeruzalemi, kas 1187. gadā pēc kaujas pie Hatinas krita Saladīna vadīto spēku rokās. Eiropiešu krustnešus šajā kampaņā vadīja tā laika ietekmīgākie monarhi — Frīdrihs I Barbarosa, Filips II Augusts un Ričards I Lauvassirds. Šis karš bija daļēji veiksmīgs, jo eiropiešiem izdevās ieņemt Akonu un noslēgt ar Saladīnu pamieru, kura rezultātā krustnešu kontrolē pārgāja piekrastes josla starp Tiru un Jafu, kā arī svētceļniekiem tika atļauts apmeklēt Jeruzalemi, tomēr kampaņas laikā aizgāja bojā Frīdrihs I Barbarosa un viņa dēls. Krustnešiem tāpat neizdevās atgūt kontroli pār Jeruzalemi, kas palika Saladīna rokās. Vikikrātuvē par šo tēmu ir pieejami multivides faili. Skatīt: Trešais Krusta karš. Encyclopædia Britannica raksts (angliski) Pasaules vēstures enciklopēdijas raksts (angliski)