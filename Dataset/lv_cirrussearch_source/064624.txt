Frānsiss Harijs Komptons Kriks (Francis Harry Compton Crick, dzimis 1916. gada 8. jūnijā, miris 2004. gada 28. jūlijā) — britu molekulārbiologs, kurš kopā ar Džeimsu Votsonu un Morisu Vilkinsu atklāja DNS struktūru, par ko 1962. gadā saņēma Nobela prēmiju fizioloģijā vai medicīnā. Dzimis Northemptonā uzņēmēja ģimenē. 21 gada vecumā ieguva bakalaura grādu fizikā Londonas Universitātē. Vēlāk studēja Kembridžas Universitātē. Otrā pasaules kara laikā Kriks strādāja Admiralitātes pētniecības laboratorijā, kur nodarbojās mīnu konstruēšanu. 1947. gadā Kriks no fizikas pievērsās bioloģijai, vēlāk pievienojās Kavendiša laboratorijas komandai. 1953. gada 25. aprīlī kopā ar Džeimsu Votsonu žurnālā Nature publicēja pētujumu rezultātus par DNS struktūru. Pētījums tika veikts ar Morisa Vilkinsa no Londonas Universitātes palīdzību, izmantojot Rozalindas Franklinas iegūtos datus. Pēc DNS struktūras atklāšanas Kriks nodarbojās ar proteīnu biosintēzes jautājumiem un izteica pieņēmumu par transporta RNS eksistenci. 1977. gadā pameta Kembridžas Universitāti un sāka strādāt Salka bioloģisko pētījumu institūtā, Ladžollā, Kalifornijā, kur nodarbojās ar neirobioloģiskiem pētījumiem. Miris Sandjego, kremēts, viņa pelni izkaisīti Klusajā okeānā. Vikikrātuvē par šo tēmu ir pieejami multivides faili. Skatīt: Frānsiss Kriks. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)