Džeimijs Benns (angļu: Jamie Benn; dzimis 1989. gada 18. jūlijā) ir kanādiešu hokejists, kreisās malas uzbrucējs. Pašlaik (2023) spēlē Nacionālās hokeja līgas klubā Dalasas "Stars", pildot arī tās kapteiņa funkcijas. Profesionāļa karjeru Benns sāka pēc divām Rietumu hokeja līgas vienībā Kelovnas "Rockets" aizvadītām sezonām, 2009.—10. gada sezonā izcīnot vietu NHL kluba Dalasas "Stars" rindās. 2011.—12. gada sezonu hokejists noslēdza jau kā otrs "Stars" rezultatīvākais spēlētājs aiz Luī Ēriksona. 2012.—13. gada NHL sezonas lokauta laikā spēlēja Vācijas hokeja līgas vienībā Hamburgas "Freezers". 2013.—14. gada sezonā Benns kļuva par "Stars" kapteini, pēc sezonas beigām tika iekļauts NHL simboliskajā izlasē. 2014.—15. gada sezonu Benns noslēdza ar 87 punktiem, tādējādi kļūstot par līgas rezultatīvāko spēlētāju un iegūstot Arta Rosa balvu. Kanādas hokeja izlases rindās kļuvis par 2014. gada olimpisko čempionu, spēlējis 2012. gada Pasaules čempionātā. Olympedia profils (angliski) Eliteprospects profils (angliski) Internet Hockey Database profils (angliski) Hockey-Reference profils (angliski)