Šis raksts ir par pilsētu Krievijas Federācijā. Par citām jēdziena Ufa nozīmēm skatīt nozīmju atdalīšanas lapu. Ufa (krievu: Уфа), arī Efe (baškīru: Өфө), ir Baškortostānas galvaspilsēta Krievijas Federācijā. Izvietojusies Urālu priekškalnēs pie Ufas upes ietekas Belajā. Pilsēta ir liels naftas rūpniecības centrs, baškīru kultūras centrs. Dibināta kā Krievijas caristes cietoksnis 1574. gadā Nogaju ordas nocietinājuma Turatau vietā pēc tam, kad tās karaspēks bija ieņēmis Kazaņu. Pilsētas tiesības tā ieguva 1586. gadā. No 1802. gada bija guberņas centrs, no 1922. gada — Baškīrijas APSR galvaspilsēta. Otrā pasaules kara laikā uz Ufu pārcēla daudzus uzņēmumus no PSRS rietumu daļas. No 1991. gada — Baškortostānas galvaspilsēta. Jau kopš 1957. gada pilsētā ir bāzēta viena no spēcīgākajām Krievijas hokeja komandām Ufas "Salavat Julajev". Tā spēlē KHL un ir 2008., kā arī 2011. gada Krievijas čempione. Jaunatnes hokeja līgā spēlē arī "Salavat Julajev" jauniešu klubs Ufas "Tolpar". Savas mājas spēles "Savalat Julajev" aizvada Ufas arēnā. Pirms tās atklāšanas 2007. gadā, komanda spēlēja Salavata Julajeva Sporta pilī. Pilsētā atrodas arī futbola klubs FK Ufa. Ufā dzimuši: Sergejs Dovlatovs, rakstnieks Mihails Ņesterovs, gleznotājs Zemfira, mūziķe Ufas stacija Ufas dzelzceļa tilts http://www.gks.ru/free_doc/doc_2017/bul_dr/mun_obr2017.rar. Vikikrātuvē par šo tēmu ir pieejami multivides faili. Skatīt: Ufa. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Austrumeiropas enciklopēdijas raksts (vāciski)