Būšehra (persiešu: بوشهر, Būshehr, izrunā: [buːˈʃe(h)ɾ]) ir pilsēta Irānas dienvidrietumos, Būšehras ostāna administratīvais centrs. Nozīmīga ostas pilsēta Persijas līča krastā. Mūsdienu Būšehras dienvidu daļā atrastas elamītu apmetnes paliekas, kas datētas ar 3000. gadu p.m.ē. Pilsēta no jauna nodibināta Seleika I Nikatora laikā 3. gadsimtā p.m.ē. kā Persijas Antiohija (Αντιόχεια της Περσίδος). Sasanīdu impērijas laikā viena no svarīgākajām ostām un kara flotes bāze; dēvēta par Ramardašīru par godu dinastijas pirmajam karalim Ardašīram I. Mūsu ēras 5. gadsimtā pilsēta bija nestoriešu galvenā pilsēta to ekspansijas laikā Persijas dienvidos. 18. gadsimta otrajā pusē pilsētā izveidota Britu Austrumindijas kompānijas bāze, bet vēlāk arī Britu kara flotes bāze. «جمعیت به تفکیک تقسیمات کشوری» (persiešu valoda). Skatīts: 29 oktobris 2023. «Bušira». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 134. lpp. Vikikrātuvē par šo tēmu ir pieejami multivides faili. Skatīt: Būšehra. Encyclopædia Britannica raksts (angliski)