Pols Veslijs (angļu: Paul Wesley; dzimis Pols Tomass Vasilevskis (angļu: Paweł Tomasz Wasilewski) 1982. gada 23. jūlijā Ņūdžersijā) ir amerikāņu aktieris un modelis, vislabāk pazīstams kā Stefans Salvatore The CW kanāla seriālā Vampīru Dienasgrāmatas. No sākuma Pols vēlējās iegūt Deimona lomu, jo uzskatīja, ka viņš nebūs piemērots labā brāļa attēlošanai, taču seriāla vadošā komanda bija citās domās un iedalīja viņam Stefana lomu, kas pēcāk arī izrādījās daudz piemērotāka Polam. [1] Veslijs atbalsta Eltona Džona AIDS Fondu [2], kā arī viņš ir liels dzīvnieku mīļotājs, tādēļ Pols atbalsta arī Humane sabiedrību, kas aizsargā un glābj dzīvniekus no vardarbīgiem cilvēkiem.[3] Veslijs piedzima Ņūbrunsvikā, Ņūdžersijā poļu vecākiem Tomasam un Agnieškai Vasilevskiem (angļu. Wasilewski), uzauga viņš Marlboro Taunšipā, Ņūdžersijā. Viņam ir vecāka māsa Monika un divas jaunākas māsas - Džūlija un Lia [4]. Bez angļu valodas Pols pārzin arī poļu valodu, jo līdz 16 gadu vecumam viņš katru gadu vismaz 4 mēnešus pavadīja Polijā.[5]Arhivēts 2012-09-27 Wayback Machine vietnē. Viņš mācījās Kristiešu Brāļu Akadēmijā Linkroftā Ņūdžersijā un nedaudz apmeklēja arī Marlboro vidusskolu savos vidusskolas gados. Savā junioru vidusskolas gadā Veslijs ieguva lomu seriālā Vaduguns, atveidojot Maksu Nikersonu. 2000. gadā viņš uzsāka studijas Ratgersas Universitātē, taču ar vecāku piekrišanu izstājās pēc pirmā semestra, saprotot, ka ar aktiermākslu viņš varētu pelnīt iztiku. [6][7] 2005. gadā viņš uzsāka savas karjeras gaitas kā Pols Veslijs. Jautājot viņam, kādēļ viņš nomainīja savu īsto uzvārdu, viņš atbildēja: "To ir pārāk grūti izrunāt. Es lūdzu ģimenes atļauju, un tas tiešām palīdzēja manai karjerai."[8] Viņš ir piedalījies vairākos TV šovos, kā piemēram, 24, 8 Vienkārši Noteikumi, Amerikāņu Sapņi, Armijas Sievas, Smolvila. Leģenda Par Supermenu, kā arī O.C. Pašlaik Veslijs atveido vampīru Stefanu Salvatori Vampīru Dienasgrāmatās, kas pirmizrādi CW kanālā piedzīvoja 2009. gada septembrī. Seriālā viņš atveido jaunāko brāli Deimonam Salvatorem (atveido Ians Somerhalders), kā arī Elēnas Gilbertes (atveido Ņina Dobreva) mīļoto. Viņa bijusī sieva Torija DeVito arī filmējās Vampīru Dienasgrāmatās, seriāla trešajā sezonā atveidojot Meriditu Felu, ārsti Mistikfālā. Filmējoties seriālā Vampīru Dienasgrāmatas, Pols ir ieguvis dažādus apbalvojumus. 2007. gadā Veslijs, filmas Slepkavu Filma uzņemšanas laukumā satika Toriju DeVito un uzsāka attiecības. 2011. gada aprīlī Ņujorkā viņi slēgtā ceremonijā apprecējās [9], taču 2 gadus vēlāk tika paziņots, ka pāris izlēmis šķirt laulību.[10] 2013. gada novembrī paklīda baumas, ka Pols uzsācis attiecības ar Vampīru Dienasgrāmatu kolēģi Fībiju Tonkinu. Paul Wesley and Torrey DeVitto to Divorce, Aili Nahas, July 30, 2013, People Magazine Vikikrātuvē par šo tēmu ir pieejami multivides faili. Skatīt: Pols Veslijs. IMDb profils (angliski) AllMovie profils (angliski) Twitter profils