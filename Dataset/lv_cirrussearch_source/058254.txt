Benisio Monserrate Rafaels del Toro Sančess (spāņu: Benicio Monserrate Rafael del Toro Sánchez; dzimis 1967. gada 19. februārī) ir Puertoriko aktieris un producents. Par lomu Stīvena Soderberga filmā "Satiksme" (2000), del Toro saņēma Amerikas Kinoakadēmijas balvu kategorijā labākais aktieris otrā plāna lomā, BAFTA kino balvu, Zelta globusa balvu un Ekrāna aktieru ģildes balvu. Del Toro sniegums Alehandro Gonsalesa Injaritu filmā "21 grams" (21 Grams, 2003) nopelnīja viņam vēl vienu Kinoakadēmijas balvas nomināciju. Viņa pirmā lielā loma bija filmā "Parastie aizdomās turamie" (1995), par ko viņš nopelnīja savu pirmo Neatkarīgā gara balvu. Savu otro balvu del Toro ieguva nākamajā gadā par filmu Basquiat (1996). Vēlāk piedalījies filmās "Bailes un naids Lasvegasā" (1998), "Ķēriens" (2000), "Grēku pilsēta" (2005), "Če" (Che, 2008), par ko viņš ieguva labākā aktiera balvu Kannu kinofestivālā, "Eskobars. Zudusī paradīze" (Escobar: Paradise Lost, 2014), "Sicario: Narkokarš" (2015) un "Zvaigžņu kari: Pēdējie džedi" (2017). IMDb profils (angliski) AllMovie profils (angliski) Box Office Mojo profils (angliski)