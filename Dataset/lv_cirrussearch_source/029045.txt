Jānis Doniņš (dzimis 1946. gada 20. aprīlī) ir bijušais latviešu vieglatlēts, startēja šķēpa mešanā, pārstāvot PSRS. 1971. gada Eiropas čempionātā viņš ieguva sudraba medaļu aiz sava tautieša Jāņa Lūša. Doniņš 1969. gada Eiropas čempionātā Atēnās ieņēma sesto vietu, aizmetot šķēpu 79,10 metrus. 1971. gadā ASV un PSRS sacensībās Bērkli viņš uzvarēja savā disciplīnā ar 89,33 metrus tālu metienu, tas bija sacensību un personiskais rekords. Vēlāk tajā pašā gadā Eiropas čempionātā Helsinkos viņš aizmeta 85,30 m un ieņēma otro vietu aiz Jāņa Lūša. Track & Field News 1969. gadā ierindoja Doniņu ranga desmitajā vietā, bet 1971. gadā jau otrajā. Viņš bija viens no 1972. gada Olimpisko spēļu Minhenē favorītiem, bet 1972. gada februārī treniņā guva ceļgala savainojumu, kas izbeidza viņa karjeru. Doniņš 1969. gadā sacensību ceļojumā uz ASV satika amerikānieti Keitiju Kīfu. 1972. gadā viņi apprecējās un dzīvoja PSRS līdz 1974. gadam, kad viņa kopā ar meitu pameta viņu, dodoties uz ASV. Padomju varas iestādes tobrīd neļāva Doniņam doties līdzi, bet 1975. gadā atļauja tika dota un viņš pievienojās savai ģimenei Kalifornijā. Dzīvo tagad Latvijā, Ogrē. «Dzīve šķēpa zīmē». Arhivēts no oriģināla, laiks: 2016. gada 4. martā. Skatīts: 2015. gada 5. maijā. «European Championships (Men)». Athletics Weekly. Skatīts: 2014. gada 19. aprīlis. «World High Jump Record Set As U.S. Men Top Russians». Waterloo Daily Courier. 1971. gada 4. jūlijs. 34. lpp. Skatīts: 2014. gada 19. aprīlis. «Janis Donins wins battle to join wife». The Spokesman-Review. 1975. gada 31. jūlijs. Skatīts: 2014. gada 19. aprīlis. «World Rankings — Men’s Javelin» (PDF). Track & Field News. Skatīts: 2014. gada 19. aprīlis.[novecojusi saite] «U.S. Senator Helps Russian See Olympics». The Daily Herald. 1976. gada 7. jūlijs. Arhivēts no oriģināla, laiks: 2014. gada 19. aprīlī. Skatīts: 2014. gada 19. aprīlis.