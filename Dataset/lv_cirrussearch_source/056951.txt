SKS 65. ekspedīcija (Expedition 65, ISS-65, Экспедиция МКС-65) bija ASV Nacionālās aeronautikas un kosmosa administrācijas (NASA), Krievijas Roskosmos, Eiropas EKA un Japānas JAXA kosmonautu pastāvīgā ekspedīcija Starptautiskajā kosmosa stacijā (SKS) no 2021. gada 17. aprīļa līdz 17. oktobrim. 65. ekspedīcija sākās 2021. gada 17. aprīlī ar kosmosa kuģa Sojuz MS-17 atvienošanos un turpinājās līdz kosmosa kuģa Sojuz MS-18 atvienošanai 2021. gada 17. oktobrī. 24 aprīlī stacijā ieradās kosmosa kuģa SpaceX Crew-2 apkalpe. 29. jūlijā stacijā tika saņemts Nauka laboratorijas modulis. 5. oktobrī ieradās kosmosa kuģis Sojuz MS-19, kas atveda viesekspedīcijas dalībniekus Kļimu Šipenko un Jūliju Peresiļdu, kuri stacijā uzņēma spēlfilmas ainas. Turpinājās problēma ar gaisa noplūdi no Zvezda moduļa gala pārejas kameras, kas tika atklāta 2020. gadā. Tā bija hermētiski noslēgta no pārējās stacijas, un periodiski tajā tika pievadīts gaiss, lai uzturētu spiedienu 150 — 200 mm Hg. Par iespējamu plaisu veidošanos tika minēta korpusa šuvju metināšanas kļūda moduļa izgatavošanas laikā 1985. gadā. Ja metināšanas laikā korpuss tiek pārkarsēts, alumīnija un magnija sakausējumam ilgstoši atrodoties vakuumā, šuves var kļūt porainas. Pārkarsēšana varēja notikt, ja metinātājs uz brīdi aizkavējās vienā vietā. Pie Zvezda moduļa vairs netika pieslēgti kravas kuģi Progress (tie parasti veica stacijas orbītas pacelšanas operācijas). Augustā kosmonauti atrada necaurejošas plaisas Zarja modulī, kā arī kavernas (tukšumi stiklā) septiņos no divdesmit Krievijas segmenta iluminatoriem. Давление в отсеке МКС с трещинами снизилось в три раза за две недели INTERFAX.RU, 2021-07-31 Ошибка сварщика: названа возможная причина трещин на МКС vesti.ru, 2021-08-30 65. ekspedīcija NASA mājas lapā Arhivēts 2021. gada 13. augustā, Wayback Machine vietnē. (angliski)