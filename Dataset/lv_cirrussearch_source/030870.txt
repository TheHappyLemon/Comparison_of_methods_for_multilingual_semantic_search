Nine Inch Nails (abreviatūras: NIN vai NIИ) ir amerikāņu industriālā roka mūzikas projekts, kuru 1988. gadā Ohaio štata Klīvlendā uzsāka Trents Reznors. Reznors ir projekta galvenais producents, solists, dziesmu autors, izpildītājs un vienīgais projekta dalībnieks, kurš atbildīgs par tā virzību. Nine Inch Nails mūzikai raksturīgs industriāls, elektroniski mehānisks skanējums, parasti tradicionāla dziesmu uzbūve. Dziesmās liela nozīme ir piešķirta to vārdiem, kas visbiežāk rakstīti no introverta un nihilistiska skatupunkta. Nine Inch Nails mūzika iekļaujas dažādos mūzikas žanros, bet galvenais uzsvars tiek likts uz tai raksturīgo elektronisko mūzikas instrumentu izmantošanu un dziesmu elektronisko apstrādi. Tikai pēc jauna albuma ierakstīšanas Reznors izveido grupu, sameklējot vairākus citus māksliniekus, kas vēlāk palīdz viņam uzstāties koncertturnejās. Koncertos izpildītie skaņdarbi bieži vien ļoti atšķiras no oriģināliem un dažkārt tiek izmantoti vizuāli elementi, kas dod priekšstatu par pašu skaņdarbu, tai skaitā, sevišķi projekta agrīnajos gados, raksturīga Nine Inch Nails parādība bija mūzikas instrumentu iznīcināšana dziesmu kulminācijās. Projektam tiek piedēvēti vislielākie nopelni industriālā roka popularizēšanā un attīstībā. Tas divpadsmit reizes ir ticis nominēts Grammy balvai un divas reizes to ir ieguvis. Pasaulē ir pārdoti vairāk kā 30 miljoni Nine Inch Nails albumi, tai skaitā 11 miljoni ir pārdoti ASV. 1987. gadā Trents Reznors spēlēja taustiņinstrumentus Klīvlendas grupā Exotic Birds, kuras menedžeris tolaik bija Džons Malms jr.. Reznors un Malms sadraudzējās un kad Reznors pameta Exotic Birds, lai sacerētu pats savu mūziku, Malms neoficiāli kļuva par Reznora menedžeri. Tajā laikā Reznors tika pieņemts darbā par inženiera asistentu un telpu uzraugu Right Track Studios ierakstu kompānijā, tādējādi radās izdevība, un Reznors lūdza studijas īpašniekam Bārtam Kosteram atļauju bez maksas ierakstīt dažus demo ierakstus laikā, kad studiju neviens neizmanto. Kosters piekrita, piebilstot, ka tas viņam izmaksās "tikai dažas nolietojušās kasešu galviņas". Gatavojot pašus agrīnākos Nine Inch Nails ierakstus, Reznors nespēja atrast tādu grupu, kas spētu nospēlēt viņa radīto materiālu tieši tā, kā viņš to vēlētos. Tā vietā, iedvesmojies no Prinsa, Reznors pats spēlēja visus mūzikas instrumentus, izņemot bungas. Šāda lomu sadale vēlāk bija gandrīz visos Nine Inch Nails ierakstos, lai gan laiku pa laikam Reznors iesaistīja arī citus mūziķus un asistentus. Reznora sākotnējais mērķis bija izlaist vienu Nine Inch Nails 12 collu singlu kādā mazā Eiropas ierakstu kompānijā. Vairākas ierakstu kompānijas atzinīgi reaģēja uz Nine Inch Nails ierakstīto demo materiālu, un Reznors parakstīja līgumu ar TVT Records. Desmit dziesmas no Right Track demos nedaudz vēlāk tika izlaistas pārstrādātā veidā projekta pirmajā pilna garuma studijas albumā Pretty Hate Machine 1989. gadā. Reznors 1994. gadā sacīja, ka izvēlējās nosaukumu Nine Inch Nails tāpēc, ka tas ir bijis "viegli saīsināms" nevis, ka tam varētu būt "jebkāda nozīme". Ir izskanējušas dažādas baumas par projekta nosaukuma nozīmi, tai skaitā, ka Reznors to izvēlējies, lai dotu atsauci uz Jēzus piesišanu krustā ar deviņcollu naglām vai arī uz Fredija Krīgera deviņcollu nagiem. Nine Inch Nails logotipu, kas satur ierāmētus burtus NIИ, izveidoja Trents Reznors kopā ar Geriju Talpasu, iedvesmojoties no Tibora Kalmena dizaina Talking Heads albumam Remain in Light. Logotips pirmoreiz parādījās Nine Inch Nails debijas izdevumā Down in It. Talpass, Klīvlendas vietējais iedzīvotājs, turpināja strādāt pie Nine Inch Nails ierakstu apdares līdz pat 1997. gadam. Nine Inch Nails pirmais albums Pretty Hate Machine iznāca 1989. gadā. Līdz ar Pretty Hate Machine tika uzsākta sadarbība ar Adrianu Šervudu (kas pirms tam producēja albuma vadošo singlu Down in It Londonā, nemaz nesatiekoties ar Reznoru) un Marku "Flūdu" Elisu. Flūds producēja visus nozīmīgākos Nine Inch Nails ierakstus līdz 1994. gadam, bet Šervuds pat vēl 2000. gadā sadarbojās ar projektu, remiksējot tā skaņdarbus. Reznors un viņa līdzproducenti iekļāva albumā arī vēlākos singlus Head Like a Hole un Sin, kas nebija Right Track Studio ierakstītajā demo materiālā. Rolling Stone žurnālists Maikls Azerrads aprakstīja albumu ar vārdiem "industriāla stipruma troksnis popmūzikas ietvarā" un "mokoša, bet lipīga mūzika"; Reznors vēlāk proklamēja šo kombināciju "kā patiesu formulējumu" tam, "kas tobrīd atradās [viņa] galvā". Pēc 113 nedēļu pavadīšanas Billboard 200 sarakstā Pretty Hate Machine kļuva par vienu no pirmajiem neatkarīgi izdotajiem ierakstiem, kas ieguva RIAA platīna sertifikāciju. MTV savās pārraidēs iekļāva singlu Down in It un Head Like a Hole videoklipus, bet Sin videoklips nepiedienīgā satura dēļ tika izlaists tikai 1997. gadā videokasetē Closure. 1990. gadā Nine Inch Nails uzsāka Pretty Hate Machine Tour Series koncertturneju pa Ziemeļameriku, kurā uzstājās kā dažādu alternatīvā roka mākslinieku, tai skaitā Pītera Mērfija un The Jesus and Mary Chain, iesildītāji. Ap šo laiku Reznors koncertos sāka regulāri dauzīt uz skatuves esošās muzikālās iekārtas. Rockbeat intervētājs Maiks Giters izskaidroja Nine Inch Nails agrīnos panākumus tieši ar šo agresīvo uzvedību. Nine Inch Nails vēlāk uzsāka pasaules turneju, kuras laikā spēlēja arī pirmajā Lollapalooza festivālā 1991. gadā. Pēc ne sevišķi nozīmīgās uzņemšanas kā grupas Guns N' Roses iesildītājiem Eiropā, Nine Inch Nails atgriezās Amerikā un, nepakļaujoties TVT ierakstu kompānijas spiedienam, kas vēlējās no Nine Inch Nails jaunu, vairāk uz popmūziku orientētu ierakstu, Reznors, slēpjoties aiz dažādiem pseidonīmiem, uzsāka ierakstīt tādu mūziku, kādu pats vēlējās. 1992. gadā Nine Inch Nails izdeva EP tipa ierakstu Broken, kura sastāvā bija seši skaņdarbi un divas papildu dziesmas. Albuma aprakstā Reznors min 1991. gada Nine Inch Nails koncertgrupas dalībniekus kā ietekmes avotus Broken skanējumam. Reznors raksturoja Broken kā uz ģitāru skaņām balstītu "iznīcības triecienu" un kā "daudz smagāku [...] par Pretty Hate Machine". Par dziesmām no Broken Nine Inch Nails ieguva divas Grammy balvas: par EP pirmā singla Happiness in Slavery izpildījumu, uzstājoties 1994. gada Vudstokas festivālā, un otrā singla Wish izpildījumu. Reznors vēlāk jokoja, ka uz viņa kapa plāksnes vajadzētu rakstīt: "REZNORS: Nomiris. Pateica "fist fuck", ieguva Grammy." Ierakstam kā papildinājums tika uzfilmēta Broken īsfilma, kura saturēja skandalozus EP iekļauto dziesmu videoklipus. Šīs īsfilmas sižetu veidoja stāsts par kāda puiša noslepkavošanu, kurš pirms tam tiek nolaupīts un spīdzināts, kamēr fonā tiek rādīti Nine Inch Nails videoklipi. Video materiāls tā arī nekad oficiāli netika izdots, bet slepus parādījās dažādos videokasešu tirdzniecības punktos. Izdevumam Broken 1992. gada nogalē sekoja Fixed remiksu EP, kas saturēja Broken EP dziesmu remiksētās versijas. Tā vietā, lai uzsāktu jaunā materiāla koncertturneju, Reznors nopirka Le Pig vasarnīcu, kur bez jebkādiem ierakstu kompānijas ierobežojumiem strādāja pie sava nākamā ieraksta. Nine Inch Nails otrais pilna garuma albums The Downward Spiral iznāca 1994. gadā un uzreiz pēc iznākšanas iekļuva Billboard 200 saraksta otrajā vietā. Tas joprojām ir visvairāk ASV pārdotais Nine Inch Nails izdevums. Deivida Bovija albuma Low un Pink Floyd albuma The Wall iedvesmots, The Downward Spiral saturēja plašu tekstūru un tonalitāšu amplitūdu, kas ilustrēja centrālā tēla garīgo progresu. Flūds atkal iesaistījās albuma tapšanā, producējot dažus albuma skaņdarbus, tomēr tas bija pēdējais viņa producētais Nine Inch Nails albums. Lielāko daļu The Downward Spiral miksēja Elans Maulders un pēc tam uzņēmās plašākus producenta pienākumus nākamajos Nine Inch Nails izdevumos. Albums tika ierakstīts Le Pig Studios, Beverlihilsā — Reznora iepriekš pārbūvētajā mājā, kur Čārlza Mensona banda noslepkavoja Šeronu Teitu, slavenā filmu režisora Romana Polaņska sievu, un četrus viņas draugus. Albumam tika izdoti divi singli March of the Pigs un Closer. Hurt un Piggy savukārt tika izlaisti pārraidīšanai radiostacijām bez komerciāla singla izdevuma. Mūzikas videoklips Closer, ko režisēja Marks Romaneks, regulāri tika pārraidīts MTV, lai arī tas tika pārstrādāts, jo oriģinālā bija ainas, kuras mūzikas kanāls uzskatīja par pārāk nepiedienīgām. Gandrīz visu mūzikas kritiķu reakcija uz The Downward Spiral albumu bija pozitīva. 2005. gadā albums iekļuva žurnāla Spin saraksta 100 Greatest Albums, 1985—2005 25. vietā, un 2003. gadā Rolling Stone ierindoja albumu 200. vietā The 500 Greatest Albums of All Time sarakstā. Pēc The Downward Spiral izdošanas, Reznors producēja remiksu albumu ar nosaukumu Further Down the Spiral. Tas bija vienīgais Nine Inch Nails remiksu albums, kas pēc RIAA sistēmas ieguva zelta statusu. Albuma ierakstīšanā un remiksu veidošanā piedalījās daudzi slaveni mākslinieki, tai skaitā Aphex Twin, Riks Rubins un Jane's Addiction ģitārists Deivs Navarro. The Downward Spiral albuma pavadošā Self Destruct tour sasniedza savu plašāko auditoriju ar Nine Inch Nails uzstāšanos 1994. gada Vudstokas festivālā, ko tiešraidē redzēja aptuveni 24 miljonu mājsaimniecību. 1997. gadā Reznors producēja skaņu celiņu Deivida Linča filmai "Ceļš uz nekurieni". No šī izdevuma tika izlaists atsevišķs singls The Perfect Drug un videoklips, ko atkal režisēja Marks Romaneks. 2004. gadā, atzīmējot desmit gadus kopš albuma iznākšanas, tika izdots atkārtots The Downward Spiral luksusa izdevums. Pēc The Downward Spiral izdošanas pagāja pieci gadi, kad nāca klajā Nine Inch Nails nākamais studijas albums The Fragile. Tas iznāca 1999. gada septembrī kā dubultalbums. Pēc projekta iepriekšējā albuma panākumiem mediji pievērsa pastiprinātu uzmanību The Fragile albumam jau gadu pirms tā izdošanas. Kad albums beidzot tika izdots, tas debitēja Billboard 200 pirmajā vietā, pārdodot jau izdošanas nedēļā 228 000 kopiju un saņemot atzinīgus kritiķu vērtējumus. Spin slavināja The Fragile kā "gada albumu" un vairākas albuma dziesmas regulāri tika atskaņotas alternatīvā roka radiostacijās. Tomēr jau pēc pirmās nedēļas The Fragile izkrita no Billboard saraksta Top 10, un Reznors bija spiests maksāt par Ziemeļamerikas koncertturneju no saviem līdzekļiem. Balstoties uz Reznora teikto, The Fragile bija iecerēts, lai veidotu "dziesmu rakstīšanu, aranžējumu, producēšanu un skaņas dizainu [...] kā vienotu veselumu." Lai sastādītu albuma skaņdarbu sarakstu, tika ņemts palīgā Kanādas romūzikas producents Bobs Ezrins; albuma aprakstā ir minēts, ka viņš "nodrošināja gala [versijas] nepārtrauktumu un plūdumu." Pirms albuma izdošanas dziesma Starfuckers, Inc. sacēla mediju uzmanību par tās skarbajiem dziesmu vārdiem un spekulācijām par to, ko Reznors šajā dziesmā izsmej. Kineseksualitātes kritiķe Patrīsija Makkormaka interpretēja dziesmu kā "ļaunu uzbrukumu alternatīvās mūzikas skatuvei", sevišķi Reznora bijušajam draugam un protežē Merilinam Mensonam. Taču abi izpildītāji atlika savas nesaskaņas un Mensons parādījās dziesmas videoklipā ar tās izmainīto nosaukumu Starsuckers, Inc. un kopā ar Nine Inch Nails 2000. gadā uzstājās koncertā Medisonas Kvartāla Dārzā. Nine Inch Nails albuma ietvaros izdeva trīs komerciālus singlus dažādās teritorijās: The Day the World Went Away Ziemeļamerikā; We're in This Together Eiropas Savienībā un Japānā (trīs atsevišķi diski) un Into the Void Austrālijā. Reznors, balstoties uz The Fragile dziesmām, 2000. gadā izdeva vēl vienu remiksu albumu Things Falling Apart, pēc tam 2002. gadā tika izdots Fragility koncertmateriāls CD, DVD un VHS formātā ar nosaukumu And All That Could Have Been. 2009. gada 21. septembrī Trents Reznors savā Twitter emuārā paziņoja, ka ir sākts darbs pie The Fragile pārizdevuma, ko ir paredzēts izdot 2010. gadā. Pagāja seši gadi līdz 2005. gadā iznāca ceturtais Nine Inch Nails pilna garuma albums With Teeth. Albums tika sacerēts un ierakstīts pēc Reznora ilgstošās cīņas ar alkohola un citu narkotisko vielu lietošanas atkarību. Tāpat kā The Fragile, With Teeth debitēja Billboard 200 saraksta augšgalā. Albuma buklets neiekļauj tipisku iesaistīto personu aprakstu. Tā vietā tikai ir uzskaitītas albumā iekļautās dziesmas ar līdzproducentiem un URL ar tiešsaistes PDF plakātu, kas satur dziesmu vārdus un pilnus titrus ar albuma veidotāju vārdiem. Viss albums bija pieejams atskaņošanai grupas oficiālajā MySpace lapā pirms albuma izdošanas. Reprezentējošs videoklips dziesmai The Hand That Feeds tika pirmoreiz izrādīts Nine Inch Nails mājaslapā 2005. gada martā, nevis pārraidīts tradicionālajos mūzikas kanālos. Reznors mēnesi pēc tam izlaida arī pirmavota failus šai dziesmai GarageBand formātā, ļaujot grupas faniem remiksēt dziesmu. Reznors līdzīgi izdeva arī failus otrajam albuma singlam Only, bet vēl plašākā skaitā formātu, ieskaitot Pro Tools un ACID Pro. Deivids Finčers režisēja Only videoklipu, galvenokārt izmantojot tikai datora radītu vides attēlojumu. Trešais albuma singls Every Day Is Exactly the Same tika izdots 2006. gada aprīlī, bet ieplānotais videoklips tika postprodukcijas procesā izmests. Nine Inch Nails uzsāka Ziemeļamerikas koncertturneju 2005. gada rudenī ar iesildītājgrupām Queens of the Stone Age, Autolux un Death from Above 1979. Vēl viens mākslinieks, hiphopa izpildītājs Sols Viljams, uzstājās uz skatuves ar Nine Inch Nails Voodoo Music Experience festivāla laikā īsi pēc Reznora bijušo mājvietu Ņūorleānu skāra viesuļvētra Katrīna. Noslēdzot With Teeth ēru, Nine Inch Nails kopā ar grupām Bauhaus, TV on the Radio un Peaches 2006. gada vasarā uzstājās vairākos koncertos Ziemeļamerikas amfiteātros. 2006. gada beigās oficiālajā Nine Inch Nails mājaslapā tika paziņots par koncertturnejas videomateriāla Beside You in Time izdošanu trijos formātos: DVD, HD DVD un Blu-ray Disc. Nine Inch Nails piektais studijas albums Year Zero tika izlaists tikai divus gadus pēc With Teeth. Albuma liriskais saturs tika sarakstīts no vairāku izdomātu tēlu skatupunkta. Reznors raksturoja Year Zero kā konceptuālu albumu, kas kritizē ASV valdības tobrīd esošo politiku un to, kā tā ietekmēs pasauli turpmākajos 15 gadus. Tika izveidota alternatīvās realitātes spēle, paplašinot albuma koncepta piedāvāto stāstu. Pavedieni, paslēpti koncertturnejas precēs, ļāva faniem atklāt tīklu ar neīstām, par spēles sastāvdaļu esošām mājaslapām, kas attēloja "Orveliānu ASV ainu ap 2022. gadu". Pirms Year Zero izdošanas, vēl neizdotās albuma dziesmas varēja atrast USB zibatmiņās, kas bija paslēptas koncerta norises vietās Lisabonā un Barselonā. Fanu piedalīšanās šajā alternatīvās realitātes spēlē piesaistīja daudzu mediju uzmanību, tai skaitā USA Today un Billboard, kuri citēja Nine Inch Nails fanu mājaslapas The NIN Hotline, forumu Echoing the Sound, fanu klubu The Spiral un NinWiki kā avotus "jauniem atklājumiem". Albuma pirmais singls Survivalism un citi skaņdarbi no Year Zero tika izdoti daudzceliņu audio failu formā, lai fani varētu skaņdarbus remiksēt. Remiksu albums ar nosaukumu Y34RZ3R0R3M1X3D tika izdots vēlāk un tas saturēja citu plaši zināmu izpildītāju Year Zero iekļauto skaņdarbu veidotos remiksus. Remiksu albums izrādījās Nine Inch Nails pēdējais izdevums lielai ierakstu kompānijai. Projekts bija izpildījis visas līgumā minētās saistības ar Interscope Records un nepagarināja līgumu. Remiksu albuma izdošanai kā papildinājums nāca klāt interaktīva remiksu vietne ar daudzceliņu lejupielādēm un iespēju ikvienam ievietot savus skaņdarbu remiksus. 2008. gada februārī Reznors ievietoja ziņu Nine Inch Nails mājaslapā ar nosaukumu "2 nedēļas". 2. martā Ghosts I-IV, 36 skaņdarbu instrumentāls albums, kļuva pieejams grupas oficiālajā mājaslapā. Ghosts I-IV varēja iegādāties vairākos dažādos formātos un formās, sākot no pirmā sējuma bezmaksas lejupielādes līdz 300 dolāru vērtai Ultra-Deluxe ierobežota izdevuma luksusa pakai. Visas 2500 kopijas par 300 dolāriem tika pārdotas jau pirmajās trijās dienās. Albums tika izdots ar Creative Commons Attribution Non-Commercial Share Alike licenci. Albums tika ierakstīts kā improvizācija 10 nedēļu ilgā laika periodā sadarbībā ar tādiem mūziķiem kā Atikusu Rosu, Elanu Maulderu, Alesandro Kortīni, Adrianu Belevu un Braienu Viglionu. Līdzīgs paziņojums, kura rezultātā iepriekš tika izdots Ghosts I-IV, tika ievietots grupas mājaslapā 2008. gada aprīlī ar tekstu "2 nedēļas!" 5. maijā Nine Inch Nails izdeva savu nākamo studijas albumu The Slip, kas bija pieejams grupas mājaslapā bez jebkādas iepriekšējas reklāmas vai reprezentēšanas. Albums bija pieejams bezmaksas lejupielādei, aizsargāts ar tādu pašu Creative Commons licenci kā Ghosts I-IV. The Slip divu mēnešu laikā kopumā lejupielādēja 1,4 miljonu interneta lietotāju. The Slip vēlāk ierobežotā tirāžā 250 000 eksemplāros tika izlaists arī kompaktdiska formātā. Pēc Ghosts I-IV un The Slip izdošanas, tika pieteikta 25 pieturas punktu koncertturneja ar nosaukumu Lights in the Sky vairākās Ziemeļamerikas pilsētām, kas vēlāk tika papildināta ar vēl dažiem Ziemeļamerikas un Dienvidamerikas koncertiem. Kortīni un Frīzs atgriezās koncertgrupas dalībnieku vidū no iepriekšējās turnejas, kamēr Robins Finks un Džastins Meldals Jonsens pievienojās koncertgrupai no jauna. 2008. gadā Frīzs un Kortīni pameta koncertgrupu un viņu vietā nāca bundzinieks Ilans Rubins. Tādējādi Nine Inch Nails koncertgrupā palika vairs četri dalībnieki. 2009. gada janvārī Reznors augšupielādēja neapstrādātu HD kvalitātes videomateriālu no trīs Lights in the Sky turnejas koncertiem kā 400 GB lielu lejupielādi caur BitTorrent tīkliem. 2009. gada februārī Reznors Nine Inch Nails oficiālajā tīmekļa vietnē izteicās "Esmu pēdējā laikā domājis [par to], ir brīdis, lai NIN pazustu uz kādu laiku." Reznors vēlāk vienā no intervijām paskaidroja, ka šis paziņojums nozīmējot to, ka viņš nav pārtraucis radīt mūziku kā Nine Inch Nails, bet, ka viņa radītais mūzikas projekts vairs tuvākajā nākotnē nekoncertēs. 2009. gada 10. septembrī Trents Reznors apsprieda intervijā ar Pink Is The New Blog Nine Inch Nails beigas kā koncertējošam projektam. Tajā dienā Nine Inch Nails sniedza savu pēdējo koncertu, kas notika Vilternas teātrī Losandželosā. Gerijs Ņūmens kā viens no Nine Inch Nails noslēguma koncertturnejas Wave Goodbye Tour viesmāksliniekiem intervijā The Quietus izteicās, ka tuvākajā laikā viņš ar Reznoru varētu uzsākt sadarbību, kuras sākotnējais rezultāts varētu būt "dažas dziesmas". Reznors Nine Inch Nails mājaslapā 2009. gada rudenī norādīja, ka pēc Wave Goodbye Tour koncertturnejas viņš turpinās strādāt pie Nine Inch Nails un citiem projektiem un ka nākotnē ir plānots izdot jaunu Nine Inch Nails materiālu. 2009. gada beigās tika izdots arī skaņu celiņš filmai "Tecuo: Ložu cilvēks", kurā bija iekļauta jauns, tieši šai filmai sacerēts grupas skaņdarbs. 2010. gada 9. februārī Reznors Nine Inch Nails mājaslapā ievietoja ziņu ar tekstu "?" un Ghosts I-IV albumam raksturīgiem stilizētiem attēliem. 2010. gadā aprīlī atklājās, ka Reznors kopā ar savu sievu Marikvīnu Māndigu un mūziķi Atikusu Rosu ir izveidojuši jaunu grupu How to Destroy Angels, kuras pirmais ieraksts, sešu dziesmu EP, tika izdots 2010. gada 1. jūnijā. 2010. gada 22. novembrī tika izlaists Nine Inch Nails debijas albuma Pretty Hate Machine pārpirmveidotais izdevums. 2010. gada un 2011. gadā Reznors kopā ar Atikusu Rosu pievērsās skaņu celiņu ierakstīšanai Deivida Finčera filmām "Sociālais tīkls" un "Meitene ar pūķa tetovējumu". 2011. gada 25. oktobrī tika izdota pirmā Nine Inch Nails dziesma kopš The Slip albuma ieraksta — tā bija U2 dziesmas "Zoo Station" kaverversija, kas tika iekļauta U2 albumā "AHK-toong BAY-bi Covered". 2012. gadā Reznors izteicās, ka ir pievērsies Nine Inch Nails un ka viņš neizslēdz iespēju nākotnē vēlreiz ar Nine Inch Nails uzstāties koncertos. 2003. gada februārī Reznors oficiāli paziņoja par Nine Inch Nails atgriešanos un koncertturneju. Viņš arī atklāja, ka Nine Inch Nails koncertgrupā spēlēs Eriku Eiveriju no Jane's Addiction, Adrienu Bilū no King Crimson, Džošu Jestisu no Telefon Tel Aviv, Alesandro Kortīnī un Ilanu Rubinu. Nine Inch Nails rīkos koncertturneju ASV 2013. gadā un visā pasaulē 2014. gadā. 2013. gada vasarā Nine Inch Nails uzstāsies arī mūzikas festivālos Vācijā un Japānā. Maijā Reznors oficiāli paziņoja, ka tiks izdots jauns Nine Inch Nails albums un ka koncertgrupai pievienosies arī Robins Finks. 5. jūnijā tika paziņots, ka jauno albumu sauks Hesitation Marks, un tā izdošanas datums būs 6. septembris. Dienu vēlāk pēc šī paziņojuma Nine Inch Nails izdeva pirmo albuma singlu Came Back Haunted. Vēlāk augustā tika izdoti nākamie divi albuma singli: Copy of A un Everything. 2014. gadā tika paziņots par Tension 2013 koncertturnejas videoieraksta izdošanu Live-DVD un Blu-ray formātā. Tajā pašā gadā Nine Inch Nails nominēja iekļaušanai Rokenrola slavas zālē. Stīvs Hūijs no AllMusic raksta, ka "Nine Inch Nails ir vispopulārākā industriālās mūzikas grupa pasaulē un bija plašā mērā atbildīga par šīs mūzikas nonākšu masu auditorijās." Reznors nekad nav klasificējis savus skaņdarbus pie industriālās mūzikas, bet atzīst, ka dažus tehniskus paņēmienus ir aizguvis no agrīnām industriālās mūzikas grupām kā Throbbing Gristle un Test Dept. Neskatoties uz šīm būtiskajām atšķirībām starp Nine Inch Nails un mūzikas grupām, kas sevi pieskaita pie industriālās mūzikas, ir kļuvis pierasti žurnālistu aprakstos rakstīt par Reznora veikumu kā industriālo mūziku. Reznors atzina žurnālam Spin, ka dziesma Down in It radās iespaidojoties no agrīnās Skinny Puppy mūzikas, tieši dziesmas Dig It; citas dziesmas no Pretty Hate Machine tika aprakstītas tajā pašā intervijā kā sintpops. Rakstot apskatu par The Fragile, kritiķis Stīvs Kūpers atzīmēja, ka albums pretstato daudzus, dažādus mūzikas žanrus kā klavieru solo The Frail un drum and bass elementus Starfuckers, Inc. Līdzīgi tehniski paņēmieni un stili ir sastopami Nine Inch Nails katalogā dažādos laika posmos. Dziesmas kā Wish, The Perfect Drug un The Day the World Went Away izrāda īpaši krasi svārstīgu dinamiku. Reznors dzied tādā pašā veidā bieži no čukstiem pārejot uz kliedzieniem. Grupas mūzika dažreiz satur sarežģitus taktsmērus, sevišķi dziesmās The Collector no With Teeth, un koncertos pieprasīto March of the Pigs. Reznors arī izmanto troksni un distorsiju savos dziesmu aranžējumos un iekļauj disonansi ar hromatiskām melodijām un/vai harmonijām. Šīs visas tehnikas ir izmantotas dziesmā Hurt, kura satur izteikti disonējošu tritonu, spēlētu uz ģitāras pantu daļās, uzsvērtu B5#11, kad Reznors dzied vienpadsmito noti vārda "I" katru reizi, kad B/E# divskanis tiek spēlēts. Closer noslēdzas ar hromatisku klavieru pavadījuma motīvu, to pašu melodiju, kas pirmoreiz parādās Heresy piedziedājumā un atkal atskan tituldziesmā The Downward Spiral. Albumā The Fragile Reznors atkārto šo tehnisko paņēmienu (atkārtot motīvu vairākkārt dažādiem skaņdarbiem), izmantojot vai nu savādāku mūzikas instrumentu ar transponētu harmoniju vai pārtaisītu ritmu. Nine Inch Nails dziesmu vārdos atspoguļojas dziļi personiski pārdzīvojumi, kas bieži vien ir neraksturīgi citām industriālās mūzikas grupām. 1990. gadu Nine Inch Nails mūzika bieži skar dažādas eksistenciālisma tēmas, piemēram, indivīda sadzīvojošanu ar izmisumu, dusmām, atsvešināšanos, arī Dieva (ne)eksistēšanas un tā radīto seku apjaušanu un izprašanu. 2000. gados Nine Inch Nails vairāk pievērsās politisku un globāli distopisku tēmu apcerēšanai. Piemēram, albums Year Zero tika veidots kā konceptuāls albums, kura dziesmu vārdi bija balstīti sižetā, kas attēloja ASV īstenotās militārisma politiku un tās nākotnes sekas pēc 2001. gada 11. septembra teroristu uzbrukumiem ASV un Irākas kara uzsākšanas, kas noveda pie bioteorisma uzbrukumiem, ASV kodolkara uzsākšanas ar Irānu un Tikumības biroja izveidošanu, kas kontrolē amerikāņu iedzīvotāju familiaritāti. Nine Inch Nails ir ietekmējis daudzus jaunākus izpildītājus, kuru mūzika, balstoties uz Reznora teikto, ierindojas no "vispārējas [Nine Inch Nails] atdarināšanas" (izpildītāji pirmajos projekta panākumu gados, 1990. gadu sākumā) līdz jaunākām, jau 21. gadsimtā esošām grupām, kas atdarina viņa mūzikas stilu "patiesākā, mazāk imitējošākā veidā". Pēc albuma The Downward Spiral izdošanas daudzi vispār atzīti un populāri mākslinieki sāka pamanīt Nine Inch Nails ietekmi. Piemēram, Deivids Bovijs salīdzināja Nine Inch Nails ietekmi ar The Velvet Underground. 1997. gadā Reznors parādijās Time žurnāla gada visietekmīgāko cilvēku sarakstā, un Spin žurnāls aprakstīja viņu kā "vissvarīgāko mākslinieku mūzikā". 2004. gadā žurnāls Rolling Stone ierindoja Nine Inch Nails visu laiku 100 visizcilāko mākslinieku saraksta 94. vietā. Vislielākā projekta ietekme ir tieši ASV, pēc RIAA datiem šajā valstī ir pārdotas ap 10,5 miljoniem Nine Inch Nails albuma kopiju, kas ir aptuveni puse no visiem pasaulē pārdotajiem projekta ierakstiem. Bobs Ezrins, izpildītāju Pink Floyd, Kiss, Alice Cooper un Pītera Gabriela producents, izteicās par Reznoru 2007. gadā kā "īstu fantastu", iesakot jaunos māksliniekus mācīties no viņa bezkompromisu nostājas. Parādoties retu reizi Kerrang! balvu pasniegšanas ceremonijā Londonā tajā pašā gadā, Nine Inch Nails pieņēma Kerrang! Icon apbalvojumu kā pagodinājumu grupas ilgstošajai ietekmei uz rokmūziku. Lai arī Trents Reznors ir vienīgais oficiālais Nine Inch Nails dalībnieks, tomēr koncertturnejās kopā ar viņu uzstājās īpaša grupa, ko Reznors pirms tam ir atlasījis. Koncertos izpildītajām dziesmās bieži ir savādāks aranžējums nekā to studijas versijās. Grupas dalībnieki dažkārt tiek ielūgti piedalīties mūzikas ierakstīšanas procesā, bet ierakstītā materiāla uzbūve un skanējums vienmēr ir bijusis atkarīga vienīgi no Reznora. 1995. gadā tika izveidots Nine Inch Nails blakusprojekts Tapeworm, kurš sastāvēja no Reznora un citiem koncertgrupas dalībniekiem un kura mērķis bija "demokrātiskāka" mūzikas ierakstīšanas sistēma tādā nozīmē, ka Reznors nebūtu vienīgais noteicējs par ierakstīto materiālu. Sākotnējie grupas dalībnieki bez Reznora bija arī Denijs Lohners un Čārlijs Klouzers, bet drīz grupai pievienojās arī Denijs Lohners, Atikuss Ross un Elans Maulders. Tomēr pēc deviņiem studiju mēģinājumos pavadītiem gadiem oficiāli nekāds materiāls no projekta netika izdots, paziņojot, ka grupa 2005. gadā vairs nebūs aktīva. Koncertgrupas sastāvam ir tendence starp koncertturnejām krasi mainīties: izņemot Reznoru, kas vienmēr ir grupas ģitārists un vadošais vokālists, neviens cits koncertgrupas dalībnieks sastāvā nav palicis pastāvīgi kopš grupas pirmsākumiem. Reznors ir izteicies, ka viens no cēloņiem tik biežai sastāva maiņai ir ilgie periodi starp dažādu grupas albumu ierakstīšanu un izdošanu, tāpat arī vēlme pēc jaunām viņa mūzikas interpretācijām. Koncertgrupas sastāvs 2009. gadā, kad grupa devās līdz šim brīdim pēdējā koncertturnejā, bija Trents Reznors, Robins Finks, Džastins Meldals-Džonsons un Ilans Rubins. Pamatraksts: Nine Inch Nails diskogrāfija Nine Inch Nails ir izdevis: 8 studijas albumus: 1989: Pretty Hate Machine, 1992: Broken, 1994: The Downward Spiral, 1999: The Fragile, 2005: With Teeth, 2007: Year Zero, 2008: Ghosts I-IV, 2008: The Slip, 2013: Hesitation Marks; 5 remiksu albumus: 1992: Fixed, 1995: Further Down the Spiral, 2000: Things Falling Apart, 2007: Y34RZ3R0R3M1X3D, 2014: Seed Eight; 5 koncertierakstus: 1997: Closure, 2002: And All That Could Have Been, 2007: Beside You in Time, 2009: Another Version of the Truth, 2014: Tension. Wish — Labākais smagā metāla izpildījums, 1992 The Downward Spiral — Labākais alternatīvās mūzikas izpildījums, 1994 (nominācija) Happiness in Slavery — Labākais smagā metāla izpildījums, 1995 Hurt — Labāka roka dziesma, 1995 (nominācija) The Perfect Drug — Labākais smagā roka izpildījums, 1997 (nominācija) The Fragile — Labākais alternatīvās mūzikas izpildījums, 1999 (nominācija) Starfuckers, Inc. — Labākais smagā metāla izpildījums, 1999 (nominācija) Into the Void — Labākais vīriešu vokāla izpildījums rokmūzikā, 2000 (nominācija) The Hand That Feeds — Labākais smagā roka izpildījums, 2005 (nominācija) Every Day Is Exactly the Same — Labākais smagā roka izpildījums, 2006 (nominācija) 34 Ghosts IV — Labākais roka instrumentālais izpildījums, 2009 (nominācija) Ghosts I-IV — Labākais iepakojums ierobežotas tirāžas albumam, 2009 (nominācija) latviešu: "Deviņu collu naglas" latviešu: "dūres drāziens" Stīvs Hūijs. «Nine Inch Nails». Allmusic. Skatīts: 2006. gada 24. novembrī. (angliski) Trojs Reiminks. «Pārmaiņas dziesmās, sastāvs notur Nails formā». Grand Rapids Press, 2007. gada 5. martā. D1. lpp. (angliski) Nine Inch Nails allmusic.com profils Atjaunināts: 2009. gada 2. oktobrī (angliski) Visvairāk pārdotie izpildītāji Arhivēts 2013. gada 27. augustā, Wayback Machine vietnē. Atjaunināts: 2009. gada 2. oktobrī (angliski) Reznor v. J. Artist Management, Inc. et al., 365 °F. Supp. 2d 565 (S.D.N.Y. 2005). (angliski) Stīvs Dafertijs; Braiens Aleksandrs, Toms Nadžents, Džons Hanns (1995. gada 6. februārī). "Dusmu mūzika". People 43 (5): 105—107. (angliski) Džeisons Fainss (1994. gada jūlijs/augusts). "Patiesība par Trentu". Option. (angliski) "Radot Down in It". Alternative Press (27). Marts 1990. gads. (angliski) "Runājot par Nothing ar Trentu Reznoru". Axcess 2. 1994. gads. (angliski) Gregs Ruls. Electrošoks!: Sintīmūzikas grāvēji. Backbeat Books, 1999. gads. ISBN 0-8793-0582-7. (angliski) Čaks Klostermens. «Nokavējot Nine Inch Nails ballīti». Spin. Spin Media LLC, Marts 1992. gads. Skatīts: 2006. gada 1. novembrī. Atsaucē izmantots novecojis parametrs |month= (angliski) Trents Reznors. «Trenta atbilde». Nine Inch Nails, 2004. gada 21. jūlijā. Arhivēts no oriģināla, laiks: 2005. gada 28. oktobrī. Skatīts: 2006. gada 22. oktobrī. (angliski) «Trents Reznors: līdzsazvērnieku laiks». Cleveland.com. Arhivēts no oriģināla, laiks: 2016. gada 6. februārī. Skatīts: 2006. gada 18. decembrī. (angliski) Maikls Azerrads (1990. gads). "Nine Inch Nails". Rolling Stone. (angliski) Sīvs Martins (1990. gads). "Nine Inch Nails". Thrasher. (angliski) «The Billboard 200 - Pretty Hate Machine». Billboard. Nielsen Company. Skatīts: 2007. gada 8. oktobrī.[novecojusi saite] (angliski) Maiks Giters (1992. gads). "Vīrs aiz mehānismiem". Rockbeat. (angliski) "Nine Inch Nails". Musician. Marts 1994. gads. (angliski) «Apbalvojumu datu bāze». Los Angeles Times. Skatīts: 2007. gada 10. novembrī. (angliski) Džonatans Golds (1994. gada 8. septembrī). "Mīli to līdz nāvei". Rolling Stone (Wenner Media) (690): 50. (angliski) «Trents Reznors: Savlaicīgums». Cleveland.com. Arhivēts no oriģināla, laiks: 2007. gada 11. oktobrī. Skatīts: 2006. gada 18. decembrī. (angliski) «Zelta un platīna datubāze». Recording Industry Association of America. Skatīts: 2007. gada 10. augustā. (angliski) Kriss Hīts (Aprīlis 1995. gads). "Tumsas māksla". Details (Condé Nast Publications). (angliski) «Nine Inch Nails: Closure (VHS)». DeepFocus.com. Arhivēts no oriģināla, laiks: 2007. gada 27. jūlijā. Skatīts: 2007. gada 26. augustā. (angliski) "100 labākie albumi, 1985—2005". Spin (Spin Media LLC) (2005. gada jūnijs). (angliski) «RS 500 visu laiku labākie albumi». Rolling Stone. Wenner Media. 2003. gada 18. novembrī. Arhivēts no oriģināla, laiks: 2010. gada 17. aprīlī. Skatīts: 2007. gada 26. augustā. (angliski) R. Tomass Umsteds (1994. gada 22. augustā). "Dubļainā atbilde no Vūdstokas PPV". Multichannel News 15 (32): 3—4. Arhivēts no oriģināla 2011. gada 11. augustā. Atjaunināts: 2010. gada 3. februārī. (angliski) Braiens Hiats. «DualDisc format takes off». Rolling Stone. Wenner Media, 2005. gada 25. martā. Arhivēts no oriģināla, laiks: 2007. gada 2. oktobrī. Skatīts: 2007. gada 26. augustā. (angliski) Džons Soders (2000. gada 9. aprīlī). "Roka izredzes ir neskaidras, bet šī Nagla nesalieksies". Cleveland.com. (angliski) «NIN albums pie horizonta». Daily News Online. 1998. gada augusts. (angliski) Gils Kaufmens. «Rokmūzikas radio uzgriež skaļumu». SonicNet News, 1999. gada 2. decembrī. Kopā ar |accessdate= jālieto |url= (angliski) Korijs Moss. «Augšupejošā spirāle». MTV. Viacom, Maijs 2005. gads. Skatīts: 2006. gada 18. decembrī. Atsaucē izmantots novecojis parametrs |month= (angliski) Gils Kaufmens. «Provokatīvas, dauzonīgas jaunas NIN dziesmas palaistas radiostacijās». SonicNet News, 1999. gada 14. jūlijā. Kopā ar |accessdate= jālieto |url= (angliski) Patrīsija Makkormaka. «Viss prieks par (ne tik) pieklājīgumu». PopMatters. Arhivēts no oriģināla, laiks: 2013. gada 25. jūnijā. Skatīts: 2007. gada 26. augustā. (angliski) Maiks Makians. «Fragility 2.0: Brūces sadzīst, DVD ir mūžīgs». The Gateway, 2002. gada 5. februārī. Arhivēts no oriģināla, laiks: 2008. gada 11. aprīlī. Skatīts: 2008. gada 19. februārī. (angliski) Twitter / Nine Inch Nails: Un... mēs esam sākuši strādāt ar... Atjaunināts: 2009. gada 22. septembrī. (angliski) Džo Roberts. «Kaldināšanas laiks beidzies». The Sydney Morning Herald. Fairfax Media, 2005. gada 5. augustā. Skatīts: 2006. gada 28. novembrī. (angliski) «With Teeth: Tiešsaistes saturs». Nine Inch Nails. Arhivēts no oriģināla, laiks: 2007. gada 18. maijā. Skatīts: 2006. gada 24. decembrī. (angliski) «Pašlaik». Nine Inch Nails. 2005. gada 15. aprīlī. Arhivēts no oriģināla, laiks: 2005. gada 20. aprīlī. Skatīts: 2007. gada 26. augustā. (angliski) «EDIETS video palaisti ēterā ŠODIEN MTV!». The NIN Hotline. 2006. gada 13. aprīlī. Skatīts: 2006. gada 28. novembrī. (angliski) Kriss Hariss. «Nine Inch Nails atliek uzstāšanos saistībā ar bundzinieka sirdskaiti». MTV. Viacom, 2005. gada 30. septembrī. Skatīts: 2007. gada 24. augustā. (angliski) Keita Spera. «Roka atbalsts». nola.com, 2005. gada 1. novembrī. Arhivēts no oriģināla, laiks: 2007. gada 29. septembrī. Skatīts: 2007. gada 24. augustā. (angliski) «Nine Inch Nails : Koncerts: Beside You in Time DVD». Artistdirect. Arhivēts no oriģināla, laiks: 2013. gada 20. aprīlī. Skatīts: 2007. gada 20. augustā. (angliski) Džeisons Gregorijs. «Trents Reznors nolād amerikāņu valdību». Gigwise.com, 2007. gada 26. martā. Arhivēts no oriģināla, laiks: 2008. gada 8. decembrī. Skatīts: 2007. gada 20. aprīlī. (angliski) Džeimss Montgomerijs. «Dīvainas tīmekļa pēdas: sazvērestības teorija vai nine inch nails albuma mārketings?». MTV. Viacom, 2007. gada 15. februārī. Skatīts: 2007. gada 15. februārī. (angliski) «Year Zero projekts = Daudz foršāks par Lost». Rolling Stone. Wenner Media. 2007. gada 22. februārī. Arhivēts no oriģināla, laiks: 2013. gada 25. jūnijā. Skatīts: 2007. gada 20. aprīlī. (angliski) Vitnija Metisona. «NIN intrigu tīmeklis». USA Today. Gannett Company, 2007. gada 15. februārī. Arhivēts no oriģināla, laiks: 2007. gada 18. februārī. Skatīts: 2007. gada 15. februārī. (angliski) Elizabete Gudmena. «NIN fani = marketinga komandas sapnis». Rolling Stone. Wenner Media, 2007. gada 15. februārī. Arhivēts no oriģināla, laiks: 2013. gada 25. jūnijā. Skatīts: 2007. gada 15. februārī. (angliski) «Daudzceliņi 3 YZ dziesmām ievietoti nin.com». The NIN Hotline. 2007. gada 26. aprīlī. Skatīts: 2007. gada 27. aprīlī. (angliski) Pols Tomsons. «Nesvarīgie remiksē NIN Year Zero remiksu albumam». Pitchfork Media, 2007. gada 17. augustā. Arhivēts no oriģināla, laiks: 2009. gada 14. janvārī. Skatīts: 2007. gada 24. augustā. (angliski) «Nine Inch Nails paziņo remiksu albuma informāciju». FMQB. Friday Morning Quarterback Album Report, Inc. 2007. gada 12. oktobrī. Arhivēts no oriģināla, laiks: 2012. gada 8. februārī. Skatīts: 2007. gada 14. oktobrī. (angliski) «remix.nin.com». Nine Inch Nails. Arhivēts no oriģināla, laiks: 2012. gada 8. februārī. Skatīts: 2007. gada 27. novembrī. (angliski) «Reznors iegūst 750,000 dolārus pat tad, kad mūzika ir brīva». Ars Technica. Condé Nast Publications. 2008. gada 5. martā. Skatīts: 2008. gada 6. martā. (angliski) Eimija Filipsa. «Jaunais Nine Inch Nails albums pieejams JAU TAGAD». Pitchfork Media, 2008. gada 2. martā. Arhivēts no oriģināla, laiks: 2008. gada 6. martā. Skatīts: 2008. gada 2. martā. (angliski) «Ghosts — FAQ». Nine Inch Nails. 2008. Arhivēts no oriģināla, laiks: 2008. gada 7. martā. Skatīts: 2008. gada 2. martā. (angliski) Kortnija Hardinga un Džonatans Kohens. «Jaunais Nine Inch Nails albums sasniedz tīmekli». Billboard. Nielsen Company, 2008. gada 2. martā. Arhivēts no oriģināla, laiks: 2009. gada 30. oktobrī. Skatīts: 2008. gada 2. martā. (angliski) «Jaunais Nine Inch Nails singls, iespējams no 'Year Zero 2'?». CFOX-FM. Corus Entertainment. 2008. gada 25. aprīlī. Arhivēts no oriģināla, laiks: 2009. gada 13. janvārī. Skatīts: 2008. gada 26. aprīlī. (angliski) Eliots Van Buskirks. «Nine Inch Nails dod faniem The Slip». Wired Blog Network. Condé Nast Publications, 2008. gada 5. maijā. Arhivēts no oriģināla, laiks: 2008. gada 6. maijā. Skatīts: 2008. gada 5. maijā. (angliski) «The Slip lejupielādes karte». Nine Inch Nails. Arhivēts no oriģināla, laiks: 2008. gada 28. jūnijā. Skatīts: 2008. gada 7. jūlijā. (angliski) «nin.com — turneju datumi». Nine Inch Nails. Arhivēts no oriģināla, laiks: 2008. gada 8. maijā. Skatīts: 2008. gada 3. maijā. (angliski) Reuters; Billboard. «Nine Inch Nails apmaina basistu, dodoties turnejā». Yahoo! News. Yahoo! Inc, 2008. gada 6. jūnijā. Arhivēts no oriģināla, laiks: 2008. gada 10. jūnijā. Skatīts: 2008. gada 9. jūnijā. Atsaucē izmantots novecojis parametrs |coauthors= (angliski) «Blabbermouth.Net - Bundzinieks Džošs Frīzs atstāj Nine Inch Nails». Roadrunnerrecords.com. Arhivēts no oriģināla, laiks: 2011. gada 18. jūlijā. Skatīts: 2009. gada 17. martā. (angliski) «Blabbermouth.net - Nine Inch Nails Aleksandro Kortīni aiziet; grupa tuprina koncertēt četru dalībnieku sastāvā». Roadrunnerrecords.com. Arhivēts no oriģināla, laiks: 2011. gada 18. jūlijā. Skatīts: 2009. gada 17. martā. (angliski) «NIN izplata bezmaksas lejupielādi». Side-Line. 2008. gada 1. jūlijā. Skatīts: 2008. gada 2. jūlijā. (angliski) «Nine Inch Nails koncertēs ar Jane's Addiction, ņems pārtraukumu». idiomag. Idio, Ltd. 2009. gada 17. februārī. Skatīts: 2009. gada 18. februārī. (angliski) «‘Nine Inch Nails’ izsludina pēdējos koncertus». delfi.lv. 2009. gada 11. jūnijā. Skatīts: 2010. gada 4. februārī. (latviski) Žils Kaufmens. «Trents Reznors saka, ka Bonnaroo bija Nine Inch Nails pēdējā uzstāšanās ASV». MTV. Viacom, 2009. gada 15. jūnijā. Skatīts: 2009. gada 6. augustā. (angliski) Trents Reznors apspriež Nine Inch Nails beigas kā koncertējošam projektam Arhivēts 2009. gada 22. septembrī, Wayback Machine vietnē. Atjaunināts: 2009. gada 1. oktobrī (angliski) «Gerijs Ņūmens un Trents Reznors sadarbosies». 2009. gada 23. septembrī. Skatīts: 2009. gada 18. oktobrī. (angliski) Mārtiņš Atvars. «Trents Reznors no “Nine Inch Nails” sadarbosies ar Geriju Ņūmenu». easyget.lv, 2009. gada 24. septembrī. Arhivēts no oriģināla, laiks: 2016. gada 6. martā. Skatīts: 2010. gada 4. februārī. (latviski) Trents Reznors. «Afterglow». Nine Inch Nails., 2009. gada 5. oktobrī. Skatīts: 2009. gada 5. oktobrī. (angliski) Trents Reznors. «Wave Hello». Nine Inch Nails., 2009. gada 23. decembrī. Skatīts: 2009. gada 23. decembrī. (angliski) Mārtiņš Atvars. «Trents Reznors 2010. gadā apsolījis jaunas dziesmas». easyget.lv, 2009. gada 30. decembrī. Skatīts: 2010. gada 4. februārī.[novecojusi saite] (latviski) Džeina Tamuļeviča. «"NIN" līderis izveido jaunu muzikālu projektu kopā ar sievu», 2010. gada 5. maijā. (latviski) «HTDA». Arhivēts no oriģināla, laiks: 2010. gada 30. aprīlī. Skatīts: 2010. gada 9. jūlijā. (angliski) «the official nine inch nails website]». Nin.com. Skatīts: 2011. gada 13. septembrī. (angliski) Jenn Pelly. «Nine Inch Nails, Jack White, Depeche Mode, Patti Smith, More Cover U2». Pitchfork. Skatīts: 2011. gada 10. oktobrī. (angliski) Jenn Pelly. «New Nine Inch Nails Material Definitely in the Works». Pitchfork, 2012. gada 7. novembris. Skatīts: 2012. gada 14. novembris. (angliski) Patrick Doyle. «Trent Reznor: Nine Inch Nails Working on New Music, Possible Tour». Rolling Stone, 2012. gada 7. novembris. Skatīts: 2012. gada 14. novembris. (angliski) Amy Phillips. «Trent Reznor Announces the Return of Nine Inch Nails: Extensive Touring for 2013 and 2014». Pitchfork, 2013. gada 25. februāris. Skatīts: 2013. gada 25. februāris. (angliski) «Trent Reznor Announces Nine Inch Nails Tour». UpVenue. 2013. gada 25. februāris. Skatīts: 2013. gada 25. februāris. (angliski) Young, Alex. «Nine Inch Nails to play Fuji Rock Festival 2013». Consequence of Sound, 2013. gada 27. februāris. Skatīts: 2013. gada 27. februāris. (angliski) Battan, Carrie. «Nine Inch Nails Announce First Shows of Big Return». Pitchfork, 2013. gada 27. februāris. Skatīts: 2013. gada 27. februāris. (angliski) «It just didn't feel like @NineInchNails without Robin Finck. Now it does.». Twitter. 2013. gada 15. maijs. (angliski) Cubarrubia, RJ. «Nine Inch Nails Introduce Robin Finck as New Bassist». Rolling Stone, 2013. gada 17. maijs. Skatīts: 2013. gada 17. maijs. (angliski) Philips, Amy. «Nine Inch Nails New Album Finished, Out This Year». Pitchfork, 2013. gada 28. maijs. Arhivēts no oriģināla, laiks: 2013. gada 30. Maijs. Skatīts: 2013. gada 28. maijs. (angliski) «halo twenty eight: hesitation marks. 9.03.13.». Twitter. 2013. gada 5. jūnijs. Skatīts: 2013. gada 5. jūnijs. By Eric R Danton. «Nine Inch Nails Release 'Came Back Haunted' From New LP». Rollingstone.com, 2013. gada 6. jūnijs. Skatīts: 2013. gada 25. jūnijs. (angliski) Nin.com: Offizielle Website zur Live-DVD "Tension 2013" Arhivēts 2014. gada 24. maijā, Wayback Machine vietnē. (angliski) Dailymotion.com: Video zur Live-DVD "Tension 2013" Arhivēts 2014. gada 29. novembrī, Wayback Machine vietnē.. (angliski) Green Day, Nine Inch Nails, Smiths Nominated for Rock and Roll Hall of Fame. (angliski) Reimers, P; Raminijs, Ej; Visings, M; Bongarcs, Gm; Šīrers, G; Pīterss, Pe (Marts 1996). "Simpātijas velnam". Spin 21 (5): 427—32. ISSN 0942-8925. PMID 8832864. (angliski) Stīvs Kūpers. «NIN jaunais mēģinājums salauž līniju starp skaistumu un iznīcību». The Cavalier Daily, 1999. gada 24. septembrī. Arhivēts no oriģināla, laiks: 2007. gada 13. oktobrī. Skatīts: 2007. gada 26. augustā. (angliski) Maiks Šillers. «"Nine Inch Nails: With Teeth"». PopMatters, 2005. gada 18. maijā. Arhivēts no oriģināla, laiks: 2009. gada 8. decembrī. Skatīts: 2006. gada 20. decembrī. (angliski) Robs Našs. «Mākslas apskati: Nine Inch Nails». The Independent, 2005. gada 5. aprīlī. Arhivēts no oriģināla, laiks: 2008. gada 6. jūnijā. Skatīts: 2006. gada 20. decembrī. Arhivēts FindArticles.com. (angliski) Toms Reinolds. "Es ienīstu sevi un gribu mirt". Sanctuary Publishing, 2005. gada 13. jūnijā. 227. lpp. ISBN 978-1860746284. (angliski) Lekss Marburgers. «The Fragile». Lollipop Online, Maijs 2000. Arhivēts no oriģināla, laiks: 2013. gada 1. augustā. Skatīts: 2006. gada 20. decembrī. Atsaucē izmantots novecojis parametrs |month= (angliski) Disertācija muzikoloģijā par industriālo mūziku Arhivēts 2008. gada 30. maijā, Wayback Machine vietnē.. Atjaunots: 2010. gada 5. augustā. (angliski) The Existential Notion that "God is Dead" in Industrial Music Arhivēts 2010. gada 24. septembrī, Wayback Machine vietnē.. Atjaunots: 2010. gada 5. augustā. (angliski) Sandra Spīraunesa. «Paranoia lampooned in disc's marketing». Canwest News Service, 2007. gada 15. aprīlī. Arhivēts no oriģināla, laiks: 2008. gada 5. decembrī. Skatīts: 2008. gada 8. jūnijā. Ēriks Dantons. «Sound Check: Year Zero». The Hartford Courant, 2007. gada 17. aprīlī. Arhivēts no oriģināla, laiks: 2007. gada 24. augustā. Skatīts: 2007. gada 6. oktobrī. (angliski) Geofs Riklijs (2004. gada 26. jūnijā). "Geofs Riklijs intervē Trentu Reznoru". Alternative Press. (angliski) Deivids Bovijs (2005. gada 21. aprīlī). "Nine Inch Nails". Rolling Stone (972). Atjaunināts: 2007. gada 13. martā. (angliski) "Time 25 visietekmīgākie amerikāņi". Time 149 (16): 66. 1997. gada 21. aprīlī. (angliski) «Vislabāk pārdotie: Zelta un platīna lielākie mākslinieki». Recording Industry Association of America. 2006. gada 31. jūlijā. Arhivēts no oriģināla, laiks: 2013. gada 25. jūnijā. Skatīts: 2007. gada 5. februārī. (angliski) Čārlijs Amters. «Reznors rāda zobus laukumā». Yahoo! Music, 2005. gada 17. maijā. Skatīts: 2007. gada 8. oktobrī. (angliski) Marss Lostrako. «'Paldies Dievam par Trentu Reznoru'». The Torontoist. Ink Truck Media., 2007. gada 19. aprīlī. Arhivēts no oriģināla, laiks: 2013. gada 22. oktobrī. Skatīts: 2007. gada 20. aprīlī. (angliski) «Kerrang balvas atklātas». BBC 6 Music. BBC. 2007. gada 23. augustā. Skatīts: 2010. gada 4. februārī. (angliski) Garets Brenvijs (1991. gada 19. jūnijā). Industriālās mūzikas ieskats. Mondo 2000. Pols Semels (Jūnijs 2000). "Pretty Quake Machine". Incite (7). (angliski) Marks Blekvels (Februāris 1997). Ninechnails. Ray Gun. (angliski) «tapeworm». Tapeworm. Arhivēts no oriģināla, laiks: 2002. gada 2. augustā. Skatīts: 2008. gada 16. februārī. (angliski) Džo Dandželo. «NIN Reznora komanda Tapeworm projektam sadarbojas ar Kīnanu no Tool». MTV. Viacom, 2001. gada 13. februārī. Skatīts: 2007. gada 14. augustā. (angliski) Trents Reznors. «Nine Inch Nails: Pieeja». Nine Inch Nails, 2004. gada 8. maijā. Arhivēts no oriģināla, laiks: 2007. gada 18. jūlijā. Skatīts: 2007. gada 21. maijā. (angliski) Trents Reznors runā ar Ianu Kemfildu. (angliski) «Nine Inch Nails apstiprina turnejas sastāvu». Nasty Little Man. 2008. gada 4. aprīlī. Arhivēts no oriģināla, laiks: 2009. gada 16. janvārī. Skatīts: 2008. gada 9. aprīlī. (angliski) «Laipni lūgts, Ilan!». Nine Inch Nails. 2008. gada 15. novembrī. Arhivēts no oriģināla, laiks: 2009. gada 21. martā. Skatīts: 2008. gada 16. novembrī. (angliski) «Grammy nomināciju pilns saraksts». The New York Times. 2005-12-08. Skatīts: 2008. gada 13. aprīlī. (angliski) «49. gadskārtējās Grammy balvas nominantu saraksts». National Academy of Recording Arts and Sciences. Arhivēts no oriģināla, laiks: 2009. gada 8. novembrī. Skatīts: 2006. gada 7. decembrī. (angliski) Nine Inch Nails oficiālā mājaslapa (angliski) Nine Inch Nails oficiālā MySpace lapa (angliski) Nine Inch Nails oficiālais YouTube kanāls (angliski) Last.fm profils (angliski) All Music Guide profils Arhivēts 2010. gada 3. oktobrī, Wayback Machine vietnē. (angliski) Nine Inch Nails jaunumi un arhīvs (angliski)