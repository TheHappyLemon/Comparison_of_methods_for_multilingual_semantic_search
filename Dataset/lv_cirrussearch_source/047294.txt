Bankas automāts jeb bankomāts ir pašapkalpošanās iekārta, kurā cilvēki var iemaksāt naudu vai no kuras var izņemt skaidru naudu, izmantojot kredītkarti vai debetkarti. 2013. gada beigās Latvijā bija izvietoti 1154 bankomāti. Bankomātu darbu Latvijā nodrošina septiņas bankas. Visvairāk bankomātu — 427 — nodrošina Swedbank. SEB banka izvietojusi 248 bankomātus, banka Citadele banka — 168 bankomātus, DNB banka — 165 bankomātus, Nordea bankas Latvijas filiāle — 112, PrivatBank — 20, bet Rietumu Banka — 14 bankomātus. 2013. gada beigās naudu varēja iemaksāt 229 bankas automātos. Bankomātus ar iemaksas funkciju nodrošina četras bankas — Swedbank bija izvietojusi 115 ierīces ar naudas iemaksas funkciju, SEB banka — 62, banka Citadele banka — 28, DNB banka — 24. Reizēm ar bankomātiem tiek veikti noziegumi, kas saistīti ar naudas izkrāpšanu. Piemēram, noziedznieki var bankomātam pievienot ierīci, kas nolasa tur ievietotās bankas kartes PIN kodu un vēlāk izgatavot attiecīgās kartes dublikātu. Līdz ar to bankomātus nav ieteicams lietot, ja tiem ir pieslēgtas aizdomīgas ierīces. Pērn Latvijā samazinājies bankomātu skaits[novecojusi saite], financenet.tvnet.lv, 09.03.2014. Norēķinu karte