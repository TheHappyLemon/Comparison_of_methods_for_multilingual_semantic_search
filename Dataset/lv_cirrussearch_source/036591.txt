Urzula Līberta (vācu: Ursula Liebert; dzimusi kā Hērolta (vācu: Höroldt), precējusies Altrihtere (vācu: Altrichter), 1933. gada 13. jūlijs — 1998. gada 2. jūlijs) bija Vācijas šahiste. Beigusi matemātikas fakultāti Mārtiņa Lutera Halles-Vitenbergas universitātē. No 1950. gadu sākuma līdz 1960. gadu beigām bijusi viena no vadošajām Vācijas Demokrātiskās Republikas (VDR) šahistēm. Bijusi Halles sporta kluba USV Halle biedre. 1953. gadā izcīnījusi 3. vietu apvienotās Vācijas šaha čempionātā sievietēm. 1954. gadā pirmo reizi uzvarējusi VDR sieviešu šaha čempionātā. Vēlākajos gados VDR sieviešu šaha čempionātos ierindojusies godalgotās vietās: 1956. gadā - 3. vieta, 1958. gadā - 2. vieta, 1961. gadā - 3. vieta. 1967. gadā VDR sieviešu šaha čempionātā dalījusi pirmo vietu ar Valtraudu Novarru. Papildu mačs starp abām šahistēm beidzies neizšķirti 2:2, un abām piešķirts čempiones nosaukums. Pārstāvējusi Vācijas Demokrātiskās Republikas komandu Pasaules šaha olimpiādē, kurā piedalījusies 1957. gadā. Komandu vērtējumā izcīnījusi bronzas medaļu. Sekmīgi piedalījusies senioru šaha turnīros. 1991. gadā bijusi otrā Vācijas senioru sieviešu šaha čempionātā. Bijusi precējusies ar starptautisko meistaru šahā Heincu Lībertu. Ursula Liebert | Person der Schachzeitgeschichte - Deutscher Schachbund 8. Deutsche Damenmeisterschaft 1953 5. Deutsche Damenmeisterschaft der DDR 7. Deutsche Damenmeisterschaft der DDR 9. Deutsche Damenmeisterschaft der DDR 11. Deutsche Damenmeisterschaft der DDR 16. Deutsche Damenmeisterschaft der DDR OlimpBase :: Women's Chess Olympiads :: Ursula Altrichter Šahista profils 365chess.com mājaslapā (angliski)