Prinča Čārlza sala (angļu: Prince Charles Island) vai Iluilika (inuītu: ᐃᓗᐃᓕᖅ, Iluiliq) ir neapdzīvota sala Kanādas ziemeļos Kanādas Arktiskajā arhipelāgā. Administratīvi pieder Nunavutas teritorijas Kikiktālukas reģionam. 19. lielākā Kanādas sala un 78. lielākā sala pasaulē. Izvietojusies Foksa baseinā netālu no Bafina salas krasta. 9 km platais Kokrema šaurums to atdala no Eirforsa salas austrumos. Ainavā dominē zemiene ar pārpurvojušos tundru. Visa salas teritorija kopā ar kaimiņos esošajām Eirforsa un Folija salām kopš 1979. gada kā putniem nozīmīga vieta iekļauta Foksa baseina salu aizsargājamā teritorijā. Lai arī inuitiem sala bijusi jau zināma, pirmais no ārpasaules to tikai 1932. gadā atklāja velkoņa kapteinis V. Pūls, bet neatzīmēja kartēs. Atkārtoti salu 1948. gadā atklāja kanādiešu gaisa spēku lidotājs Alberts Tomkinsons, kurš veica apvidus aerofotografēšanu. Nosaukta par godu tā paša gada novembrī dzimušajam britu troņmantiniekam Čārlzam. The Atlas of Canada. Sea Islands Inuit Heritage Trust. Place Names Program. Iglulik and Hall Beach Traditional Place Names Canadian Geographical Names Database (CGNDB). Prince Charles Island IBA Canada. Foxe Basin Islands Vitalis Pantenburg: Neues Land in der Arktis Vikikrātuvē par šo tēmu ir pieejami multivides faili. Skatīt: Prinča Čārlza sala. International Map of the World 1:1,000,000 Rowley River NR-17/18/19/20 International Map of the World 1:1,000,000 Koukdjuak River NQ-17/18/19/20