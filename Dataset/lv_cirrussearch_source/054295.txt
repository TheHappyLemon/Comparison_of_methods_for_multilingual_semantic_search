Patriks Marūns (angļu: Patrick Maroon; dzimis 1988. gada 23. aprīlī) ir amerikāņu hokejists, kreisās malas uzbrucējs. Pašlaik (2020) spēlē NHL kluba Tampabejas "Lightning" sastāvā. Profesionāļa karjeru Marūns sāka 2007.—08. gada sezonā, kad aizvadīja vienu spēli AHL vienībā Filadelfijas "Phantoms". 2010.—11. gada sezonā NHL klubs Filadelfijas "Flyers", ar kuru Marūnam bija līgums, aizmainīja uzbrucēju uz Anahaimas "Ducks". 2011.—12. gada sezonā Marūns debitēja NHL, aizvadot divas spēles "Ducks" rindās. Komandas pamatsastāvā uzbrucējs nostiprinājās vien 2013.—14. gada sezonā. 2015.—16. gada sezonā Marūns tika aizmainīts uz Edmontonas "Oilers", tās rindās aizvadot nākamās divarpus sezonas. 2018.—19. gada sezonā Marūns kopā ar Sentluisas "Blues" izcīnīja Stenlija kausu. Vasarā hokejists pievienojās Tampabejas "Lightning" vienībai, ar kuru kopā jau nākamajā sezonā uzbrucējs izcīnīja savu otro Stenlija kausa titulu. Viņš kļuva tikai par trešo spēlētāju pēc Korija Stilmana un Kloda Lemjē, kam kopš 1967. gada izdevies divas sezonas pēc kārtas dažādu komandu sastāvā izcīnīt Stenlija kausu. ASV hokeja izlases rindās spēlējis 2016. gada pasaules čempionātā. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)