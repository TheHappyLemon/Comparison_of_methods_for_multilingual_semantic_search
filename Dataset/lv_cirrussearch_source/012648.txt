Šis raksts ir par dzelzceļa staciju. Par Jūrmalas pilsētas daļu skatīt rakstu Ķemeri. Ķemeri ir dzelzceļa stacija līnijā Torņakalns—Tukums II (Rīga—Tukums). Tas ir elektrovilcienu maršruta Rīga—Ķemeri galapunkts un stacijā pietur arī visi maršruta Rīga—Tukums elektrovilcieni. Stacijā biļešu kase ir slēgta. Stacija uzbūvēta reizē ar dzelzceļa līniju 1877. gadā blakus esošā Ķemeru kūrorta viesu vajadzībām. Krievijas Impērijas laikā Ķemeros pastāvējusi tiešā dzelzceļa satiksme ar Maskavu (maršruts Ķemeri—Maskava atklāts 1911. gadā). Stacijas ēka gājusi bojā Pirmā pasaules kara laikā, jauna uzbūvēta 1922. gadā, kas ar nelielām izmaiņām saglabājusies līdz mūsdienām. No 1912. gada līdz 1915. gadam pastāvēja elektriskā tramvaja (1000 mm) satiksme no Ķemeru stacijas līdz Jaunķemeru pludmalei. Sākoties Pirmajam pasaules karam, tramvaja sliedes un inventārs evakuēts uz Staraja Rusas pilsētu Krievijā. Kara laikā pa bijušā tramvaja trasi izbūvēts platsliežu atzars Jaunķemeru virzienā artilērijas vajadzībām (atzars turpinājās caur Kauguriem līdz pat Slokai un Asariem). Jau pēc kara bijušo krievu armijas apgādes līniju sāka izmantot satiksmes nodrošināšanai no Ķemeriem uz Jaunķemeriem ar dīzeļtramvaja vagoniem. Tramvaja sliedes nojauktas 1933. gadā. 20. gadsimta 90. gados nojaukts stacijas ceturtais sliežu ceļš, pie tā bijusī kravas rampa saglabājusies līdz mūsdienām. Ķemeru stacijas ēka 2011. gadā Sliežu ceļi Rīgas virzienā Sliežu ceļi Tukuma virzienā Ķemeru stacijas ēka Sliežu ceļu izvērsums Tukuma virzienā Stacijas kopskats Pasažieru nojume un sliežu ceļi Skats no pasažieru nojumes Ķemeru stacija ziemā Elektrovilciens Ķemeru stacijā Rīgas virziena sliežu ceļu izvērsums (skats Tukuma virzienā) Sliežu ceļu izvērsums Rīgas virzienā Sliežu ceļi un kravas rampa Elektrovilciens Ķemeru stacijā Saimniecības ēka Ķemeru stacija (1923) Ķemeru stacijas ēka 1930. gados Ķemeru stacija 1920. gados Ķemeru kūrorta stacija YouTube «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-07-31. T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 74. lpp. ISBN 978-9984-38-698-0 Ķemeru dzelzceļa stacija Ķemeru dzelzceļa stacija — Apraksts