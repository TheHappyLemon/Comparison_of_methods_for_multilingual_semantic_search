Šis raksts ir par dzelzceļa staciju Tukuma novadā. Par citām jēdziena Smārde nozīmēm skatīt nozīmju atdalīšanas lapu. Smārde ir pieturas punkts dzelzceļa līnijā Torņakalns—Tukums II (Rīga—Tukums), tā atrodas Tukuma novada Smārdes ciemā. Smārdē pietur visi maršruta Rīga—Tukums elektrovilcieni. Smārde ir C biļešu zonas gala stacija. Smārdes stacijas ēku 2018. gadā pārņēma īpašumā Engures novada pašvaldība. 2019. gadā uzsākta stacijas ēkas pārbūve par kopienu centru, saglabājot dzelzceļa kases un uzgaidāmo telpu. Kopienu centrs atklāts 2019. gada. 20. decembrī. Pieturas punktā biļešu kase ir slēgta. Smārdes stacija uzbūvēta reizē ar dzelzceļa līniju 1877. gadā. Tajā bija trīs sliežu ceļi un kravas rampa. Sākotnējā stacijas ēka nav saglabājusies, tagadējā uzcelta 1930. gadā. Pēc Tukuma līnijas elektrificēšanas stacijā elektrificēti 2 no 3 sliežu ceļiem, tādējādi tajā varēja izmainīties elektrovilcieni. 20. gadsimta 80. gados stacija pārveidota par pieturas punktu (līdz 90. gadu sākumam palikusi kā rezerves stacija, saglabājot sliežu ceļus un signalizācijas sistēmas, bet demontējot pārmijas), bet neizmantotie sliežu ceļi nojaukti 90. gados (elektrificētais pirmais ceļš nojaukts apmēram 1995. gadā). Smārdes stacija 2020. gadā Sliežu ceļš Tukuma virzienā Sliežu ceļš Rīgas virzienā Bijušā pirmā ceļa vieta un perona atliekas Nojauktā pirmā ceļa gulšņi Smārdes stacijas perons Smārdes stacija, skats Rīgas virzienā Stacijas ēka 2010. gadā Smārdes stacijas ēka 2011. gadā Stacijas ēka 2016. gadā Stacijas ēka 2020. gadā Smārdes stacija PSRS ģenerālštāba kartē Smārdes stacijas ēka YouTube Smārdes dzelzceļa staciju pārbūvēs par kopienu centru Atklāta atjaunotā Smārdes stacijas ēka «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-07-31. T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 75. lpp. ISBN 978-9984-38-698-0 Бывший перрон у 1-го пути станции (krieviski)