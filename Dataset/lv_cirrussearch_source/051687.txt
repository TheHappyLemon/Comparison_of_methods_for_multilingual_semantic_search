Žans Ebers (franču: Jean Hébert‎; dzimis 1957. gada 11. novembrī Kvebekā) ir Kanādas starptautiskais meistars šahā (1978). 1975. gadā uzvarējis Kanādas jauniešu šaha čempionātā. 1978. gadā uzvarējis Kanādas šaha čempionātā, kurš vienlaicīgi bijis arī Pasaules šaha čempionāta izcīņas cikla zonas turnīrs un izcīnījis tiesības piedalīties starpzonu turnīrā. 1979. gadā Riodežaneiro piedalījies starpzonu turnīrā, kurā kopā ar Šimonu Kaganu dalījis 17.-18. vietu. Vēlākajos gados vēl divas reizes uzvarējis Kanādas šaha čempionātos (2007, 2009). 2002. gadā uzvarējis Kanādas atklātajā šaha čempionātā. 2009. gadā piedalījies Pasaules kausa izcīņā šahā pēc izslēgšanas sistēmas, kurā 1. kārtā zaudējis Pjotram Svidleram. Pārstāvējis Kanādas komandu Pasaules šaha olimpiādēs, kurās piedalījies 7 reizes (1978-1984, 1990, 1996, 2002). 1982. gadā izcīnījis individuālo bronzas medaļu. Pazīstams arī kā korespondencšahists. 1976. gadā bijis otrais Kanādas korespondencšaha čempionātā. Kanādas izlases sastāvā izcīnījis bronzas medaļu 11. Starptautiskajā Korespondencšaha olimpiādē (1995-1999). Par panākumiem turnīros FIDE 1978. gadā viņam piešķīrusi starptautiskā meistara (IM) nosaukumu. 1984. gadā kļuvis par ICCF lielmeistaru. 2001. gadā uzņemts Kanādas šaha slavas zālē. 1979 Rio de Janeiro Interzonal Tournament 2009 World Cup OlimpBase :: Men's Chess Olympiads :: Jean Hebert GM Hébert, Jean «Hébert Jean | The Chess Federation of Canada - La Fédération Canadienne des Échecs». Arhivēts no oriģināla, laiks: 2019. gada 6. jūnijā. Skatīts: 2020. gada 17. janvārī. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)