Kounotori 7 (japāņu: こうのとり7号機) jeb HTV7 bija Japānas H-II Transfer Vehicle sērijas kravas kosmosa kuģis Starptautiskās kosmosa stacijas (SKS) apgādei. Tas orbītā palaists 2018. gada septembrī. Kounotori 7 novadīts no orbītas 2018. gada novembrī. Ar to pirmoreiz izmēģināta neliela kapsula materiālu atgriešanai uz zemes. Lielākās izmaiņas salīdzinot ar iepriekšējiem Kounotori bija: nolaižamais aparāts HSRC (HTV Small Re-entry Capsule) primāro akumulatoru bateriju bloki samazināti no sešiem (Kounotori 6) līdz pieciem vadības sistēmas Hardware Control Panel (HCP) vietā uzstādīta Portable Computer System (PCS) — portatīvais dators. Lai būtu iespējams atgūt HSRC, Kounotori 7 ieiešana Zemes atmosfērā bija plānota Klusā okeāna ziemeļrietumu daļā pie Minamitori salas. Agrāk visi Kounotori tika iznīcināti virs Klusā okeāna dienvidu daļas. Pirms kosmosa kuģa atvienošanās no stacijas HSRC tiktu piestiprināts pie Kounotori 7 lūkas. Ar HTV7 stacijā nogādāja aptuveni 6,2 t derīgās kravas, no tās aptuveni 4,3 t hermētiskajā sekcijā un 1,9 t nehermētiskajā nodalījumā. Hermētiskajā sekcijā lielākās kravas: ASV eksperimentu statīvi EXPRESS Racks 9B un 10B ASV bioloģisko eksperimentu "cimdu kaste" Life Sciences Glovebox (LSG) EAK dzīvības uzturēšanas eksperimentu statīvs Life Support Rack (LSR) Japānas eksperimentāla siltuma novadīšanas ierīce Loop Heat Pipe Radiator (LHPR) nolaižamais aparāts HSRC CubeSat formas nanopavadoņi SPATIUM-I, RSP-00 un STARS-Me Hermētiskajā sekcijā bija arī pārtika un lietas apkalpei. Nehermētiskajā sekcijā atradās atklātā palete (Exposed Pallet 7 jeb EP-7) ar sešiem litija jonu akumulatoru bateriju blokiem. Kounotori 7 tika palaists 2018. gada 22. septembrī 17:52:27 UTC no Tanegasimas kosmosa centra Yoshinobu starta kompleksa (LA-Y) ar nesējraķeti H-IIB. 27. septembrī kravas kuģis pietuvojās un tika saslēgts ar SKS. 11:36 UTC stacijas manipulators, ko vadīja Serēna Aunjona-Čenselora, satvēra Kounotori 7. Pēc tam kuģis tika pārvietots uz Harmony moduļa pret Zemi vērsto pieslēgvietu. 28. septembrī 20:27 UTC no Kounotori nehermētiskās sekcijas ar stacijas manipulatoru Canadarm2 tika izņemta vaļējā palete ar akumulatoru baterijām. Tā tika pārvietota uz stacijas mobilās platformas. Atvestās jaunās akumulatoru baterijas bija paredzēts uzstādīt iziešanu kosmosā. Pēc tam paleti ar vecajiem akumulatoriem tiktu ievietota atpakaļ Kounotori nehermētiskajā sekcijā. Šo darbus atcēla kosmosa kuģa Sojuz MS-10 10. oktobra avārijas dēļ, un palete tika atstāta uz stacijas mobilās platformas. Kounotori 7 no Harmony moduļa atvienoja 2018. gada 7. novembrī 12:15 ar stacijas manipulatoru. HTV-7 no Canadarm2 tika atlaists 16:51 UTC. Pirmo reizi HTV no stacijas devās bez ārējās paletes EP (Exposed Pallet). 10. novembrī 21:14 UTC Kounotori 7 veica bremzēšanas manevru un sāka noiešanu no orbītas. 21:24 UTC tika atdalīta HSRC kapsula un iegāja Zemes atmosfērā 21:38 UTC. Kounotori 7 Zemes atmosfērā iegāja 21:41 UTC un pēc tam sadega; nesadegušās daļas iekrita Klusajā okeānā. HSRC kapsula veica nolaišanos un ar izpletni 22:06 UTC nosēdās Klusajā okeānā. HTV7 Payload Japanese cargo ship reaches space station William Harwood, spaceflightnow.com, 2018-09-27 HTV7 Mission JAXA (angliski)