Tintes pildspalva ir pildspalva, kas ir pildīta ar tinti. Tinte tiek padota uz rakstāmspalvas galu gravitācijas spēka ietekmē. Vēl ļoti svarīgas ir kapilārās īpašības. Tintes pildspalvas var uzpildīt apmainot vienreizējai lietošanai paredzētu tintes kaseti vai ievadot tinti ar pipetes palīdzību, vai apmainot tintes rezervuāru ar skrūvi vai virzuļa mehānismu, vai arī pielietojot kādu no iesūkšanas metodēm caur rakstāmspalvu no tintes pudeles. Lai iesūknētu tinti, veclaicīgajām tintes pildspalvām iekšpusē atradās gumijas maisiņš, kuru varēja saspiest un atlaist. Agrākajos vēsturiskajos avotos pirmās rezervuāra pildspalvas ir datētas 10. gadsimta beigās. 953. gadā Ēģiptes kalifs Al-Muizi pieprasīja pildspalvu, kur nesmērētu viņa rokas vai apģērbu. Viņš vēlējās, lai tinte uzglabātos rakstāmrīkā un tā nokļūtu uz rakstāmspalvas galu, pamatojoties uz gravitācijas un kapilaritātes parādībām. Al-Muizi pasūtīja pildspalvas konstrukciju, instruējot to šādi: "Mēs vēlamies izveidot pildspalvu, kuru varētu lietot rakstīšanai bez mērcēšanas tintes pudelītē un tinte atrastos pašā pildspalvā. Jebkurš varētu uzpildīt to ar tinti un rakstīt, kad vien vēlas. Rakstītājs varētu novietot to savā piedurknē vai jebkur, kur vien vēlas, un tā nesmērētu un no tās nepilētu ārā tintes pilieni. Tinte plūstu ārā tikai tad, kad to izmantotu rakstīšanai." «"Origins of the Fountain Pen "». Muslimheritage.com. Arhivēts no oriģināla, laiks: 2007. gada 26. septembrī. Skatīts: 2007. gada 18. septembrī.