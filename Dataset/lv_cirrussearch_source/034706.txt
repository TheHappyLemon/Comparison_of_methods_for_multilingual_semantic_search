Liepājas bāka atrodas Liepājas ostas Tirdzniecības kanāla dienvidu krastā. Koordinātas: 56°31′00.4051″N 20°59′32.2095″E﻿ / ﻿56.516779194°N 20.992280417°E﻿ / 56.516779194; 20.992280417 Bāka atklāta 1868. gadā. Tolaik tā bijusi aprīkota ar 1. klases optisko aparatūru ar lēcu diametru ap 2 m. Pirmā gaismas ierīce sastāvējusi no petrolejas lampas ar fokusējošām starmetēju lēcām uz rotējoša galda, un to darbinājis ar vinču uzvelkams pulksteņa mehānisms. 1914. gada novembrī vācu karakuģi apšaudīja Liepājas ostā esošos kuģus. Apšaudes laikā bākai trāpīja 16 šāviņi, sabojājot apšuvuma plāksnes un gaismas iekārtu. 1915. gada maijā bākā tika uzstādīta Berlīnes firmā "Jul Pintsch" ražotā gaismas iekārta. Tā sastāvēja no divām starmetēju lēcām (fokusa attālums 250 mm) uz rotējoša galda, kura centrā bija nekustīga 1000 W elektriskā spuldze. Iekārta rotējusi ar ātrumu 7,5 apgriezieni minūtē, raidot gaismas signālu ik pēc 4 s. Avārijas gadījumam rezervē bija petrolejas kvēlgaismas lampa. 1923-1925 bākas tornim atjaunoja 7 Pirmajā pasaules karā sašautās čuguna plāksnes (katra 2,3 x 1,5 m). 2. pasaules karā bāka nav cietusi. Pēckara gados rotējošais galds aizstāts ar nekustīgām koncentriskām lēcām, kuru fokusā regulāri iedegas elektriskā kvēlspuldze. 1996. gadā uzstādīta Somijā ražota gaismas iekārta. Līdz mūsdienām ēka ir saglabājusies bez būtiskām pārmaiņām. 2009. gada 5. novembrī Latvijas pasts izdeva pastmarku un pirmās dienas aploksni ar Liepājas bākas attēlu. Bākas augstums ir 32,4 m. Bākai ir konisks čuguna (ķeta) tornis ar galeriju un stikla laternu augšējā daļā. Torņa diametrs pie zemes ir 6,03 metri, virsotnē — 3,36 metri. Bākas tornim ir sarkanu un baltu līniju vienāda platuma krāsojums. Uguns augstums 31,2 m virs jūras līmeņa. Balta zibšņu uguns (3 s deg, 3 s pārtraukums). Gaismas signāls redzams 16 jūras jūdžu attālumā. Bāka darbojas visu gadu, diennakts tumšajā laikā. «Vecās bākas stāsts Liepājā». Arhivēts no oriģināla, laiks: 2016. gada 4. martā. Skatīts: 2010. gada 21. martā. Interese par bākām nezudīs vēl ilgi[novecojusi saite] «Pastmarka». Arhivēts no oriģināla, laiks: 2011. gada 7. februārī. Skatīts: 2010. gada 21. martā. «Liepājas bāka. Jubilāre krustcelēs». Arhivēts no oriģināla, laiks: 2008. gada 1. decembrī. Skatīts: 2010. gada 21. martā.