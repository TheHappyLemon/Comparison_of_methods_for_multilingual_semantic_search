Monty Python bija Apvienotās Karalistes humora trupa, kuras sastāvā ietilpa Greiems Čepmens, Ēriks Aidls, Terijs Giljams, Terijs Džonss, Džons Klīzs un Maikls Peilins. No 1969. līdz 1974. gadam viņu humora šovu (to "izdomāja, uzrakstīja un izpildīja" G. Čepmens, Ē. Aidls, T. Giljams, T. Džonss, D. Klīzs un M. Peilins) varēja vērot BBC kanālā. Viņi ir arī uzņēmuši vairākas filmas, no kurām pazīstamākās ir "Montijs Paitons un Svētais Grāls" (1975), "Braiena dzīve" (1979) un "Montijs Paitons un dzīves jēga" (1983). 2001. gadā Monty Python trupa saņēma Eiropas Kino balvu par mūža ieguldījumu. Šīs humora trupas ietekme uz komēdijām bieži tiek salīdzināta ar bītlu ietekmi uz mūziku. Viens no bītliem — Džordžs Herisons bija ļoti liels "pitonu" fans un viens no viņu draugiem. Viņam, tāpat kā bijušajam grupasbiedram Lenonam arī ļoti patika grupa The Rutles, kuras izveidošanā piedalījās gan SNL, gan Ēriks Aidls no Monty Python, un kura parodēja bītlus. Par godu "pitoniem" ir nosaukta programmēšanas valoda Python. Valodā ir ietvertas arī atsauces uz Monty Python. 2001. gadā joku dienā (1. aprīlī) tās izveidotājs Gvido van Rossums paziņoja, ka apvienos Python un Perl, izveidojot jaunu valodu — Parrot (atsaucoties uz viņu skeču Dead Parrot). Vēl viens Monty Python ietekmes uz populāro kultūru rezultāts ir angļu valodas vārds spam — interneta mēstuļu apzīmējums, kas radies no Monty Python skeča, kurā ēstuvē ikvienam ēdienam klāt ir pievienots spams — konservēta gaļa. Sirreālu humoru, kādu izmantoja arī šī humora trupa tagad ļoti bieži sauc par "pitonīgu". Šo vārdu nedrīkst izmantot jebkādam sirreālam humoram.[nepieciešama atsauce] «How Monty Python changed the world». CNN. Vikikrātuvē par šo tēmu ir pieejami multivides faili. Skatīt: Monty Python. Oficiālā tīmekļa vietne Video YouTube