Boruts Pāhors (slovēņu: Borut Pahor; dzimis 1963. gada 2. novembrī) ir Slovēnijas politiķis, kurš no 2012. līdz 2022. gadam bija Slovēnijas prezidents. No 2008. līdz 2012. gadam viņš bija Slovēnijas premjerministrs. Pāhors ilgstoši bijis Sociāldemokrātu partijas prezidents, vairākus termiņus bijis Nacionālas Asamblejas loceklis un no 2000. līdz 2004. gadam — tās priekšsēdētājs. 2004. gadā Pāhoru ievēlēja Eiropas Parlamentā. Pēc sociāldemokrātu uzvaras 2008. gada parlamenta vēlēšanās Pāhors tika apstiprināts premjerministra amatā. 2011. gada septembrī Pahora valdība zaudēja uzticības balsojumā saistībā ar ekonomisko krīzi un politisko sasprindzinājumu. Viņš turpināja darbu kā pro tempore premjerministrs, līdz 2012. gada februārī viņu nomainīja Janezs Janša. Jūnijā viņš paziņoja, ka kandidēs uz pamatā ceremoniālo Slovēnijas prezidenta amatu. Vēlēšanās 2. decembrī viņš pārspēja amatā esošo prezidentu Danilo Tirku, saņemot aptuveni divas trešdaļas balsu. Pahoram un viņa partnerei Taņai Pečarai ir dēls Luka. Bez dzimtās slovēņu valodas viņš runā arī angļu, franču, itāļu, serbu un horvātu valodā. «Pahor: Türk 67,44 % : 32,56 %. Nizka udeležba, 2 % neveljavnih glasovnic». MMC RTV Slovenija. Skatīts: 2012. gada 3. decembris. «Obrazi - Borut Pahor». Revijaobrazi. Arhivēts no oriģināla, laiks: 2011. gada 11. oktobrī. Skatīts: 2011. gada 23. oktobris. Vikikrātuvē par šo tēmu ir pieejami multivides faili. Skatīt: Boruts Pāhors. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Bortuta Pahora profils Eiropas Parlamenta deputātu datubāzē Oficiālā tīmekļa vietne Slovēnijas premjerministra birojs Twitter profils