Žans Piažē (franču: Jean Piaget, izrunā: [ʒɑ̃ pjaʒɛ]; dzimis Žans Viljams Frics Piažē (Jean William Fritz Piaget) 1896. gada 9. augustā, miris 1980. gada 16. septembrī) bija šveiciešu psihologs un filozofs. Ievērojama persona 20. gadsimta attīstības psiholoģijā. Sākumā interesējies par zooloģiju, 15 gadu vecumā ieguvis reputāciju starp Eiropas zoologiem ar savām publikācijām par gliemjiem. Pēc Neišateles Universitātes absolvēšanas sācis pētīt psiholoģiju, īpašu uzmanību veltot bērnu psiholoģijai. Savos darbos attīstījis ideju, ka bērna prāts attīstās vairākos posmos līdz pat pieauguša cilvēka vecumam. 1955. gadā dibinājis Starptautisko ģenētiskās epistemoloģijas centru, bijis arī tā direktors. Profesors vairākās universitātēs. Vikikrātuvē par šo tēmu ir pieejami multivides faili. Skatīt: Žans Piažē. Encyclopædia Britannica ieraksts (angliski)