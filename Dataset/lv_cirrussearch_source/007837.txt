Dabiķene (lietuviešu: Dabikinė) ir Ventas labā krasta pieteka Latvijā (Dobeles novadā) un Lietuvā (Šauļu un Telšu apriņķos). Upe sākas kā novadgrāvis Ukru pagasta austrumu daļā. Upes gultne līdz Pakalnišķiem regulēta, iztaisnota. Divos posmos (0,4 un 2,2 km garumā) Dabiķene ir Latvijas un Lietuvas robežupe. Lietuvas teritorijā lejpus Pakalnišķiem upe tek pa izteiktu ieleju. Pie Sablausķiem izbūvēta Sablausķu ūdenskrātuve. Ietek Ventā augšpus Viekšņiem. Lielākās pietekas ir Nīžuva, Krūte, Šventupe, Paragalve (kreisās), Drūktupe, Akmenupe (labās). Lielākās apdzīvotās vietas krastos ir Akmene un Palnosi. Upi šķērso autoceļi 155, 156 un Naujoji Akmenes dzelzceļa atzars.