Kudimkara (krievu un komi-permiešu: Кудымкар) ir pilsēta Krievijā, Permas novadā, Komi-Permiešu apvidus administratīvais centrs. Izvietojusies novada ziemeļrietumos Iņvas upes krastos 201 km no novada centra Permas. Tagadējā pilsētas teritorija apdzīvota kopš 7. gadsimta, kad šeit bijis Lielās Permas laika pilskalns. Rakstu avotos Kudimkara pirmoreiz minēta 1579. gadā, bet 17. gadsimtā tā izveidojās par novada saimniecisko un administratīvo centru. 1925. gadā izveidoja Komi-permiešu nacionālo apvidu, un Kudimkara kļuva par tā centru. 1931. gadā Kudimkarai piešķīra pilsētciemata, bet 1938. gadā — pilsētas statusu. Vikikrātuvē par šo tēmu ir pieejami multivides faili. Skatīt: Kudimkara. Encyclopædia Britannica raksts (angliski) Krievijas Lielās enciklopēdijas raksts (krieviski)