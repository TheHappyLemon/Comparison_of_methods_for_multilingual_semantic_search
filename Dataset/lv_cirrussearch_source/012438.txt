Surabaja (indonēziešu: Surabaya) ir pilsēta Indonēzijā, Javas austrumos. Otrā lielākā Indonēzijas pilsēta pēc iedzīvotāju skaita. Austrumjavas provinces administratīvais centrs un lielākā pilsēta. Pilsētas nosaukums nozīmē sura — haizivs, baya — krokodils, kuri attēloti pilsētas ģerbonī. Liela ostas pilsēta (eksportē kafiju, tabaku, cukuru). Liela kara flotes bāze. Lielākā daļa iedzīvotāju — javieši. Surabajas zooloģiskais dārzs bija pirmais pasaulē, kurā tika panākta orangutanu vairošanās nebrīvē. Pazīstama kā pilsēta, kurā atrodas viena no labākajām augstskolām Indonēzijā — Desmitā Novembra Tehnoloģiskais institūts (Institut Teknologi Sepuluh Nopember). XVI un XVII gadsimtā Surabaja bija sultanāta centrs. 1625. gadā to ieņēma Mataramas sultanāts, bet 1743. gadā — Nīderlandiešu Austrumindijas kompānija (Vereenigde Oostindische Compagnie) un Surabaja nokļuva Nīderlandes pakļautībā. 1917. gadā Oktobra revolūcijas ietekmē Surabajas ostā sadumpojās tur izvietotās armijas un flotes daļas, izveidojot padomes. Sacelšanās tika apspiesta. 2.pasaules kara laikā 1942. gadā Surabaju ieņēma japāņi. Japānas armija okupēja pilsētu līdz 1944. gadam, kad to ieņēma Indonēzijas nacionālisti. Karam beidzoties, nīderlandieši ar Sabiedroto atbalstu centās atgūt kontroli par Indonēziju. 1945. gada 10. novembrī Surabajā notika viena no sīvākajām kaujām starp Indonēzijas nacionālistiem un britu spēkiem. 1947. gadā nīderlandieši atguva kontroli pār Surabaju, bet 1949. gada decembrī Surabaja iekļāvās jaunajā Indonēzijas valstī. https://jatim.bps.go.id/dynamictable/2018/02/05/314/proyeksi-penduduk-menurut-kabupaten-kota-dan-jenis-kelamin-di-jawa-timur-2018.html. Vikikrātuvē par šo tēmu ir pieejami multivides faili. Skatīt: Surabaja. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)