Pudeļpalmas (Hyophorbe) ir palmu dzimtas ģints, kurai pieder piecas Maskarēnu salām endēmas sugas Indijas okeāna rietumu daļā. Ģints pārstāvjus ir viegli kultivēt tropu zemēs. Augi nav pārāk lieli, un kaut arī šīs palmas ir sala neizturīgas, tās viegli pārcieš saules svelmi, vējus un sāļūdeņu šļakatas. Lai arī ģints daudzviet tiek plaši audzēta un ir iecienīta botāniskajos dārzos, savvaļā tā ir visapdraudētākā ģints palmaugu pasaulē. Pudeļpalma izdzīvojusi vienīgi nelielajā Raundas salā, kur tās populācija lēnām atjaunojas. Uz izmiršanas robežas atrodas Hyophorbe verscffeltii jeb vārpstpalma. Tā ir endēma Rodrigesas salai, un sugu atšķir slaidāks stumbrs. No pārējām trim sugām plašāk kultivēta tiek vienīgi Hyophorbe indica. Savvaļā suga ir izmirstoša, tās dzimtene — Reinjona. Maurīcijā savvaļā saglabājušies tikai trīs Hyophorbe vaughanii eksemplāri, pēdējais Hyophorbe amaricaulis jeb vientuļās palmas pārstāvis aug Kjūrpaipas botāniskajā dārzā. Hyophorbe amaricaulis Hyophorbe indica Hyophorbe lagenicaulis Hyophorbe vaughanii Hyophorbe verscffeltii «The Plant List. A working list of all plant: Hyophorbe». Arhivēts no oriģināla, laiks: 2017. gada 6. septembrī. Skatīts: 2016. gada 2. septembrī. iNaturalist: genus Hyophorbe, a member of Palms (Family Arecaceae) Kew Royal Gardens. World Checklist of Selected Plant Families: Hyophorbe Растения. Самая полная энциклопедия. Луиза Эббот, Анна-Лиза Эванс. 2004 Dorling Kindsley Limited; A Penguin Company. "Издевательства Астрель", перев. с. англ. 2006. ISBN 5-17-035343-X