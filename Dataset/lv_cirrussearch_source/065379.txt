Vetara (indonēziešu: Pulau Wetar) ir sala Indonēzijā, Mazo Zunda salu arhipelāgam piederošo Baratdajas salu grupas lielākā sala. Administratīvi ietilpst Moluku provinces Dienvidrietumu Moluku apriņķī. Lielākās apdzīvotās vietas ir pagastu centri Liopa, Ilvaki, Vasiri, Masapuna un Arvala; tās pa salas perimetru savieno autoceļš. Sala izvietojusies Indonēzijas dienvidaustrumos Bandas jūrā, Baratdajas salu rietumu galā. Vetaras šaurums dienvidos to atdala no Timoras, Ombai šaurums rietumos — no Aloras, bet Romanas šaurums austrumos — no Romanas salas. Vetaras ziemeļrietumu un rietumu piekrastē mazās Liranas un Reonas saliņas. Sala vulkāniskas izcelsmes, kalnaina. Augstākais punkts ir Lalaitu (1412 m vjl) salas austrumos. Salā valda tropiskais klimats. Ainavā dominē tropiskie lietusmeži. Vikikrātuvē par šo tēmu ir pieejami multivides faili. Skatīt: Vetara. Encyclopædia Britannica raksts (angliski)