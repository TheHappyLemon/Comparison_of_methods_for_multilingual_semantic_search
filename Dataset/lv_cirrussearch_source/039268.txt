1925. gada Latvijas Valsts prezidenta vēlēšanas notika 1925. gada 6. novembrī, 2. Saeimas darbības laikā. Vēlēšanās ar trīs kandidātiem par Latvijas prezidentu atkārtoti tika ievēlēts Jānis Čakste. Pirmajā balsojumā prezidentu ievēlēt neizdevās, jo neviens kandidāts nesaņēma vairāk kā 50 balsis. Rainis tajā ieguva 33 balsis, Ulmanis — 32, bet Čakste — 29, proti, katrs savu kandidatūru izvirzījušās partijas balsis. Otrajā balsojumā sociāldemokrāti Raiņa kandidatūru atsauca, un tajā Čakste tika atkārtoti ievēlēts par prezidentu, iegūstot 60 balsis. «Jāņa Čakstes biogrāfija». Arhivēts no oriģināla, laiks: 2007. gada 27. septembrī. Skatīts: 2007. gada 10. augustā.