Dova-Džonsa akciju indekss (angļu: Dow Jones Industrial Average, saīsinājums DJIA; NYSE: DJI) ir ASV vecākais pašlaik pastāvošais tirgus indekss. Indeksu 1884. gadā izveidoja laikraksta Wall Street Journal redaktors Čārlzs Dovs, lai sekotu līdzi ASV fondu tirgos pārstāvēto rūpniecības uzņēmumu attīstībai. Šobrīd neviena no sākotnēji iekļautajiem rūpniecības uzņēmumiem šajā indeksā vairs nav. Lai gan DJIA ir viens no vecākajiem un populārākajiem akciju indeksiem, daudzi profesionāļi uzskata, ka tas neadekvāti atspoguļo ASV kopējo akciju tirgu salīdzinājumā ar plašākiem tirgus indeksiem, tādiem kā S&P 500 vai Russell 2000. Visnopietnākais indeksa kritums notika 1987. gadā, tā sauktajā “Melnajā pirmdienā”, kad Dova-Džonsa akciju indekss zaudēja 22,6%. Indekss aptver 30 lielākos ASV uzņēmumus. Vārds “industrial” (“industry” — angļu val. “rūpniecība”) ir ne vairāk kā veltījums vēsturei: mūsdienās daudzi no šiem uzņēmumiem vairs nepieder pie rūpniecības sektora. Sākotnēji indeksu aprēķināja kā aptverto uzņēmumu akciju cenu vidējo aritmētisko. Tagad indeksa aprēķināšanai visu 30 akciju cenu summu dala ar Dova-Džonsa koeficientu. Kopš 2021. gada 4. novembra Dova-Džonsa koeficients ir vienāds ar 0,15172752595384. Koeficients mainās ikreiz, kad mātesuzņēmuma akcijas tiek sadalītas, tāpēc akciju sadalīšana neietekmē indeksa vērtību. Dova-Džonsa indeksā var investēt, izmantojot indeksu fondus, kā arī atvasinātos instrumentus, piemēram, iespēju līgumus un nākotnes līgumus. Čikāgas opciju birža izlaiž iespēju līgumus Dow akciju iegādei, izmantojot saknes simbolu DJX. ETF (biržā tirgotos fondus), kas atkārto indeksa rādītājus, izlaiž State Street Corporation. «The First 12 Dow Components: Where Are They Now?». forbes.com. Skatīts: 2022. gada 28. janvāris. «What Happened to the First 12 Stocks on the Dow?». fool.com. Skatīts: 2022. gada 28. janvāris. «Preliminary Observations on the October 1987 Crash». archive.gao.gov. Skatīts: 2022. gada 28. janvāris. «Brokers for Trading Indices Guide». comparebrokers.co. Skatīts: 2022. gada 28. janvāris. «Forex Trading Industry Statistics and Facts 2020». dailyforex.com. Skatīts: 2022. gada 28. janvāris. «SPDR Dow Jones Industrial Average ETF (DIA)». nasdaq.com. Skatīts: 2022. gada 28. janvāris. «The Best (and Only) Dow Jones Industrial Average ETF for Q1 2022». investopedia.com. Skatīts: 2022. gada 28. janvāris. Vikikrātuvē par šo tēmu ir pieejami multivides faili. Skatīt: Dova-Džonsa akciju indekss. Encyclopædia Britannica raksts (angliski) Encyclopædia Universalis raksts (franciski) Enciklopēdijas Krugosvet raksts (krieviski)