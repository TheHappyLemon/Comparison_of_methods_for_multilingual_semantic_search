Ugo Čavess (spāņu: Hugo Rafael Chávez Frías; dzimis 1954. gada 28. jūlijā, miris 2013. gada 5. martā) bija Venecuēlas prezidents. Bijušais izpletņlēcēju pulkvežleitnants, kas vadīja neveiksmīgu valsts apvērsumu 1992. gada februārī, tika ievēlēts par prezidentu 1998. gadā. Viņa prezidentūras laikā Venecuēlā tika pieņemta jauna konstitūcija un īstenota konfrontējoša ārpolitika attiecībā pret ASV. Savā "Bolivāra revolūcijā" Čavess atsaucās uz Latīņamerikas atbrīvošanas cīņu varoņa Simona Bolivāra idejām. Čavess centās īstenot demokrātiskā sociālisma valsts pārvaldes modeli. Venecuēlā tika izvērstas plašas kampaņas slimību, analfabētisma, izsalkuma, nabadzības un citu sociālo problēmu apkarošanai. Viņš bija pazīstams kā ciešākas Latīņamerikas integrācijas aizstāvis, kurš vienlaikus asi kritizēja neoliberālismu, globalizāciju un ASV ārpolitiku. Čavess mūža pēdējos gadus cīnījās ar vēzi. Viņam tika veiktas trīs operācijas, no kurām trešā radīja komplikācijas — smagu elpceļu infekciju. Čavess nomira 2013. gada 5. martā. Čavesam saasinājusies elpceļu infekcija, delfi.lv. Atjaunots: 2013. gada 6. martā. Miris Venecuēlas prezidents Ugo Čavess, delfi.lv. Atjaunots: 2013. gada 6. martā. Vikikrātuvē par šo tēmu ir pieejami multivides faili. Skatīt: Ugo Čavess.