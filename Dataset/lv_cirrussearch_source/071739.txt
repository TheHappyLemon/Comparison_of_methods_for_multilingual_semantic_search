Deivids Boudičs Morss (angļu: David Bowditch Morse; dzimis 1953. gada 11. oktobrī) ir amerikāņu aktieris. Kļuvis pazīstams ar lomu televīzijas seriālā St. Elsewhere (1982—1988). Atveidojis lomas arī tādās filmās kā The Indian Runner (1991), "Labais dēls" (1993), "12 pērtiķi" (1995), The Crossing Guard (1995), "Ilgais atvadu skūpsts" (The Long Kiss Goodnight, 1996), "Ārkārtas rīcība" (Extreme Measures, 1996), "Klints" (The Rock, 1996), "Kontakts" (1997), The Negotiator (1998), "Zaļā jūdze" (1999), "Dejotāja tumsā" (2000), "Dzīvības pierādījums" (Proof of Life, 2001), "Sirds Atlantijā" (Hearts in Atlantis, 2001), "Tas notika ielejā" (2005), "16 kvartāli" (16 Blocks, 2006), "Paranoja" (2007), "Pasažieri" (2008), "Sapieris" (2008), "Timotija Grīna savādā dzīve" (The Odd Life of Timothy Green, 2012), "Ragi" (Horns, 2013), "Pasaules karš Z" (2013) un "Satricinājums" (Concussion, 2015). 2006. gadā, par lomu seriālā "Doktors Hauss", Morsu nominēja Emmy balvai. Nominēts arī par lomu miniseriālā John Adams (2008). Piedalījies arī seriālos Treme (2010—2013), Escape at Dannemora (2018) un The Chair (2021). Vikikrātuvē par šo tēmu ir pieejami multivides faili. Skatīt: Deivids Morss. IMDb profils (angliski) Internet Broadway Database profils (angliski) AllMovie profils (angliski)