Spišska Nova Vesa (slovāku: Spišská Nová Ves) ir pilsēta Slovākijā, Košices apgabala Spišska Nova Vesas apriņķa centrs pie Hornādas upes. Netālu no pilsētas atrodas Spišas pils un Slovākijas Paradīzes Nacionālais parks. Iesākumā slāvu apmetne, 13. gadsimtā šeit apmetās vācieši. Sens vara ieguves centrs. Līdz 15. gadsimta sākumam pilsēta bija Ungārijas sastāvā, tās ungāriskais nosaukums ir Iglo (ungāru: Igló). 1412. gadā Spišska Nova Vesu, tāpat kā citas Spišas pilsētas Ungārijas karalis Sigismunds Luksemburgs ieķīlāja Polijas karalim Jagailim un tā palika Polijas kroņa īpašums līdz par Polijas pirmajai dalīšanai 1772. gadā. Pēc Pirmā pasaules kara iekļāvās Čehoslovākijā. No 1993. gada - Slovākijā. Pilsēta ir tūrisma centrs, pateicoties tās tuvumam Spišas pilij un Slovākijas Paradīzes Nacionālajam parkam. Pilsētā atrodas Spišas novada muzejs un zoodārzs. Pēc etniskās piederības pilsētas iedzīvotāji ir slovāki (94,21 %). Pēc reliģiskās pārliecības: katoļi (69,81 %), nereliģiozi (16,95 %), luterāņi (3,17 %), grieķu katoļi (3,05 %). Vikikrātuvē par šo tēmu ir pieejami multivides faili. Skatīt: Spišska Nova Vesa. Q110227967.