Agensi Angkasa Negara (malajiešu: — "nacionālā kosmosa aģentūra") jeb ANGKASA ("Visums") ir Malaizijas nacionālā kosmosa aģentūra. Tā dibināta 2002. gadā. Aģentūra ir atbildīga par Malaizijas kosmiskās politikas formulēšanu un regulēšanu, kā arī kosmisko aktivitāšu koordinēšanu, izpildi, novērošanu un attīstību. Nodarbojas ar izglītību un pētījumiem kosmosa jomā. Aģentūras pirmsākumi meklējami 1989. gadā, kad premjerministra departamentā izveidota planetārija nodaļa. 1993. gadā izveidota Kosmosa zinātnes studiju nodaļa Bahagian Kajian Sains Angkasa (BAKSA). 1995. gadā tā nokļuva Zinātnes, tehnoloģiju un vides ministrijas paspārnē. 2002. gadā dibināta Malaizijas nacionālā kosmiskā aģentūra Agensi Angkasa Negara (ANGKASA). 2004. gadā BAKSA apvienota ar ANGKASA. ANGKASA sastāv no četrām nodaļām: Operāciju un kosmisko sistēmu nodaļa ar tās operāciju centru Nacionālajā kosmosa centrā; Tehnoloģiju attīstības un kosmisko pielietojumu nodaļa, bāzēta Putradžajā; Kosmiskās zinātnes un izglītības nodaļa, bāzēta Nacionālajā planetārijā Kualalumpurā; Administrācijas un cilvēku resursu nodaļa, bāzēta Putradžajā. Pamatraksts: Ankasavana programma Sadarbībā ar Krievijas kosmisko aģentūru kosmiskajam lidojumam Krievijā 2006. un 2007. gadā tika sagatavoti divi kosmonauti (ankasavani). Šeiha Muszafara Šukora 10 dienu, 21 stundas lidojums notika 2007. gada oktobrī uz Starptautisko kosmisko staciju ar kosmosa kuģi Sojuz TMA-11 (augšup) un Sojuz TMA-10 (lejup). Our Organisation ANGKASA Oficiālā ANGKASA mājaslapa