Kustā Pihlajameki (somu: Kustaa Pihlajamäki ; dzimis 1902. gada 7. aprīlī, miris 1944. gada 10. februārī) bija somu grieķu-romiešu stila un brīvā stila cīkstonis, 1924. un 1936. gada vasaras olimpisko spēļu čempions, divkārtējais Eiropas čempions brīvajā un septiņkārtējais Eiropas čempions grieķu-romiešu cīņā. Kustā Pihlajameki dzimis cīkstoņu ģimenē. Viņa brāļi Arvi un Pāvo bija vairākkārtīgi Somijas čempioni, bet brālēns Hermanni olimpiskais čempions un bronzas medaļnieks. Pihlajameki cīnījās svara kategorijā līdz 56 kg. Brīvās cīņas turnīrs notika pēc sistēmas, kurā zaudētājs vairs nepiedalījās cīņā par čempiona titulu, bet turpināja cīnīties par otro un trešo vietu. Cīņa ilga 20 minūtes un, ja tās uzvarētājs šajā laikā netika noskaidrots, tika aizvadīts sešu minūšu papildus raunds, kurā cīņa notika parterī. Šajā svara kategorijā cīņā par medaļām piedalījās 12 cīkstoņi. Pihlajameki cīnījās svara kategorijā līdz 61 kg. Par olimpiskā čempiona titulu sacentās 9 sportisti. Pihlajameki cīnījās svara kategorijā līdz 61 kg. Par olimpiskā čempiona titulu sacentās 8 cīkstoņi. Izslēgšana no turnīra notika pēc soda punktu uzkrājuma. Cīņu tiesāja trīs tiesneši, par tīru (plecu) uzvaru soda punktus nepiešķīra, par uzvaru pēc tiesnešu lēmuma pie jebkuras balsu attiecības (3-0, 2-1) ieskaitīja 1 soda punktu, par zaudējuma 1—2 ieskaitīja 2 soda punktus, zaudējumu 0—3 un tīro zaudējumu sodīja ar 3 soda punktiem. Pēc 5 soda punktu sakrāšanas Pihlajameki tika izslēgts no turnīra un ieguva 4.—5. vietu. Pihlajameki cīnījās svara kategorijā līdz 61 kg. Par olimpiskā čempiona titulu sacentās 15 cīkstoņi. Cīkstoņu turnīri risinājās pēc iepriekšējo olimpisko spēļu noteikumiem — atkarībā no cīņas rezultāta ieskaitot soda punktus. 34-gadīgais Kustā Pihlajameki uzvarēja pirmajās četras cīņas guva plecu uzvaru, bet piektajā uzvarēja pēc punktiem. Tas viņam nodrošināja zelta medaļu un pēdējā kārtā viņš nepiedalījās. Viņš turpināja piedalīties starptautiskajās sacensībās līdz 1939. gadam, bet vietējās sacīkstēs līdz 1943. gadam. No 1925. gada strādāja par policistu Helsinkos. 1944. gadā naktī no 6. uz 7. februāri Helsinku bombardēšanas laikā, ko veica padomju bruņoto spēku lidmašīnas, tika ievainots un nomira no peritonīta 1944. gada 10. februārī. 1956. gadā cīkstonim atklāts piemineklis un viņš iekļauts Somijas Sporta slavas zālē. 2005. gadā iekļauts FILA Slavas zālē. «SUOMEN URHEILUN HALL OF FAME — Kustaa Pihlajamäki». Arhivēts no oriģināla, laiks: 2021. gada 22. jūnijā. Skatīts: 2021. gada 30. jūnijā. «Kustaa Pihlajamaeki». Arhivēts no oriģināla, laiks: 2013-11-10. Skatīts: 2021-07-02. Vikikrātuvē par šo tēmu ir pieejami multivides faili. Skatīt: Kustā Pihlajameki. Olympedia profils (angliski) FILA profils (angliski)