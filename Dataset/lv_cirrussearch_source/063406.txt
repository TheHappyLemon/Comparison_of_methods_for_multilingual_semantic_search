Šis raksts ir par pussalu Kanādas Arktikā. Par ledus salu Antarktīdā skatīt rakstu Henrija ledus sala. Melvila pussala (angļu: Melville Peninsula) ir mazapdzīvota pussala Kanādas ziemeļos. Administratīvi pieder Nunavutas teritorijas Kikiktālukas (lielākā ziemeļu daļa) un Kivallikas (mazākā dienvidu daļa) reģioniem. Vienīgās pastāvīgi apdzīvotās vietas ir Naujāta pussalas dienvidos, Sanirajaka ziemeļaustrumos un Iglulika uz saliņas pie ziemeļaustrumu krasta. Atrodas Ziemeļu Ledus okeāna krastā, izstiepta ziemeļu—dienvidu virzienā. Pussalas rietumu krastu apskalo Komiti līcis, ziemeļrietumu — Būtijas līcis. Fjūri un Heklas šaurums ziemeļos to atdala no Bafina salas. Austrumu krastu apskalo Foksa baseins, bet dienvidos Frozena šaurums to atdala no Sauthemptonas salas. Dienvidrietumos ar kontinentu pussalu savieno 70 km platais Reja zemesšaurums. Pussalas krasti stipri izroboti, daudz līču un pussalu, piekrastē šēras. Pussalas lielāko daļu aizņem saposmots plato, kura augstākajā rietumu daļā ir Prinča Alberta kalni. Ziemeļaustrumu daļā plaša zemiene. Ainavā dominē tundra un arktiskais tuksnesis. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 476. lpp. Canadian Geographical Names Database (CGNDB). Melville Peninsula Encyclopædia Britannica raksts (angliski) International Map of the World 1:1,000,000 Murchison River NR-15/16/17 International Map of the World 1:1,000,000 Quoich River NQ-15/16/17