Šis raksts ir par pilsētu Lībijā. Par amerikāņu aktrisi skatīt rakstu Lora Derna. Derna (arābu: درنة, Darnah) ir pilsēta Lībijas ziemeļaustrumos, Dernas beledījas administratīvais centrs Vidusjūras krastā. Nozīmīgs lauksaimniecības reģiona centrs (citrusaugļi). Pilsēta zināma kopš Senās Grieķijas laikiem kā Darna (Δάρνις) un bija viena no Kirenaikas pentapoles. Romas Impērijas laikā zināma kā Darnis vai Derna un bija Marmarikas reģiona centrs. 4.—6. gadsimtā Derna bija Ēģiptes diocēzes bīskapa rezidence un mūsdienās, lai arī pilsētu apdzīvo musulmaņi un biskapa tajā nav, pilsēta tiek uzskatīta par vienu no Romas katoļu baznīcas titulārbīskapijām. Ap 1493. gadu pamesto antīko pilsētu no jauna apdzīvoja no Ibērijas padzītie musulmaņi. Osmaņu impērijas laikā Derna sākotnēji tika pakļauta Tripolei, bet vēlāk Bengāzī sandžakam. 2023. gadā pilsēta ievērojami cieta lietusgāzu izraisītos plūdos; gāja bojā vairāki tūkstoši iedzīvotāju. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 163. lpp. Al Jazeera. Libya floods live news: Thousands dead, missing in Derna after Storm Daniel Vikikrātuvē par šo tēmu ir pieejami multivides faili. Skatīt: Derna. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)