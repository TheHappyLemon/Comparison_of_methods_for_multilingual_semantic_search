Džeimijs Džonsons (angļu: Jamie Johnson; dzimis 1982. gada 23. janvārī) ir bijušais kanādiešu hokejists, centra uzbrucējs. Karjeras lielāko daļu aizvadījis Ziemeļamerikā, septiņas sezonas pavadot Amerikas hokeja līgā, taču karjeras nogalē vairākas sezonas aizvadījis vadošajās Eiropas līgās. Pusotru sezonu aizvadījis arī KHL komandā Rīgas "Dinamo". Karjeru sācis Ontārio hokeja līgā, 2003.—2004. gada sezonā debitējis ECHL līgas klubā Luiziānas "IceGators", 2005.—2006. gada sezonā — AHL klubā Aiovas "Stars". Atskaitot 2008.—2009. gada sezonu, kad viņš pārstāvēja SM līgas klubu Turku TPS, pārējās Džonsons spēlējis dažādos Amerikas hokeja līgas klubos. 2012. gada vasarā noslēdza līgumu ar KHL klubu Rīgas "Dinamo", taču pēc vienas KHL aizvadītas sezonas atgriezās Ziemeļamerikā, pievienojoties Amerikas hokeja līgas klubam Hēršijas "Bears". Sezonas turpinājumā Džonsons gan atgriezās "Dinamo" sastāvā. Turpmākās trīs sezonas aizvadīja Ķelnes "Haie", Vīnes "Capitals" un Herningas "Blue Fox" rindās, līdz 2017. gadā noslēdza profesionāļa karjeru. «"Dinamo" pievienojas kanādiešu uzbrucējs Džonsons». Sportacentrs.com. Skatīts: 2012. gada 19. jūlijā. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)