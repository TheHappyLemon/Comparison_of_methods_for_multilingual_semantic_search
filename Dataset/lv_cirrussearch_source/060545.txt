Vanesa Foigta (vācu: Vanessa Voigt; dzimusi 1997. gada 7. oktobrī Šmalkaldenē) ir vācu biatloniste, 2022. gada ziemas olimpisko spēļu bronzas medaļas ieguvēja stafetē. Ar biatlonu sāka nodarboties 2013. gadā. 2017. gada Pasaules čempionātā junioriem Brezno 12,5 km individuālajā distancē ieņēma 4 vietu, bet stafetē izcīnīja sudraba medaļu. 2019.—2020. gada sezonā sāka startēt pieaugušo konkurencē IBU kausā, vairākas reizes izcīnot vietas uz goda pjedestāla. 2021. gada februārī IBU kausa posmā Slovākijā izcīnīja trīs uzvaras pēc kārtas. 2021. gada Eiropas čempionātā Dušņikizdrojā ieguva sudraba medaļu jauktajā stafetē. Pasaules kausa sacensībās debitēja 2021. gada 6. martā Nove Mesto Morāvijā ar 64. vietu sprintā. Piedalījās 2022. gada ziemas olimpiskajās spēlēs Pekinā. Vācijas komandas sastāvā kopā ar Vanesu Hincu, Francisku Preisu un Denīzi Hermani izcīnīja bronzas medaļu. Individuāli labāko rezultātu sasniedza 15 km distancē, ieņemot 4. vietu. 2023. gada Pasaules čempionātā Oberhofā ieguva sudraba medaļu. Pēc gada Nove Mesto stafetē tika pie bronzas. «Vanessa Voigt and Nikita Porshnev take IBU Cup short individuals». biathlonworld.com (angļu). 2021. gada 17. februārī. Skatīts: 2022. gada 5. martā. Vikikrātuvē par šo tēmu ir pieejami multivides faili. Skatīt: Vanesa Foigta. Olympedia profils (angliski) The Sport.org profils (angliski) IBU profils (angliski) biathlon.com.ua profils (ukrainiski)