Polohi (ukraiņu: Пологи) ir pilsēta Ukrainas dienvidaustrumos, Zaporižjas apgabalā, Polohu rajona administratīvais centrs. Izvietojusies apgabala vidusdaļā Kinskas upes krastos 98 km no apgabala centra Zaporižjas. Ievērojams dzelzceļa mezgls. Apdzīvotā vieta dibināta 1887. gadā Jekaterinoslavas—Berdjanskas dzelzceļa līnijas izbūves laikā, kad pie būvējamās stacijas izveidojās Polohu ciemats. Stacija tika pabeigta 1904. gadā; vēlāk tā līdz ar citu līniju pieslēgšanu izveidojās par dzelzceļa mezglu. 1923. gadā Polohi kļuva par rajona centru, 1928. gadā ciematu pārdēvēja par Čubarevku (Чубаревка, Чубарівка) par godu šajā apvidū dzimušajam Ukrainas PSR valdības vadītājam Vlasam Čubaram, bet 1937. gadā pārdēvēja atpakaļ. 1938. gadā Polohiem piešķīra pilsētas statusu. Mūsdienās pilsētā vairāki pārtikas, ķīmiskās un būvmateriālu rūpniecības uzņēmumi, lokomotīvju un vagonu depo, putnufabrika. «Чисельність наявного населення України на 1 січня 2022 року». Q115154676. Q7603543. «Pologi». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 578. lpp. Vikikrātuvē par šo tēmu ir pieejami multivides faili. Skatīt: Polohi.