Veselins Aleksandrovs Topalovs (bulgāru: Веселин Александров Топалов; dzimis 1975. gada 15. martā Rusē) ir Bulgārijas šahists, lielmeistars. Pēdējais pasaules čempions šahā FIDE versijā (2005—2006). Lielmeistara nosaukumu ieguva 1997. gadā. Par pasaules čempionu FIDE versijā kļuva 2005. gadā FIDE pasaules čempionātā Argentīnā, izcīnot 10 punktus no 14 iespējamiem un nezaudējot nevienā partijā. Nākamā gada oktobrī Topalovs cīnījās skandāliem bagātā titulu apvienošanas mačā ar pasaules čempionu klasiskajā šahā Vladimiru Kramņiku, kurā cieta zaudējumu. 2015. gadā uzvarējis lielā starptautiskā šaha turnīrā Norvēģijas pilsētā Stavangerē, apsteidzot Pasaules čempionu Kārlsenu, Anandu un citus spēcīgus šahistus. «Norway Chess 2015». Arhivēts no oriģināla, laiks: 2015. gada 29. jūnijā. Skatīts: 2015. gada 26. jūnijā. Vikikrātuvē par šo tēmu ir pieejami multivides faili. Skatīt: Veselins Topalovs. V.Topalovs chessgames.com (angliski) FIDE profils (angliski)