"Melnais saraksts" (angļu: The Blacklist) ir amerikāņu noziegumu drāmas seriāls, kura autors ir Džons Bokenkamps. Seriāls kopš 2013. gada 23. septembra tiek pārraidīts NBC televīzijas kanālā ASV. Seriālam ir trīs sezonas (kopumā 67 sērijas). Seriāls ir par bijušo valdības aģentu un vienu no FIB meklētākajiem bēgļiem (atrodas 4. vietā FIB meklētāko noziedznieku sarakstā) Reimondu "Redu" Redingtonu, kas pēc vairāku gadu slēpšanās padodas FIB, piedāvājot palīdzību ar vienu noteikumu — viņš strādās ar FIB jauno profilētāju Elizabeti Kīnu. "Reds" ir bijušais Jūras kara flotes virsnieks, ASV valdības darbinieks, tiek saukts par "noziedznieku konsjēržu". Viņš atklāj FIB, ka viņam ir saraksts ar augsta profila noziedzniekiem, par kuriem FIB pat nezina. Laika gaitā tiek arī atklāts, kāpēc Redingtons strādā ar Elizabeti. Galvenās lomas seriālā attēlo Džeimss Speiders un Megana Būna. Seriāla pirmā sezona guva kritiķu atzinību, vairāki kritiķi atzīmēja Speidera tēlojumu. Seriāla pirmā sezona bija 2013.—2014. gada televīzijas sezonas sestā skatītākā pārraide (ceturtā vieta starp seriāliem un pirmā — starp debijas raidījumiem). Skatītākā seriāla sērija ir otrās sezonas sērija Luther Braxton, kuras pirmo pārraidi noskatījās 25,7 miljoni skatītāju (sērija tika pārraidīta pēc Superkausa izcīņas amerikāņu futbolā). Latvijā to rādija TV3 un TV6. David Weigand. «Suspense dramas 'Blacklist,' 'Hostages' to premiere». SF Chronicle, 2013. gada 18. septembris. Skatīts: 2013. gada 30. decembris. Jeff Jensen. «The Blacklist Review». Entertainment Weekly, 2013. gada 12. oktobris. Arhivēts no oriģināla, laiks: 2014. gada 1. novembrī. Skatīts: 2013. gada 30. decembris. Joanne Ostrow. «Review: James Spader in "The Blacklist" on NBC». Denver Post, 2013. gada 6. septembris. Arhivēts no oriģināla, laiks: 2015. gada 27. septembrī. Skatīts: 2013. gada 30. decembris. Arhivēts 2015. gada 27. septembrī, Wayback Machine vietnē. The Deadline Team. «Full 2013-14 Series Rankings», 2014. gada 23. maijs. Skatīts: 2014. gada 23. maijs. Oficiālā tīmekļa vietne IMDb profils (angliski) TV.com profils (angliski) Metacritic profils (angliski) Rotten Tomatoes profils (angliski)