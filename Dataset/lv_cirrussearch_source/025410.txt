"No šejienes līdz bezgalībai" (angļu: From Here to Eternity) ir 1953. gada ASV drāmas filma, kuras režisors ir Freds Cinnemans. Filmas sižets veidots pēc Džeimsa Džonsa tāda paša nosaukuma romāna. Filma ir stāsts par trim amerikāņu karavīriem un viņu likstām Havaju salās pirms Pērlhārboras bombardēšanas un ASV iesaistīšanās Otrajā pasaules karā. Tajā galvenās lomas attēlo Bērts Lankasters, Montgomerijs Klifts, Debora Kāra, Donna Rīda, Frenks Sinatra, Ernests Borgnains, Filips Obers, Džeks Vordens. "No šejienes līdz bezgalībai" nominēja Amerikas Kinoakadēmijas balvai 12 kategorijās (labākā aktiera nominācijā bija izvirzīti divi aktieri: gan Lankasters, gan Klifts), uzvaru guva astoņās nominācijās, tai skaitā labākās filmas un labākā režisora kategorijā. Ar 13 nominācijām "No šejienes līdz bezgalībai" dala 2. vietu visvairāk nominācijām izvirzīto filmu sarakstā. 2002. gadā filma iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". "Box Office Information for 'From Here to Eternity'." The Numbers. Retrieved: April 12, 2012. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Rotten Tomatoes profils (angliski)