Lazareva jūra ir Dienvidu okeānam piederīga malas jūra Antarktīdas piekrastē. Atrodas starp 0° un 14° austrumu garuma grādiem — starp Hokona VII jūru rietumos un Rīsera-Larsena jūru austrumos. Ziemeļos atrodas Atlantijas okeāns, tuvākā sauszeme ziemeļu virzienā ir Angolas un Namībijas piekraste Āfrikas rietumos. Jūras krastā atrodas šādi ģeogrāfiski objekti: Fimbulisens Princeses Astridas krasts (daļa no Karalienes Modas Zemes) Širmahera oāze Dziļa jūra, pārsvarā dziļāka par 3000 metriem. Krastus pārsvarā veido stāva ledāja siena. Lielāko daļu gada klāj ledus, jūrā peld aisbergi. Vasaras beigās un rudenī dreifējošais ledus saglabājas tikai piekrastē. Kā atsevišķu jūru 1962. gadā izdalīja padomju antarktiskā ekspedīcija, nosaukta Mihaila Lazareva vārdā, kurš bija viens no pirmās krievu antarktiskās ekspedīcijas vadītājiem. Krastā atrodas šādas antarktiskās stacijas: Novolazarevska (Krievija, atklāta 1961. gada 18. janvārī), Ībeisa (Dienvidāfrika). Lazarev Sea Krievijas Lielās enciklopēdijas raksts (krieviski)