Pirjatina (ukraiņu: Пирятин) ir pilsēta Ukrainas vidienē, Poltavas apgabala Lubnu rajonā. Izvietojusies apgabala ziemeļrietumos Udajas upes krastos 189 km no apgabala centra Poltavas un 148 km no valsts galvaspilsētas Kijivas. Līdz 2020. gadam rajona centrs. Sena apdzīvota vieta, vēstures avotos pirmoreiz minēta 1155. gadā Laurentija hronikā kā Perejaslavļas kņazistes cietoksnis. Mongoļu iebrukuma laikā nopostīta, vēlāk atjaunota un 1362. gadā nonāca Lietuvas Lielkņazistes sastāvā, bet 1569. gadā — Žečpospolitā. 1592. gadā Pirjatinai piešķirtas Magdeburgas tiesības un ģerbonis. 1658. gadā Pirjatina kļūst par Lubnu pulka sotņas pilsētu, 1781. gadā — par apriņķa centru, bet 1923. gadā — par rajona centru. Mūsdienās pilsētā vairāki metālapstrādes un pārtikas uzņēmumi. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 570. lpp. Vikikrātuvē par šo tēmu ir pieejami multivides faili. Skatīt: Pirjatina. Encyclopædia Britannica raksts (angliski)