Karels Trakslers (čehu: Karel Traxler; 1866. gada 17. janvāris, Vlahovo Bržezi - 1936. gada 15. maijs, Voline) bija Čehijas šahists un garīdznieks. Bijis Romas Katoļu baznīcas priesteris, kurš aizrāvies ar šaha spēli. Atklājis ļoti agresīvu variantu divzirdziņu aizsardzībā, kas nosaukts viņa vārdā - 1.e4 e5 2.Zf3 Zc6 3.Lc4 Zf6 4.Zg5 Lc5. 1890. gadā pirmoreiz to pielietojis turnīra partijā un guvis spīdošu uzvaru jau 17. gājienā nomatojot pretinieka karali. Tomēr šaha turnīros sava amata ierobežojumu dēļ piedalījies reti. Bijis arī tā sauktās "Bohēmijas skolas" šaha problēmists, kurš publicējis aptuveni 900 šaha kompozīcijas, daudzas arī ar dažādiem pseidonīmiem. No 1896. līdz 1899. gadam bijis čehu šaha žurnāla "České listy šachové" redaktors. Kopā ar savu brālēnu Vīnē publicējis grāmatu "Schachprobleme aus den Jahren 1884–1910" ("Šaha problēmas no gadiem 1884-1910"), kurā apkopojis līdz 1910. gadam sacerētās problēmas. Joerg Reinisch vs Karel Traxler Hostoun (1890) Šahista profils chessgames.com mājaslapā (angliski) Šahista profils 365chess.com mājaslapā (angliski) Karela Trakslera šaha kompozīcijas mājaslapā PDB