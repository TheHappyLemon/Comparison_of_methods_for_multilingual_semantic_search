Livermorijs ir ķīmiskais elements ar simbolu Lv un atomskaitli 116. Stabilākā livermorija izotopa 293Lv pussabrukšanas periods ir apmēram 61 milisekunde. Saskaņā ar Dmitrija Mendeļejeva izstrādāto paredzamo elementu nosaukšanas sistēmu, sākotnēji periodiskajā tabulā šo elementu paredzēja ar nosaukumu ekapolonijs. 1979. gadā IUPAC ieteica to nosaukt par ununheksiju (ķīmiskais simbols: Uuh). Ununheksijs pirmo reizi tika sintezēts 2000. gada 19. jūlijā. 2011. gadā tika nolemts, ka elementam tiks piešķirts nosaukums. Dubnas zinātnieki, kuri to sintezēja, gribēja ķīmisko elementu nosaukt par moskoviju, par godu Maskavas apgabalam. Tomēr 2012. gada 23. maijā tika pieņemts, ka šo elementu nosauks par livermoriju, par godu Livermoras nacionālajai laboratorijai, kas atrodas ASV Kalifornijas štatā. Nav noteiktas livermorija vai tā savienojumu īpašības, kas galvenokārt skaidrojams ar to, ka tā iegūšana ir ārkārtīgi ierobežota un dārga. Livermorija īpašības pagaidām ir tikai kā prognozes. Periodiskajā tabulā livermorijs ir halkogēns jeb 16. grupas elements, tas ir, atrodas zem skābekļa, sēra, selēna, telūra un polonija. Visiem halkogēniem ir 6 vērtības (valences) elektroni, veidojot konfirgurāciju ns2np4, kas liek domāt, ka arī livermorijam tā ir. Livermorija elektronu konfigurācija tiek prognozēta kā 7s27p4. «livermorium». Akadēmiskā terminu datubāze. Skatīts: 2017. gada 2. februārī.[novecojusi saite] «Element 114 is Named Flerovium and Element 116 is Named Livermorium». Arhivēts no oriģināla, laiks: 2012. gada 2. jūnijā. Skatīts: 2015. gada 6. jūlijā. Arhivēts 2012. gada 2. jūnijā, Wayback Machine vietnē. Vikikrātuvē par šo tēmu ir pieejami multivides faili. Skatīt: Livermorijs. Encyclopædia Britannica raksts (angliski) Krievijas Lielās enciklopēdijas raksts (krieviski) Ķīmisko elementu periodiskā tabula  