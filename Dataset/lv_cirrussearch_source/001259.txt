Šis raksts ir par krievu kosmonauti. Par ciemu Viļakas novadā skatīt rakstu Tereškova (Medņevas pagasts). Valentīna Tereškova (Валентина Владимировна Терешкова, dzimusi 1937. gada 6. martā) ir PSRS kosmonaute, pasaulē pirmā sieviete, kas lidojusi kosmosā, PSRS un Krievijas Federācijas militārpersona un politiķe. No 1966. līdz 1989. gada bija PSRS Augstākās Padomes deputāte, PSRS Augstākās Padomes Prezidija locekle (1974—1989), Padomju Sieviešu komitejas vadītāja (1968—1987), PSRS un ārzemju draudzibas un kultūras sakaru biedrību savienības valdes priekšsēdētāja (1987—1992). PSRS bruņoto spēku pulkvede un Krievijas Federācijas bruņoto spēku ģenerālmajore. Tereškova kosmisko lidojumu veica 1963. gadā no 16. līdz 19. jūnijam ar kosmosa kuģi Vostok-6. Lidojums notika vienlaicīgi ar otru kuģi Vostok-5, kurā atradās Valērijs Bikovskis. Partijas «Vienotā Krievija» Augstākās Padomes locekle. No 2011. gada ir ievēlēta Krievijas Valsts Domē, 2016. gadā un 2021. gadā ievēlēta atkārtoti, bijusi Federācijas struktūras un pašvaldību komitejas priekšsēdētāja vietniece, 2022. gadā ir Ārlietu komitejas priekšsēdētāja vietniece un Krievija Valsts domes Ētikas komisijas priekšsēdētāja. 2020. gada 10. martā tieši Tereškova bija tā, kas Krievijas Federācijas konstitūcijā iesniedza priekšlikumu anulēt pilnvaru termiņu limitu attiecībā uz Vladimiru Putinu, ļaujot viņam valdīt līdz 2036. gadam. 2014. gada 7. februārī V. Tereškova piedalījās ziemas olimpisko spēļu atklāšanas ceremonijā Sočos. Высший совет Партии. Официальный сайт российской политической партии «Единая Россия» Терешкова Валентина Владимировна Государственная Дума Федерального Собрания Российской Федерации Терешкова Валентина Владимировна Государственная Дума Федерального Собрания Российской Федерации Johannes Socher, "Farewell to the European Constitutional Tradition: The 2020 Russian Constitutional Amendments", Zeitschrift für ausländisches öffentliches Recht und Völkerrecht (ZaöRV) = Heidelberg Journal of International Law (HJIL) 2020, nr. 3, p. 639 Vikikrātuvē par šo tēmu ir pieejami multivides faili. Skatīt: Valentīna Tereškova. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Tereškovas biogrāfija (krieviski) V. Tereškova Padomju Savienības Varoņu mājaslapā (krieviski)