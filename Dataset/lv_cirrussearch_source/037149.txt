Džons Kvinsijs Adamss, agrāk arī Džons Kvinsi Edemss (angļu: John Quincy Adams; dzimis 1767. gada 11. jūlijā, miris 1848. gada 23. februārī) bija Amerikas Savienoto Valstu valstsvīrs, politiķis, diplomāts un jurists. No 1825. līdz 1829. gadam bija sestais ASV prezidents. No 1817. līdz 1825. gadam bija ASV valsts sekretārs. Viņš ir zināms ar garu un daudzveidīgu karjeru ASV valdībā. Pirms kļūšanas par prezidentu bija ASV ministrs (mūsdienās vēstnieks) dažādās Eiropas valstīs, bet pēc prezidentūras viņam bija gara un izcila karjera ASV Kongresā. Prezidentūras laikā cīnījās ar politisko opozīciju un sarežģītiem jautājumiem, piemēram, verdzības jautājumu un nesaskaņām ar dienvidu štatiem. Dzimis 1767. gada 11. jūlijā Breintrī, Masačūsetsas štatā ASV otrā prezidenta Džona Adamsa ģimenē. 1787. gadā absolvēja Hārvarda Universitāti. Politiķa karjeru sāka kā ASV diplomāts dažādās Eiropas valstīs, tostarp kā ASV ministrs (mūsdienās vēstnieks) Nīderlandē (1794), Prūsijā (1797), Krievijā (1809), Apvienotajā Karalistē. No 1817. līdz 1825. gadam Džons Kvinsijs Adamss bija ASV valsts sekretārs prezidenta Džeimsa Monro laikā. 1823. gadā Džons Kvinsijs Adamss piedalījās Monro doktrīnas formulēšanā. 1824. gadā kā Demokrātu-republikāņu partijas pārstāvis Džons Kvinsijs Adamss piedalījās ASV prezidenta vēlēšanās. Pirmajā kārtā nācās piekāpties Endrū Džeksonam, bet tā kā vēlētāji nebija nobalsojuši ar nepieciešamo vairākumu, lēmums bija jāpieņem ASV Pārstāvju palātai, kas nobalsoja par Džonu Kvinsiju Adamsu. Džons Kvinsijs Adamss no 1825. līdz 1829. gadam bija sestais ASV prezidents. Prezidentūras laikā cīnījās ar politisko opozīciju un sarežģītiem jautājumiem, piemēram, verdzības jautājumu un nesaskaņām ar dienvidu štatiem. 1828. gada ASV prezidenta vēlēšanās zaudēja Endrū Džeksonam. Pēc prezidentūras, no 1830. līdz 1848. gadam, Džonam Kvinsijam Adamsam bija gara un izcila karjera ASV Kongresā. Džons Kvinsijs Adamss nomira 1848. gada 23. februārī Vašingtonā, 80 gadu vecumā. «John Quincy Adams Birthplace» (angļu). nps.gov. Skatīts: 2024-02-05. Latviešu konversācijas vārdnīca. IV. sējums. Rīga : Anša Gulbja izdevniecība. 6820. sleja. «John Quincy Adams» (angļu). Encyclopædia Britannica. Skatīts: 2024-02-05. Vikikrātuvē par šo tēmu ir pieejami multivides faili. Skatīt: Džons Kvinsijs Adamss. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)