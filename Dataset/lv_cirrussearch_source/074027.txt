Šis raksts ir par filmu. Par citām jēdziena žokļi nozīmēm skatīt nozīmju atdalīšanas lapu. "Žokļi" (angļu: Jaws) ir 1975. gada ASV šausmu trillera filma, kuras režisors ir Stīvens Spīlbergs. Filma balstīta uz Pītera Benčlija bestselleru, kura pamatā ir 1916. gada haizivju uzbrukumi pie Ņūdžersijas krastiem. Filma ieguva trīs Amerikas Kinoakadēmijas balvas. Filmas darbība norisinās piecās dienās - Amitijas salā, kur atrodas neliela kūrortpilsēta. Šajā klusajā un saulainajā vietā notiek šausmīgi traģiski atgadījumi, kuri iesākas agrā rītā, kad vietējās policijas šefs Mārtins Brodijs (Rojs Šeiders) un viņa palīgs atrod krastā meitenes ķermeņa atliekas. Viņa bija kļuvusi par pirmo lielās baltās haizivs upuri, kas parādījusies Amitijas krastos. Ar katru dienu asinskārās haizivs upuru skaits pieaug. Policijas priekšnieks mēģina aizsargāt pludmales apmeklētājus no milzīgas haizivs, cenšoties slēgt pludmali, bet to var izdarīt tikai pilsētas valdība, kas to darīt nevēlas, jo no tūristiem tiek gūti lieli ienākumi. Policijas priekšnieks lūdz palīdzību drošsirdīgajam haizivju medniekam, Otrā pasaules kara veterānam, zvejniekam Kvintam (Roberts Šovs), kas ar savu kuģi dodas notvert un nogalināt haizivi-cilvēkēdāju. Bīstamajā jūras ekspedīcijā kopā ar Kvintu dodas arī Mārtins Brodijs un uz salu atbraukušais nacionālā okeanogrāfijas institūta eksperts Mets Hūpers (Ričards Dreifūss). Roberts Šovs - haizivju mednieks Kvints Rojs Šeiders - policijas priekšnieks Mārtins Brodijs Ričards Dreifūss - jūras biologs Mets Hūpers Loreina Gērija - Brodija sieva Elena Marijs Hemiltons - pilsētas mērs 1976 - Amerikas Kinoakadēmijas balva kategorijā "Labākā montāža" (Verna Fīldsa) 1976 - Amerikas Kinoakadēmijas balva kategorijā "Labākā oriģinālmūzika" (Džons Viljamss) 1976 - Amerikas Kinoakadēmijas balva kategorijā "Labākā skaņa" (Roberts L. Hoits, Rodžers Himens-jaunākais, Erls Mederī, Džons R. Kārters) Ainai, kurā haizivs uzbrūk krātiņā sēdošajam Hūperam, zemūdens filmēšanas operatori Rons un Valērija Teilori, izmantoja dzīvu haizivi. Tā kā dzīvā haizivs bija daudz mazāka par mehānisko, tika izveidots mazāks krātiņš, kurā atradās maza auguma sieviete. Pirmsākuma variantā haizivij nebija jālaužas krātiņā, bet pēc tā, kad plēsoņa sāka lauzties krātiņā un tika uzņemti šie retie kadri, tika mazliet pārrakstīts scenārijs un šie skati tika pievienoti filmai. Epizodiskās lomās piedalījušies arī Stīvens Spīlbergs (pludmales ainā, kur orķestrī viņš spēlēja klarneti) un Pīters Benčlijs (televīzijas reportieris, kas vada reportāžu no Amitijas salas). Pēc filmas iznākšanas atsevišķu pludmaļu īpašnieki vērsās tiesā ar sūdzībām par pludmales apmeklētāju skaita samazināšanos. Filmas darba nosaukums bija "Klusums ūdenī" (angļu: Stillness in the Water). Mehānisko haizivs modeli, kas tika izveidots priekš filmas, filmēšanas laukumā sauca par "Brūsu". Šo faktu izmantoja animācijas filmas "Meklējot Nemo" veidotāji, kurā haizivi arī sauc Brūss. Animācijas filmas "Haizivs stāsts" veidotāji, filmas sākumā izmantojuši populāro muzikālo tēmu no "Žokļiem", kas vienmēr skanēja plēsoņas uzbrukuma brīdī. "Žokļi 2" (Jaws 2) "Žokļi 3" (Jaws 3) "Žokļi: Atriebība" (Jaws: The Revenge) IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)