Bruno Gancs (vācu: Bruno Ganz; dzimis 1941. gada 22. martā Cīrihē, miris 2019. gada 15. februārī Cīrihē) bija šveiciešu aktieris. Spēlējis daudzu pazīstamu Eiropas kinorežisoru (Ērika Romera, Vima Vendersa, Vernera Hercoga, Teo Angelopula) filmās. Piedalījies Vima Vendersa klasiskajās filmās "Amerikāņu draugs" (1977) un "Debesis pār Berlīni" (Der Himmel über Berlin, 1987), kur tēlojis eņģeli. Vernera Hercoga šausmu filmā "Nosferatu – nakts fantoms" (1979) attēlojis Džonatana Hārkera lomu, bet 2004. gada Olivera Hiršbīgela filmā "Sakāve" (2004) — attēlojis Hitlera lomu. Gancs pazīstams arī kā teātra aktieris. 2000. gadā atveidojis Fausta lomu režisora Pītera Šteina iestudējumā. Gancs galvenokārt pazīstams ar lomām vācu valodā uzņemtās kino un televīzijas filmās. Tomēr viņš attēlojis lomas arī vairākās angļu valodā uzņemtās filmās, tai skaitā, The Boys from Brazil (1978), Strapless (1989), "Mandžūru kandidāts" (2004), "Lasītājs" (2008), "Nezināmais" (2011), Remember (2015) un "Māja, ko uzcēla Džeks" (2018). 2010. gadā Gancam piešķīra Eiropas Kino balvu par mūža ieguldījumu. «Bruno Ganz, Who Played an Angel and Hitler, Is Dead at 77». The New York Times. «Germany's Classic of Classics, All 21 Hours». nytimes.com. IMDb profils (angliski) AllMovie profils (angliski)