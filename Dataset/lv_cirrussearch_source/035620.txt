Kersti Kaljulaida (igauņu: Kersti Kaljulaid; dzimusi 1969. gada 30. decembrī) ir igauņu valsts amatpersona, bijusī valsts prezidente. Kaljulaida iepriekš bijusi Igaunijas pārstāve Eiropas Revīzijas palātā. 1992. gadā absolvējusi Tartu Universitātes Bioloģijas fakultāti, specializējusies ornitoloģijā. Vēl ir ieguvusi grādu uzņēmējdarbības vadībā. Laikā no 1992. līdz 2002. gadam bijusi valsts premjera Marta Lāra ekonomikas padomniece. Pēc tam vadījusi energokompānijas Eesti Energia Iru spēkstaciju. No 2004. līdz 2016. gadam bijusi Igaunijas pārstāve Eiropas Revīzijas palātā. 2016. gada 3. oktobrī tika ievēlēta Igaunijas prezidentes amatā. Amatā stājusies 10. oktobrī. Viņa ir pirmā sieviete un jaunākā persona, kas ievēlēta Igaunijas prezidenta amatā. 2019. gadā apbalvota ar 1. šķiras Triju Zvaigžņu ordeni ar ķēdi. Artjoms Konohovs. «Igaunijas parlamenta frakcijas prognozē atbalstu Kaljulaidai prezidenta amatā». Latvijas Sabiedriskie mediji, 2016. gada 28. septembrī. Skatīts: 2016. gada 2. oktobrī. «Igaunijā pirmo reizi par prezidenti kļūst sieviete – Kersti Kaljulaida». lsm.lv. Skatīts: 2016. gada 3. oktobrī. Former European auditor Kersti Kaljulaid elected president of Estonia Estonian World, 2 October 2016. Acessed on 3 October 2016. Vikikrātuvē par šo tēmu ir pieejami multivides faili. Skatīt: Kersti Kaljulaida. Brockhaus Enzyklopädie raksts (vāciski) Mājaslapa Arhivēts 2006. gada 18. jūnijā, Wayback Machine vietnē. (angliski)