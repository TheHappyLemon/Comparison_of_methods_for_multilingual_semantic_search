Remipēdijas (Remipedia) ir aklu vēžveidīgo klase, kas atrasti jūras alās pie Austrālijas un Karību jūras baseinā, kā arī Lansarotes salā (Kanāriju salas). Remipēdijas pirmo reizi tika aprakstītas 1955. gadā kā izmirušu vēžveidīgo grupa (fosilā suga Tesnusocaris goldichi Brooks, 1955, karbons, paleozojs), taču pēc 1979. gada tika atrastas daudzas recentās (dzīvās) formas. 1981. gadā grupa remipēdijas tika iedalītas atsevišķā klasē (Yager, 1981). Pašlaik šajā klasē ir iekļauta viena mūsdienu kārta Nectiopoda ar trim dzimtām. Remipēdijas ir 10-40 milimetri gari organismi, kas sastāv no galvas un iztiepta segmentēta ķermeņa (līdz 42 segmentiem). Uz galvas bez diviem antenu pāriem (antenas I un antenas II) vēl ir nesegmentēti pāra pieres izaugumi (preantenas). Antenas I (antenulas) sastāv no pamatnes un diviem vicveida zariem, uz kuriem ir daudzi ožas sariņi (estetaski). Antenas II ir divzarainas, saīsinātas, klātas ar gariem sariņiem un rada ūdens plūsmas, iespējams, lai piegādātu smaržas antenulām. Mutes orgānus veido mandibulas, divi maksillu pāri un maksillipedi (žokļkājas). Mandibulas ir nesegmentētas, bez vicas. Maksillas un žokļkājas ir vienzarainas, sākotnēji sastāv no 7 posmiņiem, kaut arī daļa posmiņu saaug. Uz tām bieži vien ir labi attīstīti izaugumi (endīti). Uz maksillu I galiem ir nadziņš, uz kura atrodas paliela dziedzera atvērums. Tā kā ar maksillām I remipēdijas var uzbrukt upuriem, ir uzskats, ka dziedzeru sekrēts satur indi vai gremošanas fermentus, kuri tiek ievadīti upura ķermenī. Bija izteikta hipotēze, ka par toksīnu var kalpot hemocianīns, kurš citu dziedzera sekrēta komponentu iespaidā, ar kuriem tas sajaucas īpašā rezervuārā, pārvēršas toksiskā fenoloksidāzē. Acu (arī nauplijiem) nav. Ķermeņa peldkājas ir piestiprinātas laterāli un orientētas uz sāniem no ķermeņa. Ekstremitātes ir divzarainas, posmainas; ekzopodītam un endopodītam ir līdzīga uzbūve, tie ir klāti ar gariem sariņiem. Telsona nav. Pie anālā segmenta stiprinās nesegmentēti uropodi. Remipēdijas peld samērā lēni, ar muguru uz leju. Lielāko laika daļu ķermeņa ekstremitātes rada filtrēšanas ūdens plūsmas, barošanās pārsvarā ir filtrējot. Bet var arī uzbrukt upuriem vai arī pārtikt no maitas (ar tiešiem novērojumiem tas ir pierādīts tikai dažām sugām). Attīstība ir izpētīta nepietiekoši. Aprakstīti ir lecitotrofi ūdenī peldoši kāpuri – orto- un metanaupliji. Viņu tālākā attīstība, domājams, notiek tipiskas anamorfozes rezultātā. Nectiopoda Godzilliidae Godzilliognomus Yager, 1989 Godzilliognomus frondosus Yager, 1989 Godzillognomus schrami Iliffe et al., 2010 Godzillius Schram et al., 1986 Godzillius robustus Schram et al., 1986 Pleomothra Yager, 1989 Pleomothra apletocheles Yager, 1989 Pleomothra fragilis Koenemann et al., 2008 Micropacteridae Micropacter Koenemann et al., 2007 Micropacter yagerae Koenemann et al., 2007 Speleonectidae Cryptocorynetes Yager, 1987 Cryptocorynetes elmorei Hazerli et al., 2009 Cryptocorynetes haptodiscus Yager, 1987 Cryptocorynetes longulus Wollermann et al., 2007 Kaloketos Koenemann et al., 2004 Kaloketos pilosus Koenemann et al., 2004 Lasionectes Yager & Schram, 1986 Lasionectes entrichoma Yager & Schram, 1986 Lasionectes exleyi Yager & Humphreys, 1996 Speleonectes Yager, 1981 Speleonectes atlantida Koenemann et al., 2009 Speleonectes benjamini Yager, 1987 Speleonectes emersoni Lorentzen et al., 2007 Speleonectes epilimnius Yager & Carpenter, 1999 Speleonectes fuchscockburni Neiber et al., 2012 Speleonectes gironensis Yager, 1994 Speleonectes kakukii Daenekas et al., 2009 Speleonectes lucayensis Yager, 1981 Speleonectes minnsi Koenemann, Iliffe & van der Ham, 2003 Speleonectes ondinae (Garcia-Valdecasas, 1984) Speleonectes parabenjamini Koenemann, Iliffe & van der Ham, 2003 Speleonectes tanumekes Koenemann, Iliffe & van der Ham, 2003 Speleonectes tulumensis Yager, 1987 Speleonectes williamsi Hartke, Koenemann & Yager, 2011 †Enantiopoda †Tesnusocaris goldichi †Cryptocaris hootchi (†) - izmirušu organismu grupa.