Lemonjē (latīņu: Le Monnier) ir triecienkrāteris Mēness redzamajā pusē. Tas atrodas Skaidrības jūras austrumu malā. Krāteris nodēvēts franču fiziķa, astronoma Pjēra Lemonjē vārdā. Nosaukumu 1935. gadā apstiprinājusi Starptautiskā Astronomijas savienība. Uz ziemeļiem no krātera atrodas Šakornaks (Ø 51 km), kurš ir stipri erodējis un Poseidonijs (Ø 95 km), uz austrumiem Rēmers (Ø 44 km). Lemonjē krāteris ir sens, izveidojies pirms aptuveni 3,8 miljardiem gadu. Tas ir stipri erodējis, rietumdaļā valnis gandrīz pilnībā izzudis, to iezīmē tikai zemu pakalnu virkne. Krātera dibens līdzens, to klāj tumša bazalta lava. Krātera pamata dienvidaustrumu daļā 22 km garumā stiepjas seklu (50 – 60 m) padziļinājumu virkne, kuri veido apmēram 300 – 400 platu gravu. 1973. gada 15. janvārī nedaudz uz dienvidiem no krātera vaļņa nosēdās kosmiskais aparāts Luna-21 ar Mēness visurgājēju Lunohod-2, kurš nākamo 4 mēnešu laikā pa Lemonjē krātera dienviddaļu nobrauca apmēram 39 km garu distanci. Uz Mēness kartēm šie krāteri tiek apzīmēti ar burtu uz krātera malas, kas ir tuvāk Lemonjē krāterim. Le Monnier on Moon «Le Monnier». Arhivēts no oriģināla, laiks: 2018. gada 31. maijā. Skatīts: 2016. gada 23. oktobrī. «APOLLO OVER THE MOON: A VIEW FROM ORBIT (NASA SP-362)». Arhivēts no oriģināla, laiks: 2014. gada 7. oktobrī. Skatīts: 2016. gada 23. oktobrī. It's Official! NASA confirms Mars Opportunity rover has broken the off-world driving record Feature name – Le Monnier Vikikrātuvē par šo tēmu ir pieejami multivides faili. Skatīt: Lemonjē.