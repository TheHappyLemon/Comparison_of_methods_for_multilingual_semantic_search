Star One C3 ir Brazīlijas uzņēmuma Star One (Embratel meitasuzņēmuma) sakaru pavadonis, kas palaists 2012. gada novembrī. Tas paredzēts sakaru nodrošināšanai klientiem Brazīlijā un Andu reģionā. Pavadoni izgatavojis ASV uzņēmums Orbital Sciences Corporation uz platformas Star-2.4E bāzes. Tam ir 28 C joslas, 16 Ku joslas raidītāji. Star One C3 tika palaists 2012. gada 10. novembrī 21:05 UTC ar nesējraķeti Ariane 5ECA (lidojums VA-210) no Gviānas kosmiskā centra kopā ar sakaru pavadoni Eutelsat 21B. No dzinējbloka pirmais atdalījās 21:33 UTC Eutelsat 21B; Star One C3 tika atdalīts 21:37 UTC. Ģeostacionāro orbītu 18. novembrī tas sasniedza ar saviem dzinējiem. Plānots, ka tas atradīsies punktā 75° rietumu garuma. 2012 - Launches to Orbit and Beyond Satélite Star One C3 Arhivēts 2012. gada 1. decembrī, Wayback Machine vietnē. Star One (portugāliski) Star One C3 Orbital (angliski) EUTELSAT 21B and Star One C3 Arianespace (angliski) Star One C3 Gunter's Space Page, (angliski)