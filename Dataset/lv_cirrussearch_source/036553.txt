Arinbjērns Gudmundsons (islandiešu: Arinbjörn Guðmundsson; 1932. gada 22. maijs — 2014. gads) bija Islandes šahists, kas kopš 1970. gada dzīvoja Austrālijā. Šahu iemācījies spēlēt vēlu — septiņpadsmit gadu vecumā. Tomēr sasniedzis labus rezultātus turnīros, un no 1955. gada līdz 1970. gadam bijis Islandes vadošo šahistu skaitā. 1954. gadā kopā ar Fridriku Oulafsonu un citiem Islandes šahistiem nodibinājis pirmo šaha žurnālu valstī. Regulāri piedalījies Islandes šaha čempionātos un Reikjavikas starptautiskajos šaha turnīros (1955, 1957, 1960, 1964). Sekmīgi pārstāvējis Islandes komandu Pasaules šaha olimpiādēs, kurās piedalījies 4 reizes (1956-1962). Individuālajā vērtējumā izcīnījis sudraba (1960) medaļu. 1960. gada Reikjavikas starptautiskajā šaha turnīrā nospēlējis taktiskiem sarežģījumiem bagātu partiju pret nākamo Pasaules šaha čempionu Robertu Fišeru. 1969. gadā Fišers šo partiju iekļāvis savā grāmatā Manas 60 neaizmirstamās partijas (angļu: My 60 Memorable Games). 1970. gadā kopā ar ģimeni pārcēlies uz Austrāliju. Apmeties Melburnā, kur arī pavadījis atlikušo mūža daļu. 1971. gadā piedalījies Austrālijas šaha čempionātā. Pēc tam šahu spēlējis reti. Miris 2014. gada vasarā. «Andlát: Arinbjörn Guðmundsson». Arhivēts no oriģināla, laiks: 2014. gada 12. augustā. Skatīts: 2016. gada 5. decembrī. OlimpBase :: Men's Chess Olympiads :: Arinbjörn Guðmundsson Reykjavik 1960 «Arinbjorn Gudmundsson vs Robert James Fischer Reykjavik (1960)». Arhivēts no oriģināla, laiks: 2017. gada 10. janvārī. Skatīts: 2016. gada 5. decembrī. My 60 Memorable Games/Fischer AUS-ch Melbourne 1971 Šahista profils chessgames.com mājaslapā (angliski) Šahista profils 365chess.com mājaslapā (angliski)