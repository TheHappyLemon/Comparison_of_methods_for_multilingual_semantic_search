Kirils Kaprizovs (krievu: Кирилл Олегович Капризов, dzimis 1997. gada 26. aprīlī) ir krievu hokejists, malējais uzbrucējs. Pašlaik (2024) Kaprizovs spēlē Nacionālās hokeja līgas kluba Minesotas "Wild" rindās. Profesionāļa karjeru Kaprizovs sāka 2014.—15. gada sezonā, kad aizvadīja 31 spēli savas dzimtās pilsētas KHL kluba Novokuzņeckas "Metallurg" rindās. 2015. gada vasarā Kaprizovs parakstīja trīs gadu līgumu ar NHL vienību Minesotas "Wild", kas vēlējās, lai hokejists turpina spēlēt KHL. Nākamajā sezonā, būdams vien 18 gadus vecs, Kaprizovs KHL atzīmējās ar 27 rezultativitātes punktiem un ar Robertu Kusalu dalīja "Metallurg" rezultatīvākā spēlētāja godu. 2016. gada vasarā pievienojās Ufas "Salavat Julajev" rindām, taču jau gadu vēlāk nonāca Maskavas CSKA sastāvā. 2018.—19. gada sezonā Kaprizovs bija visas līgas labākais vārtu guvējs un kopā ar CSKA izcīnīja Gagarina kausu. Krievijas hokeja izlases rindās spēlējis 2016. un 2017. gada Pasaules čempionātos junioriem. 2016. gadā Kaprizovs kopā ar komandu izcīnīja sudraba, bet 2017. gadā — bronzas medaļas. 2017. gadā Kaprizovs pildīja komandas kapteiņa funkcijas, kļuva par turnīra rezultatīvāko spēlētāju un tika atzīts arī par turnīra labāko uzbrucēju. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)