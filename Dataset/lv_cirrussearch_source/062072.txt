Ahalkalaki (gruzīnu: ახალქალაქი — ‘Jaunā pilsēta’, armēņu: Ախալքալաք) ir pilsēta Gruzijā, Samche-Džavahetijas mhares un Ahalkalaki municipalitātes centrs. Izvietojusies valsts dienvidos Mazā Kaukāza Džavahetijas plato starp Paravani un tās pieteku Murdžahetisckali 185 km no valsts galvaspilsētas Tbilisi. Pilsēta dibināta 1064. gadā kā Džavahetijas novada politiskais centrs. 16. gadsimtā to iekaroja Osmaņu Impērija un vietējie gruzīni tika pievērsti islāmam. Pēc pilsētas pievienošanas Krievijai 19. gadsimta sākumā musulmaņi no pilsētas un tās apkārtnes tika izspiesti un to vietā apmetās armēņi no Osmaņu Impērijas. 1900. gadā pilsēta stipri cieta zemestrīcē. http://www.geostat.ge/index.php?action=page&p_id=2152&lang=geo. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 21. lpp. Vikikrātuvē par šo tēmu ir pieejami multivides faili. Skatīt: Ahalkalaki.