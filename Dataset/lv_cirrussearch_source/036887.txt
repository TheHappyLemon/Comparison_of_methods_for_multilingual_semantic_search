Džeksons Vipss Šovalters (angļu: Jackson Whipps Showalter; 1860. gada 5. februāris Minerva — 1935. gada 5. februāris Leksingtona) bija ASV šahists. No 1880. gadu beigām līdz 1900. gadu sākumam bijis viens no ASV vadošajiem šahistiem. Daudzkārtējais ASV šaha čempions (1890—1892, 1906—1909). Uzvarējis mačos par ASV šaha čempiona nosaukumu pret Maksu Džadu (1891./92. gads, +7, -4, =3), Albertu Hodžesu (1894. gads, +7, -6, =4), Semjuelu Lipšucu (1895. gads, +7, -4, =3), Emilu Kemeni (1896. gads, +7, -4, =4), un Džonu Berriju (1896. gads, +7, -2, =4). Zaudējis mačos par ASV šaha čempiona nosaukumu pret Maksu Džadu (1890. gads, +3, -7, =0), Semjuelu Lipšucu (1892. gads, +1, -7, =7), Albertu Hodžesu (1894. gads, +3, -5, =1), Hariju Pilsberiju (divi mači: 1897. gads, +7, -11, =3 un 1898. gads, +3, -7, =2) un Frenku Māršalu (1909. gads, +2, -7, =3). Citu maču rezultāti: pret Viljamu Poloku (1891. gads, +3, -2, =3), Emanuelu Laskeru (1892/93. gads, +2, -6, =2), Džeikobu Halpernu (1893. gads, +5, -3, =1), Ādolfu Albinu (1894. gads, +10, -7, =8), Davidu Janovski (četri mači: 1898. gads, +2, -7, =4; 1899. gads, +4, -2, =0 un +4, -2, =1; 1916. gads, +2, -7, =2), Boru Kostiču (1915, +2, -7, =5) un Normanu Vaitekeru (divi mači: 1916. gads, +6, -1, =0 un 1918. gads, +1, -4, =3). Uzvarējis nacionālajos šaha turnīros Sinsinati (1888), Sentluisā (1890), Leksingtonā (1891), Bufalo (1894). 1904. gadā ieņēmis 5. vietu starptautiskajā turnīrā Kembridžas-Springsā (uzvarēja Frenks Māršals). Savas dzimtās vietas un īpatnējās frizūras dēļ dēvēts par "Kentuki lauvu" (angļu: the Kentucky Lion). Atstājis nozīmīgu ieguldījumu šaha atklātņu teorijā. Viņa vārdā ir nosaukts pieņemtā dāmas gambīta variants: 1. d4 d5 2. c4 dxc4 3. Zc3. Arī Hosē Raula Kapablankas variants atraidītajā dāmas gambītā (1.d4 d5 2.c4 e6 3. Zc3 Zf6 4. Lg5 Le7 5. e3 Zbd7 6. Zf3 0-0 7. Tc1 c6 8. Ld3 dxc4 9. Lxc4 Zd5) ir atrodams Šovaltera 1890. gados spēlētajās partijās, kas bija daudzus gadus pirms šo variantu sāka lietot Kapablanka. Godinot Šovaltera vēsturiskos nopelnus, 2010. gada 7. augustā viņš tika uzņemts ASV šaha slavas zālē. Buffalo (1894) Cambridge Springs (1904) «U.S. Chess Hall of Fame». Arhivēts no oriģināla, laiks: 2016. gada 5. martā. Skatīts: 2017. gada 11. janvārī. Teksts " World Chess Hall of Fame " ignorēts Šahista profils chessgames.com mājaslapā (angliski) Šahista profils 365chess.com mājaslapā (angliski)