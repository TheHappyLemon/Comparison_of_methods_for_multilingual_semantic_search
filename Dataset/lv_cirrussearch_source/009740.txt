Jak-42 (krievu: Як-42) ir vidēja rādiusa reaktīva pasažieru lidmašīna, kas tika izstrādāta Padomju Savienībā kā aizvietotāja tehnoloģiski novecojušajai Tu-134. Lidmašīnu izstrādāja Jakovļeva Eksperimentālais konstruktoru birojs (ОКБ Яковлева), ražoja Smoļenskas (1977-1981) un Saratovas (1979-2010) aviācijas rūpnīcās. Lidaparāta izstrādi sākta 1970. gadu vidū, kad PSRS valsts lidsabiedrībai radās nepieciešamība pēc jaunas vidēja darbības rādiusa pasažieru lidmašīnas, lai nomainītu novecojušos Il-18 un Tu-134 modeļus. Ar izstrādi nodarbojās Aleksandra Jakovļeva eksperimentālais konstruktoru birojs. Par pamatu tika izvēlēts 1966. gadā izstrādātais vietējām aviolīnijām paredzētais Jak-40. Lidmašīna veidota ar pusmonokoka fizelāžu ar zem tās novietotiem spārniem, trim divkontūru turboreaktīvajiem dzinējiem, bultveida spārniem un T veida asti. Pirmais prototips tika uzbūvēts Jakovļeva prototipu rūpnīcā (agrākā rūpnīca Nr. 115) un izmēģinājuma lidojums notika 1975. gada 7. martā. 1980. gadā ekspluatācijā tika nodots pirmais lidaparāts. 1982. gada 28. jūnijā katastrofā cieta reisa Ļeņingrada—Kijeva lidaparāts ar borta numuru СССР-42529, kas 10 000 m augstumā zaudēja vadāmību mehānisma materiālu noguruma dēļ. Pēc katastrofas Jak-42 ražošana tika pārtraukta, un līdz 1985. gadam tos neekspluatēja. 1988. gadā atsākta jaunās modifikācijas Jak-42D sērijveida ražošanu. Lidaparāts tika eksportēts uz Ķīnu un Kubu. Pēdējais eksemplārs tika izgatavots 2003. gadā. No 178 izgatavotajiem lidaparātiem 93 ir ekspluatācijā, 35 glabāšanā, 9 cietuši katastrofās. Vidējais vecums ir 22,5 gadi. Tu-134 Boeing-737 Airbus A319 An-158 Sukhoi Superjet AeroTransport DataBank «Авиационный портал «Сервис и технологии»». Arhivēts no oriģināla, laiks: 2009. gada 24. novembrī. Skatīts: 2011. gada 7. septembrī. Jakovļeva KB oficiālā mājaslapa Jak42 reģistrs Saratovas aviācijas rūpnīca