Paulista Futebol Clube, vai vinekārši Paulista, ir Brazīlijas futbola klubs no Žundjai pilsētas Sanpaulu štatā. Klubs dibināts 1909. gada 17. maijā. Komanda savas mājas spēles aizvada Estádio Jayme Cintra stadionā, kura ietilpība ir 15 000 skatītāju. Komandas formas ir melnas ar baltām svītrām un baltiem šortiem un getrām. 1903. gadā Companhia Paulista de Estradas de Ferro ("Sanpaulu dzelzceļa kompānija") darbinieki nodibināja klubu Jundiahy Football Club. 1908. gadā dalībnieku laika trūkuma dēļ klubs tika likvidēts. 1909. gadā kluba bijušie atbalstītāji un spēlētāji dibināja jaunu klubu — Paulista Futebol Clube. Klubs spēlē zemākajās Brazīlijas futbola līgās, bet 2005. gada Copa do Brasil turnīrā tas parūpējās par pārsteigumu un tika līdz finālam, kurā uzvarēja Fluminense klubu. Nākamajā sezonā klubs pirmoreiz piedalījās Copa Libertadores turnīrā. Oficiālā vietne Arhivēts 2015. gada 6. novembrī, Wayback Machine vietnē.