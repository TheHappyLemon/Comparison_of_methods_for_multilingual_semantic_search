Jaunie labējie (angļu: New right, alt-lite, alt-light) ir labēja politiskā kustība, kuras locekļi sevi uzskata par nodalītiem gan no pamatplūsmas konservatīvisma, gan no alternatīvi labējās (alt-right) kustības raksturīgajiem galēji labējiem un baltādaino nacionālisma uzskatiem. Koncepcija galvenokārt ir saistīta ar Amerikas Savienoto Valstu politiku, kur tā parādījās 2017. gadā. Jauno labējo kustības pārstāvji ir norobežojušies no alternatīvi labējā etniskā nacionālisma. Tāpat kā alternatīvi labējie, jaunie labējie parasti izrāda plašu atbalstu Donaldam Trampam, kā arī neatbalsta politkorektumu, islāmu, feminismu, un nelegālo imigrāciju. Kustība tikusi apvainota par iesaistīšanos sazvērestības teorijās. Pretapmelošanas līga (Anti-Defamation League) ir publicējusi to cilvēku sarakstu, kurus uzskata par jauno labējo pārstāvjiem. To skaitā ir rakstniece un raidieraksta vadītāja Bretaņa Petībouna, Mērilendas aktīvists Koltons Mervins, 2018. gada Senāta republikāņu kandidāts no Virdžīnijas Korijs Stjuarts, Proud Boys dibinātājs Gevins Makinenss, angļu blogeris Pols Džozefs Vatsons, sazvērestības teorētiķis Džeks Posobaīks, Jaunzēlandes aktīvists Kails Čepmens, Kails Preskots, Baltā nama korespondents Lukiāns Vintričs, Maiks Černovičs un Mailo Jianopuls. Stav Ziv. «'Alt-right' or 'alt-lite'? New guide from ADL classifies right-wing activists». Newsweek, 2017. gada 19. jūlijs. Skatīts: 2017. gada 20. jūlijs. Andrew Marantz. «The alt-right branding war has torn the movement in two». The New Yorker, 2017. gada 6. jūnijs. Skatīts: 2017. gada 6. jūnijs. Staff. «From Alt Right to Alt Lite: Naming the Hate». Anti-Defamation League, 2017. gada 18. jūlijs. Skatīts: 2017. gada 18. jūlijs. Taly Krupkin. «'Alt-lite' Trump Supporters Blast ADL Over Inclusion on 'Hate List'». Haaretz, 2017. gada 20. jūlijs. Skatīts: 2017. gada 20. jūlijs.