Džons van der Vīls (nīderlandiešu: John van der Wiel; dzimis 1959. gada 9. augustā Leidenē) ir Nīderlandes starptautiskais lielmeistars šahā (1982). Divas reizes pēc kārtas uzvarējis Eiropas junioru šaha čempionātos Groningenā (1978, 1979). No 1979. līdz 2004. gadam 26 reizes piedalījies Nīderlandes šaha čempionātu finālos un divas reizes kļuvis par Nīderlandes šaha čempionāta uzvarētāju (1984, 1986). Daudzu starptautisko šaha turnīru uzvarētājs, tajā skaitā Veikanzē (B turnīrs, 1981), Novisadā (1982), Orhūsā (1983), Ostendē (1983), Amsterdamā (1987), Bādenbādene (B turnīrs, 1992). Divas reizes piedalījies Pasaules šaha čempiona nosaukuma izcīņas ciklu starpzonu turnīros. 1982. gadā Maskavā ieņēmis 11. vietu. 1985. gadā Bīlē bijis tuvu iekļūšanai pretendentu skaitā, jo dalījis 4.-6. vietu ar Naidželu Šortu un Euhenio Torri. Papildu turnīrā par vienīgo ceļazīmi uz pretendentu mačiem dalījis 1.-2. vietu ar Naidželu Šortu, taču sliktāka pamatturnīra papildu koeficienta dēļ ieņēmis 2. vietu. Pārstāvējis Nīderlandes komandu lielākajos komandu šaha turnīros: Pasaules šaha olimpiādēs piedalījies 9 reizes (1980-1984, 1988-1998). Komandu vērtējumā izcīnījis bronzas (1988) medaļu; Eiropas komandu šaha čempionātos piedalījies 5 reizes (1983, 1992-1999, 2003). Inviduālajā vērtējumā izcīnījis sudraba (1992) un bronzas (1983) medaļas; Pasaules komandu šaha čempionātā piedalījies 1989. gadā. 1998. gadā uzvarējis Eiropas šaha kluba kausa izcīņā Bredas kluba Panfox Breda sastāvā. Par panākumiem turnīros FIDE 1979. gadā van der Vīlam piešķīrusi starptautiskā meistara (IM), bet 1982. gadā - starptautiskā lielmeistara (GM) nosaukumu. «Schaakkampioenen van Nederland». Arhivēts no oriģināla, laiks: 2016. gada 16. septembrī. Skatīts: 2016. gada 4. oktobrī. Arhivēts 2017. gada 7. aprīlī, Wayback Machine vietnē. 1985 Biel Interzonal Tournament OlimpBase :: Men's Chess Olympiads :: John Van der Wiel OlimpBase :: European Men's Team Chess Championship :: John Van der Wiel OlimpBase :: World Men's Team Chess Championship :: John Van der Wiel OlimpBase :: 14th European Chess Club Cup, 1998, Panfox Breda Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)