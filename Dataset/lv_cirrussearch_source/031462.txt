Leonīds Kubbels (dzimis 1891. gada 25. decembrī, miris 1942. gada 18. aprīlī) bija vācbaltiešu un latviešu izcelsmes Krievijas un PSRS šaha problēmists. Dzimis Sanktpēterburgā ceha meistara ģimenē. Tēvs pēc tautības bija latvietis, māte — vācbaltiete. Ar šaha spēli iepazinies 7 gadu vecumā. Risinot un studējot visus uzdevumus un etīdes, kas bijuši pieejami Pēterburgas avīžu un žurnālu šaha nodaļās, pievērsies šaha kompozīcijai. Pirmais uzdevums bijis publicēts 1903. gada 5. (18.) jūlijā laikrakstā St. Petersburgische Zeitung, bet pirmā etīde — 1904. gada 25. decembrī. 1905. gada maijā Kubbelu ģimene pārcēlās uz Rīgu. Tur viņš iepazinies ar avīzes "Rigaer Tageblatt" šaha nodaļu un aizsūtījis tai nelielu paša sacerētu uzdevumu un etīžu kolekciju. Šaha nodaļas redakcija atzinīgi novērtējusi 13 gadīgā zēna talantu. 1906. gada februārī nomirst Kubbela tēvs un māte ar bērniem pārceļas atpakaļ uz Pēterburgu. Leonīds sācis strādāt Tenteļeva ķīmijas rūpnīcas kantorī, kur nostrādājis 18 gadus. 1924. gadā Kubbels un viņa brālis Arvīds tikuši uzaicināti vadīt žurnāla "Šahmatnij listok" šaha kompozīcijas nodaļu. Viņa pamatdarbs šai laikā bija krāsošanas trests, pēc tam no 1928. gada Ohtinskas ķīmijas kombināts, bet no 1934. gada viņš strādājis valsts pārvaldē. Kubels miris no bada 1942. gadā Ļeņingradas blokādes laikā. Kubbels sastādījis vairāk kā 2800 dažādu žanru šaha kompozīcijas (galvenokārt trīsvilčus) un ap 500 etīdes. Viņa kompozīcijas ieguvušas ap 500 atzinību, tai skaitā ap 120 pirmo godalgu. Tiek uzskatīts par vienu no mūsdienu mākslinieciskās etīdes pamatlicējiem. 1934. gadā viņam tika piešķirts tituls: PSRS sporta meistars šaha kompozīcijā. № 1. L. Kubbels Rigaer Tageblatt, 1911 № 2. L. Kubbels 150 šahmatnih etjudov, 1925 № 3. L. Kubbels VACP šaha kluba konkurss, 1940 Куббель, Л. И. 150 шахматных этюдов. Л. : Шахматный листок, 1925.(krieviski) Куббель, Л. И. 250 избранных этюдов. М.-Л. : Физкультура и спорт, 1938.(krieviski) Pēc revolūcijas rūpnīca "Krasnij himik" No 1931. gada "Šahmati v SSSR". Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 185. lpp. ISBN 5-85 270-005-3. (krieviski) Умнов, Е.. "Дебют Л. И. Куббеля". 64 (№ 23 (518)/1978): 15. lpp. Избранные задачи Л. И. Куббеля. Составители А. А. Батурин, О. К. Куббель. М. : Физкультура и спорт. 1958. 5. lpp.(krieviski) Владимиров Я. Г., Фокин Ю. Г. Леонид Куббель. М. : Физкультура и спорт, 1984.(krieviski) Владимиров Я. Г. Шедевры шахматной композиции. Леонид Куббель. М. : Retorika-A, 1998. Избранные задачи Л. И. Куббеля. Составители А. А. Батурин, О. К. Куббель. М.: Физкультура и спорт, 1958, 224 с. 45 Kubela etīdes (franciski) 25 Kubela etīdes (franciski)