Sindhu valoda (سنڌي ٻولي, sindhi b̤ulii) ir indoāriešu valoda, kurā galvenokārt runā sindi, kas lielākoties dzīvo Pakistānas provincē Sindā, Indas upes lejtecē. Tā šajā provincē ir oficiālā valoda, kā arī viena no 22 oficiālajām Indijas valodām. Liels sindhu valodas runātāju skaits dzīvo Indijas štata Gudžarātas rietumos, kur 1947. gadā, kad Pakistāna atdalījās no Indijas, ieradās sindi, kas pēc reliģijas bija hinduisti. «Par pasaules valodu un valodu grupu nosaukumiem latviešu valodā». Latvijas Vēstnesis. 2006. gada 19. jūlijs. Skatīts: 2018. gada 12. martā.