Martēns Senluī (franču: Martin St. Louis; dzimis 1975. gada 18. jūnijā Lavalā, Kanādā) ir bijušais kanādiešu hokejists, spēlējis labās malas uzbrucēja pozīcijā, bijis Kanādas hokeja izlases dalībnieks. 2018. gadā uzņemts Hokeja slavas zālē. 2004. gada Stenlija kausa ieguvējs "Lightning" kluba sastāvā, piedalījies 5 NHL All-Star spēlēs (2003, 2004, 2007, 2008, 2009). Vēl ir spēlējis NHL kluba Kalgari "Flames" sastāvā. 2013.—14. gada sezonā kopā ar "Rangers" sasniedza Stenlija kausa finālu, tajā gan piekāpjoties Losandželosas "Kings" hokejistiem. 2015. gada jūlijā paziņoja par karjeras noslēgšanu. Kopā ar Kanādas izlasi kļuvis par 2014. gada olimpisko čempionu, piedalījies 2006. gada ziemas olimpiskajās spēlēs Turīnā, kā arī 2008. un 2009. gada Pasaules čempionātos, abos turnīros tika izcīnīta sudraba medaļa. 2022.gada 9.februārī tika apstiprināts par NHL kluba Monreālas "Canadiens" pagaidu galveno treneri. Un 2022. gada 1. jūnijā Senluī parakstīja pilnvērtīgu 3. gadu līgumu par darbu galvenā trenera amatā ar komandu. «Martin St. Louis retires from NHL». CBC Sports. 2015. gada 2. jūlijs. Skatīts: 2015. gada 2. jūlijs. https://www.nhl.com/canadiens/news/martin-st-louis-appointed-interim-head-coach-of-the-montreal-canadiens/c-330631664 https://www.nhl.com/canadiens/news/martin-st-louis-becomes-32nd-head-coach-in-canadiens-history/c-334411286 Eliteprospects profils (angliski) The Internet Hockey Database profils (angliski)