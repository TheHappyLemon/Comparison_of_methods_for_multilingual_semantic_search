Jeļizaveta Bikova (krievu: Елизавета Ивановна Быкова; 1913. gada 4. novembris, Vladimiras apgabals, Krievijas impērija - 1989. gada 8. marts, Maskava) bija padomju šahiste, 3. Pasaules čempione šahā (1953—56, 1958—62), starptautiskā sieviešu lielmeistare (WGM, 1976). Piedzimusi zemnieku ģimenē tagadējā Vladimiras apgabalā. 1925. gadā pārcēlusies uz Maskavu. Strādājusi par ekonomisti vienā no Maskavas izdevniecībām, kā arī rakstījusi par šahu dažādiem izdevumiem. Pirmais panākums bija 1937. gadā izcīnītā 3. vieta Maskavas sieviešu šaha čempionātā. Pēc Otrā pasaules kara trīs reizes (1947, 1948, 1950) kļuvusi par PSRS sieviešu šaha čempioni. Pirmajā pēckara Pasaules sieviešu čempionātā 1950. gadā ierindojusies 3. vietā aiz Ludmilas Rudenko un Olgas Rubcovas. 1951. gadā tika izdota Bikovas grāmata «Padomju šahistes» (krieviski «Советские шахматистки»), kurā apkopoti biogrāfiski dati par tālaika labākajām PSRS šahistēm. 1952. gadā Bikova pārliecinoši uzvarēja pretendentu turnīrā Maskavā un ieguva tiesības spēlēt maču par Pasaules čempiones titulu. Tajā, pateicoties uzvarai pēdējā 14. partijā, tika pieveikta Ludmila Rudenko ar 8:6 (+7 -5 =2), un Bikova kļuva par Pasaules čempioni šahā.. 1956. gadā Bikova zaudēja mačturnīrā Pasaules čempiones nosaukumu Olgai Rubcovai, no kuras atpalika par puspunktu. Tomēr Bikova saglabāja tiesības uz revanša maču, kurā pateicoties 6 uzvarām pēc kārtas, pieveica Rubcovu ar 8½:5½ (+7 -4 =3).. Viņa kļuva par pirmo Pasaules čempioni, kurai ir izdevies atgūt savu titulu. Pēc gada Bikova veiksmīgi aizstāvēja Pasaules čempiones nosaukumu mačā pret Kiru Zvorikinu, uzvarot ar 8½:4½ (+6 -2 =5). 1962. gadā Bikova zaudēja titulu jaunajai gruzīnu šahistei Nonai Gaprindašvili, ciešot sagrāvi mačā par Pasaules čempiones nosaukumu ar 2:9 (+0 -7 =4). 1964. gadā Bikova vēlreiz mēģināja atgūt Pasaules čempiones titulu, taču pretendentu turnīrā Suhumi palika tikai 11. vietā. Dažādos šaha turnīros Bikova turpināja piedalīties līdz 1970. gadu beigām. Par sasniegumiem šahā Jeļizaveta Bikova tika apbalvota ar ordeni «Goda Zīme», bet 1953. gadā viņai tika piešķirts PSRS Nopelniem bagātās sporta meistares nosaukums. 1976. gadā Bikova kā viena no pirmajām šahistēm saņēma FIDE sieviešu šaha lielmeistares nosaukumu. 1949-50 Title Tournament 1952 Candidates Tournament 1953 Bikova - Rudenko Title Match «1956 Triangular Title Match». Arhivēts no oriģināla, laiks: 2017. gada 20. novembrī. Skatīts: 2013. gada 11. jūnijā. 1958 Bikova - Rubtsova Title Match 1959 Bikova - Zvorikina Title Match 1962 Gaprindashvili - Bikova Title Match 1964 Candidates Tournament Jeļizaveta Bikova šahista profils vietnē chessgames.com Jeļizaveta Bikova šahista profils vietnē 365chess.com Jeļizaveta Bikova šahista profils vietnē chesstempo.com Jeļizaveta Bikova šahista profils vietnē olimpbase.org (PSRS komandu čempionāti) Jeļizaveta Bikova šahista profils vietnē olimpbase.org (PSRS komandu kausi)