Kļecka (baltkrievu: Клецк, krievu: Клецк) ir pilsēta Baltkrievijā, Minskas apgabala Kļeckas rajona centrs pie Laņas upes. Rakstos pirmoreiz minēta 1127. gadā kā dregoviču centrs. No 1442. gada atradās Lietuvas lielkņazistes sastāvā, un kļuva par vienu no Radzivilu dzimtas centriem. 1506. gada 6. augustā pie pilsētas notika Kļeckas kauja, kurā lietuvieši Mihaila Glinska vadībā sakāva Krimas hanistes karaspēku. Apdzīvotā vieta pievienota Krievijai pēc Polijas Otrās dalīšanas 1793. gadā. 19. gadsimtā kļuva par ievērojamu ebreju centru - absolūtais vairākums pilsētas iedzīvotāju tolaik bija ebreji. No 1919. līdz 1939. gadam Kļecka atradās Polijas sastāvā. Otrā pasaules kara laikā no 1941. gada 27. jūnija līdz 1944. gada 4. jūlijam pilsēta atradās vācu okupācijā, gandrīz visi pilsētas ebreju iedzīvotāji tika iznīcināti holokaustā. Kopš 1991. gada - neatkarīgās Baltkrievijas sastāvā. Q125194897. Vikikrātuvē par šo tēmu ir pieejami multivides faili. Skatīt: Kļecka. Kļecka vietnē "Baltkrievijas globuss" Arhivēts 2019. gada 29. aprīlī, Wayback Machine vietnē. (krieviski)