Šis raksts ir par salu Indonēzijā. Par upi Krievijā skatīt rakstu Muna (upe). Muna (indonēziešu: Pulau Muna) ir sala Indonēzijā, Lielo Zunda salu arhipelāgā. Administratīvi ietilpst Dienvidaustrumu Sulavesi provincē, dalās trijos apriņķos. Lielākā apdzīvotā vieta ir Raha (69 980), bet iedzīvotāji lielākoties pieder munu un butonu tautām. Sala izvietojusies Indonēzijas dienviddaļā. Dienvidos to apskalo Floresas jūra. Butonas šaurums austrumos to šķir no Butonas, Tivoro šaurums ziemeļos — no Sulavesi, bet Munas šaurums rietumos — no Kabaenas salas. Sala izstiepta ziemeļu—dienvidu virzienā 95 km garumā. Reljefs līdzens. Salā valda tropiskais klimats. Ainavā dominē lietusmežu masīvi. Salas ekonomika lielākoties bāzēta lauksaimniecībā (rīsi, dārzeņi, sago un cukurniedres), mežsaimniecībā un zvejā. Vikikrātuvē par šo tēmu ir pieejami multivides faili. Skatīt: Muna. Encyclopædia Britannica raksts (angliski)