Cūknātru dzimta (latīņu: Scrophulariaceae) ir augu dzimta panātru rindā. Dzimtas pārstāvjiem raksturīgi divpusēji simetriski (zigotmorfi) vai radiāli simetriski (aktinomorfi) ziedi. Šai dzimtai ir kosmopolītisks izplatības areāls, taču lielākā daļa sugu ir sastopamas mērenā klimatā, kā arī kalnos tropu apvidos. Senāk šajā dzimtā tika iekļautas aptuveni 275 ģintis un vairāk nekā 5000 augu sugu, taču, veicot ģenētiskus pētījumus, tika konstatēts, ka daudzas ietvertās ģintis patiesībā ir polifilētiskas, tādējādi radot nepieciešamību veikt krasas izmaiņas dzimts klasifikācijā. Daudzas ģintis ir pārvietotas uz citām dzimtām panātru rindā — galvenokārt uz ceļteku dzimtu (piemēram, veroniku ģints) un brūnkāšu dzimtu (piemēram, žibulīšu ģints), kā arī uz citām — jaunām dzimtām. Saskaņā ar 2016. gada APG IV sistēmu (segsēkļu klasifikācijas taksonomiskā sistēma) tiek uzskatīts, ka cūknātru dzimts sevī ietver 62 ģintis, kurās ir apzinātas aptuveni 1830 sugas. Cūknātru dzimtā ir iekļauti vairāki tautas medicīnā izmantoti augi, it sevišķi ģintīs: Cūknātres (Scrophularia), Deviņvīruspēks (Verbascum). Fischer, E. Scrophulariaceae. "Flowering Plants – Dicotyledons: Lamiales". The Families and Genera of Vascular Plants VII: 333-432. ISBN 978-3-540-40593-1. Olmstead, Richard G.; Pamphilis, Claude W.; Wolfe, Andrea D.; Young, Nelson D.; Elisons, Wayne J.; Reeves, Patrick A. (2001-02). "Disintegration of the Scrophulariaceae". American Journal of Botany 88 (2): 348–361. doi:10.2307/2657024. ISSN 0002-9122. Olmstead, Richard (January 2002). "Whatever happened to the Scophulariaceae?". Fremontia 30. CHRISTENHUSZ, MAARTEN J.M.; BYNG, JAMES W. (2016-05-20). "The number of known plant species in the world and its annual increase". Phytotaxa 261(3). doi:10.11646/phytotaxa.261.3.1.