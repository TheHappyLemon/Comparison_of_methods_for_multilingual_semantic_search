Nacionālās basketbola asociācijas 2001.—2002. gada sezona bija 56. NBA sezona. Šajā sezonā piedalījās 29 komandas (28 no ASV un 1 no Kanādas). Par NBA čempioniem kļuva Losandželosas "Lakers" spēlētāji, kas četru spēļu finālsērijā pieveica Ņūdžersijas "Nets" ar 4—0. Par regulārās sezonas vērtīgāko spēlētāju tika atzīts Sanantonio "Spurs" spēlētājs Tims Dankans, finālsērijas vērtīgāko — Šakils O'Nīls no "Lakers". 2001. gada NBA drafts notika 2001. gada 27. jūnijā, tajā Vašingtonas "Wizards" ar pirmo numuru izvēlējās Kvami Braunu. 51. NBA Visu zvaigžņu spēle notika First Union Center arēnā Filadelfijā, Pensilvānijas štatā 2002. gada 10. februārī. Tajā Rietumu komanda uzvarēja Austrumus ar 135—120. Par spēles vērtīgāko spēlētāju tika atzīts Kobe Braiants no Losandželosas "Lakers". Šī bija pirmā sezona līgas vēsturē, kad sezonas rezultatīvākais spēlētājs, kurš šoreiz bija Elens Aiversons, neiekļuva simboliskajā pirmajā izlasē. Piezīmes z – Ieguva mājas spēļu priekšrocības visām izslēgšanas spēlēm. c – Ieguva mājas spēļu priekšrocības konferences izslēgšanas spēlēm. y – Ieguva divīzijas titulu. x – Iekļuva izslēgšanas spēlēs. Piezīmes: Treknraksts = komanda uzvar kārtā MVP: Tims Dankans, Sanantonio "Spurs" Labākais aizsardzībā: Bens Volless, Detroitas "Pistons" Debitants: Pau Gazols, Memfisas "Grizzlies" Rezervists: Korliss Viljamsons, Detroitas "Pistons" Visvairāk progresējušais: Džermeins O'Nīls, Indiānas "Pacers" Treneris: Riks Kārlaisls, Detroitas "Pistons" Ģenerālmenedžeris: Rods Torns, Ņūdžersijas "Nets" Oficiālā NBA mājaslapa (angliski) Basketball Reference profils Arhivēts 2012. gada 4. oktobrī, Wayback Machine vietnē. (angliski)