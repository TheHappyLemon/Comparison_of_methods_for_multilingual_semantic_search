Volodimirs Savons (ukraiņu: Володимир Андрійович Савон; krievu: Владимир Андреевич Савон; 1940. gada 26. septembris Čerņihiva — 2005. gada 31. maijs Harkiva) bija Padomju Savienības un Ukrainas starptautiskais lielmeistars šahā (1973). Šahu iemācījies spēlēt vienpadsmit gadu vecumā. 1960. gados bijis viens no perspektīvākajiem PSRS jaunajiem šahistiem. PSRS šaha čempionātos debitējis 1962. gadā, bet 1971. gadā kļuvis par PSRS šaha čempionāta uzvarētāju. 1967. gadā Sarajevā starptautiskajā šaha turnīrā bijis trešais, bet 1970. gadā turnīrā Debrecenā dalījis pirmo vietu ar Ištvānu Bileku. 1972. gadā bijis otrais starptautiskajā šaha turnīrā Suhumi (uzvarējis Mihails Tāls). 1973. gadā piedalījies Pasaules šaha čempiona izcīņas cikla starpzonu turnīrā Brazīlijā, kurā ieņēmis 8. vietu. Par panākumiem turnīros FIDE 1967. gadā Savonam piešķīrusi starptautiskā meistara (IM), bet 1973. gadā - starptautiskā lielmeistara (GM) nosaukumu. Sekmīgi pārstāvējis PSRS komandu lielākajos komandu šaha turnīros: Pasaules šaha olimpiādēs piedalījies 1972. gadā un komandu vērtējumā izcīnījis zelta medaļu; Pasaules studentu šaha čempionātā piedalījies 6 reizes (1960, 1962, 1964-1967). Komandu vērtējumā izcīnījis 5 zelta (1962, 1964-1967) un sudraba (1960) medaļas, bet individuālajā vērtējumā izcīnījis 2 zelta (1962, 1965) medaļas. Divas reizes kopā ar Ukrainas komandu uzvarējis PSRS komandu šaha čempionātā (1979, 1981). 1966. gadā uzvarējis PSRS komandu kausa izcīņā šahā Bruņoto spēku komandas sastāvā. Beidzis Harkivas Universitātes ekonomikas fakultāti. Mūža beigās strādājis par šaha treneri. Starp viņa audzēkņiem bija tādi pazīstami lielmeistari kā Vasiļs Ivančuks, Ruslans Ponomarjovs un Sergejs Karjakins. Bijis Ukrainas izlases galvenais treneris, kad tā uzvarēja Pasaules šaha olimpiādē 2004. gadā. USSR Championship (1971) Sukhumi (1972) 1973 Petropolis Interzonal Tournament OlimpBase :: Men's Chess Olympiads :: Vladimir Savon OlimpBase :: World Student Team Chess Championship :: Vladimir Savon OlimpBase :: Soviet Team Chess Championship :: Vladimir Savon OlimpBase :: Soviet Team Chess Cup :: Vladimir Savon Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)