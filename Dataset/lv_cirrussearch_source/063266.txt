Gonskas bāka (poļu: Latarnia Morska Gąski) atrodas Polijā, Rietumpomoržes vojevodistes Košalinas apriņķa Gonskā pie Baltijas jūras krasta. 54°14′34″N 15°52′22″E﻿ / ﻿54.24278°N 15.87278°E﻿ / 54.24278; 15.87278 Bāka šajā vietā sākta būvēt 1876. gadā un 1878. gada 1. janvārī tā sāka darboties. Bākas laternā atradās Frenela aparāts ar parafīna lampu, kura deva baltu gaismu. 1927. gadā bākā tika uzstādīta elektriskā lampa. Kā rezerves variants bija paredzēts gāzes deglis. Gāze tika ņemta no diviem rezervuāriem bākas pamatnē. 1927. gadā tika nomainīts arī gaismas signāla veids uz mirgojošu staru. Stara mirgošanu panāca ar stroboskopa aparātu, kuru veidoja metāla plātnes, kuras rotēja ap asi un pārmaiņus aizsedza gaismas staru. Stroboskopa aparātu darbināja pulksteņmehānisms. Tas darbojas vēl mūsdienās. Bākas augstums ir 49,8 m. Bāku veido apaļš sarkanu ķieģeļu tornis ar galeriju un laternu. Gaismas elements atrodas 51,1 m virs jūras līmeņa. Gaismas elementu veido lēcas un 1,5 kW spuldze, kura darbojas ar 130 V spriegumu. Automātiskā maiņas aparātā atrodas rezerves spuldze. Gaisma balta (2,5 s deg, 1,2 s pārtraukums, 2,5 s deg, 1,2 s pārtraukums, 6,4 s deg, 1,2 s pārtraukums). Gaismas signāls redzams 23,5 jūras jūdžu attālumā. 2006. gadā Polijas pasts izdeva pastmarku ar bākas attēlu. «Pastmarka». Arhivēts no oriģināla, laiks: 2009. gada 24. janvārī. Skatīts: 2008. gada 15. aprīlī.