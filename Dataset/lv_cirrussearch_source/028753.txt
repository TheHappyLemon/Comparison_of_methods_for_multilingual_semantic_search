Talsu apriņķis (vācu: Kreis Talsen, krievu: Тальсенский уезд) bija administratīva vienība Kurzemes guberņas (1819—1918), īslaicīgi Kurzemes un Zemgales hercogistes (1918) un Latvijas SPR (1919), Latvijas Republikas (1918—1940), Latvijas ģenerālapgabala (1941—1944) un Latvijas PSR (1940/1944—1949) sastāvā. Talsu apriņķis tika izveidots 1819. gada teritoriāli administratīvajā reformā, pievienojot Kandavas pilskunga tiesai (Hauptmannschaft Candau) Ārlavas draudzes novadu un izveidojot Talsu pilskunga tiesu (Hauptmannschaft Talsen, Тальсенское гауптманство), ko pārdēvēja par Talsu apriņķi. Līdz 1866. gada pagastu pašvaldību likuma pieņemšanai apriņķī bija četri draudžu novadi: Kandavas draudzes novads (Kirchspiel Kandau), Sabiles draudzes novads (Kirchspiel Zabeln), Talsu draudzes novads (Kirchspiel Talsen), Ārlavas draudzes novads (Kirchspiel Erwalen). 1912. gadā Talsu apriņķī bija 28 pagasti: Talsu apriņķa ziemeļu daļa (Talsu un Sasmakas apkārtne) (1915) Talsu apriņķa Mērsraga apkārtne (1915) Talsu apriņķa dienviddaļa (Sabiles un Kandavas apkārtne) (1915) Talsu apriņķa austrumu stūris (Engures apkārtne) (1915) 1918. gadā izveidots Mērsraga pagasts (no Engures mežkunga pagasta). 1919. gadā atdalot no Nurmuižas pagasta izveidots Strazdes pagasts. 20. gadu sākumā izveidots Upesgrīvas pagasts (no Engures mežkunga pagasta). 1920 gadā Laidzes pagasts pievienots Valdgales pagastam. 1921. gadā Lamiņu pagasts pievienots Zentenes pagastam. Līdz 1925. gadam Talsu apriņķis bija 3213,5 km2 liels, bet 1924. gadā aptuveni trešdaļa no Talsu apriņķa — Aizupes, Dzirciema, Engures, Matkules, Pūres, Vānes, Zantes un Zemītes pagastu teritorijas tika pievienota Tukuma apriņķim. Kabiles pagasts tika pievienots Kuldīgas apriņķim. 1925. gadā Talsu pagastu pievieno Pastendes pagastam. 1925. gadā tika mainīti pagastu nosaukumi. Jaunpagasta pagasts kļuva par Virbu pagastu, bet Valdgales pagasts — par Laidzes pagastu. Vēl vienam pagastam nosaukumu mainīja 1939. gadā — Nurmuižas pagastu pārdēvēja par Laucienes pagastu. Talsu apriņķa teritorija bija 2175,1 km2 liela. Tas robežojās ar Ventspils apriņķi, Tukuma apriņķi un Kuldīgas apriņķi. Talsu apriņķim bija 65 km gara jūras piekraste. Talsu apriņķī bija 4 pilsētas un 48 ciemi, tas sadalījās 18 pagastos. Lielākās apdzīvotas vietas bija Talsi, Valdemārpils, Sabile, Kandava, Upesgrīva, Mērsrags un Roja.[nepieciešama atsauce] 1940. gada sākumā Talsu apriņķī bija četras pilsētas un 18 pagasti: - 1930. gadā Talsu apriņķī bija 267 čigāni, 7 lībieši, bet 1935. gadā Talsu apriņķī bija 289 čigāni, 24 ukraiņi, 3 angļi, 2 itāļi, 2 armēņi, 1 ungārs, 1 francūzis,1 serbs, 1 zviedrs 1949. gada 31. decembra administratīvi teritoriālās reformas rezultātā Talsu apriņķis tika likvidēts un tā teritorija iekļauta Dundagas, Kandavas un Talsu rajonos. Talsu apriņķa muižu nosaukumi http://demoscope.ru/weekly/ssp/rus_gub_97.php?reg=19. А. Орановский. Материалы для географии и статистики России: Курляндская губерния. Pēterburga, 1862. Herbord Karl Friedrich Bienemann von Bienenstamm. Neue geographisch-statistische Beschreibung des kaiserlich-russischen Gouvernements Kurland: Durchgesehen von E. A. Pfingsten - S. 67. G. A. Reyher, 1841. Skatīts: 2021. gada 1. janvāris. Adolf Richters. Baltische Verkehrs- und Adressbücher. Band 2. Kurland. Riga 1912 Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Latvijas zemju robežas 1000 gados. 1999 Likums par Latvijas teritorijas iedalīšanu apriņķos Arhivēts 2013. gada 31. decembrī, Wayback Machine vietnē. Valdības Vēstnesis — 1924. gada 26. jūnijs Rīkojums pagastu robežu noapaļošanas lietās Arhivēts 2013. gada 31. decembrī, Wayback Machine vietnē. Valdības Vēstnesis — 1925. gada 20. aprīlis Latvijas pagastu saraksts Arhivēts 2013. gada 31. decembrī, Wayback Machine vietnē. Valdības Vēstnesis — 1925. gada 3. augusts Rīkojums par dažu Latvijas pagastu nosaukumu pārdēvēšanu Arhivēts 2013. gada 31. decembrī, Wayback Machine vietnē. Valdības Vēstnesis — 1939. gada 30. decembris P.Mucenieks. Latvijas pašvaldību iekārta, Rīga 1938. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 Latvijas PSR Augstākās Padomes Prezidija dekrēts "Par lauku rajonu nodibināšanu Latvijas PSR sastāvā" Тальсенский уезд - Энциклопедический словарь Брокгауза и Ефрона - т. XXXIIa - 1901 - с. 553—554 (krieviski) Talsu apriņķis. Dzīve un darbs. 1936