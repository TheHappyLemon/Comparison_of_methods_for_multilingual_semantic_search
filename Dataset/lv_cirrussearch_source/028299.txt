Šis raksts ir par apdzīvotu vietu Ropažu pagastā. Par citām jēdziena Ropaži nozīmēm skatīt nozīmju atdalīšanas lapu. Ropaži ir ciems Vidzemē, Ropažu novadā. Ropažu pagasta centrs. Ropaži atrodas Lielās Juglas kreisajā krastā, cauri ciemam iet reģionālais ceļš P10 (Inčukalns—Ropaži—Ikšķile). Attālums līdz novada centram Ulbrokai ir 25 km, līdz Ogrei — 23 km, līdz Rīgai — 34 km. Lielās Juglas krastā atrodas parks ar estrādi, Ropažu pilsdrupas, pagasta pārvalde. Vēl ciemā atrodas Ropažu luterāņu baznīca, Ropažu vidusskola, sporta komplekss, bibliotēka, vairāki veikali, degvielas uzpildes stacija, vairākas piemiņas vietas. Ropažu nosaukums, iespējams, ir cēlies no līvu vārda "Roudōpois", kas latviski nozīmē "dzelzs puisis" un vedina domāt, ka aizvēsturiskajos laikos šeit iegūta purva rūda dzelzs kausēšanai. Gadsimtu laikā sākotnējais vietvārds Roudōpois latīņu un vācu avotos ir mainījies uz Rodopoys, Rodepoys, Rodenpois, Rodenpoes, Rodenpeisz, līdz latviešu valodā ieguvis līvu vietvārdu latviskojumiem raksturīgo izskaņu "-aži" (kā Limbaži, Allaži u.c.). Ropaži ir sena apdzīvota vieta, pirmo reizi rakstos minēta jau 1205. gadā Indriķa hronikā. Ap 1320. gadu uzcelta ordeņa Ropažu pils, kas tika sagrauta Livonijas kara laikā 16. gadsimtā. Pagasta centrs Ropaži ir bijis jau kopš 19. gadsimta, no 2009. gada līdz 2021. gadam bija Ropažu novada centrs. Ropažu pilsdrupas (pils celta 14. gadsimtā, nopostīta 16. gadsimtā); Ropažu luterāņu baznīca (celta 1893); Ropažu parks; Kampenhauzena kapliča; Piemiņas vieta represētajiem. 1205. gada Ropažu kauja Ropaži atrodas Viduslatvijas zemienes Ropažu līdzenumā. Ciems izveidojies Lielās Juglas kreisajā krastā tās vidustecē. Pie Ropažiem Lielās Juglas gultnē atsedzas dolomīts, krastos nelieli stāvkrasti. Esošajās robežās, pēc CSP un OSP datiem. Ropažu vidusskola; Pirmsskolas izglītības iestāde "Annele"; Ropažu mūzikas un mākslas skola "Rodenpois". Iebraucot Ropažos. Ropažu pašvaldības ēka. Ropažu pilsdrupas. «Vietvārdu datubāze: Informācija par Ropažiem». Latvijas Ģeotelpiskās informācijas aģentūra. Vietvārdu datubāze LĢIA Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. OSP Aktīvi vecāki Ropažu novadam Ropažu ciema plāns