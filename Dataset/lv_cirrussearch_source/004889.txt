Džeks Metloks (angļu: Jack Matlock, dzimis 1929. gada 1. oktobrī) ir amerikāņu vēsturnieks, valodnieks un bijušais Amerikas Savienoto Valstu vēstnieks. Dzimis Ziemeļkarolīnā. 1950. gadā ar izcilību pabeidzis Djūka Universitāti, iegūstot bakalaura grādu. 1952. gadā Metloks ieguva maģistra grādu Kolumbijas Universitātē. Specializējies Krievijas vēsturē. No 1953. līdz 1956. gadam pasniedzis krievu valodu Dartmuntes koledžā. Diplomātisko karjeru Metloks uzsāka 1956. gadā. Ārpus ASV darbojies vēstniecībās Austrijā, Vācijā, Padomju Savienībā, Ganā un Tanzānijā. Specializēšanās attiecībās ar Padomju Savienību ļāva viņam ieņemt ASV vēstnieka amatu Čehoslovākijā (1981 — 1983) un vēlāk ASV vēstnieka amatu Padomju Savienībā (1987 — 1991). 1986. gadā Čatokvas konferencē Jūrmalā nolasīja paziņojumu latviešu valodā, par to, ka ASV joprojām neatzīst Latvijas inkorporāciju Padomju Savienībā. Darbojies arī ASV prezidenta administrācijā jautājumos, kas bija saistīti ar ASV—PSRS attiecībām. 1991. gadā aizgājis no ASV diplomātiskā dienesta un pievērsies akadēmiskajai darbībai, kļūstot par diplomātijas profesoru vairākās augstskolās, publicistu un vairāku grāmatu autoru. Metloka grāmatu "Reagan and Gorbachev: How the Cold War Ended" ("Reigans un Gorbačovs: kā beidzās aukstais karš") 2006. gadā latviski izdeva izdevniecība "Atēna". Grīnsboro koledžas, Olbraitas koledžas, Konektikutas koledžas, kā arī Latvijas Zinātņu akadēmijas goda doktors. Precējies, piecu bērnu tēvs. Metloks pārvalda angļu, krievu, čehu, franču, vācu un svahili valodu. Kolumbijas Universitāte Džeka Metloka biogrāfija (angliski) ASV prezidenti Nomination of Jack F. Matlock To Be United States Ambassador to Czechoslovakia Arhivēts 2011. gada 22. maijā, Wayback Machine vietnē. (angliski) Latvijas vēsture: XX gadsimts. Rīga: Jumava, 2005. gads. "Latvijas Vēstnesis" No pārbūves līdz neatkarībai Metloks, D. "Reigans un Gorbačovs: kā beidzās aukstais karš", Rīga: Atēna, 2006. gads. "Latvijas Avīze" Rīgā ierodas Džeks Metloks[novecojusi saite] "Zinātnes Vēstnesis" Džeks Metloks (Pensilvānijas universitāte, ASV) Arhivēts 2016. gada 4. martā, Wayback Machine vietnē. Džeka Metloka mājaslapa (angliski)