Toms Kīnhakls (vācu: Tom Kühnhackl, dzimis 1992. gada 21. janvārī) ir Vācijas hokejists, spēlē uzbrucēja pozīcijā. Kīnhakls pārstāv AHL komandu Bridžportas "Islanders" (2021. gada informācija). Kīnhaklu 2010. gada NHL draftā ar kopējo 110. numuru, 4. kārtā draftēja Pitsburgas "Penguins". Savas karjeras sākumā nospēlējis 4 spēles Vācijas hokeja līgas komandā Augsburgas "Panther". 2010. gadā pārcēlies uz Ontārio hokeja līgas klubu Vindzoras "Spitfires". 2012. gadā sācis spēlēt AHL komandā Skrentonas "Penguins". 2015. gadā debitējis Pitsburgas "Penguins", ar kuru pirmajās divās sezonās viņš izcīnīja divus Stenlija kausus. 2018. gadā Kīnhakls kā brīvais aģents pievienojās Ņujorkas "Islanders". Kopš 2021. gada spēlē Bridžportas "Islanders". Vācijas hokeja izlases sastāvā debitējis 2016. gadā, 2018. gada ziemas olimpisko spēļu kvalifikācijas turnīrā. Turnīra pēdējā spēlē pret Latviju Kīnhakls guva uzvaras vārtus, kas nodrošināja Vācijas izlasei dalību olimpiskajās spēlēs. «Kuhnhackl Agrees to Terms on a One-Year Contract». NHL.com (en-US). Skatīts: 2021-05-14. «LAT vs GER - OGQME - International Ice Hockey Federation IIHF». groupe.pyeongchang2018.iihf.hockey. Arhivēts no oriģināla, laiks: 2021-05-14. Skatīts: 2021-05-14. Vikikrātuvē par šo tēmu ir pieejami multivides faili. Skatīt: Toms Kīnhakls. Olympedia profils (angliski) Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)