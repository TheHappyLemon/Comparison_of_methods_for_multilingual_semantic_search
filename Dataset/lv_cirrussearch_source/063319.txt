Pauļus Pultinevičs (lietuviešu: Paulius Pultinevičius; dzimis 2001. gada 24. novembrī, Marijampolē) ir Lietuvas starptautiskais lielmeistars šahā (2019). Bijis Lietuvas jauniešu šaha čempionātu uzvarētājs dažādās vecuma grupās: 2014. gads — U14, 2017. gads — U17. Pārstāvējis Lietuvu Pasaules un Eiropas jauniešu šaha čempionātos. Labāko rezultātu sasniedzis 2019. gadā, kad izcīnījis 7. vieta Pasaules jauniešu šaha čempionātā U18 vecuma grupā. 2018. gadā izcīnījis 2. vietu Lietuvas šaha čempionātā. 2019. gadā piedalījies Pasaules kausa izcīņā šahā pēc izslēgšanas sistēmas, kurā 1. kārtā zaudējis Krievijas lielmeistaram Aleksandram Griščukam. 2022. gada augustā uzvarējis šaha festivāla RTU Open 2022 "A" turnīrā. Trīs reizes Lietuvas izlases sastāvā piedalījies Pasaules šaha olimpiādēs (2016, 2018, 2022). 2022. gada olimpiādē izcīnījis sudraba medaļu individuālajā vērtējumā pie 4. galdiņa. Par panākumiem turnīros FIDE 2017. gadā viņam piešķīrusi starptautiskā meistara (IM), bet 2019. gadā — starptautiskā lielmeistara (GM) nosaukumu. Chess-Results Server Chess-results.com — 2018 m. Lietuvos šachmatų čempionatas FIDE World Cup 2019 Chess-Results Server Chess-results.com — Riga Technical University Open 2022 — Tournament A OlimpBase :: 43rd Chess Olympiad, Baku 2016, Lithuania OlimpBase :: 43rd Chess Olympiad, Batumi 2018, Lithuania 44th Olympiad Chennai 2022 Open Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)