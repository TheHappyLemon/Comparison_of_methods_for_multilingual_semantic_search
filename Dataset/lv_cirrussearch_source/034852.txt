Net als toen ir dziesma, kas uzvarēja 1957. gada Eirovīzijas dziesmu konkursā Frankfurtē, Vācijā, kuras autori ir Gīss Jansens un Villijs van Hermets. To izpildīja Nīderlandes dziedātāja Korija Brokena, pārstāvot Nīderlandi. Dziesmā izpildītāja jautā savam vīram, vai viņš atceras jaunību. Dziesmas vārdi vēsta, ka mīlestība nav tikai apprecēšanās un laulības dzīve. Lai gan dziesma konkursā tika izpildīta nīderlandiešu valodā, tai tika arī ierakstītas versijas franču (Tout comme avant) un vācu (Damals war alles so schön) valodās. Iepriekšējā, 1956. gada, konkursā Korija Brokena bija piedalījusies ar dziesmu Voorgoed voorbij, bet 1958. gada konkursā — ar Heel de wereld, kas ieguva pēdējo vietu. «Net als toen». The Diggiloo Thrush (angļu). Skatīts: 2021. gada 6. jūlijā. «Eurovision 1956 Results: Voting & Points». EUROVISIONWORLD.COM (angļu). Skatīts: 2021. gada 5. jūlijā. «Eurovision 1958 Results: Voting & Points». EUROVISIONWORLD.COM (angļu). Skatīts: 2021. gada 6. jūlijā.