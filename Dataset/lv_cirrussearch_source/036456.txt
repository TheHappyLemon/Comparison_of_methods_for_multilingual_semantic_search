Eltadžs Seferli (azerbaidžāņu: Eltac Səfərli; dzimis 1992. gada 18. maijā Baku) ir Azerbaidžānas starptautiskais lielmeistars šahā (2008). Vairākkārt pārstāvējis Azerbaidžānu Eiropas un Pasaules junioru šaha čempionātos dažādās vecuma grupās, kurās izcīnījis trīs zelta medaļas: 2002. gadā Eiropas un Pasaules junioru šaha čempionātos U10 vecuma grupās un 2003. gadā Eiropas jauniešu šaha čempionātā U12 vecuma grupā. 2007. gadā dalījis otro vietu Azerbaidžānas šaha čempionātā. Tajā pašā gadā uzvarējis Hogevēnas (Nīderlande) šaha turnīrā Essent Open, apsteidzot Jevgeņiju Postniju un Janu Smētu. 2010. gadā Sanktpēterburgā uzvarējis Mihaila Čigorina memoriālā. 2015. gadā dalījis pirmo vietu starptautiskajā šaha turnīrā Dubaijā. 2021. gada maijā izcīnījis 4. vietu Azerbaidžānas šaha čempionātā. Piedalījies Pasaules kausa izcīņās šahā pēc izslēgšanas sistēmas, kurās lielāko panākumu guvis 2013. gadā, kad iekļuvis 2. kārtā, kurā zaudējis Hikaru Nakamuram. 2015. gadā 1. kārtā zaudējis Čabam Balogam. Pārstāvējis Azerbaidžānas komandu lielākajos komandu šaha turnīros: Pasaules šaha olimpiādēs piedalījies 4 reizes (2010-2016); Eiropas komandu šaha čempionātā piedalījies 3 reizes (2011-2015). Komandu vērtējumā izcīnījis zelta (2013) un sudraba (2011) medaļas. Individuālajā vērtējumā izcīnījis bronzas (2013) medaļu; Pasaules komandu šaha čempionātos piedalījies 2 reizes (2013, 2019). Par panākumiem turnīros FIDE 2006. gadā Seferli piešķīrusi starptautiskā meistara (IM), bet 2008. gadā - starptautiskā lielmeistara (GM) nosaukumu. Safarli wins the Chigorin Memorial in St. Petersburg 2010 Grandmaster Dragan Solak wins 17th Dubai Open Chess Tournament [1] «2013 World Cup». Arhivēts no oriģināla, laiks: 2016. gada 21. oktobrī. Skatīts: 2016. gada 25. novembrī. «2015 World Cup». Arhivēts no oriģināla, laiks: 2017. gada 22. novembrī. Skatīts: 2016. gada 25. novembrī. OlimpBase :: Men's Chess Olympiads :: Eltaj Safarli OlimpBase :: European Men's Team Chess Championship :: Eltaj Safarli OlimpBase :: World Men's Team Chess Championship :: Eltaj Safarli Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)