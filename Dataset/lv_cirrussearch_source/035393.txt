Šis raksts ir par ciemu. Par bijušo dzelzceļa staciju skatīt rakstu Patkule (stacija). Patkule (agrāk arī Paķilis) ir ciems Madonas novada Sarkaņu pagastā. Izvietojusies gar zemesceļu, kas stiepjas no autoceļa P37 līdz dzelzceļa līnijai Pļaviņas—Gulbene 3 km no pagasta centra Biksēres, 8 km no novada centra Madonas un 172 km no Rīgas. Ciema publiskā daļa veidojusies pie bijušās skolas un pagastmājas pie autoceļa P37. Patkulē atrodas kokapstrādes uzņēmums, veikals. Netālu no Patkules atrodas Īvānu Velnakmens. Patkules senkapi ir valsts nozīmes arheoloģijas piemineklis. Apdzīvotā vieta izveidojusies pie bijušās Patkules muižas (Gilsen) centra. Pēc 1920. gada zemes reformas Patkules muiža sadalīta 68 vienībās 443 ha kopplatībā. Patkule līdz 1949. gadam bija Patkules pagasta, bet līdz 1954. gadam — Patkules ciema centrs. LĢIA vietvārdu datubāze Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Latviešu konversācijas vārdnīca. XVI. sējums. Rīga : Anša Gulbja izdevniecība. 31 216. sleja. Pilis.lv Patkules muiža