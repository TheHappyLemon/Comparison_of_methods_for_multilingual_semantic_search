Marija de Dominiči (itāļu: Maria de Dominici, dzimusi 1645. gada 6. decembrī, mirusi 1703. gada 18. martā) bija Maltas gleznotāja, tēlniece un karmelītu ordeņa mūķene. Dzimusi Vittorozijas pilsētā (tagadējā Birgu), viņas tēvs bija juvelieris, kas dievināja Maltas Bruņinieku ordeni. Ģimenē bija daudz mākslinieku, Marijas brāļi Raimondo un Frančesko arī kļuva par pazīstamajiem gleznotājiem. Mācījās pie mākslinieka un tēlnieka Matia Pretti, kas bija Valettas Svētā Jāņa katedrāles noformētājs. Tiek uzskatīts, ka laikaposmā no 1661. līdz 1666. gadam palīdzēja Pretti attēlot fresku ar Jāņa Kristītāja dzīvi un nāvi, kas attēlota uz katedrāles velves. Bija karmelītu ordeņa locekle. 1682. gadā kopā ar Bruņinieku ordeņa lielmeistara brālēnu un viņa sievu pameta Maltu un pārvācās uz Romu, kur Marijai bija sava darbnīca, kur viņa nodarbojās ar skulptūru izgatavošanu un radīja gleznas pēc pasūtījuma. Marijas māja atradās netālu no Chiesa di San Giovanni dei Fiorentini baznīcas. Mirusi 1703. gadā. Apbedīta Santa Maria in Traspontina baznīcā. Izņemot Maltas Svētā Jāņa katedrāles sienu un velves apgleznošanu, bija pazīstama kā vairāku svēto skulptūru autore, kurus izmantoja reliģijas svētkos un ielu gājienu dienās. Marijas vislabāk pazīstamie darbi ir "Apmeklēšana" (Zebučas draudzē), "Beato Franko" Valletas karmelītu baznīcā un "Pasludināšana" Valletas katedrālē. Marija ir minēta grāmatā Dictionary of Women Artists. 2010. gadā viņas vārdā tika nosaukts krāteris uz Merkurija. Šis fakts tika iekļauts grāmatā Malta: Women, History, Books and Places. Delia Gaze. Dictionary of Women Artists, 1997. 462. lpp. Susanna Hoe. Malta: Women, History, Books and Places. HOLO Books. ISBN 978-0-9572153-5-1. Fr Mark Cauchi, OSA Valletta. «Mattia Preti, a friend of the poor and needy». Times of Malta, 2013-02-16. «Gazetteer of Planetary Nomenclature». USGS Astrogeology Science Center.