Snēpeles muižas pils ir Snēpeles muižas kungu dzīvojamā ēka, kas atrodas Kuldīgas novada Snēpeles pagastā, Snēpelē. Tā ir bijusi barona Hāna medību pils, celta 19. gadsimta sākumā. Pilī mākslinieciski augstvērtīgi objekti ir fasādes dekoratīvā apdare, lieveņa margas un durvju komplekts, trīs krāsnis. Kopš 1924. gada muižas pils ēka ilgstoši izmantota skolas vajadzībām. Ēkas abās pusēs kolonnām rotāti portiki, parka pusē kaltas dzelzs margas no 19. gadsimta, ārdurvju vērtnes no 19. gadsimta otrās puses. Pirmajā stāvā izvietota zāle, baroneses guļamistaba ar palīgtelpām un piecas caurstaigājamas istabas. Otrajā stāvā barona medību viesu atpūtas telpas — katrai lielākajai telpai klāt neliela guļamistaba. Pagrabstāvā bijusi virtuve ar palīgtelpām (tagad skolas ēdnīca). Ēdieni uz otrā stāva ēdamzāli nogādāti ar liftu. Saglabājušies 3 kamīni, 4 kolonnas un 4 krāsnis ar ornamentiem. Koridoru galos otrajā stāvā saglabājušies lieli pusapaļi logi ar ornamentiem. Pils zālē ir bijis skaists griestu gleznojums, tas aizkrāsots. Jumtu sedz māla dakstiņi. Pili apsilda 32 krāsnis. Pils telpas kopš 1924. gada pielāgotas skolas vajadzībām. Tajā darbojās Snēpeles pamatskola, vēlāk Kuldīgas centra vidusskolas Snēpeles filiāle, bet kopš 2015. gada Vilgāles pamatskolas nodaļa. Mūsdienās arī Vilgālē vairs ir tikai sākumskola, bet Snēpeles muižā — viena no tās pirmsskolas nodaļām. [1], zudusilatvija.lv, 28.11.2013. [2][novecojusi saite] , travelnet.lv, 28.11.2013. [3] Arhivēts 2016. gada 5. martā, Wayback Machine vietnē., pilis.lv, 28.11.2013. «Palēnām ķeras klāt vidusskolām - slēgs un apvienos». nra.lv (latviešu). Skatīts: 2022-12-06. «Sākums». www.vilgalesskola.lv (latviešu). Skatīts: 2022-12-06.