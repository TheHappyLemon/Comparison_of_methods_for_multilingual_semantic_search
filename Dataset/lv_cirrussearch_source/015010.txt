Jēkabs Rēdlihs (dzimis 1982. gada 29. martā Rīgā) ir latviešu hokejists, aizsargs, bijušais Latvijas hokeja izlases dalībnieks. Karjeras lielāko daļu aizvadījis Eiropas spēcīgākajās hokeja līgās, sešas sezonas spēlējot arī Kontinentālās hokeja līgas vienības Rīgas "Dinamo" sastāvā. Latvijas hokeja izlases rindās spēlējis četros Pasaules čempionātos. Pašlaik (2020) pārstāv Latvijas čempionāta vienību HK Kurbads.. Viņam ir trīs brāļi, no kuriem divi ir pazīstami hokejisti: Miķelis Rēdlihs un Krišjānis Rēdlihs. 2002. gada NHL draftā viņu izraudzījās Kolumbusas "Blue Jackets" klubs ceturtajā kārtā ar kopējo 119. kārtas numuru. Taču viņš nespēlēja Nacionālajā hokeja līgā, bet pārstāvēja Bostonas Universitātes hokeja komandu. 2006. gada 30. martā J. Rēdlihs parakstīja līgumu ar "Blue Jackets" AHL fārmklubu Sirakjūzas "Crunch". 2006. gada vasarā viņš tika uzaicināts uz NHL kluba "Blue Jackets" pirmssezonas treņinnometni, taču vīzu problēmu dēļ viņam uz ASV neizdevās aizbraukt. 2009. gada 17. jūlijā hokejists parakstīja divu gadu līgumu ar Rīgas "Dinamo". Pēc 2012.—13. gada KHL sezonas līgums ar aizsargu pagarināts netika. 2013.—14. gada sezonas sākumā uz pārbaudes laiku pievienojās Zviedrijas hokeja līgas klubam MODO Hockey, taču tā sastāvā nenostiprinājās. 14. novembrī noslēdza līgumu ar Rīgas "Dinamo" līdz sezonas beigām. Turpmākās divas sezonas spēlēja Čehijas Ekstralīgas vienībās HC Karlovy Vary un Piráti Chomutov, taču tad atgriezās Rīgas "Dinamo" sastāvā. 2017. gada vasarā paziņoja par karjeras beigšanu, un septembra ievadā pievienojās Latvijas čempionāta vienībai HK Kurbads. Kopā ar komandu kļuva par 2018. gada Latvijas čempionu. Latvijas izlases J.Rēdlihs debitēja 2008. gada Pasaules čempionātā. Kopumā spēlējis četros Pasaules čempionātos. Junioru vecumā viņš piedalījies 1999. gada Eiropas junioru čempionātā, 2000. gada Pasaules čempionātā U-18 un 2002. gada Pasaules čempionātā junioriem. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski) Rīgas "Dinamo" profils Arhivēts 2010. gada 20. novembrī, Wayback Machine vietnē. Latvijas Hokeja federācijas profils