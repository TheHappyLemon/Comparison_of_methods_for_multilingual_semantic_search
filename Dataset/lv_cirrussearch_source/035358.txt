Františeks Zita (čehu: František Zíta; 1909. gada 29. novembris Prāga — 1977. gada 1. oktobris Prāga) bija Čehoslovākijas starptautiskais meistars šahā (1950). No 1930. gadu vidus līdz 1950. gadu vidum bijis viens no vadošajiem Čehoslovākijas šahistiem. Daudzkārtējais Čehoslovākijas šaha čempionātu dalībnieks, kuros izcīnījis četras medaļas: zeltu (1943), 2 sudraba (1948, 1956) un bronzu (1953). Daudzu starptautisko šaha turnīru dalībnieks. Vienā no spēcīgākajiem šaha turnīriem uzreiz pēc Otrā pasaules kara 1946. gadā Prāgā dalījis 11.-12. vietu. 1957. gadā piedalījies Pasaules šaha čempiona nosaukuma izcīņas zonas turnīrā Sofijā, kurā ieņēmis 10. vietu. Pārstāvējis Čehoslovākijas komandu lielākajos komandu šaha turnīros: Pasaules šaha olimpiādēs piedalījies 4 reizes (1937-1939, 1952-1954). Individuālajā vērtējumā izcīnījis sudraba (1939) medaļu; Eiropas komandu šaha čempionātā piedalījies 1957. gadā un komandu vērtējumā izcīnījis bronzas medaļu; neoficiālajā Pasaules šaha olimpiādē piedalījies 1936. gadā un individuālajā vērtējumā izcīnījis zelta medaļu. Par panākumiem turnīros FIDE 1950. gadā Zitam kā vienam no pirmajiem piešķīrusi starptautiskā meistara (IM) nosaukumu. «Historie MČR mužů». Arhivēts no oriģināla, laiks: 2012. gada 16. februārī. Skatīts: 2012. gada 16. februārī. Prague (1946) «Zonals 1957-1960 (C04)». Arhivēts no oriģināla, laiks: 2016. gada 6. jūnijā. Skatīts: 2016. gada 12. septembrī. OlimpBase :: Men's Chess Olympiads :: František Zíta OlimpBase :: European Men's Team Chess Championship :: František Zíta OlimpBase :: unofficial Chess Olympiads :: František Zíta Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)