Ļenska (krievu: Ленск), arī Muhtuja (jakutu: Мухтуя), ir pilsēta Krievijā, Jakutijā. Tajā dzīvo 24 475 iedzīvotāji. Pilsēta atrodas Ļenas kreisajā krastā, Pieļenas plato, 840 km no Jakutskas. Ļenskas vēsturē ir bijuši trīs lieli plūdi. Pirmie plūdi notika 1966. gadā, kad ūdens līmenis pārsniedza 16 metrus. Savukārt 1998. gada plūdu laikā ūdens līmenis pārsniedza 17 metrus, 95 % pilsētas teritorijas bija applūduši. 2001. gada pavasarī, ledus iešanas laikā, Ļenas upe applūdināja pilsētu un gandrīz pilnībā iznīcīnāja tuvējos ciemus. Ūdens līmenis upē toreiz pārsniedza 20 metrus. Vikikrātuvē par šo tēmu ir pieejami multivides faili. Skatīt: Ļenska. Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski)