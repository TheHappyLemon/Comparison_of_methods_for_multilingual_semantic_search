Edgars Gauračs (dzimis 1988. gada 10. martā, Rēzeknē) ir bijušais Latvijas futbolists, spēlēja uzbrucēja pozīcijā. Latvijas futbola izlasē 22 spēlēs guvis 5 vārtus. Futbolu sāka spēlēt Rēzeknē, vietējā klubā Dižvanagi, kura pamatsastāvā nostabilizējās spēlējot 1. līgā. 2005 gada sezonā Dižvanagi iekļuva Virslīgā un 2006. gada sezonas sākumā Gauračs guva 2 vārtus. Sezonas vidū viņu uzaicināja uz AC Milan, Lazio un Dženovas "Sampdoria" treniņiem, pēc kuriem ar viņu līgumu parakstīja Ascoli. 2009. gadā tika izīrēts Itālijas Serie C2 klubam Rodengo Saiano. Gauračs Ascoli pamatsastāvā neaizvadīja nevienu spēli, bet, izceļoties rezervistu spēlēs ar gūtiem vārtiem, viņš vairākkārt tika iekļauts pirmajā komandā. 2009. gada augustā viņš parakstīja līgumu ar iepriekšējās sezonas Latvijas čempioni, FK Ventspils komandu. Edgars guva savus pirmos vārtus kluba rindās UEFA Eiropas līgas grupu turnīra pirmajā spēlē pret Berlīnas "Hertha" vienību. Spēle beidzās neizšķirti 1-1. 2010. gada janvārī viņš uz sešiem mēnešiem tika izīrēts Bukarestes FC Rapid. 2010. gada augusta beigās pievienojās Tiraspoles "Sheriff". 2011. gada janvārī viņš pievienojās Krievijas klubam Krasnojarskas "Jeņisej". 2012. gada vasarā Gauračs pievienojās Maskavas "Torpedo". 2014. gada februārī Edgars pieņēma lēmumu atgriezties Latvijā. Viņš pievienojās Latvijas Futbola virslīgas klubam Jūrmalas "Spartaks". Spēlēja ļoti rezultatīvi kā rezultātā tika dota iespēja doties īrē uz Šveices klubu FC Aarau. Jau debijas spēle Šveices superlīgā Edgars guva vārtus palīdzot komandai izcīnīt svarīgus 3 punktus. Šveices klubā aizvadīja tikai divas spēles un savainojuma dēļ bija spiests izlaist atlikušo sezonas daļu. Pēc sezonas klubs nolēma līgumu neturpināt, un Gauračs atgriezās Jūrmalas "Spartaka" sastāvā. 2016. gada februārī tika izīrēts citam Latvijas Virslīgas klubam FK Liepāja. Liepājas komandas labā 12 spēlēs guva četrus vārtus. Jūlijā īres līgums tika pārtraukts, un Gauračs atgriezās "Spartakā". Spēlējis dažādu vecumu Latvijas jauniešu izlasēs. Latvijas futbola izlasē debitēja 2011. gada 4. jūnijā spēlē pret Izraēlu, nākot uz maiņu, nomainot A. Perepļotkinu. Izlasē ir spējis gūt 5 vārtus. 2014. gada 27. jūlijā, nākot uz maiņu, Edgars guva krustenisko saišu plīsumu. Gauračs oficiāli pievienojies "Rodengo Saiano" Gauračs pievienojas Bukarestes "Rapid" Oficiāli: Gauračs parakstījis līgumu ar "Rapid" Gauračs parakstījis līgumu ar "Sheriff" «Gaurača un Šveices kluba Aarau ceļi šķiras». sportacentrs.com. 2015. gada 27. jūnijs. Skatīts: 2016. gada 18. oktobrī. «Gauračs oficiāli pievienojas "Liepājai"». sportacentrs.com. 2016. gada 9. februāris. Skatīts: 2016. gada 18. oktobrī. «Gauračs pamet Liepāju un atgriežas "Spartakā"». sportacentrs.com. 2016. gada 20. jūlijs. Skatīts: 2016. gada 18. oktobrī. Futbola izlase Izraēlai minimāli zaudē arī Rīgā WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski) Edgara Gaurača oficiālā mājaslapa