Zbineks Irgls (čehu: Zbyněk Irgl; dzimis 1980. gada 29. novembrī) ir čehu hokejists, labais malējais uzbrucējs, Čehijas hokeja izlases dalībnieks. Pašlaik (2014) Irgls spēlē Čehijas Ekstralīgas vienībā Tržinecas "Oceláři". Savu profesionālā hokejista karjeru Irgls uzsāka 1998. gadā, kad izcīnīja vietu Čehijas Ekstralīgas kluba HC Vitkovice pirmajā sastāvā. Kluba sastāvā Irgls aizvadīja nākamās deviņas sezonas, 2007. gada vasarā pievienojoties Krievijas Superlīgas kluba Jaroslavļas "Lokomotiv" rindām. "Lokomotiv" rindās Zbineks spēlēja līdz 2010. gada vasarai, kad pievienojās citam KHL klubam - Mitišču "Atlant". 2011. gada vasarā uzbrucējs kļuva jau par Minskas "Dinamo" spēlētāju. Irgls tika izvēlēts dalībai 2012. gada Kontinentālās hokeja līgas Zvaigžņu spēlē. Minskā hokejists aizvadīja kopumā trīs sezonas, līdz 2014. gadā pārcēlās uz Čehijas Ekstralīgas vienību Tržinecas "Oceláři". Čehijas izlases rindās spēlējis četros Pasaules čempionātos, 2006. gadā kopā ar komandu izcīnot sudraba medaļas. Statiskikas dati uz: 2013. gada 25. augustu Vikikrātuvē par šo tēmu ir pieejami multivides faili. Skatīt: Zbiņeks Irgls. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski) Profils portālā Sports.ru