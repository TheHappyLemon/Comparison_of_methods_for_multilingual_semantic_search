Kosmos-2499 (Космос-2499) bija Krievijas manevrējošais pavadonis. Tas orbītā palaists 2014. gada maijā Krievijas Aizsardzības ministrijas vajadzībām. 2023. gada 4. janvārī pavadonis sadalījās daudzās atlūzās. Kosmos-2499 tika palaists 2014. gada 23. maijā 05:27:54 UTC ar nesējraķeti Rokot-KM no Pļeseckas kosmodroma. Kopā ar to palaisti sakaru pavadoņi Kosmos-2496 un Kosmos-2497 un Kosmos-2498. No dzinējbloka Briz-KM pavadoņi atdalījās 07:12 UTC. Lai arī oficiāli tika paziņots par trīs pavadoņu palaišanu, par ceturto nekas netika minēts. Līdzīga situācija bija 2013. gada decembrī, kad noklusēta tika Kosmos-2491 palaišana Informācija par Kosmos-2499 palaišanu parādījās vēlāk ANO reģistrā, bet par pavadoņa tipu un uzdevumiem oficiāli nekas netika paziņots. Pēc Rietumu ekspertu novērojumiem, Kosmos-2499 veicis neparastus manevrus. Tas vairākkārt pazemināja un paaugstināja perigeju un apogeju. Vairākkārt tas pietuvojās dzinējblokam Briz-KM (vistuvāk bija 3 km attālumā novembrī). Ir ziņots, ka kosmiskais aparāts izmēģināja jauna veida jonu dzinēju, bet manevru analīze liecina, ka tas izmantojis konvenciālo raķešdzinēju. Daži spekulēja, ka Kosmos-2499 ir pretpavadoņu ierocis. Beidzot decembrī Krievijas kosmiskās aģentūras vadītājs Oļegs Ostapenko paziņoja, ka manevrējošie kosmiskie aparāti Kosmos-2499 un Kosmos-2491 nav "pavadoņu slepkavas"; tas ir iniciatīvas darbs sadarbībā ar Krievijas zinātņu akadēmiju, un savu uzdevumu pavadoņi ir izpildījuši. 2014. gada 30. novembrī Kosmos-2499 sāka pārraidīt telemetriju Morzes kodā ar radioamatieru izsaukuma signālu RS-47. Analizējot radiosignāla raksturlielumus, neatkarīgie kosmiskās nozares analītiķi secināja, ka tas ir tipisks Jubileinij platformai. 2021. gada decembrī ASV dienests USSPACECOM kataloģizēja 18 atlūzas, kas saistītas ar Kosmos-2499. 2023. gada 6. februārī ASV Kosmosa pavēlniecība apstiprināja, ka 2023. gada 4. janvārī 03:57 UTC noticis Kosmos-2499 sabrukums. Tika uzskaitītas 85 ar to saistītās atlūzas orbītā 1169 kilometru augstumā. 2014 - Launches to Orbit and Beyond Online Index of Objects Launched into Outer Space[novecojusi saite] UNOOSA Объект 2014−28E Kosmos-2499: Is it a spy or an assassin... or both? Anatoly Zak Object 2014-28E – Space junk or Russian satellite killer? Sam Jones, The Financial Times, 2014-11-17 Роскосмос: российские аппараты "Космос-2499" и "Космос-2491" - не "убийцы спутников" Новости космонавтики, 2014-12-15 18th Space Defense Squadron @18thSDS twitter Kosmos 2491, 2499 (RS 46, 47) Gunter Dirk Krebs