Nebīls El Zhars (franču: Nabil El Zhar, arābu: نبيل الزهر; dzimis 1986. gada 27. augustā Alesā, Francijā) ir Francijā dzimis marokāņu futbolists, pussargs, bijušais Marokas futbola izlases dalībnieks. Savu karjeru El Zhars uzsāka vietējā "OAC Alès" jauniešu klubā, no kurienes pārcēlās uz "Nîmes Olympique", bet pēc tam pārgāja uz "Saint-Étienne". Ar "Liverpool" līgumu viņš parakstīja 2006. gada oktobrī un jau 3. oktobrī debitēja rezervistu vienībā. Nedēļu vēlāk futbolists guva arī savus pirmos vārtus rezervistu sastāvā. Galvenajā komandā El Zhars debitēja 2006. gada 29. novembrī, izejot laukumā uz maiņu pret "Portsmouth". 2006./2007. gada sezonā viņš piedalījās vēl divos "Liverpool" mačos. Pirmoreiz pamatsastāvā galvenajā vienībā viņš izgāja "Carling Cup" ietvaros pret "Cardiff City" 2007. gada 27. oktobrī, tajā arī pirmie gūtie vārti. Pirms 2008./2009. gada sezonas viņš nomainīja formastērpa numuru no 42 uz 31. 2008./2009. gada sezonā viņš regulāri sāka spēlēt "Liverpool" sastāvā. 2009. gada 27. februārī pussargs pirmo reizi karjerā uz Premjerlīgas maču izgāja komandas sākumsastāvā. Liverpūles vienība ar 0:2 zaudēja "Middlesborough". Tā paša gada 11. jūlijā viņš pagarināja līgumu, kas paredz, ka futbolists klubā paliks līdz 2012. gadam. Lai gan El Zhars ir dzimis Francijā, viņš izlēma starptautiskās sacensībās pārstāvēt savu vecāku dzimteni - Maroku. Taču vairākās jauniešu izlasēs viņš ir spēlējis Francijas sastāvā. 2005. gada pasaules čempionātā jauniešiem pussargs ar marokāņiem aizkļuva līdz pusfinālam.2008. gada 26. martā El Zhars savā pirmajā spēlē Marokas pieaugušo izlasē guva vārtus pret Beļģiju uzvarā ar 4:1. Profile Nabil El Zhar. Liverpool F.C. Retrieved on 2009-02-05. «Liverpool 2—1 Cardiff». BBC. 2007. gada 31. oktobris. Skatīts: 2009. gada 4. septembris. Jimmy Rice. «TRIO HANDED FIRST-TEAM SQUAD NUMBERS». Liverpool FC, 2008-08-06. Skatīts: 2008-08-06. «EL ZHAR SIGNS CONTRACT EXTENSION». Liverpoolfc.tv. 2009-07-11. Skatīts: 2009-07-11. «FIFA World Youth Championship — Fourteen nuggets in Netherlands». FIFA. Arhivēts no oriģināla, laiks: 2006-09-04. Skatīts: 2006-10-05. «El Zhar Stats». liverpoolfc.tv. Skatīts: 2009-07-24. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) FBref spēlētāja profils (angliski) Profils "Liverpool" oficiālajā vietnē (angliski) LFChistory.net profils (angliski) ESPN profils Arhivēts 2010. gada 4. jūnijā, Wayback Machine vietnē. (angliski)