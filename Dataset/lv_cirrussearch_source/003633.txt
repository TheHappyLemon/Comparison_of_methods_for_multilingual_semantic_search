Floids Lendiss (angļu: Floyd Landis; dzimis 1975. gada 14. oktobrī Fārmersvilā, Pensilvānijā, ASV) ir bijušais profesionālais amerikāņu šosejas riteņbraucējs. Viņš uzvarēja 2006. gada Tour de France, bet uzvarētāja tituls tika atņemts pēc dopinga atklāšanas tūres laikā ņemtajās analīzēs (par uzvarēju atzina Oskaru Pereiro). F. Lendiss ir uzvarējis Parīze-Nica, Tour de Georgia un Tour of California velobraucienos, visas trīs uzvaras tika izcīnītas 2006. gadā. F. Lendisa profesionālā karjera sākās 1999. gadā Mercury Cycling Team. 2002. gadā viņš pievienojās US Postal, kur bija viens no gregari Lānsam Ārmstrongam vairākās sezonās, kurās viņš kļuva par čempionu. Pēc aiziešanas no US Postal viņš kļuva par 2006. gada Tour de France uzvarētāju, pārstāvot Šveices komandu Phonak. F. Lendisam tika piespriesta diskvalifikācija, kuras termiņš beidzās 2009. gada 30. janvārī. Viņš atgriezās sportā, pārstāvot profesionālās komandas OUCH un Bahati Foundation, bet 2011. gadā pameta sportu, nesaņemot piedāvājumu no profesionālajām komandām. Lai arī Tour de France uzvara F. Lendisam tika atņemta, viņš turpināja apstrīdēt savu vainu dopinga lietošanā līdz 2010. gadam, kad atzinās apsūdzībās, atzīstot, ka dopingu lietojuši arī daudzi citi riteņbraucēji, tostarp L. Ārmstrongs. Vikikrātuvē par šo tēmu ir pieejami multivides faili. Skatīt: Floids Lendiss. The Sport.org profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)