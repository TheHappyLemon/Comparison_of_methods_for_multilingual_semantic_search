Toms Tamošausks (lietuviešu: Tomas Tamošauskas; dzimis 1983. gada 22. maijā) ir lietuviešu futbola treneris un bijušais futbolists. Spēlējis pussarga pozīcijā, bijis Lietuvas izlases dalībnieks. Kopš 2017. gada ir Gargždu "Banga" galvenais treneris. Karjeru sācis 2000. gadā Gargždu "Banga" sastāvā, pēc tam spēlējis Klaipēdas "Atlantas" klubā. 2003. gadā pārgāja uz Maskavas "Dynamo". Vienu gadu tika izīrēts FBK Kaunas. No 2006. līdz 2012. gadam pārstāvēja Latvijas Virslīgas klubu FK Liepājas Metalurgs. Tā sastāvā izcīnījis Latvijas čempiontitulu (2009), kā arī svinējis uzvaru Baltijas līgā (2007). 2006. gadā kļuva par Latvijas kausa ieguvēju. 2013. gada sezonā pārstāvēja citu Latvijas Virslīgas klubu FK Daugava Rīga. Karjeru noslēdza Klaipēdas "Granitas" rindās. Lietuvas izlasē debitēja 2003. gada 3. jūlijā Baltijas kausa spēlē pret Igauniju. Nākamajā spēlē pret Latviju guva savus vienīgos vārtus izlasē. Kopumā izlases rindās aizvadījis 18 spēles. Pēc spēlētāja karjeras beigām kļuva par treneri. 2017. gadā tika apstiprināts par Gargždu "Banga" galveno treneri. «Tomas Tamosauskas - Player profile». Transfermarkt.co.uk. Skatīts: 2012. gada 9. aprīlī. «Tomas Tamošauskas stats». eu-football.info. Skatīts: 2020. gada 26. maijā. Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) FBref spēlētāja profils (angliski)