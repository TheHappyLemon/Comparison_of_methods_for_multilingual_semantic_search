Embera Laura Hērda (angļu: Amber Laura Heard; dzimusi 1986. gada 22. aprīlī Ostinā, Teksasas štatā, ASV) ir amerikāņu aktrise. Viņa bija galvenās lomas izpildītāja 2006. gada šausmu trillerī All the Boys Love Mandy Lane. Taču plašāk pazīstama viņa kļuva 2008. gadā ar lomām filmās "Nekad nepadodies" (2008) un "Ananasu ekspresis" (2008). Nākamajā gadā E. Hērda bija nelielas lomas izpildītāja šausmu komēdijā "Laipni lūgti Zombijzemē!" (2009) un trillerī The Stepfather. Kopā ar Nikolasu Keidžu aktrise filmējās "Trakais brauciens" (2011) un ar Džoniju Depu — 2011. gada novembrī iznākušajā "Ruma dienasgrāmata" (2011). Piedalījusies filmā "Dāņu meitene" (2015). 2017. gadā Hērda pievienojās DC Extended Universe (DCEU) atveidojot Atlantīdas princesi Meru supervaroņu filmā "Taisnības līga", vēlāk atkārtoti atveidojot šo lomu filmās "Akvamens" (2018), " Zaka Snaidera Taisnības līga" (2021) un "Akvamens un zudusī karaļvalsts" (Aquaman and the Lost Kingdom, 2023). Papildu aktrises karjerai Hērda ir starptautiska kosmētikas giganta L'Oréal Paris seja un cilvēktiesību aizstāve. No 2015. gada līdz 2017. gadam Hērda bija precēta ar aktieri Džoniju Depu. Viņu šķiršanās piesaistīja ievērojamu plašsaziņas līdzekļu uzmanību, kad Hērda apgalvoja, ka Deps viņu attiecību laikā bija vardarbīgs, savukārt Deps 2018. gadā apgalvoja, ka Hērda viņu ļaunprātīgi izmantojusi. 2022. gadā Deps apsūdzēja Hērdu par neslavas celšanu ASV par viņas 2018. gada rakstu, kurā sevi nostādīja kā vardarbības upuri ģimenē, tādējādi raksturojot sevi kā atcelšanas kultūras upuri, tiesa sākās 2022. gada 11. aprīlī Virdžīnijā. «Actress Amber Heard says birth on U.S.-Mexico border sparked rights activism». Reuters (angļu). 2018. gada 22. oktobris. Skatīts: 2022. gada 21. aprīlis. «Human Rights Champions». Office of the United Nations High Commissioner for Human Rights. Arhivēts no oriģināla, laiks: 2019. gada 19. aprīlī. Skatīts: 2019. gada 19. aprīlis. Reilly, Phoebe (November 27, 2018). "Amber Heard Is Nobody's Victim". Glamour. Tom Grater. «Johnny Depp Says Cancel Culture Is "So Far Out Of Hand" & "No One Is Safe", Asks People To "Stand Up" Against "Injustice" – San Sebastian». Deadline Hollywood, 2021. gada 22. septembris. Skatīts: 2021. gada 6. novembris. Vikikrātuvē par šo tēmu ir pieejami multivides faili. Skatīt: Embera Hērda. Oficiālā tīmekļa vietne IMDb profils (angliski) AllMovie profils (angliski) Box Office Mojo profils (angliski)