Reomīrs ir triecienkrāteris Mēness redzamajā pusē. Atrodas Centrālā līča dienvidu malā. Nodēvēts franču zinātnieka Renē Antuāna Reomīra vārdā. Vārdu 1935. gadā apstiprinājusi Starptautiskā Astronomijas savienība. Reomīra krāteris atrodas uz ziemeļrietumiem no Hiparha krātera, uz austrumiem no Flammariona krātera. Uz dienvidiem no Reomīra atrodas Gildens, uz dienvidiem, dienvidrietumiem – Ptolemajs. Reomīrs ir vecs krāteris, stipri erodējis. No krātera vaļņa ziemeļdaļā palikušas tikai dažas klintis, kas ļauj nojaust krātera aprises. To šķērso Opolcera plaisa (apmēram 110 km gara plaisa, stiepjas no ziemeļiem, ziemeļaustrumiem uz dienvidiem, dienvidrietumiem). Vaļņa dienviddaļu izrobojuši vairāki sīki krāterīši. Krātera dibens gluds, klāts sīkiem krāterīšiem. Uz austrumiem no krātera atrodas Reomīra plaisa, kura stiepjas līdz Hiparha krāterim. Réaumur on Moon Réaumur