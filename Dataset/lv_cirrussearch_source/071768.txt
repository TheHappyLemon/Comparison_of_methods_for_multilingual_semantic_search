Marengo kauja (franču: Bataille de Marengo, vācu: Schlacht bei Marengo, itāļu: Battaglia di Marengo) bija kauja starp franču karaspēku Napoleona vadībā un austriešu karaspēku Mihaela fon Melasa vadībā Otrās koalīcijas kara laikā 1800. gada 14. jūnijā. Tā notika mūsdienu Itālijas teritorijā uz dienvidaustrumiem no Alesandrijas. Kauja noritēja ar mainīgām sekmēm, tomēr dienas beigās uzvarēja franči. Kaujas rezultātā austrieši bija spiesti izvest karaspēku no Lombardijas, bet Napoleons iekšpolitiski nostiprināja savas pozīcijas kā pirmais konsuls. Vikikrātuvē par šo tēmu ir pieejami multivides faili. Skatīt: Marengo kauja. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)