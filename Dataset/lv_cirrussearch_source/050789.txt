Fonds Iša ir bezpeļņas garīga organizācija, kuru 1992. gadā dibinājis Sadguru (Džagī Vāsudevs). Tas atrodas Išas jogas centrā netālu no Kojamputūras, Indijā. Fonds piedāvā jogas programmas ar nosaukumu "Isha Yoga". Fondu pilnībā pārvalda brīvprātīgie, un tajā ir vairāk kā 9 miljoni brīvprātīgo. Iša Joga ir nosaukums, zem kura Išas fonds piedāvā jogas programmas. Vārds isha nozīmē "bezveidīgais, dievišķais". Jogas nodarbības tiek vadītas arī uzņēmumu vadītājiem, lai iepazīstinātu viņus ar to, ko Sadguru sauc par "iekļaujošu ekonomiku", "lai mūsdienu ekonomiskajā scenārijā ieviestu līdzjūtības un iekļaušanas sajūtu". Jogas kursi Indijas nacionālajai hokeja komandai tika organizēti 1996. gadā. Išas fonds sāka vadīt jogas programmas Amerikas Savienotajās Valstīs 1997. gadā un 1998. gadā tika uzsāktas jogas nodarbības uz mūžu ieslodzītajiem Tamilnādas cietumos. Fonds regulāri organizē Mahasatsangas kopā ar Sadguru, Tamilnādā un Karnātakā, kur tas organizē sarunas, vada meditācijas un vada jautājumu - atbilžu sesijas ļaužu masām. Tas arī organizē ikgadējās jatras (grupu svētceļojumus) ar nosaukumiem Kailash Manasarovar Sojourn un Himalayan Dhyan Yatra uz Kailaša kalnu un Himalajiem. Sadguru vadītā Kailash Manasarovar Sojourn ir viena no lielākajām grupām, kas dodas uz Kailaša kalnu. 2010. gadā uz turieni devās 514 svētceļnieki. Projekts "Zaļās Rokas" (PGH) tika izveidots 2004. gadā kā vides organizācija. Tā darbība galvenokārt ir vērsta uz Tamilnādu. Organizācija 2010. gadā saņēma Indiras Gandijas Parjavaranas Puraskaras, Indijas valdības apbalvojumu vides jomā. Organizācijas darbības jomā ietilpst agromežsaimniecība, stādu audzētavas skolās un koku stādīšana tādās svarīgās pilsētās kā Tiručirapalli un Tirupura. Lauku atjaunošanas darbība (ARR) ir uz veselību un sabiedrību vērsta programma, kuras galvenā uzmanība ir pievērsta Tamilnādas lauku reģioniem. Tas tika izveidots 2003. gadā, un kopš 2010. gada tas darbojas 4200 ciematos ar 7 miljoniem iedzīvotāju. Pikets upēm (Rally for Rivers) ir kampaņa, kuru 2017. gadā uzsāka Išas fonds, lai risinātu ūdens trūkuma problēmu Indijas upēs un veicinātu izpratni par upju aizsardzību. Sadguru uzsāka kampaņu 3. septembrī no Išas jogas centra, Kojamputūrā. Akcija ietvēra mēnesi ilgu valsts mēroga kampaņu. Sadguru 3. oktobrī Narēndram Modi iesniedza upes atdzīvināšanas priekšlikuma projektu. Seši štati ar Išas fondu parakstīja saprašanās memorandus (SM), lai stādītu kokus upju krastos. Šie štati ir Karnātaka, Asama, Čhatīsgarha, Pendžāba, Mahārāštra un Gujarata. Indijas pārveidošanas valsts institūcija un Ūdens resursu ministrija ir izveidojušas komitejas politikas priekšlikuma projekta izpētei. Ar karoga nosaukumu "Pikets upēm" tiek organizēta "Kaverī sauciena" kampaņa, kas ilgst vairāk nekā desmit gadus. Šis projekts galvenokārt koncentrējas uz Kaverī upi. Novembrī, konferencē Vācijā, Apvienoto Nāciju Organizācijas Vides programmas izpilddirektors Ēriks Solheims ar Sadguru apsprieda "Rally for Rivers" un to, kā vides programmas, visā pasaulē, var sekmēt tā panākumus. "Rally for Rivers" tika kritizēts no vides speciālistiem, kuri paziņoja, ka tiek mēģināts atrisināt sarežģītu problēmu ar "seklu risinājumu".