Karels Pilaržs (čehu: Karel Pilař; dzimis 1977. gada 23. decembrī) ir bijušais čehu hokejists, aizsargs. Karjeras laikā 90 spēles aizvadījis Nacionālās hokeja līgas klubā Toronto "Maple Leafs". Čehijas hokeja izlases sastāvā kļuvis par 2001. gada Pasaules čempionu. Pilaržs profesionālā spēlētāja karjeru uzsāka 1999. gadā, kad debitēja Čehijas Ekstralīgas kluba HC Litvīnova rindās. Turpat aizsargs aizvadīja arī 2000.—01. sezonu, taču, tiekot izvēlēts 2001. gada NHL draftā, vasarā Karels pārcēlās uz Ziemeļamerika. Lai gan lielāko daļu 2001.—02. sezonas Pilaržs aizvadīja AHL klubā Sentdžonsas "Maple Leafs", jaunajam aizsargam izdevās debitēt arī NHL, laukumā izejot 34 Toronto "Maple Leafs" spēlēs. 2002.—03. sezonā traumas dēļ Karels Toronto rindās aizvadīja vien 17 spēles. 2004.—05. NHL sezonas lokauta laikā Pilaržs atgriezās Čehijā, sezonu aizvadot Prāgas "Sparta" rindās. Sirdskaites dēļ Pilaržs arī 2005.—06. sezonā palika "Sparta" sastāvā, kluba rindās gan aizvadot vien sešas spēles. 2006.—07. sezonā, pēc traumas sadziedēšanas, Pilaržs atgriezās Ziemeļamerikā, aizvadot 10 spēles AHL kluba Toronto "Marlies" rindās. 2007.—08. sezonā Karels kopā ar Čikāgas "Wolves" kļuva par AHL čempioniem, izcīnot Kaldera kausu. 2008.—09. sezonu Pilaržs uzsāka KHL klubā Magņitogorskas "Metallurg", taču sezonas gaitā pievienojās Prāgas "Sparta" rindām. Nākamo sezonu hokejists aizvadīja HC Lītvinovas sastāvā, taču 2010.—11. sezonā atgriezās KHL, sezonu aizvadot Maskavas "CSKA" rindās. Vēlāk spēlēja arī Popradas "Lev" un Doneckas "Donbass" rindās, taču karjeras nogalē vairākas sezonas aizvadīja Čehijas Ekstralīgā, līdz 2018. gadā noslēdza karjeru. 2014. gadā Prāgas "Sparta" sastāvā kļuva par līgas rezultatīvāko aizsargu. Čehijas hokeja izlases sastāvā kļuvis par 2001. gada Pasaules čempionu hokejā. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)