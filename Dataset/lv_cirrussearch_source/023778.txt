SpaceX CRS-3 jeb SpaceX Commercial Resupply Services 3 bija ASV uzņēmuma SpaceX bezpilota kravas kosmosa kuģa Dragon lidojums uz Starptautisko kosmosa staciju NASA Commercial Resupply Services (CRS) programmā. To orbītā palaida 2014. gada aprīlī. Maijā Dragon nolaižamais aparāts veica kontrolētu nolaišanos okeānā. Dragon bija iepildīts ar aptuveni 2,4 t kravas. Starp mantām bija četras energoapgādātas kravas hermētiskajā sekcijā un divas nehermētiskajā sekcijā. Transportkuģa hermētiskajā sekcijā atradās 1518 kg kravas: mantas apkalpei (476 kg), zinātniesko eksperimentu aparatūra un materiāli (715 kg), stacijas rezerves daļas (204 kg), ārpuskuģa aktivitāšu aparatūra (123 kg), datorpiederumi (0,6 kg). Zinātniskie eksperimenti: Vegetable Production System (VEGGIE) — iekārta, kurā var audzēt salātus; T-Cell Activation in Space (TCAS) — eksperiments, kas pēta cilvēka imūnsistēmas samazināšanos mikrogravitācijā; robota Robonaut 2 kāju pāris; MERCCURI — eksperiments, kas pēta mikrobu daudzveidību apdzīvotā vidē. Nehermētiskā kravas sekcijā kravas masa bija 571 kg. Tajā atradās divas iekārtas: High Definition Earth Viewing cameras (HDEV) — četras augstas izšķirtspējas kameras, kuras izvietos stacijas ārpusē, lai filmētu Zemi no dažādiem leņķiem; Optical Payload for Lasercomm Science (OPALS) — lāzera optikas izmēģinājumi informācijas liela ātruma pārraidīšanai no kosmosa uz Zemi. Uz zemi atgriežamā krava bija plānota ar masu 1563 kg. Tajā bija pētījumu rezultāti, iekārtas u.c. lietas Dragon tika palaists 2014. gada 18. aprīlī 19:25:22 UTC ar nesējraķeti Falcon 9 v1.1 no Kanaveralas zemesraga Gaisa spēku stacijas starta laukuma SLC-40. Pēc tam, kad kravas kuģis veiksmīgi tika ievadīts orbītā, no otrajai raķešpakāpei piemontētajām četrām CubeSat pavadoņu izmešanas iekārtām Poly Picosatellite Orbital Deployers (PPODs) tika izmesti nanopavadoņi KickSat, ALL-STAR/THEIA, SporeSat, TestSat-Lite, PhoneSat 2.5. 20. aprīlī 11:14 UTC Dragon tika satverts ar manipulatoru Canadarm2, kuru no stacijas iekšienes vadīja Koiči Vakata. Kontakts ar Harmony moduli notika 14:00, un kosmosa kuģis pilnībā bija pieslēgts 14:06 UTC. 1. maijā ar stacijas manipulatora un DEXTRE palīdzību no Dragon vaļējā kravas nodalījuma tika izņemts HDEV kameru bloks un pārvietots uz Columbus modula montāžas plati. HDEV tika aktivizēts 2. maijā un sāka pārraidīt augstas izšķirtspējas video. 5. maijā no vaļējā kravas nodalījuma tika izcelta iekārta OPALS. 18. maijā 11:55 UTC ar manipulatoru, kuru vadīja Stīvens Svonsons, Dragon tika atvienots no Harmony moduļa un 13:26 UTC atlaists no robotrokas. 18:12 UTC veikts bremzēšanas manevrs. 19:05 UTC Dragon kapsula nolaidās Klusajā okeānā. Pēc lūku atvēršanas nolaižamajā aparātā tika pamanīts neliels daudzums ūdens, bet tas nav ietekmējis uz zemi atgrieztos materiālus. SpaceX-3 Cargo NASA SpaceX CRS-3 Press kit SpaceX 2014 - Launches to Orbit and Beyond SpaceX supply ship unloaded by robots and astronauts STEPHEN CLARK, SPACEFLIGHT NOW, 2014-05-05" Dragon mission ends with splashdown in Pacific Ocean STEPHEN CLARK, SPACEFLIGHT NOW, 2014-05-18" Dragon cargo capsule encounters water seepage STEPHEN CLARK, SPACEFLIGHT NOW, 2014-05-21" Press kit