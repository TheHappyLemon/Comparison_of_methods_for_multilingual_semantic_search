Marks Šagāls (krievu: Марк Шагал, franču: Marc Chagall; dzimis Moiše Segals 1887. gada 7. jūlijā, miris 1985. gada 28. martā) bija Baltkrievijas ebreju izcelsmes krievu/franču mākslinieks. Viens no pazīstamākajiem 20. gadsimta meistariem, kura daiļrade sakņojas Baltkrievijas pilsētas Vitebskas garā un noskaņās. Dzimis siļķu tirgotāja ģimenē. No 1906. gada studēja Sanktpēterburgā pie Nikolaja Rēriha un Leona Baksta. Ieguvis atpazīstamību, devās uz Parīzi, kur iepazinās ar Gijomu Apolinēru, Robēru Delonē un Fernānu Ležē. 1914. gadā atgriezās dzimtajā Vitebskā un apprecējās ar Bellu Rozenfeldi. Piedalījās 1917. gada revolūcijā, un padomju Kultūras ministrija iecēla Šagālu par mākslas komisāru Vitebskas apkārtnē, tomēr 1923. gadā Šagāls kopā ar sievu emigrēja uz Parīzi un 1937. gadā kļuva par Francijas pilsoni. Kad Otrā pasaules kara laikā Vācija okupēja Franciju, Šagālam ar amerikāņu žurnālista — ebreju glābēja Variana Fraija palīdzību izdevās emigrēt uz ASV. Pēc kara Šagāls atgriezās Eiropā un dzīvoja Francijas dienvidos. Shishanov V.A. Vitebsk Museum of Modern Art: a history of creation and a collection. 1918-1941. — Minsk: Medisont, 2007. — 144 p. Шишанов, В. А. «Витебские отражения» в рижской газете «Сегодня» / В.А. Шишанов // Шагаловский сборник. Вып. 5: материалы XXVI и XXVII Шагаловских чтений в Витебске (2017 – 2019) / Музей М. Шагала; [редкол.: Л. Хмельницкая (гл. ред.), И. Воронова]. – Минск: Национальная библиотека Беларуси, 2019. – С. 212–231. Vikikrātuvē par šo tēmu ir pieejami multivides faili. Skatīt: Marks Šagāls. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Ebreju enciklopēdijas Austrumeiropā raksts (angliski) Enciklopēdijas Krugosvet raksts (krieviski)