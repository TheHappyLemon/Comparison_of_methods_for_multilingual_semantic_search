Andešs Bērje Salmings (zviedru: Anders Börje Salming; dzimis 1951. gada 17. aprīlī Kirunā, Zviedrijā, miris 2022. gada 24. novembrī Nakā) bija zviedru hokejists, aizsargs, Zviedrijas hokeja izlases dalībnieks. Viņš bija viens no pirmajiem Eiropas hokejistiem, kas guva panākumus NHL. 1996. gadā iekļauts Hokeja slavas zālē. Karjeras laikā pārstāvējis Zviedrijas klubus Kiruna AIF, Brynäs IF un AIK Hockey, kā arī NHL vienības Toronto "Maple Leafs" (16 sezonas) un Detroitas "Red Wings" (1 sezona). Viņš bija viens no pirmajiem eiropiešiem, kas spēlējuši NHL līgā. Viņš piecas reizes tika iekļauts NHL sezonas simboliskajā otrajā izlasē (1975, 1976, 1978, 1979, 1980), kā arī vienu reizi ticis iekļauts pirmajā izlasē (1977), trīs reizes piedalījies NHL Visu zvaigžņu spēlēs (1976, 1977, 1978). Kopumā NHL aizvadītajās 17 sezonās zviedru hokejists aizvadīja 1148 regulārās sezonas spēles, kurās guvis 150 vārtus un atdevis 637 rezultatīvas piespēles. 1996. gadā viņš kļuva par pirmo zviedru, kurš uzņemts Hokeja slavas zālē. 2008. gadā zviedru hokejists tika iekļauts IIHF simboliskajā simtgades izlasē. Zviedrijas izlases sastāvā izcīnījis sudraba medaļu 1973. gada Pasaules čempionātā, savukārt 1972. gada Pasaules čempionātā tika izcīnīta bronzas medaļa. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) NHL profils (angliski) Hockey-Reference profils (angliski)