Šis raksts ir par celtnēm. Par ģeometrisku ķermeni skatīt rakstu piramīda. Šis raksts ir par celtnēm. Par citām jēdziena piramīda nozīmēm skatīt nozīmju atdalīšanas lapu. Piramīda ir celtne ar četrstūrainu pamatu un sānu skaldnēm, kas saiet kopā virsotnē, tas ir, četrstūra piramīdas izskatā. Tūkstošiem gadu tās bija pasaules lielākās celtnes, jo to uzbūve — vairāk bluķu bija pie zemes, tādējādi izlīdzinot svara sadalījumu, — padarīja tās ļoti stabilas. Zināmākās ir Ēģiptes piramīdas un Vidusamerikas piramīdas, bet ir arī grieķu, indiešu, ķīniešu un romiešu piramīdas. Visaugstākā pasaules piramīda ir Heopsa piramīda, kas ir arī viena no Septiņiem pasaules brīnumiem, tikmēr vislielāko platību aizņēmušā jebkad uzceltā piramīda ir Lielā Čolulas piramīda, kas atrodas Čolulā, Meksikā. Nepabeigta piramīda ar 13 pakāpieniem ir redzama uz ASV dolāra ($1) banknotes reversa. Piramīdām tiek piedēvēta arī dziednieciskas spējas. Vārda ‘piramīda’ izcelsme ir neskaidra. Viena no versijām apgalvo, ka vārds radies no sengrieķu vārda πυραμίς (puramís), kas burtiskā tulkojumā varētu nozīmet ‘kviešu pļaušana’. Otra versija apgalvo, ka vārds ir radies no ēģiptiešu vārdu savienojuma pr-m-ws, kas tulkojams kā ‘(kāds) iznāk no augstuma’. Tā senie ēģiptieši apzīmēja arī piramīdas augstumu. Pamatraksts: Ēģiptes piramīdas Vienas no zināmākajām piramīdām atrodas Ēģiptē. Gīzas piramīdas, kas no Senās Ēģiptes laikiem ir saglabājušās līdz mūsdienām, ir viens no septiņiem pasaules brīnumiem, kā arī ir iekļautas septiņu jauno pasaules brīnumu sarakstā. Senākā joprojām saglabājusies piramīda ir Džosera piramīda. Šajās piramīdās tika apglabāti Senās Ēģiptes valdnieki — faraoni. Vidusamerikas piramīdas «Centrālamerikas piramīdas». Arhivēts no oriģināla, laiks: 2011. gada 8. februārī. «Piramīdas tiek izmantotas ārstnieciskos nolūkos». tvnet. 2006. gada 29. marts. Skatīts: 2020. gada 24. jūlijā. Henrijs Džordžs Lidels, Roberts Skots. «πυραμίς» (angļu). A Greek-English Lexicon, Perseus Digital Library. Vikikrātuvē par šo tēmu ir pieejami multivides faili. Skatīt: Piramīdas. «Par dažādām piramīdām» (latviešu). Arhivēts no oriģināla, laiks: 2011. gada 7. februārī. «Pyramid» (angļu). Encyclopedia Britannica. «Пирамида» (krievu). Большая российская энциклопедия. Arhivēts no oriģināla, laiks: 2020. gada 27. jūlijā. Skatīts: 2020. gada 22. jūlijā. «Тайны энергии пирамид: заточка бритвенных лезвий» (krievu). Arhivēts no oriģināla, laiks: 2012. gada 31. augustā.