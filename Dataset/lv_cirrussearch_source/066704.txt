Atka (angļu: Atka Island, aleutu: Atx̂ax̂) ir ASV piederoša vulkāniska sala Klusā okeāna ziemeļos, Aleutu salu arhipelāga ceturtā lielākā sala. Administratīvi pieder Amerikas Savienoto Valstu Aļaskas pavalstij. Sala mazapdzīvota, vienīgā apdzīvotā vieta Atka ar 53 iedzīvotājiem (2020), pārsvarā aleutiem, atrodas salas austrumu krastā. Sala izvietojusies Aleutu salu arhipelāga vidusdaļā Andrejanova salu grupā starp Beringa jūru ziemeļos un Kluso okeānu dienvidos. Sala kalnaina, to veido galvenokārt 1533 m augstais Korovina vulkāns salas ziemeļaustrumos. Vulkāns aktīvs — kopš 1750. gada novēroti 35 izvirdumi; lielākie 1829., 1844., 1907., 1951., 1953., 1973., 1976., 1986., 1987., 1996., 1998., 2005. un 2006. gadā. Salas krasti stipri izroboti, daudz līču un pussalu, piekrastē vairākas mazākas saliņas un šēras. Global Volcanism Programm. Atka Volcanic Complex Vikikrātuvē par šo tēmu ir pieejami multivides faili. Skatīt: Atka.