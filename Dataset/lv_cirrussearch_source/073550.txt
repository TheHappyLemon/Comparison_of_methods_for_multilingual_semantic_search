Aizkuņģa dziedzeris (latīņu: pancreas) ir mugurkaulnieku, arī cilvēku, ārējās un iekšējās sekrēcijas dziedzeris, kas izdala gremošanas fermentus (šķeļ olbaltumvielas, ogļhidrātus, taukus) divpadsmitpirkstu zarnā un hormonus insulīnu un glikagonu asinīs. Aizkuņģa dziedzeris pieaugušam cilvēkam ir 14—18 cm garš (platumā 3—9 cm), 60—100 g smags, ir bāli rozā, dzeltenīgā vai pelēksarkanā krāsā. Jaundzimušam dziedzeris ir ļoti mazs: garums ir 4—5 cm un masa 2—3 g. 3—4 mēnešu vecumā aizkuņģa dziedzeris lielumā divkāršojas. 3 gados tas ir 20 g smags, 10—12 gados — 30 g. Aizkuņģa dziedzeris atrodas epigastriālajā (regio epigastrica) un kreisās paribes (regio hypochondriaca sinistra) apgabalos. Aizkuņģa dziedzeris novietots aiz kuņģa retroperitoneālajā (aiz vēderplēves) telpā I—II lumbālo (jostas) skriemeļu līmenī. Dziedzera galviņa novietojas divpadsmitpirkstu zarnas "pakavā". Tā aizmugurējā virsma pieskaras pie dobās vēnas un aortas, no priekšas to šķērso resnā zarna. Lielākā aizkuņģa dziedzera ķermeņa daļa un aste sasniedz liesas vārtus un paliek pa kreisi no viduslīnijas XI—XII ribu līmenī. Priekšējā ķermeņa virsma virzīta uz kuņģa ķermeni un pilorisko daļu. Aizmugures daļa saskaras ar jostas diafragmas daļu, vārtu vēnu, kopējo žultsvadu un aortas vēdera daļu. Aste pieskaras pie kreisās nieres, virsnieres un liesas. Aizkuņģa dziedzerī izšķir galviņu (caput pancreatis), ķermeni (corpus pancreatis) un asti (cauda pancreatis). Galviņai mēdz būt āķveidīgs izaugums (processus uncinatus). Aizkuņģa dziedzerim ir trīs malas: augšējā (margo superior), priekšējā (margo anterior) un apakšējā (margo inferior). Augšējā mala veido taukplēves pauguru (tuber omentale). Izšķir arī trīs virsmas: priekšējā (facies anterior), apakšējā (facies inferior) un aizmugurējā (facies posterior). Ķirurgs Hideo Nagai paziņoja, ka apmēram pusei pieaugušo cilvēku aizkuņģa dziedzera sašaurinājuma apakšējā malā ir piramidāls izaugums, kuru viņš nosauca par "aizkuņģa dziedzera austiņu". Mikroskopiskā uzbūvē aizkuņģa dziedzerim izšķir divas daļas: eksokrīno, kas ir salikts alveolāri cauruļveidīgs dziedzeris, kurš veido aizkuņģa dziedzera sulu, un endokrīno daļu, kura producē hormonus. Eksokrīnās daļas strukturāli funkcionējošā daļa ir acinuss, kurā ietilpst sekretorās šūnas un izvadkanāls, kuri ir apvīti ar asins kapilāriem. Acinusu kopums, kuri atveras starpdaiviņu kanālā, veido aizkuņģa dziedzera daiviņu. No daiviņas iznāk izvadkanāls (ductus excetorius), kurš ieplūst aizkuņģa dziedzera kanālā (ductus pancreaticus), kurš stiepjas cauri visam dziedzerim. Aizkuņģa dziedzera kanāls kopā ar kopējo žultsvadu, ieplūstot divpadsmitpirkstu zarnā, veido aknu-aizkuņģa ampulu (ampulla hepatopancreatica). Retāk aizkuņģa dziedzera kanāls patstāvīgi ieplūst divpadsmitpirkstu zarnas lejupejošās daļas spraugā. Endokrīnā daļa izveidota no Langerhansa—Soboļeva (jeb viekārši Langerhansa) saliņām, kuru lielākā daļa atrodas aizkuņģa dziedzera astē. Starp saliņu šūnām izšķir: β-insulocītus jeb bazofilos insulocītus, kuru ir ap 70% (producē insulīnu); α-insulocītus — ~20% (producē glikagonu); pārējie ~10% ir D insulocīti jeb definitīvās šūnas (acīmredzot, sintezē somatostatīnu, pankreagastrīnu un sekretīnu), C insulocīti, D insulocīti, PP insulocīti un citas. Aizkuņģa dziedzerim ir dažādas eksokrīnas un endokrīnas funkcijas. Pie eksokrīnām funkcijām pieder gremošanas sulas izdalīšana. Sula satur gremošanas fermentus un elektrolītus. Endokrīnā funkcija ir dažādu hormonu, piemēram, insulīna, glikagona, somatostatīnu, pankreātisko polipeptīdu un citu, sekrēcija. Pamatraksts: aizkuņģa dziedzera sula Barības, kura virzās no kuņģa uz tievo zarnu, sagremošanā liela nozīme ir aizkuņģa dziedzera, žultspūšļa un pašas tievās zarnas sekrēcijai. Aizkuņģa dziedzeris divpadsmitpirkstu zarnā diennaktī spēj izdalīt līdz 2 litriem gremošanas sulas (eksokrīnu), kura sašķeļ olbaltumvielas, taukus un ogļhidrātus. Pankreātiskās sulas svarīgākie komponenti ir bikarbonāts, kurš neitralizē skābo hīmu, un gremošanas enzīmi, kuri sagremo galvenās barības vielas. Aizkuņģa dziedzera sulas sekrēciju regulē galvenokārt hormoni sekretīns un holecistokinīns, kā arī klejotājnervs. Endokrīnā daļa no eksokrīnās atdalīta ar plānām saistaudu starpkārtām. Endokrīno funkciju veic Langerhansa saliņu šūnas, kuras izdala asinīs dažādus hormonus. Saliņu lielums ir 0,1—0,3 mm robežās, bet kopējā to masa nepārsniedz 1/100 daļu no aizkuņģa dziedzera masas. Ir dažādas aizkuņģa dziedzera šūnas jeb insulocīti, kas producē hormonus, piemērām, α-šūnas, β-šūnas, δ-šūnas, PP-šūnas, ε-šūnas. β-šūnas producē insulīnu (olbaltumu hormons), kas šajās šūnās proteāzu ietekmē veidojas no proinsulīna. Insulīna sekrēcijas regulāciju veic simpātiskā un parasimpātiskā nervu sistēma, kā arī dažādi polipeptīdi, kuri producējas kuņģa-zarnu traktā. Insulīns ir anabolisks hormons ar plašu darbības spektru: stimulē ogļhidrātu, tauku un olbaltumu veidošanos, stimulē glikozes metabolismu, palielina glikozes ieplūšanu miokarda šūnās, samazina glikozes līmeni asinīs, stimulē glikagona sintēzi aknās, ietekmē tauku vielmaiņu. α-šūnas producē glikagonu. Glikagons pastiprina metaboliskos procesus aknās, līdz ar insulīnu nodrošina glikogēna sašķelšanu līdz glikozei un izvadīšanu asinīs, glikagons ir adrenalīna sinerģists. Pamatraksts: aizkuņģa dziedzera slimības Veidne:GeorgiaPhysiology Костюченко А.Л., Филин В.И. Неотложная панкреатология. Санкт-Петербург: «Деан», 2000. 480 с. ISBN 5-88977-065-9 Федюкович Н. И. Анатомия и физиология человека. Учебное пособие. Изд. 2-е. — Ростов н/Д: «Феникс», 2003. — 416 с. ISBN 5-222-03190-Хfalse Хирургическая анатомия поджелудочной железыЖ Монография / Копчак В. М., Усенко А. Ю., Копчак К. В., Зелинский А. И. — К.: Издательский дом Аскания, 2011. — 141 с. ISBN 978-966-2203-13-4 Клиническая эндокринология: руководство (3-е изд.) / Под ред. Н. Т. Старковой. — СПб: «Питер», 2002. — 576 с. — (Серия «Спутник врача») ISBN 5-272-00314-4 Паусенок А.А. Возрастная анатомия и физиология (лекции). — Майкоп: Изд-во АГУ, 2008. — 268 с. Гайваровский И.В., Ничипорук Г. И. Анатомия пищеварительной системы. Строение, кровообращение, иннервация, лимфоотток. Учебное пособие. 2-е издание. СПб.:«ЭЛБИ-СПб», 2006. — 64 с. Nagai H. Configurational anatomy of the pancreas: its surgical relevance from ontogenetic and comparative-anatomical viewpoints. J. Hepatobiliary Pancreat Surg 2003; 10:48-56 Поджелудочная железа: эндокринная часть. BiolMed.ru Биология и медицина Экзокринная функция поджелудочной железы Arhivēts 2012. gada 21. novembrī, Wayback Machine vietnē.. Острые панкреатиты. Пасобие для врачей Эндокринная функция поджелудочной железы Arhivēts 2013. gada 22. maijā, Wayback Machine vietnē.. Острые панкреатиты. Пасобие для врачей Ульмар Х.-Ф., Брюк К., Эве К., Карбах У., Детьен П., Вутке В., Дан Р., Тевс Г. Физиология человека: В 3-х томах. Т. 3 Пер. с англ./Под ред Шмидта Р. и Тевса Г. - 3-е изд. - М.: Мир, 2005. - 228 с., ил. ISBN 5-03003577-xfalse Neslimo.lv profils