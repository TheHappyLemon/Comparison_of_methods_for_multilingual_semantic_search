Okajama (japāņu: 岡山市, Okayama-shi) ir pilsēta Japānā, kas atrodas uz Honsju salas. Okajamas prefektūras administratīvais centrs un pēc statusa "ar valdības rīkojumu noteikta pilsēta". Pilsēta tika dibināta 1889. gada 1. jūnijā no vairākām kopienām. Līdz ar dzelzceļu izbūvi, 19. gadsimtā beigās sākās pilsētas industriālā attīstība. Vēlāk pilsēta kļuva par nozīmīgu izglītības un transporta centru Japānas rietumos. Otrā pasaules kara laikā Okajama gandrīz pilnībā tika iznīcināta amerikāņu uzlidojumu rezultātā, jo tur atradās Japānas armijas militārā bāze, bet pēc kara pilsēta tika atjaunota. Sanhosē, Kalifornija, ASV (1957); Sanhosē, Kostarika (1969); Plovdiva, Bulgārija (1972); Sanantonio, Teksasa, ASV (1976) Luojana, Ķīna (1981); Phočhona, Dienvidkoreja (2002); Sjiņdžu, Taivāna (2003). mehāniskā inženierija; tekstilrūpniecība; ķīmiskā rūpniecība; gumijas ražošana; porcelāna un keramikas izstrādājumu ražošana. Okajama ir ļoti nozīmīgs sakaru un pārsēšanās mezgls. Okajamā ir starptautiskā lidosta. Okajamas stacija apkalpo ātrgaitas vilcienus no vairākiem reģionālajiem dzelzceļiem. No blakus esošajām ostām kursē automašīnas pārvadājošie prāmji. Pilsētā ir neliels tramvaju tīkls, kā arī liels skaits pilsētu, piepilsētu un starppilsētu autobusu maršrutu. 1949. gadā dibināta Nacionālā Okajamas universitāte (japāņu: 岡山大学, Okayama Daigaku), tā ir viena no lielākajām universitātēm Japānā ar 16 fakultātēm. Vēl pilsētā ir 7 privātās universitātes, 3 profesionālās koledžas, 24 pilnas izglītības vidusskolas, 7 sešgadīgās skolas, 37 nepilnas izglītības vidusskolas un 93 pamatskolas. «The History of Okayama». Arhivēts no oriģināla, laiks: 2020. gada 23. februārī. Skatīts: 2023. gada 25. jūnijā.