Šis raksts ir par jūras līci Karaļa Džordža salā. Par citām jēdziena Admiralitātes līcis nozīmēm skatīt nozīmju atdalīšanas lapu. Admiralitātes līcis (angļu: Admiralty Bay, spāņu: Bahía Almirantazgo vai Bahía Lasserre) ir ap 17 km garš un platākajā vietā līdz 8 km plats līcis Karaļa Džordža salas dienvidu piekrastē Antarktikā, Dienvidšetlendas salu lielākais līcis. Izstiepts ziemeļu—dienvidu virzienā, ieeja pret Brensfīlda šaurumu. Līcis ziemeļdaļā sadalās trīs fjordos: ziemeļaustrumos Martela un Makelara līči, ziemeļrietumos — Eskuras līcis. Lai arī lielāko daļu līča piekrastes klāj ledāji, ievērojamu daļu aizņem no ledus brīvi areāli, kuros izvietojušās vairākas polārstacijas: vissezonas Arctovski (Polija) un Komandanteferrasa (Brazīlija) un vasaras stacijas Mačupikču (Peru) un Pīterlenī (ASV), kā arī Ekvadoras patvērums. Līča rietumu piekrastē izveidots Antarktikas speciāli aizsargātais areāls Nr. 128, kas iekļauts arī putniem nozīmīgo vietu sarakstā. Līci 1820.—1822. gados atklāja britu kapteiņa Džordža Povela ekspedīcija, kas nosauca to par godu Britu Admiralitātes Komitejai (Board of Admiralty). 19. gadsimtā un 20. gadsimta sākumā līci kā bāzi izmantoja dažādu valstu roņu un vaļu mednieki. «Birdlife Data Zone. Western shore of Admiralty Bay, King George Island». Arhivēts no oriģināla, laiks: 2016. gada 15. februārī. Skatīts: 2013. gada 8. maijā. Arhivēts 2016. gada 15. februārī, Wayback Machine vietnē. «SCAR Composite Gazetteer». Arhivēts no oriģināla, laiks: 2021. gada 1. martā. Skatīts: 2013. gada 8. maijā. «Human activity on King George Island». Arhivēts no oriģināla, laiks: 2016. gada 5. martā. Skatīts: 2013. gada 8. maijā. Arhivēts 2016. gada 5. martā, Wayback Machine vietnē.