Niuiešu valoda (niuiešu: ko e vagahau Niuē) ir polinēziešu valoda, kas pieder malajiešu-polinēziešu apakšgrupai. Tā ir cieši saistīta ar tongiešu valodu. Tā ir tuva arī citām polinēziešu valodām, piemēram: samoāņu, maoru un havajiešu valodām. Tāpat kā daudzām citām Okeānijas tautu valodām, rakstība Niuē tika ieviesta ar reliģijas palīdzību, šajā gadījumā ar Samoa kristiešiem. Tas ir novedis pie Samoa ietekmes morfoloģijā, gramatikā un īpaši izrunā. Piemēram, skaņu /ŋ/ raksta kā g, atšķirībā no Tongas, kur to raksta kā ng. Niuiešu valodai ir divi dialekti. Motu dialektā runā salas ziemeļos, bet Tafiti dialektā runā salas dienvidos. Atšķirības starp dialektiem ir vienkāršas, piemēram: hafule/afule, aloka/haloka, nai/nei. Skaitļu nosaukumi niuiešu valodā ir šādi: 1 taha 2 ua 3 tolu 4 fā* 5 lima 6 ono 7 fita 8 valu 9 hiva 10 hogofulu 100 taha e teau 1000 taha e afe Piezīme: Skaitli 4 var saukt divos veidos: fa un fā.