Spartaka savienība (vācu: Spartakusbund) bija radikāli kreisa vācu marksistu organizācija, kas tika izveidota 1918. gada 11. novembrī, kad no Vācijas Sociāldemokrātiskās partijas atšķēlās 1915. gadā izveidotā Spartaka grupa, kas iestājās pret partijas politisko nostāju, atbalstot valsts vadību Pirmajā pasaules karā. Organizācijas darbībai bija būtiska loma Novembra revolūcijas notikumos — viņi veica aģitāciju, organizēja masu streikus un bruņotas vienības varas pārņemšanai, veicināja padomju izveidi, kā arī faktiski vadīja pašu revolūcijas norisi. Starp tās līderiem bija Karls Lībknehts, Roza Luksemburga, Klāra Cetkina un citi vācu marksisti. Revolūcijas iespaidā organizācija vēl vairāk radikalizējās. Jau 1918. gada decembrī tā kopā ar citām radikāli kreisām organizācijām sasauca kongresu, kura rezultātā tika nolemts nodibināt Vācijas Komunistisko partiju, kas vēlāk iekļāvās Kominternē. Arī vēlāk Veimāras Republikā vācu komunistus nereti sauca par spartakiešiem. Spartaka savienība (angliski)