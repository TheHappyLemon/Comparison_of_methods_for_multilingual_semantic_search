"FIDE Album" (FIDE albums) ir almanahs, kurā sakopotas noteiktā laika periodā (parasti trīs gados) publicētās labākās šaha kompozīcijas. Pirmais FIDE albums iznāca 1961. gadā un ietvēra šaha kompozīcijas ar pirmo publikāciju no 1956. līdz 1958.gadam. Vēlāk izdeva arī retro albumus par šādiem diviem laika periodiem: 1914.-1944.g. (3 grāmatās) un 1945.-1955.g. Mūsdienās katrā FIDE albumā ir šādas nodaļas: Divvilči Trīsvilči Daudzvilči Etīdes Pašmati Palīgmati 2 gājienos Palīgmati 2,5 un vairāk gājienos Pasaku šahs Retro un matemātiskie uzdevumi Problēmistu iesūtīto šaha kompozīciju atlasi katrai albuma nodaļai veic starptautiska tiesnešu kolēģija (3 tiesneši un direktors). Katrs tiesnesis novērtē visas iesūtītās kompozīcijas ar punktu skaitu no 0 (slikts) līdz 4 (labs). Ja kompozīcija iegūst summā 8 vai vairāk punktus (dažos gadījumos arī 7,5 punktus, ja nodaļai atlasīto uzdevumu skaits ar 8 un vairāk punktiem ir pārāk mazs), to iekļauj FIDE albumā. Par katru uzdevumu, kas publicēts FIDE albumā, tā autors iegūst 1 punktu, par etīdi — 1,67 punktus. Ja kompozīcijai ir vairāki autori punkti tiek sadalīti. Sasniedzot noteiktu punktu skaitu problēmists iegūst titulu šaha kompozīcijā: 12 punkti: FIDE meistars 25 punkti: starptautiskais meistars 70 punkti: lielmeistars Ir izdoti šādi albumi: FIDE Album 1914—1944/I, izdots 1971. gadā. FIDE Album 1914—1944/II, izdots 1972. gadā. FIDE Album 1914—1944/III, izdots 1975. gadā. FIDE Album 1945—1955, izdots 1964. gadā. FIDE Album 1956—1958, izdots 1961. gadā. FIDE Album 1959—1961, izdots 1966. gadā. FIDE Album 1962—1964, izdots 1968. gadā. FIDE Album 1965—1967, izdots 1976. gadā. FIDE Album 1968—1970, izdots 1977. gadā. FIDE Album 1971—1973, izdots 1978. gadā. FIDE Album 1974—1976, izdots 1980. gadā. FIDE Album 1977—1979, izdots 1983. gadā. FIDE Album 1980—1982, izdots 1988. gadā. FIDE Album 1983—1985, izdots 1992. gadā. FIDE Album 1986—1988, izdots 1995. gadā. FIDE Album 1989—1991, izdots 1997. gadā. FIDE Album 1992—1994, izdots 2001. gadā. FIDE Album 1995—1997, izdots 2004. gadā. FIDE Album 1998—2000, izdots 2007. gadā. FIDE Album 2001—2003, izdots 2011. gadā. FIDE Album 2004—2006, izdots 2013. gadā. FIDE Album 2007—2009, izdots 2015. gadā. FIDE Album 2010—2012, izdots 2017. gadā. FIDE Albumi (angliski) FIDE Albuma punkti (angliski) FIDE Album 2004-2006, lappušu izlase