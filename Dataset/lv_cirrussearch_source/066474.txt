Tofola (kosrajiešu: Tofol) ir apdzīvota vieta Mikronēzijas Federatīvajās Valstīs, Kosraes pavalsts galvaspilsēta. Izvietojusies salas austrumu piekrastē pie Lelu līča, ietilpst Lelu municipalitātē, kuras kopējais iedzīvotāju skaits ir 2160 iedzīvotāji (2010). Tofolā atrodas galvenokārt pavalsts administratīvās un infrastruktūras iestādes — pavalsts parlaments, tiesa, Mikronēzijas koledžas filiāle, vidusskola, slimnīca, sporta centrs, elektrostacija u.c. Iedzīvotāji apmetušies galvenokārt vēsturiskajā salas galvaspilsētā un municipalitātes centrā Lelu salā līča pretējā krastā. Kosraes lidosta un osta atrodas 12 km no Tofolas salas ziemeļrietumu krastā. «Kosrae 2010 Census Basic Tables – Table B01: Age and Sex by Municipality of Usual Residence, Kosrae State: 2010». Arhivēts no oriģināla, laiks: 2022. gada 22. septembrī. Skatīts: 2023. gada 17. aprīlī.