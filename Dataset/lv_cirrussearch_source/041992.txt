Milzu apaļpūpēdis (Calvatia gigantea vai Langermannia gigantea) ir lielākā pūpēžu ģints sēne, kas vēlā vasarā un rudenī reti sastopama pļavās, krumājos un lapu koku mežos. Apaļpūpēdis sastopams visā pasaulē mērenajā klimata joslā. Latvijas Mikologu biedrība milzu apaļpūpēdi izvēlējās par 2018. gada sēni. Milzu apaļpūpēža augļķermeņi ir gludi un netīri balti, kas ar laiku paliek iedzelteni. Tiem ir lodveida forma, ar kātiņveida sašaurinājumu apakšpusē. Parasti apaļpūpēži izaug 10 līdz 50 centimetru diametrā un var svērt līdz pat 10 kilogramiem. Vecākiem pūpēžiem iekšpusē nogatavojas sporas, kuras tam nogatavojoties un apvalkam plīstot izdalās brūnas putošas masas veidā. Lielākajam Latvijā līdz šim atrastajam milzu apaļpūpēdim apkārtmērs bija 166 cm. Jaunie apaļpūpēži, kamēr iekšpuse ir balta, ir ēdami. Milzu apaļpūpēdis Milzu apaļpūpēdis pļavā Uz pusēm pārgriezts milzu apaļpūpēdis un dakšiņa mērogam "Calvatia gigantea (giant puffball)", Discover plants and fungi, www.kew.org. Atjaunināts: 2015. gada 8. augusts «GADA SĒNE 2018». Latvijas Mikoloģu biedrība. Arhivēts no oriģināla, laiks: 2018. gada 23. janvārī. Skatīts: 2018. gada 7. martā. «2018.gada sēne – milzu apaļpūpēdis». lsm.lv. 2018. gada 23. janvārī. Skatīts: 2018. gada 7. martā. Vikikrātuvē par šo tēmu ir pieejami multivides faili. Skatīt: Milzu apaļpūpēdis. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia of Life raksts (angliski)