Ķīnas sudraba panda ir sudraba monētu sērija, kas Ķīnā tiek izlaista kopš 1983. gada. Ik gadu tiek mainīts monētas noformējums, tāpēc monēta ir ļoti populāra arī kolekcionāru vidū. Monēta sastāv no 99,90% sudraba un tās masa ir 31,105 grami. Averss: Centrā Debesu Templis, virs kura ar hieroglifiem rakstīts "Zhonghua Renmin Gongheguo" - Ķīnas Tautas Republika un apakšā monētas izdošanas gads. Reverss: Dažādi pandas portreti, kas mainās katru gadu (izņemot 2001. un 2002. gadā).