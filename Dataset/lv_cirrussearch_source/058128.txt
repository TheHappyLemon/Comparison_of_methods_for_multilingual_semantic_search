"Vestsaidas stāsts" (angļu: West Side Story) ir 1961. gada ASV muzikāla romantiska drāma, kuras režisors ir Roberts Vaizs. Filmā galvenās lomas attēlo Natālija Vuda, Ričards Beimers, Rita Moreno, Džordžs Čakiriss un Rass Tamblins. Filma ir 1957. gada Brodvejas mūzikla adaptācija. Filma ir par divām karojošām jauniešu bandām Ņujorkā. Kādā ballē latīņamerikāniete Marija (Natālija Vuda) sastop Toniju (Ričards Beimers) no pretējās bandas un iemīlas viņā no pirmā acu uzmetiena. Tomēr abiem, pastāvoša naida un rasisma dēļ, savas jūtas ir jāslēpj. Filma izdošanas brīdī tika augsti novērtēta no kritiķiem. Tā kļuva arī par pelnošāko 1961. gada filmu. Filma tika nominēta 11 Kinoakadēmijas balvām, no kurām saņēma 10, ieskaitot labākās filmas balvu. "Vestsaidas stāsts" tiek uzskatīts par vienu no labākajiem mūzikliem kino vēsturē. 1997. gadā filma tika iekļauta ASV Kongresa bibliotēkas Nacionālais kino reģistrā kā "kulturāli, vēsturiski vai estētiski nozīmīga filma". TV PIRMIZRĀDE! «Vestsaidas stāsts». Mūzikls. Atjaunināts: 2021-08-16 Vikikrātuvē par šo tēmu ir pieejami multivides faili. Skatīt: Vestsaidas stāsts. Encyclopædia Britannica raksts (angliski) Encyclopædia Universalis raksts (franciski) IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)