"Persiešu valodas stundas" (vācu: Persischstunden; krievu: Уроки фарси) ir 2020. gada Krievijas, Vācijas un Baltkrievijas kara drāmas filma, kuras režisors ir Vadims Perelmans. Filmā galvenās lomas atveido Nauels Peress Biskajarts un Larss Eidingers. Filmu iedvesmoja vācu rakstnieka Volfganga Kolhāses īsais stāsts Erfindung einer Sprache. Filmas darbība norisinās Otrā pasaules kara laikā un stāsta par ebreju, kurš, lai izglābtos no nāves, vācu kareivjiem samelo, ka ir persietis. Drīz vien viņam tiek dots uzdevums sākt mācīt persiešu valodu vācu virsniekam. Filmas "Persiešu valodas stundas" pirmizrāde notika 2020. gada 22. februārī Berlīnes starptautiskajā kinofestivālā. Filma saņēma pozitīvas kritiķu atsauksmes un tīmekļa vietnē Rotten Tomatoes tai ir 79% vērtējums. "Persiešu valodas stundas" tika izvēlēta kā Baltkrievijas kandidatūra par labāko starptautisko spēlfilmu 93. Kinoakadēmijas balvai, tomēr to diskvalificēja, jo vairums cilvēku, kas strādāja pie filmas, nebija no Baltkrievijas. «Persian Lessons - Rotten Tomatoes». www.rottentomatoes.com (angļu). 2023-06-09. Skatīts: 2023-11-24. Christopher Vourlias. «Belarus Selects Vadim Perelman’s ‘Persian Lessons’ for International Feature Film Oscar Race (EXCLUSIVE)». Variety (en-US), 2020-12-01. Skatīts: 2023-11-24. Manori Ravindran. «Belarus Oscar Entry ‘Persian Lessons’ Pulled From International Feature Film Race (EXCLUSIVE)». Variety (en-US), 2021-01-08. Skatīts: 2023-11-24. IMDb profils (angliski) Rotten Tomatoes profils (angliski)