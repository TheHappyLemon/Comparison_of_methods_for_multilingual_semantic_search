Čārlzs Renī Makintošs (angļu: Charles Rennie Mackintosh; dzimis 1868. gada 7. jūnijā, miris 1928. gada 10. decembrī) bija skotu arhitekts, dizainers un mākslinieks, jūgendstila pamatlicējs Skotijā. Dzimis Glāzgovā. No 1877. līdz 1884. gadam mācījās koledžā, kuru pabeidzot apmeklēja Glāzgovas Mākslas skolas vakara kursus. Mācījās pie arhiteka Džona Hačisona, un no 1889. gada strādāja arhitektūras birojā Honeyman and Keppie, 1904. gadā kļūdams par tā līdzīpašnieku. Plašu atpazīstamību ieguva ap gadsimta miju, iesākumā atzinību izpelnoties kontinentā, nevis dzimtenē. Pazīstamākais Makintoša darbs ir no 1897. līdz 1909. gadam celtā Glāzgovas Mākslas skolas ēka. Vikikrātuvē par šo tēmu ir pieejami multivides faili. Skatīt: Čārlzs Renī Makintošs. Encyclopædia Britannica ieraksts (angliski)