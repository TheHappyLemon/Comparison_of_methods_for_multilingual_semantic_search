"Rokijs 2" (angļu: Rocky II) ir 1979. gada ASV sporta drāmas filma, kuras režisors ir Džons Evildsens. Galveno lomu atveido Silvestrs Stallone, kurš ir arī scenārija autors. Pēc cīņas, kurā tikai pēc punktiem ar minimālu pārsvaru tiesneši par uzvarētāju paziņo Apollo, gan Rokijs, gan Apollo ir guvuši nopietnas traumas, Rokija acs ir nopietni savainota. Apollo ir nikns par tik nepārliecinošu uzvaru, un, lai arī pats nesen teica, ka revanša mača nebūs, nu izaicina Rokiju uz revanšu, Rokijs atsakās. Abus ar ātrajiem aizved uz slimnīcu. Slimnīcā Rokijs atnāk pie Apollo uz palātu. Uz Rokija jautājumu, vai Apollo mača laikā ir cīnījies ar pilnu atdevi, Apollo atbild "Jā!". Kad Rokijs iznāk no slimnīcas, viņš nolemj kārt boksa cimdus vadzī un pievērsties mierīgai dzīvei kopā ar Adrianu, ar kuru drīz apprecas. Taču Apollo pēc tik nepārliecinošas uzvaras tiek kritizēts no visām pusēm, tāpēc dara visu, lai Rokijs piekrīt revanša mačam. Rokija nopelnītā nauda ātri tiek iztērēta un nu Rokijam ir jāizvēlas, dzīvot nabadzībā vai arī doties ringā pretī Apollo, riskējot pazaudēt savu redzi. Rokijs nolemj meklēt darbu, taču sēdošu darbu ofisā viņš nevar dabūt dēļ sliktas izglītības, viņam piedāvā tikai fizisku darbu. Rokijs iekārtojās darbā par krāvēju, taču praktiski uzreiz viņu atlaiž dēļ štatu samazināšanas. Rokijs strādā pie sava bijušā boksa trenera Mikija par palīgu. Rokijs nopietni apsver iespēju atgriezties boksā. Adriana, baidoties par vīra veselību, negrib, lai Rokijs cīnās, tāpēc dēļ problēmām privātajā dzīvē Rokijam ar treniņiem nesekmējās. Adriana ir stāvoklī un uz nervu pamata viņai ne tikai sākās priekšlaicīgās dzemdības, bet arī pati iekrīt komā. Rokijs visu šo laiku pavada pie sievas, par boksu pat nedomājot. Pa šo laiku Rokijs pat uzlabo savu lasītprasmi, lasot stāstus savai komā esošai sievai. Kad bērns piedzimst un Adriana atgūstās no komas, viņa pasaka Rokijam, ka grib tikai vienu — lai viņš uzvar. Tagad, sievas uzmundrināts, Rokijs ar entuziasmu uzsāk smagus treniņus un atgūst labu fizisko formu. Revanša mačā krietni veiklākais un tehniskākais Apollo pārņem iniciatīvu un izvirzās vadībā pa punktiem, tomēr Rokija izturība un gribasspēks notur viņu uz kājām. Mačs atkal ilgst 15 raundus un tā izskaņā gan Rokijs, gan Apollo nokrīt bez spēka, taču Apollo paliek uz grīdas, bet Rokijs pie tiesneša saukļa "9!" atrod pēdējos spēkus un pieceļas. Nu viņš ir jaunais pasaules čempions smagajā svarā. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)