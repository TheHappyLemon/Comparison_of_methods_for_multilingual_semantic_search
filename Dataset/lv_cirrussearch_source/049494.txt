Vana Sjui (ķīniešu: 王旭 piņjiņs: Wáng Xù; dzimusi 1985. gada 27. septembrī) ir bijusī ķīniešu brīvā stila cīkstone, 2004. gada vasaras olimpisko spēļu čempione. Vana Sjui dzimusi 1985. gadā Pekinā. Astoņi gadu vecumā viņa iestājās sporta skolā, kur nodarbojās ar džudo. Jau 13 gadu vecumā iekļuva Pekinas cīņas sporta izlasē. 2001. gadā Vana kļuva par Āzijas čempioni. 2002. gada pasaules čempionātā izcīnīja sudraba medaļu, bet gadu vēlāk — bronzas medaļu. Vana Sjui piedalījās 2004. gada olimpiskajās spēlēs Atēnās, kur finālā ar rezultātu 7-2 pieveica Krievijas cīkstoni Guzeli Manjurovu. Viņa bija pirmā ķīniešu cīkstone — olimpiskā čempione. 2006. gadā viņa uzvarēja Āzijas spēlēs. 2007. gadā izcīnīja sudraba medaļas Āzijas čempionātā un pasaules kausā, bet pasaules čempionātā ieņēma piekto vietu. «XU WANG» (angļu). olympic.org. Skatīts: 2019-06-14. Olympedia profils (angliski) FILA profils (angliski)