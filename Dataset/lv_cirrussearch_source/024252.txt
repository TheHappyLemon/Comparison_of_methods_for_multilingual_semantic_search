Čerkasi (ukraiņu: Черкаси) ir pilsēta Ukrainas vidusdaļā, Čerkasu apgabala centrs. Izvietojusies apgabala austrumdaļā, Dņepras (Kremenčukas ūdenskrātuves) labajā krastā 190 km no valsts galvaspilsētas Kijivas. Čerkasu rajona centrs. Pilsēta administratīvi iedalās divos rajonos. Pilsētas padomei pakļauts Oršanecas ciemats. Lai arī apdzīvotas vietas tagadējās pilsētas vietā bijušas arī senāk, par Čerkasu dibināšanas gadu uzskata 1284. gadu. Pilsētas nosaukums, domājams, cēlies no eksoetnonīma «čerkasi», kā tatāri saukuši kazakus, vai arī čerkesiem, kas uz šejieni pārcēlušies no Kurskas kņazistes un nodibinājuši šeit cietoksni. Pirmoreiz vēsturiskos dokumentos minēta jau kā pilsēta 1305. gadā Hustiņas hronikā. Kopš 1360. gada piederējusi Lietuvas lielkņazistei. 16. gadsimtā Čerkasi kļuva par vienu no kazaku sociālā slāņa veidošanās centriem. Pirmo Zaporižjas Seču Horticjas salā izveidoja bijušais Čerkasu kazaku stārasts Dmitro Baida-Višņeveckis. Pēc Ļubļinas ūnijas noslēgšanas 1569. gadā Čerkasi pārgāja Polijas sastāvā. 1625. gadā Čerkasos tika izveidots pirmais regulārais kazaku pulks un 16.—17. gadsimta Krievijas dokumentos par čerkasiem dēvēja visus ukraiņus. 1791. gadā Čerkasiem piešķīra Magdeburgas tiesības. No 1793. gada Krievijas Impērijas sastāvā, kur ir apriņķa centrs. 19. gadsimta otrajā pusē sākas strauja pilsētas industriālā attīstība — rodas tabakas fabrika, mežrūpniecības, mašīnbūves, metālapstrādes un citi uzņēmumi. 1954. gadā pilsēta kļūst par jaunizveidotā Čerkasu apgabala centru. Andrijs Baumeisters (Андрій Олегович Баумейстер, 1970), filozofs. Moisejs Urickis (Моисей Соломонович Урицкий, 1873–1918), čekists. Склад адміністративно-територіальної одиниці. Черкаська область, м Черкаси Vikikrātuvē par šo tēmu ir pieejami multivides faili. Skatīt: Čerkasi. Encyclopædia Britannica raksts (angliski) Ukrainas Interneta enciklopēdijas raksts (angliski)