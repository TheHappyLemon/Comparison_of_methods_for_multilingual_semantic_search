Stīvens Džeimss Strāzburgs (angļu: Stephen James Strasburg; dzimis 1988. gada 20. jūlijā Sandjego, Kalifornijas štatā, ASV) ir profesionāls amerikāņu beisbolists, spēlē starta pičera pozīcijā, ASV beisbola izlases dalībnieks. Pašlaik (2012) pārstāv MLB klubu Vašingtonas "Nationals", kurā aizvadījis visu savu profesionāļa karjeru. 2009. gada MLB draftā viņu Vašingtonas "Nationals" izraudzījās ar kopējo pirmo kārtas numuru. 2009. gada 17. augustā viņš ar "Nationals" parakstīja 30,2 miljonus ASV dolāru vērtu līgumu, tas tika izdarīts vienīgi 77 sekundes pirms līguma parakstīšanas termiņa beigām. Līguma summa bija rekordliela, tika pārspēts Marks Priors, kurš 2001. gadā parakstīja 10,5 miljonus ASV dolāru vērtu līgumu. MLB līgā viņš debitēja 2010. gada 8. jūnijā pret Pitsburgas "Pirates". 2010. gada augustā viņam tika atklāts elkoņa kaula saites plīsums, pēc operācijas viņš iziet 12—18 mēnešus ilgu rehabilitācijas procesu. Piedalījās 2008. gada Vasaras Olimpiskajās spēlēs, kur ASV izlases sastāvā izcīnīja bronzas medaļu. It's a Deal: Strasburg, Nationals Agree Vikikrātuvē par šo tēmu ir pieejami multivides faili. Skatīt: Stīvens Strāzburgs. MLB profils (angliski) ESPN profils (angliski) Baseball-Reference profils (angliski)