Gruzijas kara ceļš (gruzīnu: საქართველოს სამხედრო გზა, krievu: Военно-Грузинская дорога, osetīnu: Арвыкомы фӕндаг) ir vēsturisks nosaukums militārajam ceļam pāri Lielā Kaukāza grēdai, kas kopš 19. gadsimta sākuma savienoja Vladikaukāza (Ziemeļosetija) un Tbilisi (Gruzija) pilsētas. Gruzijas kara ceļš ir viens no galvenajiem transporta ceļiem, kas savieno Krieviju ne tikai ar Gruziju, bet arī ar Armēniju, kuru Azerbaidžāna bloķē austrumu virzienā, jo Karabahas konflikts joprojām nav atrisināts. Gruzijas ceļu savienojums ar Krieviju gar Melnās jūras piekrasti (caur Adleru uz Sočiem) ir slēgts sakarā ar neatrisināto situāciju starp Gruziju un Krieviju attiecībā uz Abhāzijas republiku. 1910.–1914. gadā pa Gruzijas kara ceļu no Vladikaukāza līdz Tbilisi bija plānots izbūvēt 202 km garu tramvaja līniju, taču projekts netika īstenots Pirmā pasaules kara sākuma un tam sekojošā Krievijas Impērijas sabrukuma dēļ. Vikikrātuvē par šo tēmu ir pieejami multivides faili. Skatīt: Gruzijas kara ceļš. Krievijas Lielās enciklopēdijas raksts (krieviski)