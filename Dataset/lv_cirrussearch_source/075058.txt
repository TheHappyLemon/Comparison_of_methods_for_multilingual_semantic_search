Didjē Dešāns (franču: Didier Deschamps; dzimis 1968. gada 15. oktobrī Baijonnā, Francijā) ir basku tautības Francijas futbola treneris un bijušais futbolists, bijis Francijas futbola izlases spēlētājs un kapteinis. Būdams izlases kapteinis, viņš ir uzvarējis 1998. gada Pasaules kausa finālturnīrā un 2000. gada Eiropas čempionātā. Pēc spēlētāja karjeras beigām kļuvis par treneri, kopš 2012. gada trenē Francijas izlasi. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. Profesionāla futbolista karjeru sācis klubā FC Nantes. 1989. gadā pārgāja uz Marseille, ar ko divreiz kļuva par Francijas čempionu un 1993. gadā uzvarēja UEFA Čempionu līgā. No 1994. līdz 1999. gadam spēlēja Itālijas A sērijas kluba Turīnas "Juventus" sastāvā. Ar šo klubu otrreiz kļuva par Čempionu līgas uzvarētāju (1996. gadā), izcīnīja trīs Itālijas čempiona titulus, vienreiz uzvarēja Itālijas kausa izcīņā, kā arī ieguva vairākas citas trofejas. 1999.—2000. gada sezonu aizvadīja Anglijas Premjerlīgas vienībā Chelsea, izcīnot uzvaru FA kausā. Karjeras noslēgumā pārstāvēja Spānijas klubu Valencia. Karjeru beidza 2001. gadā, 32 gadu vecumā. Francijas futbola izlasē debitēja 1989. gada 29. aprīlī spēlē pret Dienvidslāviju. Pirmos vārtus izlases labā guva 1989. gada 11. oktobrī pret Skotijas izlasi. Kopš 1996. gada pastāvīgi pildīja komandas kapteiņa pienākumus. Izlases sastāvā kļuvis par 1998. gada FIFA Pasaules kausa uzvarētāju un trīsreiz piedalījies Eiropas čempionāta finālturnīros (1992, 1996, 2000). 2000. gadā kļuvis par Eiropas čempionu. Kopā izlases rindās aizvadījis 103 spēles un guvis četrus vārtus. Pēc spēlētāja karjeras beigām kļuvis par treneri. 2001. gadā tika apstiprināts par Francijas 1. līgas kluba AS Monaco galveno treneri. 2003. gadā ar šo klubu uzvarēja Francijas līgas kausa izcīņā, 2004. gadā sasniedza UEFA Čempionu līgas finālu. 2005. gada septembrī pēc neveiksmīga sezonas sākuma un domstarpībām ar kluba vadību atkāpās no amata. 2006. gada jūlijā kļuva par Turīnas "Juventus" galveno treneri, stājoties amatā Fabio Kapello vietā. 2006.—2007. gada sezonu Juventus aizvadīja B sērijā, un Dešāns palīdzēja komandai uzvarēt līgā un kvalificēties A sērijai. Tomēr sezonas beigās viņš klubu atstāja. 2009. gada maijā tika iecelts par Francijas kluba Marseille galveno treneri. Šī kluba vadībā Dešāns 2010. gadā izcīnīja uzvaru Ligue 1, trīs reizes uzvarēja Francijas līgas kausā un divreiz ieguva Francijas superkausu (Trophée des Champions). 2012. gada 8. jūlijā Dešāns tika apstiprināts par Francijas futbola izlases galveno treneri. 2014. gada FIFA Pasaules kausā izlase Dešāna vadībā sasniedza ceturtdaļfinālu, kurā piekāpās nākamajiem čempioniem Vācijai. 2016. gada Eiropas čempionātā iekļuva finālā, kurā zaudēja Portugālei. 2017. gada oktobrī pagarināja līgumu ar izlasi līdz 2020. gadam. Marseille Francijas 1. divīzija: 1989–90, 1991–92 UEFA Čempionu līga: 1992–93 Juventus Itālijas Serie A: 1994–95, 1996–97, 1997–98 Coppa Italia: 1994–95 Supercoppa Italiana: 1995, 1997 UEFA Čempionu līga: 1995–96 Starpkontinentālais kauss: 1996 UEFA Superkauss: 1996 UEFA Intertoto kauss: 1999 Chelsea FA kauss: 1999–2000 Francija FIFA Pasaules kauss: 1998 Eiropas čempionāts futbolā: 2000 Individuālie sasniegumi Francijas gada futbolists: 1989 FIFA 100 Monaco Coupe de la Ligue: 2002–03 Juventus Itālijas Serie B: 2006–07 Marseille Francijas Ligue 1: 2009–10 Coupe de la Ligue: 2009–10, 2010–11, 2011–12 Trophée des Champions: 2010, 2011 Francija FIFA Pasaules kauss: 2018 Individuālie sasniegumi Francijas Ligue 1 gada labākais treneris: 2004 FIFA gada labākais treneris: 2018 «Didier Deschamps - national football team player». eu-football.info (angļu). Skatīts: 2018. gada 17. jūnijā. «Dešāns piekritis kļūt par Francijas izlases galveno treneri». Sportacentrs.com. 2012. gada 8. jūlijā. Skatīts: 2018. gada 17. jūnijā. «Dešāns pagarinājis līgumu par Francijas futbola izlases trenēšanu». Diena.lv. 2017. gada 31. oktobrī. Skatīts: 2018. gada 17. jūnijā. Vikikrātuvē par šo tēmu ir pieejami multivides faili. Skatīt: Didjē Dešāns. Munzüger Sport profils (vāciski) WorldFootball profils (angliski) Soccerbase spēlētāja profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)