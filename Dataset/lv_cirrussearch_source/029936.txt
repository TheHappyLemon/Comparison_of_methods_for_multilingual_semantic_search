Real Sporting de Gijón, S.A.D., biežāk zināms kā Hihonas "Sporting", ir Spānijas futbola klubs no Hihonas Astūrijā. Klubs ir dibināts 1905. gada 1. jūlijā, pašlaik spēlē Spānijas futbola čempionāta Otrajā divīzijā. Savas mājas spēles komanda aizvada El Molinón stadionā, kas ir vecākais futbola stadions Spānijā. Klubs tika dibināts 1905. gadā ar nosaukumu "Sporting Gijonés". Par kluba pirmo prezidentu kļuva Anselmo Lopess. 1912. gadā Spānijas karalis Alfonso XIII apstiprināja Kroņa patronāžu pār klubu, iekļaujot nosaukumā vārdu "Real" (Karaliskais). Līdz ar to pilns kluba nosaukums bija "Real Sporting Club Gijonés". Arī kluba emblēmā parādījās kronis. 1916. gadā kluba nosaukums tika mainīts uz pašreizējo "Real Sporting de Gijón". No 1941. līdz 1970. gadam Spānijā likums aizliedza lietot svešvalodu vārdus futbola klubu nosaukumos, tajā laikā kluba oficiālais nosaukums bija "Real Gijón". 1944. gadā klubs uzvarēja Spānijas futbola čempionāta Otrajā divīzijā un pirmoreiz tā vēsturē ieguva tiesības spēlēt Pirmajā divīzijā. Lielāko panākumu komada izcīnīja 1978.-1979. gada sezonā, kad kļuva par Spānijas vicečempioniem. 80. gados klubs divas reizes kvalificējās Spānijas Karaļa kausa finālam, taču abas reizes finālā piekāpās. Savas pastāvēšanas laikā "Sporting" ir 6 reizes kvalificējies UEFA kausam, pēdējo reizi 1991.-1992. gada sezonā. Spānijas čempionāta Pirmā divīzija (La Liga) Vicečempioni (1): 1978–79 Otrā divīzija Čempioni (5): 1943–44, 1950–51, 1956–57, 1969–70, 1976–77 Vicečempioni (4): 1929–30, 1963–64 (I grupā), 1966–67 (I grupā), 2014–15 Spānijas Karaļa kauss Finālisti (2): 1980–81, 1981–82 1911-1920 Arhivēts 2015-08-18 Wayback Machine vietnē. (spāņu) Vēsture kluba oficiālajā vietnē 1941-1950 Arhivēts 2015-08-18 Wayback Machine vietnē. (spāņu)Vēsture kluba oficiālajā vietnē Palmares Arhivēts 2015-08-18 Wayback Machine vietnē. (spāņu) Sasniegumi kluba oficiālajā vietnē Oficiālā kluba vietne (spāņu)