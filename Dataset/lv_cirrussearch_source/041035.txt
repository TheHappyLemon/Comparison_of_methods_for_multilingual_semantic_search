Megana, Saseksas hercogiene (angļu: Meghan, Duchess of Sussex), īstajā vārdā Reičela Megana Mārkla (angļu: Rachel Meghan Markle, dzimusi 1981. gada 4. augustā) ir amerikāņu aktrise, kura 2018. gada 19. maijā kļuva par Britu karaliskās ģimenes locekli, apprecoties ar princi Hariju. Mārkla dzimusi un augusi Losandželosā, Kalifornijā. 2003. gadā viņa absolvējusi Ziemeļrietumu Universitāti, apgūstot aktiermākslu un starptautiskās attiecības, kam sekoja nelielas lomas vairākos ASV televīziju seriālos. No 2011. līdz 2017. gadam viņa atveidoja Reičelu Zeinu seriālā "Ģēnijs uzvalkā" (Suits). Mārkla ir piedalījusies filmās "Atceries mani" (Remember Me) un "Neciešamie bosi" (Horrible Bosses). 2017. gadā viņa saderinājās ar princi Hariju un paziņoja, ka pārtrauks savu aktrises karjeru un vairāk pievērsīsies labdarībai. 2018. gada 19. maijā viņa apprecējās ar princi Hariju un kļuva par Saseksas hercogieni. IMDb profils (angliski) AllMovie profils (angliski)