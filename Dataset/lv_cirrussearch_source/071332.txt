Antons Dudčenko (ukraiņu: Антон Романович Дудченко; dzimis 1996. gada 17. decembrī Sumu apgabalā) ir Ukrainas biatlonists. Dudčenko sāka trenēties biatlonā sešu gadu vecumā. 2015.—2016. gada sezonā sāka startēt IBU kausā junioriem. 2016. gada martā debitēja IBU kausā pieaugušajiem. 2016. gada Eiropas čempionātā junioriem Pokļukā izcīnīja divas medaļas — sudrabu individuālajā distancē un bronzu iedzīšanā. Nākamajā sezonā Lencerheidē Dudčenko izcīnīja savu pirmo uzvaru IBU junioru kausa izcīņā. 2017. gada Eiropas čempionātā junioriem ieguva divas bronzas godlagas — sprintā un iedzīšanā. 2016.—2017. gada sezonas IBU junioru kausa kopvērtējumā ieguva otro vietu. No 2017. līdz 2019. gadam Dudčenko bija Ukrainas IBU kausa komandas sastāvā. Viņa labākais rezultāts bija astotā vieta 20 kilometru individuālajā distancē Obertilliahā 2018. gada decembrī. Pasaules kausa sacensībās debitēja 2019. gada 1. decembrī Estešundā ar 51. vietu sprintā. Nākamajā posmā Hohfilcenē ieguva pirmos punktus Pasaules kausa ieskaitē, ieņemot 28. vietu sprintā. Savā pirmajā Pasaules čempionātā 2020. gadā Antholcā sprintā un iedzīšanā ieņēma 60. vietu, bet 20 km individuālajā distancē ierindojās 68. vietā. 2021. gada janvārī Pasaules kausa posmā Antholcā sasniedza labāko rezultātu karjerā, izcīnot piekto vietu individuālajā distancē. 2021. gada Pasaules čempionātā Pokļukā ieguva 5. vietu stafetē, veicot pēdējo posmu. 2022. gada ziemas olimpiskajās spēlēs labāko individuālo rezultātu sasniedza iedzīšanā, ieņemot 23. vietu. Startēja arī stafetē, kurā Ukrainas komanda ieguva 9. vietu. 2022.—2023. gada Pasaules kausa sezonā Dudčenko piecas reizes iekļuva labāko divdesmitniekā un kopvērtējumā sasniedza savu līdz šim labāko rezultātu — 35. vietu. 2023. gada Eiropas čempionātā Lencerheidē izcīnīja sudraba medaļu 20 km individuālajā distancē, piekāpjoties tikai norvēģim Endrem Stremsheimam. 2023. gada Pasaules čempionātā Oberhofā augstākais rezultāts bija 20. vieta iedzīšanā, kvalificējās arī distancei ar kopēju startu, kurā ieņēma 25. vietu. «Антон Дудченко: Хочу, щоб мене запам'ятали, як хорошого спортсмена...». biathlon.com.ua (ukraiņu). 2018. gada 15. jūnijs. Skatīts: 2024. gada 14. februārī. «IBU Junior Cup: Anton Dudchenko and Julia Simon Win Individuals». biathlonworld.com (angļu). 2016. gada 10. decembris. Skatīts: 2024. gada 14. februārī. «Junior Cup Total Score Points». biathlonworld.com (angļu). Skatīts: 2024. gada 14. februārī. «Антхольц-2021. Результати чоловічої індивідуальної гонки». biathlon.com.ua (ukraiņu). 2021. gada 22. janvārī. Skatīts: 2024. gada 14. februārī. «Spark and Stroemsheim win opening Individuals in Lenzerheide». biathlonworld.com (angļu). 2023. gada 25. janvāris. Skatīts: 2024. gada 14. februārī. Vikikrātuvē par šo tēmu ir pieejami multivides faili. Skatīt: Antons Dudčenko. Olympedia profils (angliski) IBU profils (angliski) biathlon.com.ua profils (ukrainiski)