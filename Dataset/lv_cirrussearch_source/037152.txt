Teodors Lihtenheins (vācu: Theodor Lichtenhein; 1829. gadā Kēnigsberga — 1874. gada 19. maijs Čikāga) bija Vācijas un ASV šahists. Piedzimis Austrumprūsijā. Šahu iemācījies spēlēt divpadsmit gadu vecumā, bet jau pēc sešiem gadiem kļuvis par Kēnigsbergas šaha kluba prezidentu. Studējis medicīnu, vēlāk iestājies dienestā Prūsijas armijā. 1851. gada novembrī ieradies ASV un nodarbojies ar tirdzniecību. 1856. gadā iestājies Ņujorkas šaha klubā un ātri kļuvis par vienu no tā vadošajiem biedriem. 1857. gadā 1. ASV šaha kongresā Ņujorkā ierindojies 3. vietā, uzvarot pirmajā kārtā toreizējo ASV šaha čempionu Čārlzu Henriju Stenliju ar 3:2, otrajā kārtā pieveicot Frederiku Perēnu ar 3:0, pusfinālā piekāpjoties Polam Morfijam ar ½:3½, un uzvarot Bendžaminu Rafaelu mačā par 3. vietu ar 3:0. 1858. gadā ticis ievēlēts par Ņujorkas šaha kluba prezidentu. 1860. gadu sākumā nospēlējis dažus mačus ar Ņujorkas vadošajiem šahistiem. Amerikas pilsoņu kara laikā cīnījies Ziemeļu pusē. Bijis majors 58. Ņujorkas brīvprātīgo pulkā, kā arī žurnāla Frank Leslie's Illustrated Newspaper korespondents. 1st American Chess Congress (1857) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)