Adisabeba (amharu: አዲስ አበባ, Āddīs Ābebā — ‘jaunais zieds’) vai Finfinne (oromiešu: Finfinne) ir Etiopijas lielākā pilsēta un galvaspilsēta. Tā atrodas valsts centrālajā daļā. Adisabeba ir priviliģētā pilsēta, kas ir pirmā līmeņa Etiopijas administratīvā iedalījuma vienība. No visām pusēm ieskauj Oromijas kiliks. Adisabeba ir arī Āfrikas Savienības un ANO Āfrikas ekonomiskās komisijas galvenās mītnes vieta. 2015. gadā Adisabebā dzīvoja 3,2 miljoni iedzīvotāju, galvenokārt amhari (48,2%), oromo (19,2%), guragi (17,5%) un tigraji (7,6%). Reliģija — kristieši (monofizīti) (82%), musulmaņi (12,7%). Pilsētu 1886. gadā pēc sievas Taitu Betulas lūguma dibināja Etiopijas impērijas valdnieks Meneliks II. Otrajā Itālijas-Etiopijas karā 1936. gadā Adisabebu okupēja fašistiskās Itālijas karaspēks. 1941. gada 5. maijā etiopieši ar Apvienotās Karalistes atbalstu atjaunoja imperatora varu. Adisabeba atrodas 2355 m virs jūras līmeņa. Līdz ar to tā ir viena no visaugstāk esošajām valstu galvaspilsētām pasaulē. Adisabebā dzimuši: Meserata Defara (Meseret Defar, 1983) — skrējēja; Vilfrēds Tezigers (Wilfred Thesiger, 1910—2003) — ceļotājs; Girma Volde-Giorgiss (Girma Wolde-Giorgis, 1924) — politiķis. Vikikrātuvē par šo tēmu ir pieejami multivides faili. Skatīt: Adisabeba. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Pareizticīgo enciklopēdijas raksts (krieviski)