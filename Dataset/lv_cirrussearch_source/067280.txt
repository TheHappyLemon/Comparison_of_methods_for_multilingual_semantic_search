Andrijs Jermaks (ukraiņu: Андрій Єрмак; dzimis 1971. gada 21. novembrī Kijivā, Ukrainas PSR, PSRS) ir Ukrainas valstsvīrs un politiķis, jurists un filmu producents. Ukrainas prezidenta biroja vadītājs no 2020. gada 11. februāra. 1995. gadā absolvējis Kijivas Tarasa Ševčenko Universitātes Starptautisko attiecību institūtu un ieguvis maģistra grādu starptautiskajās privāttiesībās un angļu valodas tulkotāja diplomu. Tajā pašā gadā viņš saņēma sertifikātu par tiesībām praktizēt jurisprudencē. 2019. gada 21. maijā Ukrainas prezidents Volodimirs Zelenskis iecēla Jermaku par Ukrainas prezidenta palīgu. Šajā amatā viņš pārraudzīja ārpolitiku un starptautiskās attiecības: sarunas ar Krieviju, ASV un galvenajām Eiropas valstīm, aktīvi iesaistījās apmaiņas jautājumā, lai organizētu LTR un DTR ieslodzīto atgriešanos mājās, kā arī pavadīja Ukrainas prezidentu gandrīz visos viņa ārvalstu darba braucienos. 2020. gada 11. februārī tika iecelts par Ukrainas prezidenta biroja vadītāju. 2022. gada 10. oktobrī Andrijs Jermaks teica, ka Krievijas raķešu triecieni pa Ukrainas pilsētām ir signāls civilizētajai pasaulei, ka "Krievijas jautājums" ir jārisina ar spēku. «Анти-Богдан. Кто такой и откуда взялся новый глава ОПУ Андрей Ермак». Украинская правда (krievu). Skatīts: 2023-06-07. Reuters. «Ukraine presidential aide: 'Russian question must be solved by force'». Reuters (angļu), 2022-10-10. Skatīts: 2023-06-07.