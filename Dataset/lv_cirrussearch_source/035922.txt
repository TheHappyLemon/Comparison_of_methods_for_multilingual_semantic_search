Vadims Zvjagincevs (krievu: Вадим Викторович Звягинцев; dzimis 1976. gada 18. augustā Maskavā) ir Krievijas starptautiskais lielmeistars šahā (1994). Trīspadsmit gadu vecumā kļuvis par šaha trenera Marka Dvorecka audzēkni. 1992. gadā Rimavska Sobotā uzvarējis Eiropas jauniešu šaha čempionātā U16 vecuma grupā, kā arī kopā ar Pjotru Svidleru dalījis 1.-2. vietu Neatkarīgo Valstu Sadraudzības junioru šaha čempionātā U18 vecuma grupā. Vēlākajos gados uzvarējis starptautiskajos šaha turnīros Reikjavikā (1994), Pamplonā (1995), Kalkutā (1997), Milana Vidmara memoriālā (1997), Esenē (1999, 2000). Par panākumiem turnīros FIDE 1993. gadā Zvjagincevam piešķīrusi starptautiskā meistara (IM), bet 1994. gadā - starptautiskā lielmeistara (GM) nosaukumu. Četras reizes piedalījies Pasaules šaha čempionātos pēc izslēgšanas sistēmas, kuros 1997. gadā 4. kārtā zaudējis Aleksejam Drejevam, 1999. gadā 4. kārtā zaudējis Judītei Polgārai, 2001. gadā 3. kārtā zaudējis Maiklam Adamsam, bet 2004. gadā 3. kārtā zaudējis Mihailam Krasenkovam. Trīs reizes piedalījies arī Pasaules šaha kausa izcīņā pēc izslēgšanas sistēmas, kurā divas reizes izstājies 1. kārtā (2005, 2013), bet 2007. gadā izstājies 2. kārtā. 2021. gada novembrī Rīgā ierindojies 45. vietā 2021. gada "FIDE Chess.com Grand Swiss" turnīrā. Pārstāvējis Krievijas komandu lielākajos komandu šaha turnīros: Pasaules šaha olimpiādēs piedalījies 3 reizes (1994, 1998, 2004). Komandu vērtējumā izcīnījis zelta (1998), sudraba (2004) un bronzas (1994) medaļas; Eiropas komandu šaha čempionātā piedalījies 1997. gadā un gan komandu, gan individuālajā vērtējumā izcīnījis sudraba medaļas; Pasaules komandu šaha čempionātā piedalījies 1997. gadā un gan komandu, gan individuālajā vērtējumā izcīnījis zelta medaļas. Beidzis Maskavas Valsts universitātes Ekonomikas fakultāti. «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2016. gada 19. oktobrī. 1999 FIDE Knockout Matches 2001-02 FIDE Knockout Matches «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2016. gada 19. oktobrī. 2005 World Cup «2007 World Cup». Arhivēts no oriģināla, laiks: 2013. gada 9. jūlijā. Skatīts: 2016. gada 19. oktobrī. «2013 World Cup». Arhivēts no oriģināla, laiks: 2016. gada 21. oktobrī. Skatīts: 2016. gada 19. oktobrī. 2021 FIDE Chess.com Grand Swiss OlimpBase :: Men's Chess Olympiads :: Vadim Zviagintsev OlimpBase :: European Men's Team Chess Championship :: Vadim Zviagintsev OlimpBase :: World Men's Team Chess Championship :: Vadim Zviagintsev Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)