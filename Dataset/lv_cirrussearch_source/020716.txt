Moody's Investors Service ir ASV finanšu pakalpojumu uzņēmums, kas darbojas kā kredītreitingu aģentūra. Ietilpst Moody's Corporation grupā. Dibināts 1909. gadā. Galvenais birojs atrodas Ņujorkā. 1909. gadā finanšu analītiķis Džons Mūdijs (John Moody) izveidoja uzņēmumu Moody's Analyses Publishing Company, kas analizēja un sastādīja akciju, saistību un obligāciju reitingus. Sākotnēji tika analizēti vienīgi dzelzceļa uzņēmumi, bet 1913. gadā uzņēmumu loks paplašināts arī citas nozarēs. 1914. gadā dibināta kapitālsabiedrība Moody's Investors Service. 1924. gadā Moody's reitingi pārklāja gandrīz 100 % ASV saistību tirgu. 1970. gados Moody's reitingi tika paplašināti arī uz vērtspapīriem un banku depozītiem. 2007. gada augustā Moody's atdalīja nereitingu biznesu uzņēmumā Moody's Analytics. Kredītreitingu bizness turpināja darboties kā uzņēmums Moody's Investors Service, bet abus pārvaldīja Moody's Corporation, kuras akcijas tika kotētas publiski. Moody's publisko kredītreitingus gan publiskiem, gan privātiem uzņēmumiem, kā arī valstīm kopumā. Kredītreitingi tiek sastādīti gan ilgtermiņam gan īstermiņam. Ilgtermiņa kredītreitingi rāda aizņēmēja spēju laikā pildīt savas kredītsaistības. Moody's uzņēmumu reitingi variē no Aaa līdz C. Investīciju šķira (Investment Grade): Aaa: aizņēmējam ir ļoti augsta spēja maksāt aizdevuma procentus un atdot kredītus; Aa: augsta kvalitāte ar ļoti zemu kredīta risku: Aa1 Aa2 Aa3 A: aizņēmējam ir augsta spēja pildīt finanšu saistības, bet tas ir vairāk pakļauts ekonomiskā stāvokļa izmaiņām nekā augstākās kategorijas: A1 A2 A3 Baa: aizņēmējam ir vidējs kredītrisks ar dažiem spekulatīviem elementiem: Baa1 Baa2 Baa3 Spakulatīvā šķira (Speculative Grade): Ba: aizņēmējam ir spekulatīvi elementi un nopietns kredītrisks: Ba1 Ba2 Ba3 B: tiek vērtēts kā spekulatīvs ar augstu kredītrisku: B1 B2 B3 Caa: tiek vērtēts kā sliktas kvalitātes ar ļoti augstu kredītrisku: Caa1: Caa2: Caa3: Ca: tiek vērtēts kā ļoti spekulatīvs, tuvu defoltam, bet ir vēl kāda iespēja atgūt kapitālu un procentus; C: tiek vērtēts kā zemas kvalitātes, parasti defoltā, ar zemu iespēju atgūt kapitālu vai procentus. Prime-1: aizņēmēja spēja izpildīt tā finanšu saistības ir stingra; Prime-2: aizņēmēja spēja izpildīt tā finanšu saistības ir augsta; Prime-3: aizņēmēja spēja izpildīt tā finanšu saistības ir apmierinoša; Not Prime: nevar iekļaut nevienā prime kategorijā. Nozīmīgāko kredītreitingu aģentūru salīdzinājums: Moody's History: A Century of Market Leadership Moody's reitingi Arhivēts 2013. gada 30. septembrī, Wayback Machine vietnē. Moody's grupas vietne