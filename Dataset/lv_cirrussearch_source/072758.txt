Citronliāna (Schizandra chinensis) ir citronliānu dzimtas krūms vai liāna ar pārkoksnētu, apmēram 2 cm resnu un 8—15 m garu stumbru. Lapas pretējas, apaļas, nosmailotas ar veselām malām. Augs divmājnieks. Ziedi balti, vaskveida, pa vienam, ar 1—4 cm garu sarkanīgu kātu. Ķekarā attīstās 10—40 melnsarkanas ogas, kurās ir 1 (retāk 2) iedzeltenbrūna, plakana, nierveida sēkla. Sēklām, lapām un mizai ir specifiska garša un citrona smarža. Zied maija beigās, jūnijā. Augļi nogatavojas septembrī, oktobrī. Citronliāna - Populārā medicīnas enciklopēdija (latviski)