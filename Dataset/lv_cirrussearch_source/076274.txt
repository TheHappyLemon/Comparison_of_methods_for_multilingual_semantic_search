Ronalds Glens Deiviss (angļu: Ronald Glen Davis; dzimis 1986. gada 1. janvārī Batonrūžā, Luiziānas štatā, ASV) ir amerikāņu basketbolists, spēlē spēka uzbrucēja pozīcijā. Pašlaik (2014) pārstāv NBA klubu Losandželosas "Clippers". Pirms karjeras NBA viņš spēlēja NCAA, kur pārstāvēja Luiziānas štata universitātes (LSU) basketbola komandu "Tigers". 2007. gada NBA draftā viņu izraudzījās Sietlas "SuperSonics" ar kopējo 35. numuru otrajā drafta izvēles kārtā. 2007. gada 20. martā G. Deiviss sasauca preses konferenci, kurā paziņoja par to, ka izlaidīs pēdēju gadu Luiziānas štata universitātē (LSU), jo piesakās NBA draftam. Viņš parakstīja līgumu ar aģentu Džonu Hamiltonu no Performance Sports Managament. G. Deivisu draftā izvēlējās Sietlas "Supersonics" ar kopējo 35. numuru, taču tūlīt pat kopā ar Reju Alenu tika aizmainīts uz "Celtics". Pretī Sietlas vienība saņēma Delonte Vestu, Volliju Sčerbiaku, kā arī Džefu Grīnu. Viņš piedalījās 2007. gada NBA Vasaras līgas mačos "Celtics" komandas sastāvā. Pēc Raiena Gomesa, Džeralda Grīna un Ala Džefersona aizmainīšanas G. Deivisam prognozēja visai pieklājīgu spēles laiku. Lai gan G. Deiviss ir spēka uzbrucējs, viņš prasmīgi spēj darboties arī centra spēlētāja pozīcijā. 2007. gada 12. decembrī, savā 20. mačā NBA, G. Deiviss izgāja Bostonas vienības pamatsastāvā pirmo reizi karjerā. Viņš aizvietoja savainoto pamatsastāva centra spēlētāju Kendriku Pērkinsu. Centra pozīciju gan ieņēma Kevins Gārnets, bet G. Deiviss darbojās sev ierastajā ampluā. Viņš pret Sakramento "Kings" guva 16 punktus un izcīnīja 9 atlēkušās bumbas. Veiksmīga spēle G. Deivisam bija arī 2008. gada 5. janvārī pret Detroitas "Pistons". Basketbolists guva 20 punktus, 16 no tiem ceturtajā ceturtdaļā. Tā paša gada 5. decembrī G. Deiviss tika pieķerts raudot kameru priekšā, kad Gārnets nosodīja rezervistus par slikto spēli, nespēdami nosargāt 25 punktu vadību. G. Deiviss vēlāk, runādams par incidentu, izteicās, ka tas nav nekas apkaunojošs. Arī komandas treners Doks Riverss pauda viedokli, ka nekas īpašs nav noticis. 2008. gadā kopā ar "Celtics" Deiviss izcīnīja NBA čempiontitulu. 2009. gada 21. martā basketbolists aizvadīja savu rezultatīvāko spēli karjerā, gūdams 24 punktus pret Memfisas "Grizzlies". 2008.—2009. gada sezonā viņš kopā ar Celtics nokļuva līdz konferences finālam, kur zaudēja Orlando "Magic". 2009. gada 10. augustā viņš parakstīja divu gadu līgumu ar "Celtics" par 6,5 miljoniem ASV dolāru. 2011. gadā pārgāja uz Orlando "Magic". 2014. gadā pārgāja uz Losandželosas "Clippers" komandu. Steve Bulpett, Big 3 minus an important two Arhivēts 2012. gada 6. oktobrī, Wayback Machine vietnē., Boston Herald, January 30, 2008. (angliski) Powe, Rondo answer call for Celtics; Heat's Wade, Haslem leave game, Associated Press, January 29, 2008. (angliski) «LSU's Glen Davis to enter NBA draft». Yahoo! Sports. 2007-03-20. Arhivēts no oriģināla, laiks: 2007-03-28. Skatīts: 2007-03-20. (angliski) «LSU's 'Big Baby' Davis going pro». Yahoo! Sports. 2007-03-20. Skatīts: 2007-03-20.[novecojusi saite] (angliski) Not Playing Nice: Powe, Davis Enjoying a Battle of the Bigs[novecojusi saite] Steve Bulpett, the Boston Herald, July 6, 2007 (angliski) Perkins says he injured toe when bed fell on it, AP, December 11, 2007 (angliski) Kendrick Perkins Versus His Bed[novecojusi saite] (angliski) Steve Bulpett, Baby, C’s hit home run, Boston Herald, December 13, 2007 (angliski) Davis has 16 points, nine rebounds to help Celtics beat Kings Arhivēts 2007. gada 16. decembrī, Wayback Machine vietnē., The Canadian Press (angliski) Steve Bulpett, Oh, Baby, what a win, Boston Herald, January 6, 2008 (angliski) Peter May, Baby shows off his mature side, The Boston Globe, January 6, 2008 (angliski) Frank Dell'Apa. «Taking shot at record start». The Boston Globe, December 8 2008. (angliski) «Celtics Re-sign Glen Davis». NBA.com. 2009-08-10. Skatīts: 2009-08-10. (angliski) Oficiālā mājaslapa NBA profils (angliski) Basketball Reference profils (angliski) ESPN profils (angliski) USA Basketball profils (angliski) LSU profils Arhivēts 2019. gada 22. augustā, Wayback Machine vietnē. (angliski)