Fīrera bunkurs (Führerbunker (palīdzība·info)) bija Berlīnes pazemes telpu kompleksa apzīmējums, kas atradās zem Reihskancelejas. Šis bunkurs bija pēdējais Ādolfa Hiltlera slēpnis pēdējo nacionālsociālisma režīma pastāvēšanas nedēļu laikā Berlīnē. Bunkurs bija fīrera štābs, kurā viņš un vēl citi nacistu vadoņi, tajā skaitā Jozefs Gebelss, izdarīja pašnāvību. Bunkurs atradās Reihskancelejas ziemeļaustrumos, piecus metrus zem zemes (četri metri dzelzsbetona un metrs zemes), tam bija trīsdesmit istabas (dažādas nozīmes telpas, no konferenču zāles līdz tualetei un ventilācijas kamerām), kas izvietotas divos līmeņos ar izejām galvenajā ēkā un avārijas izeju dārzā. Bunkura kopējā platība bija 250 m². Tas tika uzbūvēts divos etapos, 1936. un 1943. gadā. Pēc Otrā pasaules kara beigām Reihskancelejas ēka tika nojaukta, bet ieejas bunkurā uzspridzinātas un aizbērtas ar zemi. Rezerves izejas vietā mūsdienās atrodas autostāvvieta. Vikikrātuvē par šo tēmu ir pieejami multivides faili. Skatīt: Fīrera bunkurs. Koordinātas: 52°30′45″N 13°22′53″E﻿ / ﻿52.5125°N 13.3815°E﻿ / 52.5125; 13.3815