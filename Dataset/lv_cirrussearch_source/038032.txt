Migels Iljeskass Kordova (spāņu: Miguel Illescas Córdoba; dzimis 1965. gada 3. decembrī Barselonā) ir Spānijas starptautiskais lielmeistars šahā (1986). Divpadsmit gadu vecumā uzvarējis Katalonijas šaha čempionātā. No 1995. līdz 2010. gadam astoņas reizes uzvarējis Spānijas šaha čempionātos. Daudzu starptautisko šaha turnīru laureāts. 1987. gadā dalījis pirmo vietu turnīrā Laspalmasā. 1988. gadā uzvarējis turnīros Monpeljē un Laspalmasā. 1991. gadā bijis labākais šaha turnīrā Ovjedo un Pamplonā dalījis pirmo vietu ar Leonīdu Judasinu. 1992. gadā bijis otrais turnīrā Leonā (uzvarējis Boriss Guļko) un trešais turnīrā Halkidiki (Grieķija) aiz Vladimira Kramņika un Žoela Lotjē. 1993. gadā uzvarējis turnīrā Lisabonā un bijis otrais turnīrā Veikanzē (Nīderlande, uzvarējis Anatolijs Karpovs). 1995. gadā uzvarējis turnīrā Linaresā (Spānija). 1996. gadā turnīrā Madridē dalījis pirmo vietu ar Veselinu Topalovu. 1998. gadā dalījis pirmo vietu turnīrā Pamplonā ar Ulfu Andersonu. 2004. gadā atkal dalījis pirmo vietu turnīrā Pamplonā ar Emīlu Sutovski un Lūku Makšeinu. 1997. gadā Ņujorkā bijis viens no šaha datora Deep Blue bibliotēku sagatavotājs tā mačā pret toreizējo Pasaules šaha čempionu Gariju Kasparovu. 2000. gadā Londonā bijis Vladimira Kramņika sekundants mačā par Pasaules šaha čempiona nosaukumu pret Gariju Kasparovu. Pārstāvējis Spānijas komandu lielākajos komandu šaha turnīros: Pasaules šaha olimpiādēs piedalījies 12 reizes (1986-1990, 1994-1998, 2002-2008, 2012-2014). Individuālajā vērtējumā izcīnījis bronzas (2006)) medaļu; Eiropas komandu šaha čempionātos piedalījies 8 reizes (1999-2013). Par panākumiem turnīros FIDE 1985. gadā Iljeskasam piešķīrusi starptautiskā meistara (IM), bet 1986. gadā - starptautiskā lielmeistara (GM) nosaukumu. OlimpBase :: Men's Chess Olympiads :: Miguel Illescas Córdoba OlimpBase :: European Men's Team Chess Championship :: Miguel Illescas Córdoba Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)