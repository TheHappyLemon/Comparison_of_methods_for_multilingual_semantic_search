Sandis Valters (dzimis 1978. gada 31. augustā Rīgā) ir bijušais latviešu basketbolists, spēlēja uzbrūkoša aizsarga pozīcijā, bija Latvijas basketbola izlases dalībnieks. Deviņkārtējs Latvijas Basketbola līgas (LBL) čempions, pēc titulu skaita atpaliekot vienīgi no Kristapa Purņa (11 uzvaras). Profesionāļa karjeru sācis 1994. gadā BK Brocēni sastāvā, kur spēlējot S. Valters kļuva par pieckārtēju LBL čempionu, vēlāk čempiona titulu ieguvis arī ASK Rīgas, Rīgas VEF un BK Ventspils sastāvā. Spēlējis arī ārvalstu klubos: Vācijā, Ukrainā, Itālijā. Latvijas izlasē debitējis 1998. gada 17. februārī. Kopā ar Latvijas izlasi ir izcīnījis 14. vietu 2005. gada Eiropas čempionātā un 13. vietu 2007. gada Eiropas čempionātā. Komandā un valstvienībā spēlēja ar 10. numuru. Pēdējais pārstāvētais klubs bija BK Ventspils. Sanda brālis Kristaps Valters arī ir bijušais basketbolists un Latvijas izlases dalībnieks, savukārt tēvs Valdis Valters 1980. gados bija viens no Eiropas labākajiem basketbolistiem, pazīstams arī kā treneris, sporta organizators un komentētājs. Sandis bija precējies ar Katrīnu Valteri, laulībā dzimusi meita. Savukārt no attiecībām ar modeli Elīzu Kaurāti ir divi bērni. Pēc karjeras beigām dzīvo un strādā Floridā, ASV. Sandis Valters pievienojas VEF sportacentrs.com «Sandis Valters pievienojas BK "Ventspils"». bkventspils.lv. 2012. gada 19. septembrī. Arhivēts no oriģināla, laiks: 2012. gada 22. septembrī. Skatīts: 2012. gada 19. septembrī. «Sandis Valters atrāda ASV dzīves ainiņas; atpūšas ar bērniem». Jauns.lv (latviešu). Skatīts: 2019-03-09. Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Eirolīgas profils (angliski) RealGM Basketball profils (angliski) EuroBasket2007 profils (angliski)