Marija Stadņika (ukraiņu: Марія Василівна Стадник ; dzimusi 1988. gada 3. jūnijā) ir Azerbaidžānas, bijusī Ukrainas, cīkstone, 2008., 2012., 2016. un 2020. gada vasaras olimpisko spēļu medaļas ieguvēja, Azerbaidžānas Nopelniem bagāta sporta meistare. 2006. gadā Marija Stadņika, startējot zem Ukrainas karoga, uzvarēja Eiropas čempionātā Maskavā, bet tika diskvalificēta dopinga dēļ. 2007. gadā diskvalifikāciju atcēla, taču Ukrainā viņai teica, ka šajā olimpiskajā ciklā cīkstonēm svara kategorijā līdz 48 kg pirmais numurs būs Irina Merleni. Marijai tika atņemtas iespējas iekļūt Ukrainas olimpiskajā komandā, tādēļ viņa pieņēma Azerbaidžānas piedāvājumu. Rezultātā 2008. gada olimpiskajās spēlēs Marija Stadņika un Irina Merleni izcīnīja bronzas medaļas un apbalvošanas ceremonijā uz pjedestāla pakāpiena stāvēja blakus. 2008. gada vasaras olimpiskajās spēlēs Marija Stadņika pirmajā cīņā zaudēja Kanādas cīkstonei Kerolai Huiņai. Tomēr, kad kanādiete iekļuva finālā, Marija ieguva tiesības piedalīties gandarījuma cīņās par bronzas medaļu. Pirmajā gandarījuma cīņā viņa uzveica korejieti Kimu Hjundžu, pēc tam cīņā par bronzu arī Kazahstānas cīkstoni Tatjanu Bakatjuku. Pēc šī sasnieguma Stadņika uzvarēja astoņos Eiropas čempionātos (2008, 2009, 2011, 2014, 2016, 2017, 2018, 2021) un 1. (2015) un 2. (2019) Eiropas spēlēs, kļuva par 2009. un 2019. gadā pasaules čempioni, kā arī izcīnīja pasaules čempionāta trīs sudraba (2011, 2015, 2018) un vienu bronzas (2014) medaļu. 2012. gada olimpiskajās spēlēs Londonā Stadņika pusfinālā beidzot tikās ar Merleni, uzvarēja un iekļuva finālā, kur zaudēja japānietei Hitomi Obarai, iegūstot sudraba medaļu. Arī 2016. gada vasaras olimpiskajās spēlēs Riodežaneiro Marija ieguva sudraba medaļu, šoreiz finālā zaudējot citai japānietei Eri Tosakai. 2021. gada augustā Tokijā Stadņika piedalījās 2020. gada vasaras olimpiskajās spēlēs, kur svara kategorijas līdz 50 kg turnīra pusfinālā zaudēja nākamajai čempionei japāņu cīkstonei Jui Susaki, bet pēc tam uzvarēja cīņā par trešo vietu un ieguva bronzas medaļu. Medaļa "Progress". Ordenis "Slava". Ordenis "Par kalpošanu Tēvzemei", 2. pakāpe. «XXIX PEKİN YAY OLİMPİYA OYUNLARINDA MEDAL QAZANMIŞ İDMANÇILARA “AZƏRBAYCAN RESPUBLİKASININ ƏMƏKDAR İDMAN USTASI” FƏXRİ ADI VERİLMİŞDİR» (azerbaidžāņu). azertag.az. 31 Oktober 2008. Skatīts: 2019-04-03. «Мария Стадник: "Выступаю за Азербайджан. Но остаюсь украинкой"» (krievu). glavred.info. 29 Oktober 2007. Arhivēts no oriģināla, laiks: 2018-09-25. Skatīts: 2019-04-03. «Azərbaycan milli Olimpiya komandasının üzvlərinin təltif edilməsi haqqında AZƏRBAYCAN RESPUBLİKASI PREZİDENTİNİN SƏRƏNCAMI» (azerbaidžāņu). azsport.az. 2008. gada 29. augusts. Skatīts: 2019-04-03. «Распоряжение Президента Азербайджанской Республики o награждении победителей I Европейских игр и лиц, имеющих заслуги в развитии спорта в Азербайджане» (krievu). Azerbaidžānas Republikas prezidenta oficiālā mājas lapa. 2015. gada 29. jūnijs. Skatīts: 2019-04-03. «Распоряжение Президента Азербайджанской Республики o награждении членов Национальной Олимпийской команды Азербайджана» (krievu). Azerbaidžānas Republikas prezidenta oficiālā mājas lapa. 01 September 2016. Skatīts: 2019-04-03. Vikikrātuvē par šo tēmu ir pieejami multivides faili. Skatīt: Marija Stadņika. Olympedia profils (angliski) FILA profils (angliski) Marijas Stadņikas biogrāfiskie dati Arhivēts 2021. gada 9. augustā, Wayback Machine vietnē. (angliski)