Felipe IV (spāņu: Felipe IV; dzimis 1605. gada 8. aprīlī, miris 1665. gada 17. septembrī) bija Spānijas karalis no 1621. līdz 1665. gadam, kā arī Spāņu Nīderlandes valdnieks un Portugāles karalis līdz 1640. gadam. Neilgi pirms viņa nāves Spānijas impērija sasniedza savu lielāko teritoriālo uzplaukumu. Valdīja Trīsdesmitgadu kara laikā. Karoja ar Franciju un Nīderlandi. Zaudēja Portugāli. Kaut arī valsts ārēji bija milzīga un varena, uzkrājās problēmas, un to risināšanā karalis nespēja veikt vajadzīgās reformas. Felipe IV pazīstams kā mākslas atbalstītājs. Viņa laikā galma mākslinieks bija Djego Velaskess, darbojās Lope de Vega un Pedro Kalderons de la Barka. Vikikrātuvē par šo tēmu ir pieejami multivides faili. Skatīt: Felipe IV. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)