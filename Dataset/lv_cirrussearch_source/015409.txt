Pēskila (igauņu: Pääsküla) ir stacija Tallinas - Keilas dzelzceļa līnijā Tallinas pilsētas Nemmes rajonā un atrodas 11 km attālumā no Tallinas centrālās dzelzceļa stacijas. Pēskilas stacijā pietur visi Keilas, Paldiski, Rīsiperes un Kloga-Rannas virzienā kursējošie elektrovilcieni, kā arī tā ir 1924. gadā atklātā piepilsētas elektrovilcienu maršruta Tallina — Pēskila — Tallina galapunkts. Dzelzceļa stacija līnijā Baltijas osta - Rēvele - Sanktpēterburga tika atklāts vien 45 gadus pēc līnijas izbūves, proti, 1915. gadā Pēskilas ciemā tika izveidots pieturas punkts Peetri aedlinn (krievu: Петровская Слобода). Tās izveide un uzturēšana tika nodrošināta ar ciema iedzīvotāju ziedojumiem. Tomēr gadu vēlāk stacijas infrastruktūra tika nodota dzelzceļa pārvaldes bilancē. 1919. gadā pieturas punkts tika pārdēvēts par Pēskilu. Jaunu lappusi stacijas attīstībā pavēra dzelzceļa līnijas elektrifikācija. 1924. gadā Pēskila kļuva par Igaunijas pirmā elektrificētā dzelzceļa iecirkņa Tallina - Pēskila gala staciju. 1962. gadā stacijas tuvumā tika uzbūvēts elektrovilcienu depo. 2012. gadā Pēskilas stacijas platformas tika pārbūvētas atbilstoši Eiropas standartiem ar augstuma atzīmi 550 mm. 1916. gadā Pēskilā tika izbūvēta historicisma stilā ieturēta vienstāva koka stacijas ēka, kas 1926. gadā tika papildināta ar otrā stāva mezonīna izbūvi. Stacijas ēkā tika izvietotas biļešu kases, uzgaidāmā telpa, kā arī dzelzceļa operatora dienesta telpas ar atsevišķu ieeju. Otrajā stāvā atradās stacijas priekšnieka birojs un dzīvoklis. Stacijas siluets ir samērā vienkāršs, tomēr ēkas fasādes ir papildinātas ar atsevišķiem izteiksmīgiem dekoratīvās apdares elementiem. 1997. gadā stacijas ēka tika iekļauta valsts kultūras pieminekļu sarakstā , bet 2004. gadā tā piedzīvoja vērienīgus restaurācijas darbus, atgūstot savu oriģinālo izskatu un krāsojumu. Pēskilas stacijas kultūrvēsturisko nozīmību pasvītro arī Igaunijas kultūras ministra Urmasa Paeta (igauņu: Urmas Paet) piedalīšanās atjaunotās stacijas atklāšanas ceremonijā. Pašlaik atjaunotajā celtnē darbojas Nemmes senioru dienas centrs. Blakus Pēskilas stacijai atrodas autobusu pietura Pääsküla jaam, kur iespējams veikt pārsēšanos uz sekojošiem Tallinas pilsētas autobusu maršrutiem: Pēskilas stacijas ēka Pēskilas stacijas ēka Dzelzceļa platforma Pääsküla Läänesuund[novecojusi saite] Eesti Raudtee - www.evr.ee[novecojusi saite] Muinas • Welcome! http://www.tallinn.ee/est/g1510s16978 «Arhivēta kopija». Arhivēts no oriģināla, laiks: 2012. gada 4. oktobrī. Skatīts: 2012. gada 6. septembrī.