Šis raksts ir par rokgrupu. Par futbola komandu skatīt rakstu Johanesburgas "Kaizer Chiefs". Kaiser Chiefs ir britu rokgrupa, kura sāka muzicēt 1996. gadā. Tā sastāv no pieciem cilvēkiem: Rikija Vilsona (balss), Endrū Vaita (ģitāra), Saimona Riksa (basģitāra), Nika Beinsa (taustiņinstrumenti) un Niks Hodžsons (bungas). Aptuveni vienpadsmit gadu vecumā Saimons Rikss, Niks Beinss un Niks Hodžsons mācījās vienā skolā. Vēlāk Rikss un Beinss devās uz universitāti, kur satika Rikiju Vilsonu un Endrū Vaitu. Hodžsons, Vaits un Vilsons dibināja grupu "Ruston Parva", kas pat parakstīja līgumu ar ierakstu kompāniju, tomēr kompānija bankrotēja. Grupā tika pieņemti vēl divi cilvēki un tā mainīja nosaukumu uz "Kaiser Chiefs", par godu futbola komandai. Pirmais albums, Employment, tika izdots 2005. gadā. Tas ieguva pieckāršu platīna statusu. Otrais albums, Yours Truly, Angry Mob, tika izdots 2007. gadā un bija komerciāli veiksmīgāks, par spīti kritikai. 2008. gadā grupa izdeva trešo albumu, Off with Their Heads. No tā pašlaik ir izdoti divi singli. 1. Employment (2005. gada 7. marts) 2. Yours Truly, Angry Mob (2007. gada 26. februāris) 3. Off with their Heads (2008. gada 20. oktobris) Oficiālā mājaslapa (angliski)