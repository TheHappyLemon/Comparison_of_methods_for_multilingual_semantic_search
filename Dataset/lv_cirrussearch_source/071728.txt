Unitārās pašvaldības (angļu: unitary authorities) ir Anglijas viens no 1. pakāpes administratīvā iedalījuma veidiem. Šīs pašvaldības apvieno nemetropoles grāfistu padomju un nemetropoles distriktu padomju funkcijas. Anglijā ir 62 unitārās pašvaldības, 56 no kurām ir grāfistu līmeņa pašvaldības. Unitārās pašvaldības organizētas saskaņā ar 1992. gada Vietējo pašvaldību aktu un pirmās no tām izveidotas 1995.—1996. gadā. Unitārās pašvaldības apvieno pilnvaras un funkcijas, kuras parasti atsevišķi nodrošina nemetropoļu grāfistu un nemetropoļu distriktu padomes. Šīs funkcijas ir dzīvojamā fonda, atkritumu apsaimniekošana, atkritumu savākšana, pašvaldības nodokļu iekasēšana, izglītība, bibliotēkas, sociālie pakalpojumi, transports, plānošana, patērētāju aizsardzība, licencēšana, kapsētas un krematorijas. Piezīme Sili salas ir faktiska unitāra pašvaldība kopš 1890. gada, kas kopš 1930. gada pilda arī grāfistes valdības «pilnvaras, pienākumus un saistības», bet nav organizēta atbilstoši 1992. gada Pašvaldību aktam Local Government Act 1992