Lukenvalde (vācu: Luckenwalde) ir pilsēta Vācijā, Brandenburgā, Teltovas-Flēmingas apriņķa centrs, 50 kilometrus uz dienvidiem no Berlīnes, pie Hāfeles pietekas Nutes. Kā daudzas pilsētas Brandenburgā, Lukenvalde veidojusies uz slāvu apmetnes bāzes. Kā Lugkin tika iekarota 1147. gadā vendu krusta kara laikā. Līdz 1680. gadam atradās Magdeburgas arhibīskapijas, bet līdz 1773. gadam, kad iekļāvās Brandenburgas kūrfirstē, atradās Magdeburgas hercogistes sastāvā. No 17. gadsimta Lukenvalde attīstījās kā vilnas apstrādes centrs, 20. gadsimtā pilsētas redzamākā ekonomikas nozare bija cepuru ražošana. Pēc Otrā pasaules kara Lukenvalde līdz 1991. gadam bija VDR sastāvā. Lukenvalde ir lodes grūdēja Hartmuta Brīzenika (Hartmut Briesenick, 1949 – 2013) un nīderlandiešu matemātiķa Hansa Freidentāla (Hans Freudenthal, 1905 – 1990) dzimtā pilsēta. 1921. gadā par pilsētas arhitektu strādāja Rihards Neitra (Richard Neutra, 1892 – 1970). Otrā pasaules kara laikā netālajā karagūstekņu nometnē bija ieslodzīts Formula 1 pilots Džordžs Abekasiss (George Abecassis, 1913 – 1991). Pilsētas skolā mācījies jaunatnes kustības aktīvists Rūdi Dučke (Rudi Dutschke, 1940 – 1979). 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Lukenvalde.