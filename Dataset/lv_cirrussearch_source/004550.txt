Predrags "Pedža" Stojakovičs (serbu: Предраг "Пеђа" Стојаковић, izrunā: [pɛdʑa stɔjakɔʋitɕ]; dzimis 1977. gada 7. jūnijā Požegā, Dienvidslāvijā) ir bijušais serbu basketbolists, spēlējis vieglā uzbrucēja pozīcijā. 2011. gada Nacionālās basketbola asociācijas (NBA) čempions Dalasas "Mavericks" sastāvā un 2002. gada Pasaules čempions Dienvidslāvijas izlases sastāvā. Atzīts par vienu no visu laiku vislabākajiem Serbijas basketbolistiem. P. Stojakovičs piedzima mūsdienu Horvātijas teritorijā un pārcēlās uz dzīvi Belgradā Dienvidslāvijas karu laikā. 1993. gadā ieguva Grieķijas pilsonību, kad pievienojās Grieķijas basketbola klubam PAOK. P. Stojakoviča dēls Andrejs Stojakovičs arī ir basketbolists, viņam ir Serbijas un Grieķijas pilsonība. 1996. gada NBA draftā P. Stojakoviču izraudzījās Sakramento "Kings" ar kopējo 14. kārtas numuru. 2001. gada Eiropas čempionātā un 2002. gada Pasaules čempionātā Dienvidslāvijas izlases sastāvā viņš kļuva par čempionu. Karjeras laikā ir pārstāvējis Dienvidslāvijas klubu Crvena zvezda, Grieķijas basketbola līgas klubu PAOK un NBA klubus Sakramento "Kings", Indiānas "Pacers", Ņūorleānas "Hornets", Toronto "Raptors" un Dalasas "Mavericks". Karjeras laikā viņš kļuva par vienu no visu laiku labākajiem trīspunktu metienu izpildītājiem NBA vēsturē. Kopā ar "Mavericks" 2011. gadā "Mavericks" sastāvā izcīnīja uzvaru NBA čempionātā. Čempionu sezona kļuva par pēdējo viņa profesionālā spēlētāja karjerā. 2011. gada decembrī P. Stojakovičs paziņoja par karjeras beigšanu. «Stojakovic's trade demand leaves Kings on verge of breakup». Arhivēts no oriģināla, laiks: 2004. gada 15. augustā. Skatīts: 2011. gada 19. decembrī. NBA čempions Stojakovičs noslēdz karjeru Marc Stein. «Peja Stojakovic to retire after 13 years». ESPN, 2011. gada 19. decembris. Skatīts: 2011. gada 19. decembris. Vikikrātuvē par šo tēmu ir pieejami multivides faili. Skatīt: Predrags Stojakovičs. Olympedia profils (angliski) Munzüger Sport profils (vāciski) Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) RealGM Basketball profils (angliski)