Jānis Vitenbergs (dzimis 1985. gada 8. maijā Tukuma novadā) ir latviešu politiķis. Pārstāv Nacionālo apvienību, iepriekš pārstāvēja partiju KPV LV. Bijis 13. Saeimas deputāts, ievēlēts arī 14. Saeimā, bijušais Latvijas ekonomikas ministrs un satiksmes ministrs. 2005. gadā absolvējis Latvijas Kultūras koledžu kultūras tūrisma specialitātē, 2008. gadā ieguvis profesionālo bakalaura grādu uzņēmējdarbības vadībā Liepājas Universitātē. Ieņēmis vadošus amatus dažādos tirdzniecības uzņēmumos privātajā sektorā. 2022. gadā, reaģējot uz Krievijas iebrukumu Ukrainā, J. Vitenbergs iestājās Zemessardzē. Brīvajā laikā aktīvi piedalās basketbola un futbola amatieru sporta turnīros. 2018. gadā J. Vitenbergs no partijas KPV LV saraksta tika ievēlēts 13. Saeimā. No 2019. gada janvāra bija vadījis Saeimas Tautsaimniecības, agrārās, vides un reģionālās politikas komisiju. 2020. gada aprīlī viņš tika ievēlēts ekonomikas ministra amatā Krišjāņa Kariņa Ministru kabinetā, nomainot partijas biedru Ralfu Nemiro. 2021. gada aprīlī J. Vitenbergs izstājās no partijas KPV LV, un uzrakstīja iesniegumu par iestāšanos Nacionālajā apvienībā, pamatojot to ar kopīgu redzējumu jautājumos, kas skar atbalstu daudzbērnu ģimenēm, valsts valodu un nacionālo drošību. Kopš maija ir Nacionālās apvienības Tukuma nodaļas biedrs. Pēc partijiskās piederības maiņas J. Vitenbergs uz laiku tika atsaukts no ministra amata un atjaunoja Saeimas deputāta mandātu, taču drīz atgriezās ekonomikas ministra amatā. 2022. gada 19. maijā pēc Ministru prezidenta Krišjāņa Kariņa pieprasījuma J. Vitenbergs tika atsaukts no ministra amata, kas saistīts Nacionālās apvienības un paša J. Vitenberga stingo prasību, ka 9. maija nekārtību nenovēršanas dēļ, iekšlietu ministres amats būtu jāzaudē Marijai Golubevai. Pret J. Vitenberga atsaukšanu no ministra amata iestājās tautsaimniecības un uzņēmēju organizācijas, tostarp LTRK un LDDK, kas aicināja premjeru paturēt J. Vitenbergu ekonomikas ministra amatā. Šis bija tikai otrais precendents atjaunotās Latvijas vēsturē aiz Daces Melbārdes un kultūras nozares, kad nozares pārstāvji aizstāvēja ministru un aicināja tam turpināt darbu.[nepieciešama atsauce] Nedēļu vēlāk J. Vitenbergs atjaunoja Saeimas deputāta mandātu. 2022. gada rudenī ievēlēts 14. Saeimā no Nacionālās apvienības. Decembrī apstiprināts par satiksmes ministru Krišjāņa Kariņa valdībā. Jānis Vitenbergs dzīvo Zentenē, Tukuma novadā. Precējies un kopā ar sievu Līgu audzina 3 meitas. «Tautsaimniecības komisiju vadīs Vitenbergs». www.diena.lv. Skatīts: 2020. gada 4. aprīlī. «Ekonomikas ministra amatā apstiprināts Jānis Vitenbergs». TVNET (latviešu). 2020. gada 2. aprīlī. Skatīts: 2020. gada 4. aprīlī. «Ekonomikas ministrs Vitenbergs no "KPV LV" nolēmis pāriet uz NA». Apollo.lv (latviešu). 2021-04-21. Skatīts: 2021-04-21. «Premjers paraksta rīkojumu par ekonomikas ministra Vitenberga demisiju». www.lsm.lv (latviešu). Skatīts: 2022-05-18. «Vairākas uzņēmēju organizācijas aicina Vitenbergu saglabāt ekonomikas ministra amatā». LA.LV (latviešu). Skatīts: 2022-07-12. Informācija Ekonomikas ministrijas mājaslapā Arhivēts 2020. gada 20. septembrī, Wayback Machine vietnē.