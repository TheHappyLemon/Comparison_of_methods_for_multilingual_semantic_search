Šis raksts ir par provinci. Par pilsētu skatīt rakstu Batangasa (pilsēta). Batangasa (filipīniešu: Lalawigan ng Batangas, angļu: Province of Batangas) ir viena no Filipīnu provincēm valsts vidusdaļā, Kalabarsonas reģionā. Administratīvi dalās 5 pilsētās un 29 municipalitātēs un sīkāk 1078 barangajās. Provinces galvaspilsēta ir Batangasa, bet lielākā pilsēta — Lipa. Provinci apdzīvo galvenokārt tagali. Province izvietojusies Lusonas salas dienvidrietumos. Ziemeļrietumos robežojas ar Kavites provinci, ziemeļaustrumos — ar Kesonas provinci. Austrumos krastus apskalo Sibujanas jūras Tajabasas līcis, dienvidos — Verdes salas šaurums, Balajanas līcis un Batangasas līcis, bet rietumos — Dienvidķīnas jūra. Provincei pieder vairākas salas Verdes salas šaurumā un Dienvidķīnas jūrā, no kurām lielākās ir Marikabana un Verdes sala. Reljefā dominē Taala ezers ar tajā esošo aktīvo Taala vulkānu. Augstākais kalns ir Makilings (1090 m vjl) uz robežas ar Kesonas provinci. Pirmā spāņu koloniālās valdības nodibinātā apdzīvotā vieta bija Taala 1572. gadā. 1578. gadā tika nodibināta Bonbonas province (nodēvēta pēc Taala vulkāna agrākā nosaukuma). 1581. gadā tika likvidēta Bonbonas province un izveidota Balajanas province, kas iekļāva Lusonas salas dienviddaļu, kā arī Mindoro, Marindukes un Romblonas salas. Taala vulkāna 1754. gada izvidumā tika nopostīts provinces centrs Taala un tas tika pārcelts uz Batangasas pilsētu; Taala tika atjaunota jaunā vietā. Vikikrātuvē par šo tēmu ir pieejami multivides faili. Skatīt: Batangasa.