«Slaideri» (angļu: Sliders) ir amerikāņu zinātniskās fantastikas teleseriāls par ļaudīm, kas atraduši veidu, kā ceļot paralēlajās pasaulēs. Tas sastāv no piecām sezonām un ietver 88 sērijas. Seriāls tika translēts no 1995. līdz 2000. gadam. Pirmās divas sezonas tika filmētas Vankūverā (Kanādā), pārējās trīs — Losandželosā (ASV). Pirmās trīs sezonas tika translētas FoxNetwork, pēdējās divas translēja Sci Fi Channel. Pēdējā sērija tika parādīta 2000. gada 4. februārī. Jaunais un talantīgais zinātnieks Kvīns Melorijs, savas mājas pagrabā būvējot antigravitācijas mašīnu, izgudro ierīci, kas, izmantojot uz t.s. Einšteina-Rozena tilta principa radītu tārpeju, spēj savienot paralēlās pasaules. Cauri šādai tārpejai var nokļūt citā realitātē, kas dažkārt var ļoti atšķirties no mūsējās. Ceļotājs nezina, kādā no bezgalīgajām Visuma variācijām viņš nokļūs. Ierīcei ir laika atpakaļskaitīšanas taimeris. Kad iestatītais laiks pagājis, ceļotājs atgriežas savā realitātē. Tārpejas šķērsošana tika nosaukta par "slīdēšanu", no kā arī radies seriāla nosaukums. Kopā ar fizikas profesoru Maksimilianu Arturo un pārdevēju-konsultanti no kāda veikala elektronikas preču nodaļas Veidu Velsu Kvīns nolemj doties ceļojumā uz citu realitāti, iestatot taimeri uz 5 stundām. Lai tunelis spētu izturēt vairāku cilvēku pārvietošanos, Kvīns palielina ierīces jaudu, kas noved pie tā, ka tārpejā nejauši nokļūst dziedātājs Rembrants Brauns. Ceļotāji nokļūst pasaulē, kurā, iespējams, Zemes rotācijas ass izmaiņas dēļ valda mūžīga ziema. Varoņiem draud bojāeja stindzinošā virpuļviesulī, taču līdz pārvietošanai atpakaļ atlikušas vēl 4 stundas. Kvīns nolemj atcelt iestatīto laiku. Tas ļauj viņiem radīt tārpeju ātrāk, taču tiek pazaudētas īstās realitātes koordinātas, un viņi nonāk kādā citā paralēlajā Visumā, nespējot atgriezties savā realitātē. Viņiem atliek tikai ceļot no pasaules uz pasauli, cerot, ka nākamais tunelis vedīs mājup. Vairākās sērijās viņi tur tiešām nonāk, taču dažādu iemeslu dēļ ceļu nākas turpināt. Daudzas no pirmo sezonu sērijām tika balstītas uz alternatīvās vēstures koncepciju, piemēram, attēlota pasaule, kurā nekad nav tikušas atklātas antibiotikas. No sezonas uz sezonu dažādu iemeslu dēļ mainījās seriāla raksturs. Pēc pirmās sezonas beigšanās seriālu turpināt nebija plānots, taču pēc seriāla cienītāju protestiem Fox Nework nācās veidot otro sezonu. Sākotnēji seriāls bija stingri ieturēts piedzīvojumu un zinātniskās fantastikas žanrā, otrajā sezonā parādījās sērija, kas bija veidota paranormālas mistikas žanrā. Trešās sezonas laikā seriālu atstāja profesora Arturo lomas atveidotājs, radikāli mainījās seriāla stils, un drīz vien tā reitingi bija tik zemi, ka Fox Network seriāla veidošanu pārtrauca. Bassom, David (April 1998). "Slide Away". Cult Times (31): 40–41. «Imaginative 'Sliders' Is Great Fun». Orlando Sentinel. Arhivēts no oriģināla, laiks: 2011-11-25. Skatīts: 2010-10-11. «Sliders DoC: Behind the Scenes». Dimensionofcontinuity.com. Skatīts: 2010-11-08. IMDb profils (angliski) AllMovie profils (angliski) TV.com profils (angliski) Metacritic profils (angliski) Rotten Tomatoes profils (angliski) Раздел для обсуждения телевизионного сериала (angliski) на официальном форуме (angliski) телевизионного канала Syfy (angliski) Телевизионный сериал «Скользящие» («Sliders») (angliski) на видеопортале «Hulu» (angliski) Официальная группа телевизионного сериала[novecojusi saite] на сервисе видеохостинга «Dailymotion» (angliski) Скользящие (angliski) на сайте AllMovie (angliski)