Džozefs Džeimss Rogans (angļu: Joseph James Rogan; dzimis 1967. gada 11. augustā) ir amerikāņu stand-up komiķis, aktieris, sporta komentētājs, televīzijas raidījumu un raidieraksta vadītājs. Rogans, būdams pusaudzis, apguvis cīņas mākslas, nopelnot melno jostu tekvondo (kļuva arī par ASV čempionu). Būdams humora fans, 1988. gadā sāka savu stand-up komiķa karjeru Bostonā, un kopš tā laika ierakstījis vairākus albumus. Deviņdesmitajos gados Rogans pārcēlās uz Losandželosu, un līdz 1998. gadam tika izvirzīts par televīzijas aktieri seriālos Hardball un NewsRadio. 1997. gadā viņš sāka sadarboties ar Ultimate Fighting Championship (UFC) un kopš tā laika kļuvis par UFC komentētāju. Rogans ir vadījis realitātes šovus "Baiļu faktors" un "Džo Rogans apšauba visu" 2009. gada decembrī Rogans ar savu draugu komiķi Braienu Redbenu sāka raidierakstu The Joe Rogan Experience, kurā sarunājas ar dažādiem viesiem un pārspriež viņiem interesējošas tēmas. Tā sērijas tika ievietotas YouTube, un laika gaitā raidieraksts ieguva 8,44 miljonus sekotāju. 2020. gadā par 100 miljoniem ASV dolāru īpašas tiesības raidieraksta jaunākās sērijas ievietot tikai un vienīgi savā platformā iegādājās Spotify. 2022. gada janvārī 270 zinātnieki, mediķi un inženieri nosūtīja Spotify atklātu vēstuli, kurā pauda bažas par The Joe Rogan Experience raidierakstā vairākkārt izteiktiem maldinošiem apgalvojumiem par COVID-19, īpaši izceļot 1757. sēriju ar ārstu un virusologu Robertu Malonu, kurš kritizēts par vairāku nepierādītu sazvērestības teoriju izplatīšanu par SARS-CoV-2, COVID-19 vakcīnu un politiķiem, kas hipnotizējot sabiedrību, kā arī COVID-19 pandēmijas ierobežojumu pielīdzināšanu holokaustam. Nīls Jangs pieprasīja, lai no Spotify tiktu izņemta visa viņa mūzika, jo nevēlās, lai tā atrastos vienā platformā ar Rogana raidierakstu, uz ko Spotify reaģēja no platformas izņemot Janga mūziku. Atbalstot Jangu, savu mūziku no Spotify izņēma arī dziedātāja Džonija Mičela un ģitārists Nils Lofgrens, bet izdod jaunas raidierakstu sērijas platformā uz nenoteiktu laiku pārtrauca pētniece Brenē Brauna. Rogans Spotify par notikušo atvainojās, bet apsūdzības apzinātā dezinformācijas izplatīšanā noraidīja. Viņš uzsvēra, ka nav ārsts, un uz raidierakstu vēlas aicināt cilvēkus ar dažādiem viedokļiem, bet solīja darīt visu iespējamo, lai pretrunīgākos viedokļus labāk līdzsvarotu ar citādi domājošiem viesiem. Februārī Spotify izņēma vismaz 70 Joe Rogan Experience sērijas, tostarp ar Eimiju Šūmeri, Marku Maronu, Billu Bēru, rokgrupas Tool vokālistu Meinardu Kīnanu un Alaizu Šlesingeri. Kristaps Skutelis. «Spotify par 100 miljoniem nopērk iespēju raidīt Džo Rogana podkāstu». kursors.lv, 2020. gada 5. maijs. Skatīts: 2020. gada 29. decembrī. «Zinātnieki atklātā vēstulē aicina izņemt no "Spotify" viltus ziņu sludinātāja Džo Rogena podkāstu». Apollo. 2022. gada 14. janvāris. Skatīts: 2022. gada 18. februāris. «Zinātnieki aicina izņemt no "Spotify" viltus ziņu sludinātāja Džo Rogena podkāstu». Apollo. 2022. gada 14. janvāris. Skatīts: 2022. gada 18. februāris. «'Spotify' atsakās no Nīla Janga mūzikas pēc rokzvaigznes ultimāta par Džo Rogana podkāstiem». Delfi. LETA. 2022. gada 27. janvāris. Skatīts: 2022. gada 18. februārī. Keitija Krastiņa. «Par spīti Džo Rogana izplatītajai dezinformācijai par Covid-19 “Spotify” no viņa neatteiksies». kursors.lv, 2022. gada 28. janvāris. Skatīts: 2022. gada 18. februārī. «Džonija Mičela seko Janga piemēram un arī izņem savu mūziku no "Spotify"». tvnet.lv. 2022. gada 29. janvāris. Skatīts: 2022. gada 18. februārī. «Kanādiešu mūzikas leģenda Džonija Mičela solidarizējas ar Nīlu Jangu un boikotē 'Spotify'». Delfi. 2022. gada 29. janvāris. Skatīts: 2022. gada 18. februārī. «Nīls Jangs "Spotify" darbiniekus aicina pamest kompāniju». tvnet.lv. 2022. gada 8. februāris. Skatīts: 2022. gada 18. februārī. Keitija Krastiņa. «Džo Rogans atvainojas “Spotify” un sola turpmāk piedomāt pie savu podkāstu satura». kursors.lv, 2022. gada 28. janvāris. Skatīts: 2022. gada 18. februāris. «Džo Rogans sniedz atbildi uz "Spotify" skandālu». Apollo. 2022. gada 31. janvāris. Skatīts: 2022. gada 18. februāris. «Pēc skandāla par dezinformācijas izplatīšanu no "Spotify" izņemti vismaz 70 Džo Rogana raidījumu». jauns.lv. 2022. gada 7. februāris. Skatīts: 2022. gada 18. februārī. «No "Spotify" izņemti vismaz 70 Džo Rogena podkāstu». tvnet.lv. 2022. gada 8. februāris. Skatīts: 2022. gada 18. februārī.