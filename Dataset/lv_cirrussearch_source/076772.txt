Ainārs Podziņš (krievu: Айнарс Гинтович Подзиньш; dzimis 1992. gada 16. martā Jūrmalā) ir latviešu tautības Krievijas hokejists, spēlē kreisās malas uzbrucēja un centra uzbrucēja pozīcijās. Pašlaik (2018) spēlē Francijas hokeja līgas komandas LHC Les Lions sastāvā. A. Podziņš ir dzimis Jūrmalā, bet viņa bērnībā ģimene izceļoja uz Maskavu, kur nodarbojās ar uzņēmējdarbību. Ilgāku laiku A. Podziņam bija Krievijas pase, un viņš ir spēlējis arī vairākās Krievijas junioru izlasēs. 2010. gada vasarā A. Podziņš atguva Latvijas pilsonību, tomēr turpināja pārstāvēt Krievijas hokeja izlases. 2009. gada KHL draftā viņu Rīgas "Dinamo" izvēlējās ar kopējo 59. numuru. "Dinamo" pārstāvēja laikā no 2010. līdz 2012. gadam. 2012.—2013. gada sezonā klubs izlēma Podziņu nosūtīt uz Baltkrievijas Ekstralīgas vienību HK Liepājas Metalurgs, kura sastāvā uzbrucējs spēlēja līdz decembra nogalei. 2012. gada decembrī līgumu ar Rīgas "Dinamo" lauza, pēc tam pārgāja uz Čehovas "Vitjaz". "Vitjaz" rindās nākamajās divās sezonās kopā aizvadīja 24 KHL spēles. Armands Puče. «"Dinamo" karstās vasaras īpatnības». sportaavize.lv, 2010-07-19. Arhivēts no oriģināla, laiks: 2010-08-21. Skatīts: 2010-08-14. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski) KHL profils (angliski) Rīgas "Dinamo" profils Arhivēts 2010. gada 31. augustā, Wayback Machine vietnē.