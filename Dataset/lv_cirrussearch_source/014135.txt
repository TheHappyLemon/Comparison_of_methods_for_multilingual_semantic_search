H&M, pilnā nosaukumā H & M Hennes & Mauritz AB ir Zviedrijā bāzēts globāls apģērbu tirdzniecības uzņēmums. H&M ir pazīstams ar savu ātro atbildi uz modes tendencēm (pēc dažiem avotiem - sešas nedēļas no dizaina izstrādes līdz veikalu plauktiem) un konkurētspējīgajām cenām. Atšķirībā no 90% citu zīmolu, kas ir ienākuši Latvijā caur franšīzes līgumiem, H&M investējis tiešā veidā nodibinot meitas uzņēmumu SIA "H&M Hennes & Mauritz". 2000. gadu beigās lielu daļu pazīstamāko zīmolu (Zara, Bershka, Pull and Bear, Mango u.c.) caur franšīzes līgumiem pārvaldīja lietuviešu Apranga Group. Pirmie H&M veikali Latvijā durvis vēra 2012. gada rudenī. Pēc 2014. gada novembra datiem, Baltijas valstīs kopumā ir astoņpadsmit veikali no kuriem seši atrodas Igaunijā, seši Lietuvā un seši Latvijā. 2014. gada aprīlī Rīgā atvēra pirmo H&M Home veikalu Baltijas valstīs. H&M Baltijas valstu un Somijas vadītāja ir Marika Pīko. Ieskaitot Latviju H&M 2012. gadā atvēra savus pirmos veikalus arī Bulgārijā, Malaizijā, Taizemē un Meksikā. 2012. gada 15. septembrī H&M atvēra savu pirmo veikalu Baltijas valstīs, kas atrodas Rīgā Galerija Centrs un ir izvietots trīs stāvos. 2012. gada 29. septembrī atvēra otro veikalu t/c Alfa, kas ir izvietots divos stāvos. 2013. gada 24. oktobrī tirdzniecības centrā Mols, atvēra trešo veikalu. 2014. gada 26. aprīlī Rīga Plaza, atklāja savu ceturto un piekto veikalu tostarp H&M Home, bet 15. novembrī atvēra savu sesto veikalu tirdzniecības centrā Domina. Trikotāžas fabrika AS "Rita" sadarbību ar H&M sākusi 1994. gadā. Uz 2010. gadu H&M pasūtījumi sastādīja vairāk nekā pusi no fabrikas saražotā. «Annual Results 2010». Hennes & Mauritz. Skatīts: 2011. gada 27. janvāris. «Arhivēta kopija». Arhivēts no oriģināla, laiks: 2012. gada 25. maijā. Skatīts: 2012. gada 6. jūnijā. 'Apranga Group': H&M ienākšana Rīgā stiprajiem spēlētājiem nekaitēs «Arhivēta kopija». Arhivēts no oriģināla, laiks: 2014. gada 7. novembrī. Skatīts: 2014. gada 7. novembrī. H&M vadītājs: Latvijas tirgū ienāksim šogad 2012. gada 26. janvāris «ABOUT H&M - NORTH AMERICA». Arhivēts no oriģināla, laiks: 2012. gada 23. jūnijā. Skatīts: 2012. gada 6. jūnijā. Arhivēts 2012. gada 23. jūnijā, Wayback Machine vietnē. «Rita» produkciju ražo pazīstamajam zīmolam «H&M» Arhivēts 2010. gada 6. novembrī, Wayback Machine vietnē. 3. novembris (2010)