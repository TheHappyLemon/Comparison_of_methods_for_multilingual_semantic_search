Moniša Kaltenborna (vācu: Monisha Kaltenborn, meitas uzvārds Narang, dzimusi 1971. gada 10. maijā, Dehrādūnā, Utarakhandas štatā, Indijā) ir indiešu izcelsmes Austrijas juriste un uzņēmēja, pašreizējā Formula 1 komandas Sauber vadītāja un izpilddirektore, pirmā sieviete F1 vēsturē, kas ir komandas vadītāja. Moniša Kaltenborna ir dzimusi Dehrādūnas pilsētā, Utarakhandas štatā (Indijas ziemeļos). Kad viņai bija astoņi gadi, ģimene "ziņkārības dēļ" izlēma pārcelties uz dzīvi ārpus Indijas un izvēlējās dzīvot Vīnē, Austrijā. 1995. gadā ieguvusi jurista grādu Vīnes Universitātē, 1996. gadā – maģistra grādu Londonas Ekonomikas skolā. Strādājusi ANO, dažādos vācu un austriešu juridiskos birojos, no 1998. līdz 1999. gadam – Fritz Kaiser Group. Frics Kaizers tolaik bija Formula 1 komandas Red Bull Sauber līdzīpašnieks, Kaltenborna Sauber komandā bija atbildīga par juridiskajām un korporatīvajām lietām. Kad Kaizers ap 2000. gadu pārdeva savas Sauber īpašuma daļas, Kaltenborna kļuva par Sauber Group Juridiskā departamenta vadītāju, kopš tā laika strādā Sauber komandā. Moniša Kaltenborna ir viena no FIA komisijas Sievietes motorsportā oficiālajām sūtnēm, palīdzot šai komisijai veicināt un iedrošināt sieviešu līdzdalību autosportā. Kaltenbornai ir Austrijas pilsonība, viņa ir precējusies, ģimenē aug divi bērni, dzīvo Kisnahtas pilsētā, Cīrihes kantonā Šveicē, netālu no Hinvilas, kur atrodas Sauber komandas bāze. Brīvajā laikā nodarbojas ar jogu un tenisu, apmeklē operu. Kopš 1998. gada strādājot Sauber komandā, Moniša Kaltenborna 2001. gadā kļuva par Sauber Group valdes locekli, 2010. gadā par izpilddirektori, vadot komandas uzņēmējdarbību. No 2010. gada Kaltenborna arī pamazām pārņem no komandas dibinātāja un īpašnieka Pētera Zaubera komandas praktisko vadību sacīkšu laikā. 2012. gadā Kaltenborna kļuva par komandas līdzīpašnieci (līdztekus Pēteram Zauberam), savukārt tā paša gada oktobrī viņa kļuva par komandas vadītāju, ieņemot šādu amatu kā pirmā sieviete F1 vēsturē. «Pirmo reizi F-1 vēsturē komandu vadīs sieviete». Delfi. 11.10.2012. Skatīts: 03.11.2012.. «Kaltenborna kļūst par pirmo sievieti F-1 komandas vadītāju». BNS. TVNET. 11.10.2012. Skatīts: 03.11.2012.. «Monisha Kaltenborn portrait (angliski)». Sauber F1 Team. Arhivēts no oriģināla, laiks: 2012. gada 2. aprīlī. Skatīts: 03.11.2012.. «Monisha Kaltenborn profile (angliski)». Sauber F1 Team. Arhivēts no oriģināla, laiks: 2012. gada 10. novembrī. Skatīts: 03.11.2012.. «Kaltenborn, Wolff, De Villota become FIA WMC Ambassadors (angliski)». formula1.com. Formula One Administration. 15.06.2012. Skatīts: 03.11.2012.. Spurgeon, Brad. «This Woman Holds the Reins, Not the Flag, at Formula One Team (angliski)». The International Herald Tribune. The New York Times Company, 03.11.2012.. Skatīts: 03.11.2012.. Baldwin, Alan. «BRIEF-Motor racing-Sauber appoints female MD for F1 team (angliski)». Reuters. Thomson Reuters, 08.01.2010.. Arhivēts no oriģināla, laiks: 2013. gada 30. jūnijā. Skatīts: 03.11.2012.. Arhivēts 2013. gada 30. jūnijā, at Archive.is «Kaltenborn makes F1 history (angliski)». CNN. 11.10.2012. Skatīts: 03.11.2012.. Benson, Andrew. «Peter Sauber transfers shares to Monisha Kaltenborn (angliski)». BBC Sport. BBC, 16.05.2012.. Skatīts: 03.11.2012.. «Sauber's Monisha Kaltenborn is F1's first woman team principal (angliski)». BBC Sport. BBC. 12.10.2012. Skatīts: 03.11.2012.. Profils un biogrāfija Sauber komandas mājaslapā (angliski), (vāciski)