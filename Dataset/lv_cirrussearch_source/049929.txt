Jennija Fransone (zviedru: Anna Jenny Eva Maria Fransson ; dzimusi 1987. gada 18. jūlijā) ir zviedru brīvā stila cīkstone, Pasaules un Eiropas čempione, 2016. gada vasaras olimpisko spēļu bronzas medaļas ieguvēja. Jennija Fransone starptautiskās sacensībās piedalās kopš 2004. gada. Pirmais čempiones tituls — 1. vieta 2006. gada Eiropas junioru čempionātā Sombathejā. Pirmā medaļa pieaugušo sacensībās — bronza 2008. gada Eiropas čempionātā Tamperē. 2008. gada olimpiskajās spēlēs Pekinā Jennija astotdaļfinālā, jau savā pirmajā cīņā, zaudēja ķīnietei Vanai Dzjao un palika 9. vietā. 2012. gada olimpiskajās spēlēs Londonā viņa kvalifikācijas cīņā pārspēja ASV cīkstoni Ali Bērnardu, taču ceturtdaļfinālā cieta zaudējumu pret bulgārieti Stanku Zlatevu. Viņa ieguva tiesības piedalīties gandarījuma cīņās, taču jau pirmajā cīņā bija spiesta atzīt Vasilisas Marzaļukas pārākumu. Pusotru mēnesi vēlāk Jennija Fransone piedalījās pasaules čempionātā un, finālā uzvarot Kazahstānas cīkstoni Guzeli Manjurovu, kļuva par pasaules čempioni. 2016. gadā, savās jau trešajās olimpiskajās spēlēs Riodežaneiro Jennija Fransone izcīnīja bronzas medaļu. Nākamajos gados viņa sekmīgi startēja Eiropas čempionātos - 2018. gadā izcīnot zelta, 2019. gadā — bronzas medaļu. «Olympic bronze medal for wrestler Jenny Fransson» (angļu). sverigesradio.se. 2016. gada 18. augusts. Skatīts: 2019-08-09. «Euro gold: Jenny Fransson European champion in wrestling» (angļu). vaaju.com. 2018. gada 5. maijs. Skatīts: 2019-08-09. Olympedia profils (angliski) FILA profils (angliski)