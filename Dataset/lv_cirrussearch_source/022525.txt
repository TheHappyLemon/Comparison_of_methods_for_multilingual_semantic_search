Gagauzu valoda (Gagauz dili, Gagauzca) ir tjurku valoda, Gagauzijas Autonomās Teritoriālās vienības oficiālā valoda, kā arī minoritātes valoda Moldovā un Ukrainā. Gagauzu valoda pieder oguzu valodu grupai, pie kuras pieder arī azerbaidžāņu, turkmēņu un turku valoda. Pavisam gagauzu valodu prot ap 170 tūkstoši cilvēku, galvenokārt Moldovā, Ukrainā, Krievijā un Turcijā dzīvojošie gagauzi. Neraugoties uz dažādiem likumiem, kas atbalsta iedzīvotāju tiesības uz izglītību dzimtajā valodā, Gagauzijas skolās gandrīz visa apmācība notiek krievu valodā. Lietvedības procesi Gagauzijā, tostarp valsts iestādēs, arī notiek krievu valodā. Līdz šim gagauzu sarunvalodu īpaši ietekmējušas slāvu valodas. Reliģiskā leksika ir savijusies ar grieķu un arābu valodu. Tehniskās, juridiskās un zinātniskās leksēmas bieži ir atvasinātas no latīņu, turku un rumāņu valodas. Daži aizgūto vārdu piemēri: bulgāru, ukraiņu, krievu — Unuku (mazdēls), Maşına (automašīna), Mamu (māte), Garmon (harmonijs), Traktor (traktors), Babu (vecmāmiņa), Şkola (skola), Student (students), Direktor (direktors), Kanikul (brīvdienas). arābu — Käämil (lielisks), Kitab (grāmata), Sabaa (rīts), Käfir (pagāns), Syfır (nulle), İslää (labs). rumāņu — Juridik (juridisks), Hırleţ (lāpsta), Furkuliţa (dakša), Primar (mērs), Armata (armija), Prost (slikts), Oloy (eļļa). «Гагаузский – исчезающий язык». hromadske.ua (krievu). 2017-06-02. Skatīts: 2023-08-27. Vikikrātuvē par šo tēmu ir pieejami multivides faili. Skatīt: Gagauzu valoda. Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski) Enciklopēdijas Krugosvet raksts (krieviski)