Kremenčuka (ukraiņu: Кременчук) ir pilsēta Ukrainas centrālajā daļā, Poltavas apgabalā. Izvietojusies apgabala dienvidos Dņepras abos krastos 113 km no apgabala centra Poltavas. Kremenčukas rajona centrs. Kremenčukas pilsēta administratīvi iedalās divos administratīvajos rajonos. Kopā ar Horišņu Plavņu, Svitlovodskas pilsētām un mazākām apdzīvotajām vietām veido aglomerāciju ar 450 000 iedzīvotāju. Par pilsētas dibināšanas gadu tiek uzskatīts 1571. gads, kad Joahima Beļska hronikā minēts Krenčukas cietoksnis, kurā Polijas karalis bija plānojis nometināt Zaporožjes kazakus, lai būtu mazāk konfliktu ar turkiem. Nosaukums cēlies no tjurku valodas kermen — ‘neliels cietoksnis’. Dokumentāli apstiprināta apdzīvotās vietas pastāvēšana no 1673. gada. 1764. gadā Kremenčuka pieskaitīta jaunizveidotajai Jaunkrievijas guberņai un no 1765. līdz 1783. gada bija tās administratīvais centrs. Vēlākos gados apriņķa pilsēta dažādu guberņu sastāvā, bet no 1920. līdz 1922. gadam pastāvēja Kremenčukas guberņa. Pilsētas strauja izaugsme sākās līdz ar dzelzceļa tilta izbūvi pār Dņepru 1872. gadā. Sāka attīstīties rūpniecība. Padomju laikā uzbūvētas lieli mašīnbūves uzņēmumi, tajā skaitā smago automobiļu rūpnīca KrAZ. 1960. gadā netālajā Svitlovodskā tika nodota ekspluatācijā Kremenčukas HES. Q115154676. «Kremenčuga». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 386. lpp. Верховна Рада України. Склад адміністративно-територіальної одиниці. Полтавська область, м Кременчук Vikikrātuvē par šo tēmu ir pieejami multivides faili. Skatīt: Kremenčuka. Encyclopædia Britannica raksts (angliski) Ukrainas Interneta enciklopēdijas raksts (angliski) Mūsdienu Ukrainas enciklopēdijas raksts (ukrainiski) Ukrainas vēstures enciklopēdijas raksts (ukrainiski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski)