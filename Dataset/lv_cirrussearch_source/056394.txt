"Klejotāju zeme" (angļu: Nomadland) ir 2020. gada ASV drāmas filma. Filmas režisore, scenāriste un montāžas režisore ir Hloja Žao. Galvenā varone, ko atveido Frānsisa Makdormanda, ir sieviete, kas pamet mājas, lai ceļotu pa ASV rietumiem. Otrā plāna lomas atveido Deivids Stretērns, kā arī īsti klejotāji Linda Meja, Svenkijs un Bobs Vellss, kas atveido paši sevi. Filma veidota pēc 2017. gada Džesikas Braderes grāmatas Nomadland: Surviving America in the Twenty-First Century motīviem. Filmas "Klejotāju zeme" pirmizrāde notika 2020. gada 11. septembrī Venēcijas kinofestivālā, kur tā ieguva Zelta lauvu. Tāpat tā ieguva Toronto Starptautiskā kinofestivāla skatītāju balvu. Filmai bija ierobežoti vienas nedēļas seansi no 2020. gada 4. decembra, savukārt no 2021. gada 29. janvāra kinokompānija Searchlight Pictures to demonstrēja atsevišķos ASV IMAX kinoteātros, bet no 2021. gada 19. februāra to paralēli kinoteātriem var skatīties arī straumēšanas servisā Hulu. Filma izpelnījusies atzinību, kļūstot par trešo augstāk vērtēto 2020. gada filmu vietnē Metacritic, kur tā ieguvusi augstus kritiķu un publikāciju vērtējumus, kas to atzīst par vienu no labākajām 2020. gada filmām. Nacionālā kinokritiķu padome un Amerikas Kinoinstitūts to ir ierindojuši starp desmit labākajām 2020. gada filmām. Filma nominēta 93. Kinoakadēmijas balvai sešās kategorijās, no kurām ieguva balvas "Labākā filma", "Labākais režisors" (Žao) un "Labākā aktrise galvenajā lomā" (Makdormanda) kategorijās; Žao kļuva par pirmo aziātu sievieti, kas ieguvusi Kinoakadēmijas balvu kā labākā režisore, un Makdormana kļuva par pirmo personu Kinoakadēmijas vēsturē, kas ieguva balvu gan kā producente, gan kā galvenās lomas atveidotājā vienā filmā. Filma tika nominēta 78. Zelta globusa balvai četrās kategorijās, no kurām ieguva balvas kategorijās "Labākā drāmas filma" un "Labākais režisors", tādējādi Žao kļuva par otro sievieti un pirmo aziātu sievieti, kas saņēmusi balvu šajā kategorijā. «Nomadland». Venice Film Festival. Skatīts: 2020. gada 28. jūlijs. Rebecca Keegan. «Director Chloe Zhao Arrives With Early Oscar Contender 'Nomadland' and Next Year's 'Eternals': "It's a Bit Surreal"». The Hollywood Reporter, 2020. gada 2. septembris. Skatīts: 2020. gada 27. septembris. Kyle Buchanan. «It Could Be the Most Diverse Oscars Ever, but the Problem Isn’t Solved». The New York Times, 2021. gada 10. februāris. Skatīts: 2021. gada 7. marts. «Nomadland (2021)». BoxOfficeMojo. Skatīts: 2021. gada 9. novembrī. «Best Movies for 2020». Metacritic. Skatīts: 2021. gada 18. februāris. Cnn staff. «See all the Oscar winners». CNN. Skatīts: 2021-04-26. «2021». Oscars.org. Skatīts: 2021. gada 15. marts. «Golden Globes: 'Tears' as Chloe Zhao becomes first Asian woman to win best director». BBC News. 2021. gada 1. marts. Skatīts: 2021. gada 1. marts. IMDb profils (angliski) AllMovie profils (angliski) Metacritic profils (angliski) Rotten Tomatoes profils (angliski)