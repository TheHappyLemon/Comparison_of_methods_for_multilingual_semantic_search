Metro-Goldwyn-Mayer Studios, Inc. (arī Metro-Goldwyn-Mayer Pictures, Metro-Goldwyn-Mayer vai MGM) ir ASV mediju uzņēmums, kas pārsvarā nodarbojas ar filmu un televīzijas programmu producēšanu un izplatīšanu. Agrāk bija viena no lielākajām un visvairāk pelnošākajām filmu studijām. MGM tika dibināts 1924. gadā, kad Markuss Lēvs ieguva kontroli pār Metro Pictures, Goldwyn Pictures un Louis B. Mayer Pictures. Studija savu slavas virsotni sasniedza 20. gadsimta 30. un 40. gados. Šajā laikā studijai bija līgumi ar tādām zvaigznēm kā Grētu Garbo, Džonu Gilbertu, Lonu Čīniju, Berimoriem (Ītelu, Laionelu un Džonu), Džoanu Krofordu, Dženetu Makdonaldu, Klārku Geiblu, Džīnu Hārlovu, Viljamu Pauelu, Mirnu Loju, Ketrinu Hepbērnu, Spenseru Treisiju, Džūdiju Gārlendu, Mikiju Rūniju, Elizabeti Teilori, Džīnu Keliju un Grīru Gārsoni. Lejupslīde sākās 20. gadsimta 50. gados, 60. gados sākās vadības maiņa. 70. gados studija pārdeva daudzus savus aktīvus. 1971. gadā tika paziņots par MGM apvienošanos ar 20th Century Fox, kas arī nekad nerealizējās. 2021. gada 26. maijā ASV uzņēmums Amazon par 8,45 miljardiem ASV dolāru vienojās iegādāties Metro-Goldwyn-Mayer Studios pārvaldītājsabiedrību MGM Holdings, Inc., kas bija finansiāli cietusi COVID-19 pandēmijā. Apvienošanās tika pabeigta 2022. gada 17. martā. Scott Eyman. Lion of Hollywood: The Life and Legend of Louis B. Mayer. New York : Simon & Schuster, 2005. ISBN 0-7432-0481-6. Tino Balio. The American film industry (Rev. izd.). Madison, Wis. : University of Wisconsin Press, 1985. ISBN 0-299-09874-5. «MGM/UA Under Kerkorian Meant 20 Years of Change». Los Angeles Times. 1990. gada 8. marts. Skatīts: 2013-09-20. Amazon pabeidzis kinokompānijas MGM iegādi LETA/AFP, 18.03.2022 Vikikrātuvē par šo tēmu ir pieejami multivides faili. Skatīt: Metro-Goldwyn-Mayer. Oficiālā tīmekļa vietne IMDb profils (angliski) Encyclopædia Britannica raksts (angliski) Encyclopædia Universalis raksts (franciski)