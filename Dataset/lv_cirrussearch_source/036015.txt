Marta Mihna (vācu: Marta Michna; dzimusi kā Marta Zeliņska (poļu: Marta Zielińska) 1978. gada 30. janvārī Glogovā) ir Polijas starptautiskā lielmeistare šahā (1999), kas no 2007. gada pārstāv Vāciju. Ar šahu sākusi nodarboties astoņu gadu vecumā. 1990. gados kļuvusi par vienu no Polijas vadošajām jaunajām šahistēm. 1995. gadā Verdenā uzvarējusi Eiropas jauniešu šaha čempionātā U18 vecuma grupā, bet 1996. gadā Menorkā uzvarējusi Pasaules junioru šaha čempionātā U18 vecuma grupā. Daudzkārtēja Polijas sieviešu šaha čempionātu dalībniece, kuros izcīnījusi sešas medaļas: zelta (2003), sudraba (2002) un 4 bronzas (1994, 1996, 1998, 2000). Piedalījusies Pasaules sieviešu šaha čempionātos pēc izslēgšanas sistēmas: 2000. gadā iekļuvusi 2. kārtā, kur zaudējusi Jekaterinai Kovaļevskai, 2001. gadā 1. kārtā uzvarējusi Nonu Gaprindašvili, bet 2. kārtā zaudējusi Almīrai Skripčenko, 2006. gadā 1. kārtā zaudējusi Ketevanai Arahamijai-Grantai. Pārstāvējusi Polijas un Vācijas komandas lielākajos komandu šaha turnīros: Pasaules šaha olimpiādēs piedalījusies 6 reizes (1996-2000, 2004, 2008, 2012). Individuālajā vērtējumā izcīnījusi zelta (1996) un bronzas (2004) medaļas; Eiropas komandu šaha čempionātā piedalījusies 6 reizes (2003-2013). Komandu vērtējumā izcīnījusi zelta (2005) medaļu. 1990. gadu beigās bija izveidojusi attiecības ar lielmeistaru Alekseju Širovu. 1999. gadā pārim piedzima meita Maša. 2006. gadā apprecējusies ar Vācijas FIDE meistaru (FM) Kristiānu Mihnu. Kopš 2007. gada dzīvo Hamburgā un šaha turnīros pārstāv Vāciju. Trīs bērnu māte, jo bez Mašas ģimenē ir arī Mateušs un Milošs. Transfers in 2007 2000 FIDE Knockout Matches 2001-02 FIDE Knockout Matches 2006 FIDE Knockout Matches OlimpBase :: Women's Chess Olympiads :: Marta Michna OlimpBase :: European Women's Team Chess Championship :: Marta Michna Chess Player Profile: Shirov-Michna, Masza Chess Player Profile: Michna, Christian Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Marta Zeliņska. Atjaunināts: 2016. gada 25. oktobrī šahista profils vietnē 365chess.com