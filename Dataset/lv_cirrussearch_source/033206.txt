Džonatans Penrouzs (angļu: Jonathan Penrose; dzimis 1933. gada 7. oktobrī Kolčesterā, miris 2021. gada 30. novembrī) bija Lielbritānijas starptautiskais lielmeistars šahā (1993). Pazīstamā britu psihiatra un medicīnas ģenētiķa Laionela Penrouza (1898—1972) dēls, matemātiķa Rodžera Penrouza brālis, psiholoģijas doktors, Britu impērijas ordeņa virsnieks. Šahu iemācījies spēlēt četru gadu vecumā. 14 gadu vecumā uzvarējis Anglijas jauniešu šaha čempionātā. 1949. gada Londonas pilsētas šaha čempionāta uzvarētājs. 1953. gadā piedalījies Pasaules jauniešu šaha čempionātā, kurā dalījis 5.-8. vietu. Desmit reizes uzvarējis Anglijas šaha čempionātos (1958—1963, 1966—1969). Šaha pasaulē kļuvis pazīstams pēc savas uzvaras pār toreizējo Pasaules šaha čempionu Mihailu Tālu 1960. gada Pasaules šaha olimpiādes pēdējā kārtā. Tas bija vienīgais Padomju Savienības šahistu zaudējums 14. šaha olimpiādē Leipcigā. Sekmīgi pārstāvējis Anglijas komandu lielākajos komandu šaha turnīros: Pasaules šaha olimpiādēs piedalījies 9 reizes (1952-1962, 1968-1970, 1974). Individuālajā vērtējumā izcīnījis 2 sudraba (1962, 1968) medaļas; Eiropas komandu šaha čempionātā piedalījies 1973. gadā; Pasaules studentu šaha čempionātā piedalījies 1959. gadā; Klāras Benediktas kausa izcīņās piedalījies 8 reizes (1961, 1963, 1965-1966, 1969-1970, 1972-1973). Komandu vērtējumā izcīnījis 2 sudraba (1970, 1973) un 3 bronzas (1961, 1963, 1969) medaļas. 1970. gadu beigās nopietni pievērsies korespondencšaham. 1998. gadā 13. Pasaules čempionātā korespondencšahā ieguvis bronzas medaļu (uzvarēja Mihails Umanskis). Par panākumiem turnīros FIDE 1961. gadā Penrouzam piešķīrusi starptautiskā meistara (IM), bet 1993. gadā - starptautiskā lielmeistara (GM) goda nosaukumu. 1983. gadā ICCF piešķīrusi viņam starptautiskā lielmeistara (GMC) nosaukumu. Barden, Leonard (2 December 2021). "Jonathan Penrose obituary". The Guardian. «British Champions». Arhivēts no oriģināla, laiks: 2012. gada 9. novembrī. Skatīts: 2016. gada 17. maijā. Jonathan Penrose vs Mikhail Tal Leipzig Olympiad (1960) OlimpBase :: Men's Chess Olympiads :: Jonathan Penrose OlimpBase :: European Men's Team Chess Championship :: Jonathan Penrose OlimpBase :: World Student Team Chess Championship :: Jonathan Penrose OlimpBase :: Clare Benedict Chess Cup :: Jonathan Penrose ICCF - 13th CC World Championship Final Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski) Džonatana Penrouza šaha kompozīcijas vietnē PDB-Server