Vladimirs Akopjans (armēņu: Վլադիմիր Հակոբյան; dzimis 1971. gada 7. decembrī, Baku) ir Armēnijas starptautiskais lielmeistars šahā (1991), kas kopš 2021. gada nogales pārstāv ASV. Botviņņika — Kasparova šaha skolas audzēknis. Trīs reizes uzvarējis Pasaules junioru šaha čempionātos: 1986. gadā U-16 vecuma grupā, 1988. gadā - U18 vecuma grupā, 1991. gadā - U20 vecuma grupā. Kopš 1994. gada piedalās Pasaules šaha čempiona nosaukuma izcīņas ciklos. 1999. gadā izslēgšanas turnīrā Lasvegasā sasniedzis Pasaules čempionāta finālu pēc uzvaras pusfinālā pret angļu lielmeistaru Maiklu Adamsu - 1½:½. Tomēr finālā nācies atzīt Aleksandra Halifmana pārākumu ar 2½:3½ un samierināties ar Pasaules šaha vicečempiona nosaukumu. 2004. gada izslēgšanas turnīrā Tripolē ticis līdz sacensību ceturtdaļfinālam, kur piekāpies Maiklam Adamsam ar ½:1½. 2006. gadā kļuvis par pirmo Armēnijas šahistu, kas FIDE Elo reitingu sarakstā pārsniedzis 2700 punktu robežu. Armēnijas izlases sastāvā sekmīgi piedalījies šaha komandu sacensībās: Pasaules šaha olimpiādēs piedalījies 11 reizes (1992, 1994, 1996, 1998, 2002, 2004, 2006, 2008, 2010, 2012, 2014). Komandu kopvērtējumā izcīnījis 3 zelta (2006, 2008, 2012) un 3 bronzas (1992, 2002, 2004) medaļas, bet individuālā vērtējumā - zelta (2008) un 2 sudraba (2002, 2012) medaļas; Pasaules komandu šaha čempionātos piedalījies 8 reizes (1993, 1997, 2001, 2005, 2010, 2011, 2013, 2015). Komandu kopvērtējumā izcīnījis zelta (2011) un 4 bronzas (1997, 2001, 2005, 2015) medaļas, bet individuālā vērtējumā - zelta (2001), 2 sudraba (1993, 2011) un bronzas (2010) medaļas; Eiropas komandu šaha čempionātos piedalījies 7 reizes (1992, 1997, 2005, 2007, 2009, 2011, 2013). Komandu kopvērtējumā izcīnījis sudraba (2007) un bronzas (1997) medaļas, bet individuālā vērtējumā - bronzas (2011) medaļu. 2005. gadā kļūdaini ticis arestēts Dubaijas (Apvienotie Arābu Emirāti) lidostā, jo vārda un uzvārda sakritības dēļ noturēts par Interpola meklētu slepkavu. Pārpratums drīzumā noskaidrojies, taču Akopjans nokavējis uz Dubaijas šaha turnīra sākumu. Jaunībā aizrāvies arī ar šaha kompozīciju. Savus uzdevumus publicējis grāmatā. Kopš 2021. gada nogales šaha turnīros pārstāv ASV. Акопян В. Э. 150 шахматных задач и этюдов. — М.: Russian CHESS House / Русский шахматный дом, 2015. — 80 с. ISBN 978-5-94693-456-5. (krieviski) 1999 FIDE Knockout Matches «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2013. gada 13. decembrī. «ChessBase.com — Chess News — News and views from the world of chess». Arhivēts no oriģināla, laiks: 2012. gada 9. novembrī. Skatīts: 2013. gada 13. decembrī. Vladimirs Akopjans šahista profils vietnē fide.com Vladimirs Akopjans šahista profils vietnē chessgames.com Vladimirs Akopjans šahista profils vietnē 365chess.com Vladimirs Akopjans[novecojusi saite] šahista profils vietnē chesstempo.com Vladimirs Akopjans šahista profils vietnē olimpbase.org (Pasaules šaha olimpiādes) Vladimirs Akopjans šahista profils vietnē olimpbase.org (Eiropas komandu šaha čempionāti) Vladimirs Akopjans šahista profils vietnē olimpbase.org (Pasaules komandu šaha čempionāti) Vladimirs Akopjans šahista profils vietnē olimpbase.org (Eiropas klubu komandu šaha čempionāti) Vladimirs Akopjans šahista profils vietnē olimpbase.org (PSRS komandu čempionāti)