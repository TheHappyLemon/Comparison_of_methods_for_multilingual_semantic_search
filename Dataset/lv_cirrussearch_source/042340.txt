Šāndors Šaoliņs Liu (ungāru: Shaolin Sándor Liu, ķīniešu: 刘少林, Liú Shàolín; dzimis 1995. gada 20. novembrī Budapeštā) ir Ungārijas šorttrekists. Viņš ir 2018. gada ziemas olimpisko spēļu čempions 5000 m stafetes komandā. Dzimis jauktā ģimenē — tēvs ir ķīnietis, bet māte — ungāriete. Viņa jaunākais brālis Šaoans Liu arī ir šorttrekists, abi brāļi startēja kopā vēsturiskajā Ungārijas stafetes komandā 2018. gada olimpiskajās spēlēs. Ar šorttreka slidošanu nodarbojas kopš 2006. gada. Šajā gadā Ungārijā notika pasaules čempionāts šorttrekā un brāļu Liu tēvs tajā darbojās kā Ķīnas komandas asistents. Viņam tika izteikts piedāvājums dot iespēju dēliem trenēties Ķīnā, ko ģimene izmantoja un pusotru gadu brāļi pavadīja trenējoties tēva dzimtenē. Kopš 2012. gada sportistiem ir treneris no Ķīnas. Šāndors Šaoliņs Liu ieguvis vairākas medaļas Pasaules junioru čempionātos. Olimpiskajās spēlēs pirmo reizi startēja 2014. gadā Sočos. Sekojošajā olimpiskajā ciklā izcīnījis virkni medaļu Pasaules un Eiropas čempionātos: kopā septiņas gan Pasaules, gan Eiropas līmenī, tostarp divas Pasaules čempionāta zelta medaļas 2016. un 2018. gadā; 2016. un 2018. gada Pasaules čempionātos ieguva vietu uz pjedestāla arī kopējā vērtējumā (distanču kombinācija). 2018. gada ziemas olimpiskajās spēlēs Phjončhjanā Šāndors Šaoliņs Liu bija labākais sportists Ungārijas delegācijā, bez uzvaras kopā ar komandu 5000 m stafetē, izcīnot arī 5. vietu 1500 m un 500 m individuālajās distancēs. Stafetes komandas izcīnītā zelta medaļa bija pirmā Ungārijai valsts vēsturē ziemas olimpiskajās spēlēs. Featured interview: Liu Brothers (HUN) Arhivēts 2018. gada 28. februārī, Wayback Machine vietnē. ISU Vikikrātuvē par šo tēmu ir pieejami multivides faili. Skatīt: Šāndors Šaoliņs Liu. Olympedia profils (angliski) The Sport.org profils (angliski) ShorttrackOnLine profils (angliski)