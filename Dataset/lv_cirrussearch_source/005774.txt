Šis raksts ir par pilsētu Spānijā. Par pilsētu ASV skatīt rakstu Tolīdo. Toledo (spāņu: Toledo, izrunā: [toˈleðo]), arī Toleda, ir municipalitāte un pilsēta Spānijas centrālajā daļā, 70 km attālumā uz dienvidiem no Madrides. Tā ir Toledo provinces un Kastīlijas-Lamančas autonomā apgabala administratīvais centrs. Toledo vēsturiskā pilsēta ir iekļauta UNESCO Pasaules mantojuma sarakstā. Toledo ir dzimuši vai dzīvojuši vairāki pasaulē pazīstami cilvēki un mākslinieki, tai skaitā Toledo Eleanora un El Greko. Pilsēta ir 232,1 km2 liela, 2019. gadā tajā dzīvoja 84,9 tūkstoši cilvēku. Pilsēta ir bijusi apdzīvota kopš bronzas laikmeta. Romas impērijas laikā pieauga pilsētas nozīme. Toreiz to sauca par Toletumu (latīņu: Toletum). Pēc vestgotu iebrukuma tā kļuva par Vestgotu karalistes galvaspilsētu. Kordovas emirāta laikā tas bija nocietinājums, bet Kordovas kalifāta laikā Toledo piedzīvoja uzplaukumu un kļuva par lielu un kosmopolītisku pilsētu. Toledo vēsturiskā pilsēta (pilsētas centrs) 1986. gadā tika iekļauts UNESCO Pasaules mantojuma sarakstā par savu kultūras un vēsturisko mantojumu kā Vestgotu karalistes galvaspilsēta, kā viena no Spānijas Karalistes galvaspilsētām un kristiešu, musulmaņu un ebreju līdzāsdzīvošanu pilsētā. Tās platība ir 259,85 ha, bet buferzonas platība — 7669,28 ha. 2023. gada Spānijas municipālais reģistrs. Latvijas padomju enciklopēdija. 9. sējums. Rīga : Galvenā enciklopēdiju redakcija. 681. lpp. «Historic City of Toledo» (dažādās valodās). UNESCO. Skatīts: 2020. gada 14. septembrī. Vikikrātuvē par šo tēmu ir pieejami multivides faili. Skatīt: Toledo. «Ayuntamiento de Toledo» (spāņu). toledo.lv. «Toledo» (angļu). Encyclopedia Britannica. «Толедо» (krievu). Большая российская энциклопедия. Arhivēts no oriģināla, laiks: 2020. gada 6. decembrī. Skatīts: 2020. gada 14. septembrī.