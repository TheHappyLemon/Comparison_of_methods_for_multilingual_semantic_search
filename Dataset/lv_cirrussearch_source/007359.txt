Džons Džordžs Terijs (angļu: John George Terry; dzimis 1980. gada 7. decembrī) ir bijušais angļu futbolists, spēlēja centra aizsarga pozīcijā. Pašlaik (2021. gadā) Terijs ir Anglijas Premjerlīgas kluba Aston Villa trenera asistents. Karjeru uzsācis 1998. gadā Chelsea vienībā, 2000. gadā tika izīrēts Nottingham Forest klubam. Viņš ir visu laiku veiksmīgākais Chelsea vienības kapteinis. Kopš 2004. gada, kamēr viņš ir kapteinis, klubs ir izcīnījis trīs Premjerlīgas čempionu titulus (2004–05, 2005–06, 2009–10), trīs FA kausus (2007, 2009, 2010), vēl 2000. gadā klubs izcīnīja šo balvu ar Dž. Teriju sastāvā, taču tajā laikā viņš nebija kluba kapteinis, kā arī divus Līgas kausus. Dž. Terijs ir viens no pieciem visvairāk spēles Chelsea sastāvā aizvadījušajiem spēlētājiem (vairāk nekā 450 spēles). 2007. gadā viņš kļuva par pirmo FA kausa izcīņas čempionu, kura finālspēle tikusi aizvadīta jaunajā Vemblija stadionā, kā arī viņš kļuva par pirmo vārtu autoru Anglijas izlases sastāvā Vemblija stadionā. Viņš guva vārtus pret Brazīlijas izlasi. Anglijas izlases sastāvā futbolists debitēja 2003. gadā. Laika posmā no 2006. līdz 2010. gadam un no 2011. gada marta līdz 2012. gada februārim viņš bija izlases kapteinis. Izlases sastāvā piedalījies 2004 un 2012. gada Eiropas čempionātā, kā arī 2006. un 2010. gada FIFA Pasaules kausa finālturnīrā. Chelsea Anglijas Premjerlīga: 2004–05, 2005–06, 2009–10, 2014–15, 2016–17 FA kauss: 1999–2000, 2006–07, 2008–09, 2009–10, 2011–12 Anglijas Līgas kauss: 2004–05, 2006–07, 2014–15 FA Community Shield: 2005, 2009 UEFA Čempionu līga: 2011–12 UEFA Eiropas līga: 2012–13 Individuālie sasniegumi Chelsea gada labākais spēlētājs: 2000–01, 2005–06 FIFA Pasaules kausa simboliskā izlase: 2006 «Chelsea FC profile». Chelsea FC. 2008. gada 16. jūlijs. Arhivēts no oriģināla, laiks: 2010. gada 6. janvārī. Skatīts: 2008. gada 16. jūlijs. Vikikrātuvē par šo tēmu ir pieejami multivides faili. Skatīt: Džons Terijs. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)