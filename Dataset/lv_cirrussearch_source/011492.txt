Marks Taimanovs (krievu: Марк Евгеньевич Тайманов; 1926. gada 7. februāris Harkiva — 2016. gada 28. novembris Sanktpēterburga) bija starptautiskais lielmeistars šahā (1952) un pianists. Spēlējot ārpus konkurences Marks Taimanovs ir uzvarējis Latvijas šaha čempionātā 1949. gadā. Marks Taimanovs piedzima Harkivā, kur mācījās viņa vecāki (tēvs - politehniskajā institūtā, bet māte - konservatorijā). Drīzumā ģimene pārcēlās uz Ļeņingradu, ar kuru turpmāk bija saistīta visa šahista un pianista dzīve. Pirmās mūzikas stundas viņam pasniedza māte. 1937. gadā Marks Taimanovs nofilmējās galvenajā puisēna vijolnieka lomā filmā "Bēthovena koncerts". Pēc filmas viņu uzaicināja uz Ļeņingradas pionieru pils svinīgo atklāšanu un piedāvāja izvēlēties jebkuru sekciju, kur darboties. Marks izvēlējās šaha sekciju, lai gan turpināja nodarboties ar mūziku. Marks Taimanovs beidza Ļeņingradas konservatorijas klavieru klasi. Jau būdams pazīstams šahists viņš turpināja uzstāties koncertos, pārsvarā kopā ar savu sievu, pianisti Ļubovu Bruku (1926 - 1996). Duetam ir izdoti vairāki mūzikas ieraksti. 14 reizes piedalījies Ļeņingradas šaha čempionātu finālos (no 1945. līdz 1998. gadam), 5 reizes kļuvis par pilsētas čempionu (1948, 1950, 1952, 1961, 1973). PSRS šaha čempionātu finālos spēlējis 23 reizes, 1956. gadā ir kļuvis par čempionu. Tajā pašā gadā PSRS izlases sastāvā ir uzvarējis Pasaules šaha olimpiādē. Tāpat Marks Taimanovs ir četras reizes - 1957, 1961, 1965, 1970 - PSRS izlases sastāvā uzvarējis Eiropas komandu šaha čempionātos. Divas reizes piedalījies Pasaules šaha čempiona izcīņas pretendentu turnīros. 1953. gadā bija turnīra tabulas vidusdaļā, bet 1971. gadā cieta smagu sagrāvi pret Robertu Fišeru, zaudējot pretendentu ceturtdaļfināla mačā ar 0:6. Zaudējums izraisīja negatīvu oficiālo padomju varas iestāžu reakciju - Markam Taimanovam aizliedza piedalīties ārzemju turnīros, atņēma PSRS Nopelniem bagātā sporta meistara nosaukumu (atjaunots 1991. gadā), kā arī tika pārtraukta viņa koncertu darbība. 1993. un 1994. gadā divas reizes uzvarēja Pasaules senioru šaha čempionātos. Marks Taimanovs bija pazīstams kā šaha teorētiķis, kas devis ievērojamu ieguldījumu tādu atklātņu attīstībā kā Sicīliešu aizsardzība un Nimcoviča aizsardzība. ch Latvia 1949 IMDb - Kontsert Bethovena (1937) Championship of Leningrad - 1948 «Championship of Leningrad - 1950». Arhivēts no oriģināla, laiks: 2015. gada 12. aprīlī. Skatīts: 2011. gada 22. decembrī. Championship of Leningrad - 1952 Championship of Leningrad - 1961 Championship of Leningrad - 1973 «URS-ch23 Leningrad 1956». Arhivēts no oriģināla, laiks: 2015. gada 2. aprīlī. Skatīts: 2011. gada 22. decembrī. OlimpBase :: Men's Chess Olympiads :: Mark Taimanov OlimpBase :: European Men's Team Chess Championship :: Mark Taimanov «World Chess Championship : 1952-54 cycle : 1953 Zurich Candidates». Arhivēts no oriģināla, laiks: 2013. gada 27. maijā. Skatīts: 2011. gada 22. decembrī. World Chess Championship : 1970-72 cycle : Candidates Matches «DWZ-Auswertung 9346-000.FSW: 3. Seniorenweltmeisterschaft 1993». Arhivēts no oriģināla, laiks: 2005. gada 4. maijā. Skatīts: 2011. gada 22. decembrī. «DWZ-Auswertung 9431-000.WSE: 4. Senioren-Weltmeisterschaft 1994 Biel». Arhivēts no oriģināla, laiks: 2014. gada 15. jūlijā. Skatīts: 2011. gada 22. decembrī. Marks Taimanovs šahista profils vietnē chessgames.com Marks Taimanovs šahista profils vietnē 365chess.com Marks Taimanovs šahista profils vietnē chesstempo.com