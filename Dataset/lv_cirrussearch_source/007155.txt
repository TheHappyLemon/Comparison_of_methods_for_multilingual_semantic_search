Nacionālās basketbola asociācijas 1989.—1990. gada sezona bija 44. NBA sezona. Šajā sezonā piedalījās 27 komandas (visas no ASV). Šī bija pirmā sezona divām komandām: Minesotas "Timberwolves" un Orlando "Magic". Par NBA čempioniem kļuva Detroitas "Pistons" spēlētāji, kas piecu spēļu finālsērijā pieveica Portlendas "Trail Blazers" ar 4—1. Finālsērija ilga no 5. jūnija līdz 14. jūnijam. Šis bija "Pistons" otrais izcīnītais NBA čempionu tituls pēc kārtas. Par regulārās sezonas vērtīgāko spēlētāju tika atzīts Maģiskais Džonsons ("Lakers"), regulārās sezonas rezultatīvākais spēlētājs bija Maikls Džordans ("Bulls"). Finālsērijā par vērtīgāko spēlētāju atzina čempionvienības dalībnieku Aizeju Tomasu. 1989. gada NBA drafts notika 1989. gada 27. jūnijā, tajā Sakramento "Kings" ar pirmo numuru izvēlējās Pērvisu Elisonu. 40. NBA Visu zvaigžņu spēle notika Miami Arena Maiami, Floridas štatā. Tajā Austrumu komanda uzvarēja Rietumus ar 130–113. Par spēles vērtīgāko spēlētāju tika atzīts Losandželosas "Lakers" spēlētājs Maģiskais Džonsons. Piezīmes z – Ieguva mājas spēļu priekšrocības visām izslēgšanas spēlēm. c – Ieguva mājas spēļu priekšrocības konferences izslēgšanas spēlēm. y – Ieguva divīzijas titulu. x – Iekļuva izslēgšanas spēlēs. Piezīmes: Treknraksts = komanda uzvar kārtā Sezonas MVP: Maģiskais Džonsons, Losandželosas "Lakers" Labākais spēlētājs aizsardzībā: Deniss Rodmens, Detroitas "Pistons" Labākais debitants: Deivids Robinsons, Sanantonio "Spurs" Labākais rezervists: Rikijs Pīrss, Milvoki "Bucks" Progresējušākais spēlētājs: Ronijs Seikalijs, Maiami "Heat" Labākais treneris: Pets Railijs, Losandželosas "Lakers" Oficiālā NBA mājaslapa (angliski) Basketball Reference profils Arhivēts 2012. gada 4. oktobrī, Wayback Machine vietnē. (angliski)