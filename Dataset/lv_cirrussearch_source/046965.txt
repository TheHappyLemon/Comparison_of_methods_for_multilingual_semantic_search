Venecuēla olimpiskajās spēlēs pirmo reizi piedalījās 1948. gadā, kad tās notika Lielbritānijas galvaspilsētā Londonā. Kopš tā laika tā ir piedalījusies pilnīgi visās vasaras olimpiskajās spēlēs. Savukārt Venecuēla ziemas olimpiskajās spēlēs piedalās kopš 1998. gada, kad tās notika Japānas pilsētā Nagano. Līdz šim Venecuēla olimpiskajās spēlēs ir izcīnījusi 19 medaļas (3 zelta, 7 sudraba un 9 bronzas medaļas). Visas šīs medaļas ir izcīnītas vasaras olimpiskajās spēlēs. Visvairāk medaļas — 6 medaļas — ir izcīnītas boksā. Kopā Vencuēla olimpiskajās spēlēs medaļas ir izcīnījusi 8 dažādos olimpiskajos sporta veidos. Bokseris Fransisko Rodrigess un paukotājs Rubens Limardo līdz šim ir vienīgie Venecuēlas sportisti, kas olimpiskajās spēlēs ir izcīnījuši zelta medaļas. Skatīt arī: Olimpisko medaļu skaits pēc valsts Pamatraksts: Venecuēlas olimpisko medaļnieku uzskaitījums Šajā tabulā apkopoti tikai tie sportisti, kas pēc Starptautiskās olimpiskās komitejas datiem pārstāvot Venecuēla ir izcīnījuši zelta medaļas. Pārējos sportistus skatīt uzskaitījumā. Pamatraksts: Venecuēlas karognesēji olimpiskajās spēlēs «Venezuela». International Olympic Committee. «Olympic Medal Winners». International Olympic Committee. «Venezuela». Sports-Reference.com. Arhivēts no oriģināla, laiks: 2008. gada 22. decembrī. Skatīts: 2019. gada 5. februārī.