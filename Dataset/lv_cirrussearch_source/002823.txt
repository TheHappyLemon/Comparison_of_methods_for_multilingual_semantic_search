Fabio Aurelio Rodrigess (portugāļu: Fábio Aurélio Rodrigues; dzimis 1979. gada 24. septembrī Sankarlosā, Brazīlijā) ir brazīliešu bijušais futbolists, aizsargs. Aurelio ir izgājis Brazīlijas kluba Sao Paulo jauniešu sistēmu un arī profesionāļa karjeru sāka šajā komandā, tajā debitējot 1997. gadā. Futbolists pārstāvējis arī Brazīlijas U-17, U-20 un U-23 valstsvienību un piedalījies Sidnejas Olimpiskajās spēlēs. Pēc 2000. gada olimpiādes Aurelio pievienojās "Valencia" vienībai no Spānijas, noslēdzot sešu gadu līgumu. Jau 2001./2002. gada sezonā aizsargs ieguva pirmo nozīmīgo trofeju karjerā, palīdzot Valensijas klubam triumfēt Spānijas čempionātā, kas komandai iepriekš nebija izdevies 31 gadu. Nākamajā sezonā viņš nostiprinājās pamatsastāvā, iemantojot stabila aizsarga reputāciju. Turklāt viņam sezona izvērtās arī visai rezultatīva, ar kopējiem 10 gūtajiem vārtiem. Komandai ne mazāk veiksmīga bija 2003./2004. gada sezona, kur "Valencia" uzvarēja gan vietējā čempionātā, gan UEFA kausā, kur finālā uzveica Marseļas "Olympique" ar 2:0. Taču Aurelio lauztas kājas dēļ lielāko tiesu sezonas izlaida, piedaloties vien divos mačos. 2006. gada 5. jūlijā Anglijas Premjerlīgas klubs "Liverpool" paziņoja, ka tam pievienosies Aurelio. Viņš spēlēja visai nozīmīgu lomu komandas panākumos, taču sezonas laikā savainoja Ahileja cīpslu, izlaižot tās atlikušo daļu. 2010. gada 25. maijā klubs apstiprināja baumas, ka Aurelio aiziet no komandas. Tas tādēļ, ka futbolists nepiekrita jaunajam līgumam, kas paredzēja algas atkarību no aizvadīto spēļu skaita. Tomēr pēc četrām nedēļām viņš parakstīja līgumu un atgriezās klubā. São Paulo Uzvarējis Sanpaulu štata čempionātā: 1998, 2000 2. vietas ieguvējs Brazīlijas kausā: 2000 Dienvidamerikas superkausā:1997 Valencia Uzvarējis La Liga: 2001—02, 2003—04 2. vietas ieguvējs UEFA kauss 2001 Liverpool Uzvarējis Community Shield: 2006 2. vietas ieguvējs UEFA Čempionu līga 2007 Anglijas Premjerlīga 2008—09 «1st Team Squad Profiles». Liverpoolfc.tv. Skatīts: 2008-07-10. «Reds confirm Aurelio capture». liverpoolfc.tv. Skatīts: 2006-07-05. «Fabio Aurelio to leave Liverpool». Olympedia profils (angliski) WorldFootball profils (angliski) Soccerbase spēlētāja profils (angliski) Transfermarkt spēlētāja profils (angliski) FBref spēlētāja profils (angliski)