Jusufs Nurkičs (Jusuf Nurkić; dzimis 1994. gada 23. augustā) ir Bosnijas un Hercegovinas basketbolists, spēlē centra pozīcijā, Bosnijas un Hercegovinas basketbola izlases dalībnieks. 2023. gadā pārstāv Nacionālās basketbola asociācijas (NBA) klubu Fīniksas "Suns", bet lielāko karjeras daļu ir aizvadījis Portlendas "Trail Blazers". Basketbolā trenēties sācis 14 gadu vecumā, vēlāk pārcēlies trenēties no dzimtās Bosnijas uz Slovēniju, bet vēlāk nonācis Horvātijā, Zagrebas "Cedevita" sistēmā. 2014. gada NBA draftā J. Nurkiču pirmajā kārtā ar kopējo 16. numuru izraudzījās Čikāgas "Bulls", tomēr tiesības uz spēlētāju tika atdotas Denveras "Nuggets". Šajā pašā draftā "Nuggets" ar zemāku numuru izvēlējās citu centra spēlētāju no bijušās Dienvidslāvijas Nikolu Jokiču, kurš pamazām nostiprinājās vadošajā lomā komandā šajā pozīcijā, vēlāk divreiz kļūstot par NBA sezonas labāko spēlētāju. J. Nurkičs pieprasīja, lai komanda viņu aizmaina, bet tas tika īstenots vien 2017. gada februārī, kad spēlētājs nokļuva Portlendas "Trail Blazers" (maiņas darījumā tika iesaistītas nākotnes drafta izvēles, kā arī Meisons Plamlī, kurš nokļuva "Nuggets"). Portlendas komandā J. Nurkičs uzreiz ieņēma sākuma piecinieka centra spēlētāja lomu, taču vēlākās sezonas ietekmējušas spēlētāja traumas, liekot izlaist daudz spēļu. 2023. gada septembrī J. Nurkičs tika iesaistīts plašā trīs komandu maiņas darījumā, kura rezultātā Demjens Lilards nonāca Milvoki "Bucks"; Džrū Holidejs, Deandrē Eitons, Tumani Kamara un nākotnes drafta izvēles pārcēlās uz Portlendas "Trail Blazers", savukārt Fīniksas "Suns" ieguva J. Nurkiču, Greisonu Allenu, Nasiru Litlu un Keonu Džonsonu. Spēlējis dažāda vecuma Bosnijas un Hercegovinas jaunatnes izlasēs, bet 2013. gada Eiropas čempionāta kvalifikācijas turnīrā piedzīvoja debiju nacionālajā pieaugušo izlasē. The Making of Jusuf Nurkic: The Uncompromising Bosnian Beast si.com «Bucks Acquire NBA 75th Anniversary Team Member Damian Lillard». www.nba.com (angļu). 2023-09-28. Skatīts: 2023-10-04. Vikikrātuvē par šo tēmu ir pieejami multivides faili. Skatīt: Jusufs Nurkičs. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Eirolīgas profils (angliski) ESPN NBA profils (angliski) RealGM Basketball profils (angliski)