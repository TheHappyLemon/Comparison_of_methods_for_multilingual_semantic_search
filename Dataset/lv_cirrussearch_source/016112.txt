Daugavpils—Kurcums (oficiālais nosaukums: Daugavpils—Kurcums—Valsts robeža) ir 25 kilometrus gara dzelzceļa līnija, kas iet no Daugavpils līdz valsts robežai. Līnija tālāk turpinās Lietuvā un ved līdz Viļņai. Kad no 2015. gada jūnija atcēla starptautisko vilcienu Sanktpēterburga—Viļņa, pasažieru satiksme līnijā līdz 2018. gadam nepastāvēja. Posmā Daugavpils—Grīva pastāv kravas satiksme, bet tālāk Kurcuma virzienā satiksme ir niecīga. 2017. gada 25. oktobrī līnijā notika dīzeļvilciena Viļņa—Daugavpils izmēģinājuma reiss. Lietuvas Dzelzceļš plānoja veikt 2 reisus dienā, pagarinot esošo maršrutu Viļņa—Turmanta. Tomēr jaunais maršruts 2017. gadā netika atklāts. No 2018. gada 13. janvāra "Lietuvos geležinkeliai" uzsāka pasažieru pārvadājumus maršrutā Daugavpils—Viļņa. Kursēja divi pāri dīzeļvilcienu sestdienās un svētdienās. No 2018. gada 15. decembra saraksts tika mainīts; sestdienās vakarā paredzēts papildu vilciens no Viļņas (atpakaļ līdz Turmantai). 2020. gada martā sakarā ar starptautisko pasažieru pārvadājumu ierobežojumiem (COVID-19 pandēmijas dēļ), pasažieru vilcienu kustība starp Daugavpili un Viļņu tika pārtraukta. Līnija tika būvēta 19. gadsimtā kā daļa no dzelzceļa līnijas Varšava—Sanktpēterburga un satiksme tajā atklāta 1862. gada 15. martā. Līnijā uzbūvētais dzelzceļa tilts pār Daugavu bija pirmais pastāvīgais Daugavas tilts Latvijas teritorijā (atšķirībā no mūsdienām, to varēja izmantot arī gājēji un pajūgi). No 1922. līdz 1940. gadam līnijā bija divi sliežu ceļi — viens 1525 mm, otrs 1435 mm platumā; pēc Otrā pasaules kara līniju atjaunoja kā vienceļa līniju 1525 mm platumā. Vilcienu saraksts maršrutā Daugavpils—Viļņa 1979. gadā Vilcienu saraksts maršrutā Daugavpils—Zemgale 1940. gada vasarā Daugavpils-Šķirotava. Tagadējais oficiālais līnijas sākums. 3. kilometrs (izmaiņas punkts). Ierīkots Otrā pasaules kara gados kā "Tilta postenis" vai "Daugavtilts". Pieder arī līnijai Eglaine—Daugavpils. Grīva. Sākumā saukta par Kalkūnu staciju. Laucesa. No 1932. līdz 1948. gadam pastāvējis pieturas punkts. Ežiņa. No 1921. līdz 1924. gadam pastāvējusi stacija. Kurcums. 1926. gadā te atvērts pieturas punkts "Kūrciems", vēlāk pārdēvēts par Kurcumu. Valsts robežstacija kopš 1992. gada. Zemgale. Valsts robežstacija no 1922. gada. Kara laikā nopostīta; mūsdienās stacija nepastāv, bet tās ēkā atrodas Zemgales Romas katoļu baznīca. Turmanta. Ierīkota reizē ar līnijas uzbūvēšanu kā Novoaļeksandrovskas stacija; 1894. gadā pārdēvēta par Turmontu. Bijusi sākotnējā Latvijas robežstacija, bet pēc toreizējās robežas ar Poliju precizēšanas nonākusi Polijas teritorijā; mūsdienās atrodas Lietuvā. No Turmantas uz Viļņu kursē vietējie pasažieru vilcieni. Tiek slēgts vilciens № 92/91 Viļņa – Sanktpēterburga – Viļņa[novecojusi saite] Даугавпилчане смогут ездить в Вильнюс на поезде (krieviski) Поезд на Даугавпилс: утром - туда, вечером - обратно. Теперь все зависит от ЖД Латвии[novecojusi saite] (krieviski) Vilcienu saraksta Viļņa—Daugavpils—Viļņa projekts Lietuvas Dzelzceļš: Latvija liek šķēršļus maršruta Viļņa-Daugavpils izveidei! Nedēļas nogalēs sāks kursēt vilciens Daugavpils-Viļņa «Vilcienu saraksts Viļņa—Daugavpils—Viļņa». Arhivēts no oriģināla, laiks: 2021. gada 18. septembrī. Skatīts: 2018. gada 9. decembrī. T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 37. lpp. ISBN 978-9984-38-698-0 Pasažieru vilcienu kustības saraksts (saīsināts) 1979. g., Rīga:, Transports, 1979. 1940. gada vasaras vilcienu, autobusu, tramvaju un kuģu līniju saraksts no 1940. g. 19. maija. Rīga: LETA. Publiskās lietošanas dzelzceļa infrastruktūras pārskats 2016/2017; VAS Latvijas dzelzceļš Vilnius - Turmantas Arhivēts 2012. gada 26. oktobrī, Wayback Machine vietnē. (lietuviski)