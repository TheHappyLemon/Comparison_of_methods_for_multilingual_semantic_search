Mants Kvedaravičs (lietuviešu: Mantas Kvedaravičius; 1976. gada 28. augusts — 2022. gada 2. aprīlis) bija lietuviešu filmu veidotājs, antropologs un arheologs. Kvedaravičs ieguva doktora grādu sociālajā antropoloģijā Kembridžas Universitātē un bija asociētais profesors Viļņas Universitātē. Viņa promocijas darba tēma bija "Prombūtnes mezgli: nāve, sapņi un pazušana likuma robežās Čečenijas pretterorisma zonā" (Kembridžas Universitāte, 2012). Kara plosītā Čečenija, viena no Krievijas Federācijas republikām, bija arī viņa 2011. gada dokumentālās filmas Barzakh ("Limbo") darbības vieta. Viņa nākamā dokumentālā filma, kas tika publicēta 2016. gadā, koncentrējas uz Ukrainas ostas pilsētu Mariupoli, kas 2014.—2015. gadā bija pakļauta separātistu karaspēka uzbrukumiem. Kvedaravičs tika nogalināts 2022. gada 2. aprīlī Mariupoles aplenkumā Krievijas iebrukuma laikā Ukrainā. Viņam bija divi bērni. 2022. gada 5. jūnijā Kvedaravičam jau pēc nāves piešķīra Lietuvas nacionālo kinogodalgu "Zelta dzērve" par mūža ieguldījumu. Viņa pēdējā filma "Mariupolis 2" saņēma Eiropas Kino balvu kā 2022. gada labākā Eiropas dokumentālā filma. Barzakh (2011) Mariupolis (2016) Mariupolis 2 (2022) Parthenon (Partenonas) (2019) Prologos (2021) Barzakh Amnesty International balva, 2011. gada Berlīnes starptautiskais kinofestivāls Labākā filma 2011. gada Belgradas dokumentālo un īsfilmu festivālā Labākā dokumentālā filma, 2011. gada Lietuvas kino balva Amnesty International balva, 2012. gada Starptautiskais Ļubļanas filmu festivāls Lielā balva, 2011. gada Tallinas Melno nakšu filmu festivāls Labākā Lietuvas debija 2011. gada Viļņas starptautiskajā filmu festivālā Mariupolis Labākā dokumentālā filma, 2016. gada Lietuvas kino balva Labākais režisors 2016. gada Viļņas starptautiskajā filmu festivālā Mariupolis 2, 2022. gada Eiropas Kino balva par labāko dokumentālo filmu «PhDs Awarded». socanth.cam.ac.uk. University of Cambridge | Department of Social Anthropology. 2017. gada 15. novembris. Skatīts: 2022. gada 3. aprīlis. LETA. «Mariupolē nogalināts lietuviešu režisors». delfi.lv (latviešu), 2022-04-03. Skatīts: 2022-04-05. «Lietuvas nacionālo kinogodalgu par mūža ieguldījumu piešķir Mariupolē nogalinātajam režisoram Mantam Kvedaravičam». www.lsm.lv (latviešu). Skatīts: 2022-06-08. «Winners of the 35th European Film Awards». European Film Awards. Arhivēts no oriģināla, laiks: 2018. gada 15. decembrī. Skatīts: 2022. gada 11. decembrī. IMDb profils (angliski)