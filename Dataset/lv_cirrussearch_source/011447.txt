Džordžs Kenets "Kens" Grifijs jaunākais (angļu: George Kenneth "Ken" Griffey, Jr.; dzimis 1969. gada 21. novembrī) ir bijušais amerikāņu beisbolists, spēlējis centrfīlda pozīcijā. Viņš tiek uzskatīts par vienu no visu laiku izcilākajiem aizsardzības spēlētājiem beisbola vēsturē. Karjerā visvairāk mājas skrējienus veikušo spēlētāju sarakstā viņš ieņem vietu pirmajā desmitniekā (7 sezonas ar vismaz 40 veiktajiem mājas skrējieniem). Karjeras laikā spēlējis trijās komandās: Sietlas "Mariners", Sinsinati "Reds", Čikāgas "White Sox". K. Grifijs ir piedalījies 13 Visu zvaigžņu spēlēs, 1992. gadā tika atzīts arī par spēles MVP. 1997. gadā viņš tika atzīts par Amerikāņu līgas vērtīgāko spēlētāju. 2010. gadā spēlētājs 40 gadu vecumā beidza karjeru. K. Grifijs ir viens no 29 spēlētājiem beisbola vēsturē, kas aizvadījuši MLB spēles četrās dažādās kalendāra dekādēs. «Mariners' Griffey calls it a career». Skatīts: 2010. gada 2. jūnijs. Vikikrātuvē par šo tēmu ir pieejami multivides faili. Skatīt: Kens Grifijs. MLB profils (angliski) ESPN profils (angliski) Baseball-Reference profils (angliski)