"Latvijas Reģionu apvienība" (LRA) ir reģionālistiska, centriska politiskā partija Latvijā. 14. Saeimas vēlēšanās partija iesaistījās apvienībā "Apvienotais saraksts", kas saņēma augstu vēlētāju atbalstu un iekļuva 14. Saeimā, kurā darbojas arī LRA pārstāvji. Partija ir pārstāvēta arī Rīgas domē un virknē citu pašvaldību. Dibināta 2014. gada 13. martā kā partiju apvienība. Tās sastāvā bija trīs partijas: Reģionu alianse, Vidzemes partija un "Ogres novadam". LRA noslēdza sadarbības līgumus ar Edvarda Smiltēna vadīto politisko organizāciju (biedrību) “Sabiedrība Centriskai Politikai“, biedrību “Latgolys spāks” un biedrību “Liepājnieki“. Par apvienības valdes priekšsēdētāju tās dibināšanas brīdī tika ievēlēts Mārtiņš Bondars. Tās valdē tika ievēlēti Ilgonis Leišavnieks no Vidzemes partijas un Dainis Liepiņš no Reģionu alianses. 2014. gada martā apvienības biedru skaits sasniedza 700. Latvijas Reģionu apvienības augstākās lēmējinstitūcijas Pārstāvju sapulces priekšsēdētājs bija Andrejs Ence. Apvienība kandidēja 2014. gada Eiropas Parlamenta vēlēšanās, kur tā ieguva 2,49% balsu, nepārvarot 5% barjeru un neiekļūstot Eiropas Parlamentā.12. Saeimas vēlēšanās Latvijas Reģionu apvienības Ministru prezidenta amata kandidāts bija Mārtiņš Bondars. Ar 6,66% balsu Latvijas Reģionu apvienība tika ievēlēta parlamentā, kur ieguva astoņas deputātu vietas. Latvijas Reģionu apvienību 12. Saeimā pārstāvēja Varis Krūmiņš, Rihards Melgailis, Nellija Kleinberga, Juris Viļums, Jānis Ruks, Inga Bite un Mārtiņš Šics. Par Latvijas Reģionu apvienības Saeimas frakcijas priekšsēdētāju tika ievēlēta N. Kleinberga, bet par priekšsēdētāja vietniekiem M. Šics un J. Viļums. LRA darbam Centrālajā vēlēšanu komisijā izvirzīja Valdi Verneru, kuru Saeima 2015. gada 5. novembrī ar 82 balsīm par ievēlēja par komisijas locekli. 2015. gada nogalē Latvijas Reģionu apvienības valde tika paplašināta, un tajā tika ievēlēti Jānis Vilnītis no Reģionu alianses un Aivars Fomins no Vidzemes partijas. 2017. gada februārī apvienība izplatīja paziņojumu, ka gaidāmajās pašvaldību vēlēšanās Rīgā tā veidos kopīgu sarakstu ar partiju "Latvijas attīstībai". Par Rīgas mēra amata kandidātu tika izvirzīts Mārtiņš Bondars. 13. Saeimas vēlēšanās apvienība nepārvarēja 5% barjeru, taču ar 4,15% balsu ieguva valsts finansējumu aptuveni 25 000 eiro apmērā katru gadu līdz nākamajām vēlēšanām. 2020. gada 22. augustā, iesaistīto partiju amatpersonām parakstot reorganizācijas dokumentus un veicot balsojumu, "Reģionu alianse" apvienojās ar partiju "Ogres novadam" un pārtapa partijā "Latvijas Reģionu apvienība". Vidzemes partija un apvienībā esošās biedrības palika sadarbības partneru statusā. Gatavojoties 14. Saeimas vēlēšanām, 2022. gada maijā LRA paziņoja par kopīga saraksta veidošanu ar no Zaļo un Zemnieku savienības aizgājušajām Latvijas Zaļo partiju un Liepājas partiju, kā arī ar vēl netapušo būvuzņēmēja Ulda Pīlēna politisko biedrību. Biedrību ar nosaukumu “Apvienotais Latvijas saraksts” izveidoja 1. jūlijā. Kā iespējamie vēlēšanu saraksta nosaukumi tika minēti "Latvijas apvienotais saraksts" un "Reģionu Spēks" (šo nosaukumu 2021. gada janvārī pieņēma bijusī LRA apvienība). 1. oktobrī notikušajās 14. Saeimas vēlēšanās apvienība "Apvienotais saraksts" saņēma augstu vēlētāju atbalstu un iekļuva 14. Saeimā, kurā darbojas arī LRA pārstāvji. «Informācija par politisko partiju biedru skaitu». Uzņēmumu reģistra tīmekļvietne (latviešu). Skatīts: 2024-03-16. «Par mums». Latvijasregionuapvieniba.lv. Skatīts: 2020. gada 30. jūlijā. «Latvijas Reģionu apvienība pārtapusi partijā». lsm.lv. 2020. gada 22. augustā. Skatīts: 2020. gada 30. augustā. «Latvijas Reģionu apvienību vadīs Bondars». Diena.lv. Skatīts: 2020. gada 30. jūlijā. «"Reģionu Alianse" par premjera kandidātu izvirza Bondaru». Delfi.lv. Skatīts: 2020. gada 30. jūlijā. «Bondara vietā Saeimā sēdīsies basketbola treneris Varis Krūmiņš». Jauns.lv (latviešu). Skatīts: 2022-06-29. Deputāta mandātu zaudējušā Liepiņa vietā Saeimā strādās Rihards Melgailis «Sveicam LRA Saeimas frakcijas vadītājas amatā ievēlēto Nelliju Kleinbergu!». Arhivēts no oriģināla, laiks: 2017. gada 1. septembrī. Skatīts: 2020. gada 30. jūlijā. «CVK locekļa amatā ievēl Valdi Verneru». www.diena.lv. Skatīts: 2022-06-29. Latvijas Reģionu apvienība. Partijas valde. «Reģionu apvienība un "Latvijas attīstībai" par varu Rīgā cīnīsies kopā». lsm.lv. 2017. gada 1. februārī. Skatīts: 2020. gada 30. jūlijā. Madara Līcīte. «Reģionu apvienības un «Latvijas attīstībai» Rīgas mēra amata kandidāts būs Bondars». lsm.lv, 2017. gada 15. februārī. Skatīts: 2020. gada 30. jūlijā. «Valsts nauda tiks trim ārpus Saeimas partijām» (latviešu). Arhivēts no oriģināla, laiks: 2018-10-07. Skatīts: 2020-07-30. «Piektdien dibinās Pīlēna iniciēto biedrību “Apvienotais Latvijas saraksts”». liepajniekiem.lv (latviešu). 2022-06-28. Skatīts: 2022-06-29. «Latvian Green Party leaves Union of Greens and Parties». Baltic News Network - News from Latvia, Lithuania, Estonia (en-US). 2022-06-13. Skatīts: 2022-06-29. LURSOFT. «Reģionu Spēks, 50008221771, Iepriekšējie nosaukumi». Lursoft (latviešu), 2022-06-29. Skatīts: 2022-06-29.