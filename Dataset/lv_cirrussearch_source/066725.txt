Karakels (tadžiku: Қарокӯл, kirgīzu: Кара-Көл) ir augstkalnu ezers Pamirā. Administratīvi ietilpst Tadžikistānas Kalnu Badahšānas autonomijas Murgobas rajonā. Ietilpst Tadžikistānas nacionālā parka teritorijā. Beznoteces ezers, izvietojies 52 km diametra triecienkrātera ieplakā. Ūdens rūgti sāļs, mineralizācijas pakāpe 1180—1560 mg/l, ūdens caurspīdīgums līdz 9 m. Ziemā ezers aizsalst, ledus segas biezums līdz 1 m. Vasarā ūdens sasilst līdz 12 °C. Ietek vairākas nelielas upes. Ezers izvietojies 3914 m vjl, krastos pustuksnesis. Gar ezera austrumu krastu iet Pamira trakts, pie tā piekrastes vienīgā apdzīvotā vieta Karakela. «Karakuls». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 334. lpp. Vikikrātuvē par šo tēmu ir pieejami multivides faili. Skatīt: Karakels. Encyclopædia Britannica raksts (angliski) Krievijas Lielās enciklopēdijas raksts (krieviski)