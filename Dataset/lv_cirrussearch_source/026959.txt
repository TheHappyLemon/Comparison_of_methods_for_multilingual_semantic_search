Čormoza (krievu: Чёрмоз) ir pilsēta Krievijā, Permas novada Iļjinskas rajonā. Izvietojusies Kamas ūdenskrātuves krastā pie Čormozas upītes ietekas 102 km no novada centra Permas. Apdzīvotā vieta izveidojusies kā strādnieku ciemats pie barona Nikolaja Stroganova 1761. gadā uzceltās vara lietuves. 1778. gadā rūpnīca pārdota armēņu izcelsmes Irānas juvelierim Ovanesam Lazarevam, kas neilgi pirms tam bija iecelts Krievijas muižnieku kārtā. 1800. gadā Čormoza kļuva par visu Lazareva īpašumu centru, tika attīstīta rūpniecība, būvētas skolas. Čormozas dzelzs tika izmantota ieroču rūpniecībā un eksportēta. Pilsēta sāka panīkt, kad tā palika sāņus no 1878. gadā uzbūvētā Permas dzelzceļa. 1956. gadā, būvējot Kamas hidroelektrostaciju, daļa pilsētas tika applūdināta un pārcelta uz jaunu vietu, bet rūpnīca — slēgta. Iedzīvotāju skaits dažos gados strauji saruka no 18 000 līdz 11 000 un turpināja samazināties. «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019. «Čermoza». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 148. lpp. Vikikrātuvē par šo tēmu ir pieejami multivides faili. Skatīt: Čormoza. Krievijas Lielās enciklopēdijas raksts (krieviski)