Mihails Varnakovs (krievu: Михаил Варнаков; dzimis 1985. gada 1. martā) ir krievu hokejists, labais malējais uzbrucējs. Pašlaik (2018) Varnakovs spēlē Kontinentālās hokeja līgas kluba Ņižņijnovgorodas "Torpedo" rindās. Varnakovs profesionālā spēlētāja karjeru uzsāka 2003.—04. sezonā, kad debitēja Krievijas Superlīgas kluba Ņižņijnovgorodas "Torpedo" rindās. Nākamās trīs sezonas klubs aizvadījis Krievijas Augstākajā līgā, taču tad atgriezās Superlīgā. Sākot ar 2008. gadu "Torpedo" uzsāka spēlēt Kontinentālajā hokeja līgā, kur Varnakovs kļuva par vienu no vadošajiem komandas uzbrucējiem. 2012.—13. gada sezonas otrajā pusē Varnakovs tika aizmainīts uz Sanktpēterburgas SKA vienību, taču pēc sezonas izskaņas uzbrucējs noslēdza līgumu ar Kazaņas "Ak Bars" vienību. "Ak Bars" rindās spēlēja līdz 2017. gadam, kad pievienojās Maskavas "Dinamo". Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)