Dereks Alens Raians (angļu: Derek Allen Ryan, dzimis 1986. gada 29. decembrī) ir ASV hokejists, spēlē uzbrucēja pozīcijā. Kopš 2021. gada Raians pārstāv NHL komandu Edmontonas "Oilers". Savas karjeras sākumā pārstāvējis dažādas universitātes un jauniešu līgas komandas. 2011. gadā pievienojies Austrijas EBEL līgas komandai Alba Volán Székesfehérvár no Ungārijas. No 2012. līdz 2014. gadam spēlējis tās pašas līgas komandā EC VSV. 2014—15. gada sezonu aizvadījis Zviedrijas hokeja līgas komandā Örebro HK, kur viņš ieguva Guldhjälmen, kā sezonas vērtīgākais spēlētājs. 2015. gadā noslēdzis divvirzienu līgumu ar NHL komandu Karolīnas "Hurricanes". "Hurricanes" komandā viņš pavadīja trīs sezonas, līdz 2018. gadā, kā brīvais aģents, viņš pievienojās Kalgari "Flames". Pēc līguma beigām, 2021. gadā, pievienojies Edmontonas "Oilers". ASV hokeja izlases sastāvā piedalījies 2018. un 2019. gada Pasaules čempionātā. «Hurricanes Sign Derek Ryan». NHL.com (en-US). Skatīts: 2022-02-13. «FLAMES SIGN THREE PLAYERS». NHL.com (en-US). Skatīts: 2022-02-13. «RELEASE: Oilers sign Derek Ryan to two-year contract». NHL.com (en-US). Skatīts: 2022-02-13. Eliteprospects profils (angliski) Internet Hockey Database profils (angliski) Hockey-Reference profils (angliski)