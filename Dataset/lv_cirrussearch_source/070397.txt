Dzīves jēga jeb eksistences jēga ir filozofiska un garīga problēma, kas saistīta ar eksistences galīgā mērķa, cilvēces, cilvēka kā bioloģiskās sugas, kā arī cilvēka kā indivīda mērķa definēšanu. Jautājumu par dzīves jēgu var izprast arī kā nodzīvotās dzīves un sasniegto rezultātu atbilstības sākotnējiem nodomiem subjektīvu novērtējumu, kā cilvēka izpratni par savas dzīves saturu un virzību, savu vietu pasaulē, kā cilvēka ietekmes uz apkārtējo realitāti problēmu un mērķu izvirzīšanu ārpus savas dzīves. Priekšstati par dzīves jēgu veidojas cilvēku darbības procesā un ir atkarīgi no viņu sociālā statusa, risināmo problēmu satura, dzīvesveida, pasaules uzskata, konkrētās vēsturiskās konjunktūras. Labvēlīgos apstākļos cilvēks savas dzīves jēgu var saskatīt laimes un labklājības sasniegšanā, savukārt nelabvēlīgā eksistences vidē dzīve viņam var zaudēt savu vērtību un jēgu. Vikikrātuvē par šo tēmu ir pieejami multivides faili. Skatīt: Dzīves jēga.