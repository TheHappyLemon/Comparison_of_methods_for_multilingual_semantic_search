Akantīts (grieķu: akantha — 'ērkšķis' kristālu formas dēļ) ir izplatīts minerāls. Literatūrā zem šāda nosaukuma aprakstīts 1855. gadā, kaut gan šādu minerālu pieminējis Mikaels Agrikola jau 1529. gadā. Sudraba sulfīda zemas temperatūras varietāte. Jebkurš sudraba sulfīds istabas temperatūrā ir akantīts. Literatūrā akantītu bieži kļūdaini sauc par argentītu, kaut gan argentīts ir augstas temperatūras sudraba sulfīds, kas istabas temperatūrā (jau zem 179°C temperatūras) nevar eksistēt. Par argentītu dēvē akantīta pseidomorfozes pēc argentīta kristālu formas. Nozīmīga sudraba rūda. Minerāls satur 87,06% sudraba. Ir zināmas vairāk nekā 1500 vietas, kur atrasts šis minerāls. Latvijai tuvākās ir: Austrija Čehija Polija — Lejassilēzija Slovākija Šveice Ukraina Ungārija Vācija Zviedrija Lielākās atradnes, kur akantītu iegūst rūpnieciskos apjomos sudraba ieguvei ir: ASV, Nevadas štats Meksika Argentīts — akantīta pseidomorfozes pēc augstā temperatūrā eksistējušiem argentīta kristāliem Cinka akantīts — cinku saturošs akantīts, atrod Bolīvijā, Potosi departamentā, Hiako raktuvēs Dalemincīts — akantīta pseidomorfozes pēc stefanīta kristāliem, sākotnēji uzskatīja par atsevišķu minerālu Jalpaīts — cits minerāls, taču nereti šo vara un sudraba sulfīdu uzskata par akantīta paveidu. Mindat.org (angliski) Webmineral.org (angliski)