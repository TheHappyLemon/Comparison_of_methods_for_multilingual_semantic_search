Hanna Ārente (vācu: Hannah Arendt, dzimusi 1906. gada 14. oktobrī, mirusi 1975. gada 5. decembrī) bija ebreju izcelsmes vācu publiciste un politikas teorētiķe. Bieži tiek uzskatīta par filozofi, kaut pati Ārente nepiekrita šim apzīmējumam. Viena no pirmajām, kas pēc Otrā pasaules kara ieviesa totalitārisma jēdzienu un saskatīja līdzību nacistiskās Vācijas un PSRS iekārtā. Dzimusi Lindenē (Linden), kas mūsdienās ir Hannoveres daļa, sekulāru ebreju ģimenē. Bērnību pavadīja Kēnigsbergā un Berlīnē. Studēja Marburgas Universitātē pie Martina Heidegera, ar kuru Ārentei bija romantiskas attiecības. Disertāciju par mīlestības jēdzienu Svētā Augustīna darbos Hanna Ārente tomēr aizstāvēja Heidelbergas Universitātē pie Karla Jaspersa. Kaut arī disertācija tika aizstāvēta, Ārente netika habilitēta viņas tautības dēļ. 1929. gadā Berlīnē apprecējās ar filozofu Ginteru Andersu (laulība ilga līdz 1939. gadam). Vācijā nostiprinoties nacismam, Ārente devās uz Parīzi, kur sadraudzējās ar literatūrkritiķi Valteru Benjaminu, kā arī piedalījās ebreju glābšanas orgnizāciju darbībā. 1940. gadā Ārente apprecējās ar filozofu Heinrihu Blīheru (Heinrich Blücher). Kad Vācija Otrā pasaules kara laikā sakāva Franciju, Ārentei ar ASV konsula Marseļā un ebreju glābēja Hairama Bingema (Hiram Bingham IV) sagādātajām nelegālajām vīzām izdevās izceļot uz ASV, kur darbojās ebreju organizācijās. Pēc Otrā pasaules kara atgriezās Vācijā. Denacifikācijas procesa laikā aizstāvēja Heidegeru, kurš nacistu varas laikā bija iestājies NSDAP. 1950. gadā ieguva ASV pilsonību. Pasniedza vairākās ASV vadošās augstskolās. Par vienu no būtiskākajiem Hannas Ārentes darbiem tiek uzskatīts 1958. gadā izdotais darbs The Human Condition. Šis saraksts ir nepilnīgs; Tu vari palīdzēt, to papildinot. Der Liebesbegriff bei Augustin. Versuch einer philosophischen Interpretation (1929) The Origins of Totalitarianism (1951) izdota latviski — "Totalitārisma izcelsme", Elpa, 2000 The Human Condition (1958) Die ungarische Revolution und der totalitäre Imperialismus (1958) Between Past and Future: Eight exercises in political thought (1954, papildu izdevums 1968) On Revolution (1962) Eichmann in Jerusalem: A Report on the Banality of Evil (1963) Men in Dark Times (1968) On Violence (1970) Life of the Mind (1978) izdota latviski — "Prāta dzīve", divās daļās, Intelekts, 2000, 2001 Vikikrātuvē par šo tēmu ir pieejami multivides faili. Skatīt: Hanna Ārente. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Ebreju sieviešu enciklopēdijas raksts (angliski) Stanfordas Filozofijas enciklopēdijas raksts (angliski) Filozofijas interneta enciklopēdijas raksts (angliski) Herdera enciklopēdijas raksts (spāņu) Enciklopēdijas Krugosvet raksts (krieviski) Hannas Ārentes raksts par Heidegeru un viņa saistību ar nacismu Arhivēts 2008. gada 23. aprīlī, Wayback Machine vietnē. (latviski) Hannas Ārentes portāls (vāciski) Hannas Ārentes institūts Drēzdenē (vāciski)/(angliski) The Hanna Arendt papers ASV Kongresa bibliotēkā (angliski)