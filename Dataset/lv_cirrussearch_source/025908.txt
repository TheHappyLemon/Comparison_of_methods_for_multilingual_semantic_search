Džimijs Ēriksons (zviedru: Jimmie Ericsson; dzimis 1980. gada 22. februārī) ir bijušais zviedru hokejists, kreisās malas uzbrucējs, bijušais Zviedrijas hokeja izlases dalībnieks. Pēdējais klubs (2019) kur Ēriksons spēlēja bija Zviedrijas hokeja līgas komanda Šellefteo AIK , kur pildīja arī tās kapteiņa funkcijas. Profesionāļa karjeru Ēriksons sāka 2002.—03. gada sezonā Allsvenskan līgas kluba Šellefteo AIK rindās. 2005.—06. gada sezonu uzbrucējs aizvadīja Zviedrijas Elitsērijas vienībā Leksands IF, taču tās pašas sezonas noslēgumā vietu Elitsērijā izcīnīja arī Šellefteo AIK. 2006.—07. gada sezonā Ēriksons atgriezās AIK rindās. 2010.—11. gada sezonā AIK izcīnīja Elitsērijas sudraba medaļas, finālsērijā ar 1—4 piekāpjoties Färjestads BK. Sākot ar 2011.—12. gada sezonu Ēriksons pildīja AIK kapteiņa pienākumus. Arī 2011.—12. gada sezonā AIK izcīnīja sudraba medaļas, taču tad gan 2012.—13., gan 2013.—14. gada sezonā Šellefteo kļuva par Zviedrijas čempioni. Kā labākais hokejists Zviedrijā Ēriksons 2013. gadā ieguva Guldpucken. 2014. gada vasarā hokejists pārcēlās uz Sanktpēterburgas SKA, taču vien pēc sezonas atgriezās AIK sastāvā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski)