Hokeja ledus laukums ir laukums, kas klāts ar ledu un paredzēts hokeja spēļu aizvadīšanai. Ledus laukumam ir taisnstūra forma, kura stūri ir noapaļoti, gar laukuma malām ir aptuveni 1 metru augsta siena - borts. Pasaulē ir divi dažādi hokeja laukuma standarti - viens no tiem tiek izmantots pārsvarā Ziemeļamerikā, bet otrs praktiski visā pārējā pasaulē. Starptautisko standartu ir noteikusi Starptautiskā hokeja federācija. Hokeja laukums ir 61 x 30 metrus liels, stūru rādiuss - 8,5 metri. Ziemeļamerikas hokeja laukuma standartu principā ir izveidojusi NHL. Ledus laukums ir aptuveni 61 x 26 metrus liels, stūru rādiuss - 8,5 metri. No starptautiskā standarta to atšķir arī līniju izvietojums uz ledus. Daudzās arēnās bortu augstums laukuma galos ir paaugstināts ar stikla sienu - tā ļauj skatītājiem vērot spēli un aizsargā tos no laukuma ārā izmestām ripām. Tā kā ripas spēles laikā lido ar ļoti lielu ātrumu, tad tās nopietni varētu savainot skatītājus. Nereti starp arēnas griestiem un šo stiklu ir tīkls, kas nodrošina papildu drošību. Vārtsarga laukums