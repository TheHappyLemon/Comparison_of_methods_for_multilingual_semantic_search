Jedvabnes grautiņš (poļu: Pogrom w Jedwabnem) bija Polijas mazpilsētas Jedvabnes ebreju iedzīvotāju slaktiņš Otrā pasaules kara laikā 1941. gada 10. jūlijā. Grautiņa rezultātā tika nogalināti vismaz 340 cilvēki, no kuriem vismaz 300 tika sadzīti kādā klētī un sadedzināti. Līdz 20. gadsimta beigām tika uzskatīts, ka šos noziegumus izdarījušas vācu varas iestādes. 2001. gadā tika izdota poļu izcelsmes amerikāņa, Prinstonas Universitātes vēsturnieka Jana Grosa pētījums "Kaimiņi: Ebreju kopienas iznīcināšana Jedvabnē, Polijā" (Neighbors: The Destruction of the Jewish Community in Jedwabne, Poland), kurā tika noskaidrots, ka tiešie slepkavības izpildītāji bija apkārtnes poļu civiliedzīvotāji. Šie fakti izraisīja polemiku sabiedrībā par poļu iesaistīšanos holokausta īstenošanā. Lai arī bija dažādi viedokļi par vācu Ordnungspolizei un Einsatzgruppen iesaisti, tika noskaidrots, ka bez Jedvabnes arī citās Bjalistokas un Lomžas apkārtnes pilsētiņās (Grajevo, Horoščā, Tikocinā un daudzās citās) notika līdzīgi, kaut mērogā mazāki, grautiņi ar poļu iedzīvotāju piedalīšanos. Piemiņas vieta Grautiņa karte Jedvabnes grautiņš Polijas Ebreju vēstures (POLIN) muzejā «Polin muzejs, Pogrom in Jedwabne. Course of Events». Arhivēts no oriģināla, laiks: 2019. gada 29. septembrī. Skatīts: 2019. gada 29. septembrī. Jan Tomasz Gross, Neighbors: The Destruction of the Jewish Community in Jedwabne, Poland, Princeton University Press, 2001, ISBN 978-0-14-200240-7 Marek Jan Chodakiewicz, The Massacre in Jedwabne, July 10, 1941: Before, During, After. Columbia University Press and East European Monographs. 2005, ISBN 978-0-88033-554-6. https://www.iwp.edu/news_publications/book/the-massacre-in-jedwabne Vikikrātuvē par šo tēmu ir pieejami multivides faili. Skatīt: Jedvabnes grautiņš.