All or Nothing ir amerikāņu seriāla "Radīti skatuvei" (Glee) ceturtās sezonas 22. un noslēdzošā sērija (seriālā tā kopumā bija 88. sērija). Pirmoreiz tā tika pārraidīta Fox televīzijas kanālā 2013. gada 9. maijā. Seriāls ir par izdomātas Viljama Makinlija vidusskolas ansambli "Jaunais virziens" un tā dalībnieku dzīvi. Sērijā "Jaunais virziens" startē reģionālajā čempionātā, kas notiek Viljama Makinlija vidusskolā. Reičela Berija piedalās noslēdzošanā noklausīšanās mūziklam Funny Girl, Britānija Pīrsa brauc uz Masačūsetsas Tehnoloģiju institūtu, kur viņai tiek piedāvāts studēt uzreiz pēc reģionālajām ansambļu sacensībām. Bleins Andersons nopērk saderināšanās gredzenu un, to pērkot, satiek lesbiešu pāri, kas turpmākajā seriālā būs Bleina un Kērta Hammela padomdevējas. Raiders Linns atsakās piedalīties reģionālajā skatē, kamēr kāds no ansambļa dalībniekiem neatzīsies, kas ir "Keitija". Sākotnēji atzīstas Mārlija Rouza, taču Veids "Unikums" Adamss atzīstas, ka viņš ir "Keitija", tāpat viņš atklāj, ka profilu izveidojis, lai piekļūtu Raideram tuvāk. Raiders nolemj piedalīties reģionālajās sacensībās, tomēr vēlāk paziņo par "Jaunā virziena" pamešanu pēc sacensībām. Reģionalajās sacensībās Hoosierdaddies ar savu līderi Frīdu Romeru izpilda dziesmas Clarity, Wings, savukārt "Jaunais virziens" — Hall of Fame, I Love It, kā arī Mārlijas oriģināldziesmu All or Nothing. "Jaunais virziens" uzvar sacensībās, pēc atgriešanās kora telpā Vils Šusters un Emma Filsberija apprecas. Sērija noslēdzas ar skatu, kurā Bleins tur savu saderināšanās gredzenu. Sērijas režisors bija Bredlijs Bukers, sērijas scenāriju sarakstīja Jans Brenans. Pirmo sērijas pārraidi kopumā noskatījās 5,92 miljoni skatītāju ASV. Atšķirībā no pirmajām trim seriāla sezonām, kurās viena sezona nozīmēja vienu mācību gadu, piektā sezona tiks sākta tieši pēc reģionālajām sacensībām. Amanda Kondolojy. «Thursday Final Ratings: 'Big Bang Theory', 'Grey's Anatomy', 'American Idol', 'Vampire Diaries', 'Two and a Half Men', 'Wipeout', & 'Elementary' Adjusted Up; 'Glee' Adjusted Down». TV by the Numbers, 2013. gada 10. maijs. Arhivēts no oriģināla, laiks: 2013. gada 7. jūnijā. Skatīts: 2013. gada 10. maijs. Arhivēts 2013. gada 7. jūnijā, Wayback Machine vietnē. Lesley Goldberg. «Glee's Chord Overstreet on Road to Regionals, Finale Journey». The Hollywood Reporter, 2013. gada 29. aprīlis. Skatīts: 2013. gada 2. maijs. Fox profils (angliski) TV profils Arhivēts 2013. gada 5. maijā, Wayback Machine vietnē. (angliski) IMDb profils (angliski)