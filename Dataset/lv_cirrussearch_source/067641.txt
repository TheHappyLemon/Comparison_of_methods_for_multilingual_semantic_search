Bahmutas kauja (ukraiņu: Битва за Бахмут) ir kauju sērija starp Ukrainas bruņotajiem spēkiem un Krievijas bruņotajiem spēkiem, kurus atbalsta Vāgnera grupa, karadarbības laikā, kas kopš 2022. gada augusta norisinās ap Bahmutas pilsētu. Šī kauja ir daļa no Donbasa kaujas, kas ir lielākā kauja Eiropā kopš 1945. gada. Līdz 2023. gada sākumam, pēc apgabala administrācijas vadītāja Pāvela Kiriļenko teiktā, pilsēta bija sagrauta vairāk nekā par 60 %, bet līdz maijam tā bija gandrīz pilnībā izpostīta. 2023. gada maija beigās Krievijas karaspēks ieņēma pilsētu. Kaujas apkaimē turpinās. Bahmutā, kas tolaik bija Artemivska, 2014. gadā notika kaujas starp Ukrainas bruņotajiem spēkiem un Krievijas separatistu spēkiem. Separatistu grupējumi ieņēma daļu pilsētas prokrievisko protestu laikā Ukrainā 2014. gada aprīlī, un Ukrainas īpašo operāciju spēku vienības kopā ar Nacionālo gvardi tika nosūtīta izdzīt kaujiniekus no pilsētas. Prokrieviskie kaujinieki tika izspiesti uz pilsētas nomali, kur sadursmes turpinājās līdz 2014. gada jūlijam, kad viņi beidzot atkāpās no šīs teritorijas. Krievijas iebrukuma Ukrainā laikā viens no galvenajiem Krievijas bruņoto spēku mērķiem bija ieņemt Donbasu. 2022. gada 18. aprīlī Ukrainas prezidents Volodimirs Zelenskis paziņoja par kaujas sākumu par Donbasu. Līdz 2022. gada jūlijam KF bruņotie spēki spēja ieņemt vairākas lielākās pilsētas Luhanskas apgabalā un tādējādi ieņemt visas deklarētās tā saucamās Luhanskas Tautas republikas teritorijas, pēc tam Krievijas pavēlniecības uzmanība tika pievērsta Slovjanskai, Bahmutai un Soledarai. Ukraiņu karavīrs ierakumos Degošā baznīca Bahmutā Ukrainas prezidents Volodimirs Zelenskis Bahmutā tikās ar Ukrainas karavīriem «Бахмут: найкривавіша битва піхоти з часів Другої світової війни». Радіо Свобода (ukraiņu). Skatīts: 2023-06-26. «Бахмут. Пригожин утверждает, что город полностью захвачен, Минобороны Украины признает: ситуация — «критическая» Больше 10 месяцев боев — в фотографиях». Meduza (krievu). Skatīts: 2023-08-23. «Ukrainians fighting outside Bakhmut see Russian mercenaries withdrawing». Washington Post (angļu). 2023-05-28. Skatīts: 2023-08-23. «7 лет свободы Бахмута. В этой интерактивной хронике все, что пережил город во время оккупации». Свої.City (ukraiņu). Skatīts: 2023-06-26. Vikikrātuvē par šo tēmu ir pieejami multivides faili. Skatīt: Bahmutas kauja.