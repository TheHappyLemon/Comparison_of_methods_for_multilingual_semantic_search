Arhangeļskas apgabals (krievu: Архангельская область) ir viens no Krievijas apgabaliem valsts Eiropas daļas ziemeļos. Tas robežojas ar Karēliju rietumos, Vologdas apgabalu dienvidrietumos un dienvidos, Kirovas apgabalu dienvidos, Komi Republiku dienvidaustrumos un dienvidos, Tjumeņas apgabala Jamalas Ņencu autonomo apvidu, kā arī Barenca jūru ziemeļos un Balto jūru rietumos. Arhangeļskas apgabala austrumos atrodas Ņencu autonomais apvidus. Arhangeļskas apgabalā ietilpst Krievijas Eiropas daļas Ziemeļu Ledus okeāna arhipelāgi, no kurām lielākie ir Novaja Zemļa un Franča Jozefa Zeme. Administratīvi Arhangeļskas apgabalā ietilpst arī Ņencu autonomais apvidus, tomēr tas ir atsevišķs Krievijas Federācijas subjekts. Arhangeļskas apgabala administratīvais centrs ir ostas pilsēta pie Ziemeļu Dvinas ietekas Baltajā jūrā ar 351 226 iedzīvotājiem 2016. gadā. Otrā lielākā apgabala pilsēta ir Severodvinska, kas ir ievērjama Krievijas kara flotes bāze un kuģubūves centrs. Baltajā jūrā atrodas Solovku arhipelāgs ar ievērojamu klosteri, kas iekļauts UNESCO Pasaules mantojuma sarakstā. Apgabala vidienē atrodas Pļeseckas kosmodroms. Vikingu laikos Barenca jūras piekrasti un tajā ietekošo upju baseinus no 9. gadsimta dēvēja par Bjarmaland (latīņu: Bjarmia). Līdz 13. gadsimtam apvidu pamazām pārņēma Novgorodas Republikas kažokādu tirgoņi, 1146. gadā rakstos pirmoreiz minēta Kargopoles pilsēta. Pēc Novgorodas Republikas krišanas 1478. gadā apvidus iekļāvās Maskavijas sastāvā. Vietējais centrs bija Holmogori, kuru pamazām nomainīja Arhangelogoroda (Erceņģeļa pilsēta). Pētera I reformu laikā 1708. gadā tā kļuva par Arhangelogorodas guberņas centru un Krievijas caristes galveno ostu tirdzniecībai ar Eiropas valstīm. Krievijas pilsoņu kara laikā Arhangeļsku un apkārtni kopā ar Baltās kustības spēkiem ieņēma Lielbritānijas, ASV un Francijas karaspēks. 1920. gadā Solovku salās tika izveidota pirmā ieslodzījuma nometne, kas bija GULAG iesākums PSRS. Otrā pasaules kara laikā Arhangeļska bija ievērojams piegādes punkts lendlīzes sistēmā. Administratīvi Arhangeļskas apgabals iedalās 7 pilsētas rajonos (городской округ) un 19 rajonos (муниципальный район). Arhangeļska (Архангельск) Korjažma (Коряжма) Kotlasa (Котлас) Mirnija (Мирный) Novaja Zemļa (Новая Земля) Novodvinska (Новодвинск) Severodvinska (Северодвинск) Holmogoru rajons Kargopoles rajons Konošas rajons Kotlasas rajons Krasnoborskas rajons Ļenas rajons Ļešukonskas rajons Mezeņas rajons Ņandomas rajons Oņegas rajons Piejūras rajons Piņegas rajons Pļeseckas rajons Šenkurskas rajons Ustjas rajons Veļskas rajons Verhņaja Toimas rajons Viļedas rajons Vinogradova rajons Arhangeļskas apgabalā ir 14 pilsētas Arhangeļska Veļska Kargopole Korjažma Kotlasa Mezeņa Mirnija Novodvinska Ņandoma Oņega Severodvinska Soļvičegodska Šenkurska Arhangeļska - 351 226 iedz. Severodvinska - 185 075 iedz. Kotlasa - 61 512 iedz. Novodvinska - 38 906 iedz. Korjažma - 37 256 iedz. Mirnija - 32 245 iedz. Narjanmara - 24 535 iedz. Veļska - 22 856 iedz. Ņandoma - 20 395 iedz. Oņega - 19 706 iedz. Kargopole - 10 052 iedz. Šenkurska - 4 911 iedz. Mezeņa - 3 325 iedz. Soļvičegodska - 2 148 iedz. Vikikrātuvē par šo tēmu ir pieejami multivides faili. Skatīt: Arhangeļskas apgabals. Krievijas Lielās enciklopēdijas raksts (krieviski) Pareizticīgo enciklopēdijas raksts (krieviski) Austrumeiropas enciklopēdijas raksts (vāciski)