Baltā sniegpulkstenīte (Galanthus nivalis) ir amariļļu dzimtas suga. To audzē vietās, kas pavasarī ir saulainas, bet vasarā noēnotas, brīvos grupējumos zem kokiem, krūmiem, zālienā, arī akmeņdārzos. Atsevišķas šķirnes sniegpulkstenītes, piemēram, krokainās var stādīt arī pilnīgi atklātā, saulainā vietā. Augsnei jābūt irdenai, trūdvielām bagātai un neitrālai. Augus pārstāda pēc 5—6 gadiem vai vēl retāk, kad tie ir pārāk blīvi saauguši. Sīpolus stāda 6—10 centimetru dziļumā, vēlams ligzdās. Rudenī stādījumus pārklāj ar satrūdējušām lapām, kompostu vai sadalījušos kūdru. Pavasarī var augiem dot papildu mēslojumu ar slāpekli. Lapas nedrīkst nopļaut, kamēr tās nav nodzeltējušas. Sniegpulkstenītes pavairo ar sīpoliem, kā arī sējot sēklas tūlīt pēc to ienākšanās. Sējeņi uzzied 3.—5. gadā pēc izsējas. Sniegpulkstenītes var uzziedināt arī ziemā — podiņos vai zemos traukos. Vikikrātuvē par šo tēmu ir pieejami multivides faili. Skatīt: Baltā sniegpulkstenīte. Encyclopædia Britannica raksts (angliski) Encyclopædia of Life raksts (angliski)