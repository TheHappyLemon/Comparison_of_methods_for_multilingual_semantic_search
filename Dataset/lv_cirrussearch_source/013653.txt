Asaru apakškārta jeb īstie asari (Percoidei) ir asarveidīgo zivju kārtas (Perciformes) apakškārta. 2016. gadā, balstoties uz ģenētiskajiem pētījumiem, apakškārtai tika veikta nozīmīga revīzija, to padarot monofilētisku. Saskaņā ar jauno sistemātiku apakškārta apvieno 3 zivju dzimtas. Īsto asaru grupa ir ļoti daudzveidīga, ar dažādiem ieradumiem. Šīs sugas mājo gan saldūdenī, gan jūrās. Saldūdens sugas dzīvo ezeros, dīķos, purvos un upēs, gan straujās, gan lēnās. Jūras sugas dzīvo vai nu gar krasta līniju vai atklātā jūrā. Šīs grupas zivis atkarībā no sugas piederības barojas ar augiem, zooplanktonu, bezmugurkaulniekiem un zivīm. Dažas sugas ir aktīvas nakts laikā, dažas dienas laikā. Dažas veido barus, citas ir vientuļnieces. Dažas uzturas uz grunts, citas nepārtraukti pārvietojas uz augšu un leju. Dažas sugas migrē, lai nārstotu, bet citas sugas būvē ligzdas un apsargā gan ikrus, gan kāpurus. Daudzas sugas audzē zivsaimniecībās, daudzas tiek augstu vērtētas sporta makšķerēšanā un daudzas ir krāšņas akvāriju zivis. Īsto asaru apakškārta (Percoidei) Aru dzimta (Niphonidae) Asaru dzimta (Percidae) Drakonzivju dzimta (Trachinidae) «Phylogenetic classification of bony fishes, 2016». Arhivēts no oriģināla, laiks: 2019. gada 22. martā. Skatīts: 2019. gada 13. februārī. Darters Perches and Relatives