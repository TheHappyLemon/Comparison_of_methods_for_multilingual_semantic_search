Sadiks Amans Hans (angļu: Sadiq Aman Khan; dzimis 1970. gada 8. oktobrī) ir britu politiķis no Leiboristu partijas. Pašreizējais Londonas mērs. Sadiks Hans ir cēlies no Pakistānas imigrantu ģimenes un ir pirmais Londonas mērs, kas cēlies no etniskās minoritātes, tāpat arī pirmais islāmticīgais pilsētas vadītājs. Dzimis Londonā un ieguvis jurista izglītību Ziemeļlondonas universitātē. 2005. gadā tika ievēlēts Lielbritānijas parlamentā. Gordona Brauna vadītajās valdībās laika posmā no 2008. līdz 2010. gadam ieņēmis pašvaldību lietu, kā arī satiksmes ministra amatus. Sadika Hana vēlēšanu kampaņas mājaslapa