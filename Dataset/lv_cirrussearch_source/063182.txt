Melvila sala (angļu: Melville Island) ir Kanādai piederoša neapdzīvota sala Kanādas Arktiskajā arhipelāgā. Administratīvi sadalīta starp Ziemeļrietumu Teritorijām (rietumu daļa) un Nunavutu (austrumu daļa). 33. lielākā sala pasaulē un 8. lielākā sala Kanādā. Sala izvietojusies Kanādas Arktiskā arhipelāga rietumu daļā pie Perija šauruma. Ietilpst Perija salu grupā, kas savukārt pieder Karalienes Elizabetes salu grupai. Heizena šaurums ziemeļos to atdala no Makenzi Kinga salas, Ficviljama šaurums ziemeļrietumos — no Prinča Patrika salas, Keleta šaurums rietumos — no Eglintona salas, Maklūra šaurums dienvidrietumos — no Benksa salas, Vikonta Melvila šaurums dienvidos — no Viktorijas salas, Baiama šaurums dienvidaustrumos — no Baiama Mārtina salas, bet Baiama Mārtina šaurums austrumos — no Batērsta, Aleksandra, Mesija, Vanjē un Kamerona salām. Krasti stipri izroboti, daudz lielu līču un pussalu. Sala reljefs pārsvarā līdzens vai viegli saposmots, augstākā virsotne ir Blūhilsu grēdā salas dienvidrietumos; vietām augstākajās vietās saglabājušies ledāji. Ziemeļu daļā valda arktiska tuksneša klimats, dienvidos — tundra. Sabīnas pussalā salas ziemeļos atklāti ievērojami dabasgāzes krājumi. Pirmais no eiropiešiem salu atklāja britu pētnieks Viljams Perijs 1819. gadā. Perija ekspedīcija bija spiesta pārziemot Vinterharboras līcī salas dienvidaustrumu krastā. Sala nodēvēta par godu britu valstsvīram, tā laika britu Kara flotes vadītājam Robertam Dandasam (Robert Dundas), 2. Melvilas vikontam. Salas krastus dažādas ekspedīcijas apsekoja pazudušās Džona Franklina ekspedīcijas meklēšanas laikā 1850.—1853. gadā. Perija ekspedīcijas ziemošanas vietas piemiņas akmens Vinterharborā 2009. gadā iekļauts Kanādas vēsturisko piemiņas vietu sarakstā. The Atlas of Canada. Sea Islands Canadian Geographical Names Database (CGNDB). Melville Island Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 476. lpp. The AAPG/Datapages Combined Publications Database. Drake Point Gas Field, Canadian Arctic Islands NWT Place Names Database Parry's Rock Wintering Site National Historic Site of Canada Vikikrātuvē par šo tēmu ir pieejami multivides faili. Skatīt: Melvila sala. Encyclopædia Britannica raksts (angliski) Krievijas Lielās enciklopēdijas raksts (krieviski) International Map of the World 1:1,000,000 Ballantyne Strait NT-8/9/10/11/12 International Map of the World 1:1,000,000 Belcher Channel NT-12/13/14/15/16 International Map of the World 1:1,000,000 Thomsen River NS-9/10/11/12 International Map of the World 1:1,000,000 Viscount Melville Sound NS-12/13/14