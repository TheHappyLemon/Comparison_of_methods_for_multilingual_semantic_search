S tipa asteroīdi ir silikātiežus saturošu asteroīdu grupa. Kopumā apmēram 17% no visiem asteroīdiem pieder šai grupai. Tā ir otra lielākā asteroīdu grupa pēc C tipa asteroīdiem. S tipa asteroīdi ir mēreni spoži (albedo robežās no 0,10 līdz 0,22) un sastāv, galvenokārt, no dzelzs un magnija silikātiem. Šīs grupas asteroīdi pārsvarā atrodas asteroīdu joslas iekšpusē līdz 2,5 AU no Saules. Sastopami arī joslas vidusdaļā, līdz 3 AU. Tālāk jau kļūst pavisam reti. Lielākais grupas pārstāvis ir asteroīds Einomija. Nākamie lielākie ir Jūnona, Amfitrīte un Irīda. Šie lielākie asteroīdi vairumā gadījumu ir redzami no Zemes pat ar 10x50 binokli. Spožākais no tiem ir Irīda, kurš var kļūt spožāks par + 7m. S tipa asteroīdi pēc uzbūves ir līdzīgi akmens meteorītiem, kuriem ir līdzīgas spektra īpašības. New News and the Competing Views of Asteroid Belt Geology Asteroīdu spektru tipi