Makati (filipīniešu: Lungsod ng Makati, angļu: Makati City) ir neatkarīga pilsēta Filipīnās. Atrodas Lusonas salas rietumdaļā Manilas aglomerācijā, administratīvi ietilpst Galvaspilsētas reģionā. Izvietojusies Pasigas upes kreisajā krastā, rietumos robežojas ar Pasaju, ziemeļos — ar Manilu un Mandalujongu, bet austrumos — ar Tagigu. Tiek uzskatīta par Filipīnu finanšu centru — pilsētā bāzējas ievērojams daudzums starptautisko un vietējo korporāciju un banku, šeit atrodas arī lielākā daļa ārvalstu diplomātisko misiju. Kā patstāvīga apdzīvota vieta Sanpedro Makati (San Pedro Macati) dibinājuši franciskāņu brāļi 1670. gada 1. jūnijā, nodalot no Santaanas de Sapas. 1851. gadā Ajalu klana dibinātājs dons Hosē Bonifasio Rohass no jezuītiem nopirka Hacienda San Pedro de Macati un kopš tā laika pilsētas attīstība cieši saistīta ar Ajalu ģimeni un Ayala Corporation. Tikai 1890. gadā Sanpedro Makati pasludināja par publisku pilsētu. 1901. gadā Sanpedro Makati iekļāva jaundibinātajā Risalas provincē, bet 1914. gadā tās nosaukumu saīsināja līdz mūsdienu formai. 1975. gadā Makati municipalitāti iekļāva Galvaspilsētas reģionā, bet 1995. gadā tai piešķīra pilsētas statusu. 2022. gadā Makati zaudēja tiesiskajā teritoriālajā strīdā un 10 pilsētas barangajas ar 300 000 iedzīvotājiem pārgāja Tagigas pilsētai. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Makati. Encyclopædia Britannica raksts (angliski) Krievijas Lielās enciklopēdijas raksts (krieviski)