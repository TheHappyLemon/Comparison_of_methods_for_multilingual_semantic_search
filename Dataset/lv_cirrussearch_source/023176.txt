Lorēna Bekola (angļu: Lauren Bacall; dzimusi Betija Džoana Pīrska (Betty Joan Perske) 1924. gada 16. septembrī, mirusi 2014. gada 12. augustā) bija amerikāņu aktrise. Kino debitējusi ar lomu 1944. gada filmā "Kam ir un kam nav", kur tēlojusi kopā ar Hamfriju Bogartu, ar kuru gadu vēlāk viņa apprecējās. Turpinājumā tēlojusi film noir filmās ar Bogartu "Dziļais miegs" (1946), "Tumšā pāreja" (1947) un "Kīlargo" (1948), tāpat komēdijās, tai skaitā "Kā apprecēt miljonāru" (How to Marry a Millionaire, 1953) ar Merilinu Monro un "Modes dizainere" (Designing Woman, 1957) ar Gregoriju Peku. Par lomu filmā "Spogulim ir divas sejas" (The Mirror Has Two Faces; 1996) tika nominēta Amerikas Kinoakadēmijas balvai un saņēma Zelta globusa balvu. Saņēmusi Kinoakadēmijas goda balvu. Citas pazīstamākās lomas ir filmās "Spožās lapas" (Bright Leaf, 1950), "Jauns vīrietis ar tauri" (Young Man with a Horn, 1950), "Asins aleja" (Blood Alley, 1955), "Rakstīts vējā" (Written on the Wind, 1956), "Ziemeļrietumu robeža" (North West Frontier, 1959), Harper (1966), "Slepkavība Austrumu ekspresī" (1974), "Šāvējs" (The Shootist, 1976), "Tikšanās ar nāvi" (Appointment with Death, 1988), "Mizerija" (Misery, 1990), "Gatavs valkāšanai" (Prêt-à-Porter, 1994), "Dogvila" (2003), "Piedzimšana" (Birth, 2004), "Manderleja" (Manderlay, 2005) un "Pavadonis" (The Walker, 2007). 1999. gadā Amerikas Kinoinstitūts ierindoja Bekolu 20. vietā izcilāko sieviešu kārtas zvaigžņu sarakstā. «American Actress Lauren Bacall celebrated 88th Birthday today». MeetHollywoodStars. Skatīts: 2013. gada 7. jūlijs. «America's Greatest Legends». Amerikas Kinoinstitūts. Arhivēts no oriģināla, laiks: 2011. gada 16. jūlijā. Skatīts: 2013. gada 24. jūlijā. Vikikrātuvē par šo tēmu ir pieejami multivides faili. Skatīt: Lorēna Bekola. Latvijas Nacionālās enciklopēdijas šķirklis Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) Ebreju sieviešu enciklopēdijas raksts (angliski) IMDb profils (angliski) Internet Broadway Database profils (angliski) AllMovie profils (angliski)