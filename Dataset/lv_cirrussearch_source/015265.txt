Katandzāro (itāļu: Catanzaro, izrunā: [katanˈdzaːro]) ir pilsēta Itālijas dienvidos, Kalabrijas reģiona administratīvais centrs. Pilsēta atrodas netālu no Skvillačes līča (Jonijas jūras). Pilsēta dibināta 10. gadsimtā, tā bija Bizantijas pilsēta ar nosaukumu Catasarion. 1059. gadā Katandzāro iekaroja normāņu karavadonis Robērs Žiskārs. 1528. gadā četrus mēnešus franči turēja pilsētu aplenkumā. Tai bija nozīmīga loma arī Napoleona karos un Rizordžimento kustībā (Itālijas apvienošanas kustībā). Kopš 1928. gada Katandzāro ir arhibīskapijas centrs, bet kopš 1971. gada — Kalabrijas reģiona administratīvais centrs. 1783., 1905. un 1907. gadā pilsētu stipri izpostīja zemestrīces. Katandzāro tika stipri izpostīta arī Otrā pasaules kara laikā, kad to bombardēja Sabiedrotie. 17. un 18. gadsimtā Katandzāro bija ieguvusi pasaules slavu ar zīda aušanu. Mūsdienās Katandzāro ir ievērojama ar olīveļļas ražošanu. https://demo.istat.it/?l=it. Vikikrātuvē par šo tēmu ir pieejami multivides faili. Skatīt: Katandzāro. Encyclopædia Britannica raksts (angliski) Krievijas Lielās enciklopēdijas raksts (krieviski)