Robins Ulsens (zviedru: Robin Patrick Olsen; dzimis 1990. gada 8. janvārī) ir Zviedrijas futbolists, vārtsargs, Zviedrijas futbola izlases dalībnieks. Kopš 2022. gada Ulsens spēlē Anglijas Premjerlīgas komandas Aston Villa sastāvā. Ulsens ar futbolu sāka nodarboties Malmö FF jaunatnes akadēmijā, bet pieaugušo līmenī debitēja IF Limhamn Bunkeflo sastāvā. Vēlāk pārstāvēja citus Zviedrijas zemāko līgu klubus: Bunkeflo FF un IFK Klagshamn. 2011. gada beigās atgriezās Malmö FF un 2012. gada oktobrī debitēja Allsvenskan. 2013. un 2014. gadā kļuva par Zviedrijas čempionu. 2015. gada jūlijā pārgāja uz Grieķijas Superlīgas klubu PAOK. 2016. gada janvārī tika izīrēts Dānijas klubam FC København, tā paša gada maijā pilnībā pārgāja uz København, parakstot līgumu uz četriem gadiem. Ar Kopenhāgenas klubu divreiz uzvarēja Dānijas Superlīgā un divreiz izcīnīja Dānijas kausu. 2018. gada jūlijā pārgāja uz Itālijas A sērijas klubu AS Roma. Zviedrijas izlasē debitēja 2015. gada 15. janvārī draudzības spēlē pret Kotdivuāru. Bija iekļauts izlases sastāvā 2016. gada Eiropas čempionātā, bet laukumā neizgāja. 2018. gada FIFA Pasaules kausa finālturnīrā bija izlases pamatvārtsargs un aizvadīja visas piecas spēles, trijās no tām neielaižot vārtus, un sasniedza ceturtdaļfinālu. Malmö FF Allsvenskan: 2013, 2014 Zviedrijas Superkauss: 2013 København Dānijas Superlīga: 2015–16, 2016–17 Dānijas kauss: 2015–16, 2016–17 Vikikrātuvē par šo tēmu ir pieejami multivides faili. Skatīt: Robins Ulsens. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)