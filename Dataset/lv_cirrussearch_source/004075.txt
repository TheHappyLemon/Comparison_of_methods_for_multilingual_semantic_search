Liverpūle (angļu: Liverpool) ir pilsēta Anglijā, Ziemeļrietumanglijā, pie Mersijas ietekas Īrijas jūrā. Vēsturiski svarīga ostas pilsēta. Tā tika dibināta 1207. gadā. Pazīstama kā The Beatles dzimtā pilsēta. Liverpūles pievārtē atrodas Eintrijas hipodroms (Aintree Racecourse), kurā vienreiz gadā (aprīļa sākumā) notiek Grand National sacensības - prestižākās un sarežģītākās visā Anglijā. Liverpūlē bāzejas divi futbola klubi — Liverpool FC un Everton F.C. Kaut arī Liverpūlei pilsētas tiesības piešķirtas jau 1207. gadā, vēl 16. gadsimtā tajā bija tikai 500 iedzīvotāju. Tomēr 17. gadsimtā Liverpūles osta sāka strauji attīstīties. Galvenais ostas ienākumu un uzplaukuma avots visa gadsimta garumā bija vergu tirdzniecība. 19. gadsimta beigās Liverpūle kontrolēja 40% no pasaules jūras tirdzniecības. Pilsēta strauji auga, sevišķi pēc 1840. gada Īrijas Lielā bada, kad pilsētā ieplūda īru emigranti. Otrā pasaules kara laikā pilsēta smagi cieta vācu aviācijas uzlidojumos. 20. gadsimta 50. gadu beigās, 60. gadu gadu sākumā Liverpūle kļuva par jaunatnes mūzikas centru (Mersey sound). Liverpūle bija 2008. gada Eiropas kultūras galvaspilsēta. Liverpūles arhitektūra un dizains atzinību saņēma 2004. gadā, kad vairāki pilsētas rajoni tika atzīti par UNESCO Pasaules mantojuma objektu ar nosaukumu "Liverpūle — jūras tirdzniecības pilsēta", pamatojot to ar pilsētas lomu starptautiskās tirdzniecības un doku tehnoloģijas attīstībā. Tomēr šo statusu 2021. gada jūlijā atņēma, kad UNESCO lēma, ka nesenie un plānotie attīstības darbi, tādi kā futbola kluba Everton FC Bramley-Moore Dock stadions un Liverpool Waters projekts, radījuši apkaimes mantojuma nozīmīguma ievērojamu pasliktināšanos. Liverpūlē dzimuši: Džeisons Aizeks (Jason Isaacs, dzimis 1963. gadā), aktieris Braiens Džeiks (Brian Jacques, 1938—2011), rakstnieks Klaivs Bārkers (Clive Barker, dzimis 1952. gadā), rakstnieks, kinorežisors Stīvens Beksters (Stephen Baxter, dzimis 1957. gadā), rakstnieks Kenets Boldings (Kenneth E. Boulding, 1910—1993), ekonomists Melānija Čisholma (Melanie Chisholm, dzimusi 1974. gadā), mūziķe Stīvens Džerards (Steven Gerrard, dzimis 1980. gadā), futbolists Viljams Stenlijs Dževonss (William Stanley Jevons, 1835—1882), ekonomists Braiens Epstains (Brian Epstein, 1934—1967), mūzikas komersants Robijs Faulers (Robbie Fowler, dzimis 1975. gadā), futbolists Viljams Gledstons (William Ewart Gladstone, 1809—1898), politiķis Džordžs Herisons (George Harrison, 1943—2001), mūziķis Kima Ketrola (Kim Cattrall, dzimusi 1956. gadā), aktrise Džons Hortons Konvejs (John Horton Conway, dzimis 1937. gadā), matemātiķis Džons Lenons (John Lennon, 1940—1980), mūziķis Pols Makartnijs (Paul McCartney, dzimis 1942. gadā), mūziķis Saimons Retls (Saimon Rattle, dzimis 1955. gadā), diriģents Veins Rūnijs (Wayne Rooney, dzimis 1985. gadā), futbolists Ringo Stārs (Ringo Starr, dzimis 1940. gadā), mūziķis Dublina, Īrija Ķelne, Vācija «Liverpool – Maritime Mercantile City». Skatīts: 2008. gada 26. maijs. "Liverpool stripped of Unesco World Heritage status", BBC News, 21 July 2021. Retrieved 21 July 2021