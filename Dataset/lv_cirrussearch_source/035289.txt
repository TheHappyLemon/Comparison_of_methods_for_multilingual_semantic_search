I-V-vi-IV akordu progresija ir vairāku žanru mūzikā bieži izmantota akordu progresija. Progresija ietver I, V, vi, un IV akordus, piemēram, do mažora tonalitātē progresijā būtu do mažora, sol mažora, la minora un fa mažora akordi (C–G–Am–F). Šo progresiju var uzsākt uz jebkura no četriem akordiem, izmantojot to pašu secību. Populārākās variācijas ir šīs: I-V-vi-IV V-vi-IV-I vi-IV-I-V IV-I-V-vi Viena no populārākajām progresijas variācijām ir "vi–IV–I–V", kas do mažorā būtu Am–F–C–G. Šo variāciju nereti sauc par "poppanka progresiju" tās biežā izmantojuma šāda žanra dziesmās dēļ. Vi–IV–I–V progresija bieži tiek izmantota filmu varoņa mūzikā vairākās Holivudas filmās un filmu treileros, it īpaši filmām, kas izlaistas pēc 2000. gada. IV–I–V–vi tiek pielietota kantrīmūzikas dziesmās. 2015. gada sākumā YouTube tika publicēts video, kurā tika rediģētas kopā sešas starp 2011. un 2013. gadu izdotas kantrīmūzikas dziesmas, kas sekoja šai progresijai. 2009. gadā humora grupa The Axis of Awesome izlaida dziesmu ar nosaukumu Four Chords, kurā tika parodēts, ka "visas populārās dziesmas izklausās vienādi, jo visas izmanto vienus un tos pašus četrus akordus". Viņi veidotajā dziesmā tika iekļauti fragmenti no vairāk nekā 30 populārām dziesmām, kuras dažādās tonalitātēs ir izmantojušas šos akordus. Grupa dziesmu izpildīja re mažorā, progresijā izmantojot re mažora, la mažora, si minora un sol mažora akordus. Video vēlāk tika publicēts vietnē Youtube, kur populārākā video versija sasniedza vairāk nekā 40 miljonus skatījumu. Šīs dziesmas dažādās variācijās izmanto I-V-vi-IV akordu progresiju: Adele — Someone like You (piedziedājums) Adele — Hello A-ha — Take on Me (ar nelielām akordu izmaiņām) Alanisa Morisete — Head Over Feet Avicii — Hey Brother The Beatles — Let It Be Bob Marley & The Wailers — No Woman No Cry (panti) (piedziedājums arī, bet kopā ar I–IV–I–V) Eminem — Not Afraid A Great Big World — Say Something Green Day — When I Come Around Idina Menzela — Let It Go (piedziedājums) Džeimss Blants — You're Beautiful Journey — Don't Stop Believing Lady Gaga — The Edge of Glory Lady Gaga — Poker Face Mika — Happy Ending P!nk — Perfect The Rolling Stones — Beast of Burden Axis of Awesome četru akordu video YouTube Bennett, Dan (2008). The Total Rock Bassist, p. 63. ISBN 978-0739052693 Murphy, Scott (2014). 'A Pop-Music Progression in Recent Popular Movies and Movie Trailers', Music, Sound, and the Moving Image 8.2 (Autumn): 141-162. Brian Mansfield. «Six songs, same tune? Mashup shows country music's similarities». USA Today. Dorian Lynskey. «Don't Stop Believin': the power ballad that refused to die». The Guardian, 2010-12-17. 3 (Film & music). lpp. Skatīts: 2011-02-19. «4 Chords». YouTube. 2011-07-20. Skatīts: 2016-08-28. Let It Go Arhivēts 2016. gada 14. septembrī, Wayback Machine vietnē., hooktheory.com