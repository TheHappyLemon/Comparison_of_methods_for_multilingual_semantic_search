Vistans Hjū Odens (angļu: Wystan Hugh Auden; dzimis 1907. gada 21. februārī, miris 1973. gada 29. septembrī), publicējies kā V. H. Odens (W. H. Auden), bija angļu/amerikāņu dzejnieks. Tiek uzskatīts par vienu no 20. gadsimta lieliskākajiem rakstniekiem. Absolvējis Oksfordas Universitāti. Bijis skolotājs Anglijā. Sadarbojies ar Kristoferu Išervudu. 1935. gadā apprecējies ar vācu rakstnieka Tomasa Manna meitu Ēriku Mannu. Tās bija aprēķina laulības, jo Manna līdz ar laulībām ieguva Apvienotās Karalistes pilsonību, tādējādi izbēgot no nacistiskās Vācijas, pats Odens bija homoseksuālis. Piedalījies Spānijas pilsoņu karā 1937. gadā. 1939. gadā kopā ar Išervudu emigrēja uz ASV. Ņujorkā sastapis dzejnieku Česteru Kalmanu, kas kļuva par viņa draugu (dažkārt arī mīļāko). Odens pasniedza vairākās universitātēs un 1946. gadā pieņēma ASV pilsonību. Turpināja publicēt dzeju. Par 1947. gadā izdoto The Age of Anxiety saņēmis Pulicera balvu. Kopā ar Kalmanu sarakstījis libretu Igora Stravinska operai The Rake's Progress (1951). No 1956. līdz 1961. gadam bija dzejas profesors Oksfordas Universitātē. 1972. gadā pametis ASV līdz ar veselības pasliktināšanos. Sācis dzīvot Oksfordā. 20. gadsimta 50. gadu beigās nopircis māju Austrijā, kur katru gadu pavadīja sešus mēnešus. Miris Austrijā 1973. gada 29. septembrī. «WH Auden (1907 - 1973)». Bbc.com. BBC. Skatīts: 2014. gada 15. decembrī. Edward Mendelson. Later Auden. New York : Farrar, Straus and Giroux, 1999. 46. lpp. ISBN 0-374-18408-9. Vikikrātuvē par šo tēmu ir pieejami multivides faili. Skatīt: Vistans Hjū Odens. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Zinātniskās fantastikas enciklopēdijas raksts (angliski) Enciklopēdijas Krugosvet raksts (krieviski)