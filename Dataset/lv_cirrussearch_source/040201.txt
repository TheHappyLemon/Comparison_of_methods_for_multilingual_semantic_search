Ričarda Praisa portrets (angļu: Portrait of Dr Richard Price) ir amerikāņu gleznotāja Bendžamina Vesta eļļas krāsas glezna, tapusi 1784. gadā. 2004. gada 23. novembrī gleznu pārdeva Christie's izsolē un to iegādājās Velsas Nacionālās bibliotēkas atbalsta organizācija (Friends of the National Library of Wales). Tā gleznota ar eļļas krāsām uz audekla 71 × 94 cm izmērā. Ričards Praiss bija radikālis un publicists. Portretā attēlots Praiss sēžot savā kabinetā, lasot vēstuli no sava drauga Bendžamina Franklina, datētu ar 1784. gadu. Praiss pozēšanu portretam atzīmēja savā dienasgrāmatā, kura šobrīd tāpat kā glezna atrodas Velsas Nacionālās bibliotēkas kolekcijā Aberistvitā. Šī glezna ir oficiāls portrets; pastāv arī divas līdzīgas gleznas, iespējams, studijas šai gleznai: viena no tām atrodas Velsas Nacionālajā muzejā, bet otra Royal Cymdeithas Hall Londonā. Vests dzimis Springfīldā, Pensilvānijā, dzīves laikā ceļoja un gleznoja daudzus portretus. Viņš bija izpelnījies iesauku "amerikāņu Rafaēls". Vests nomira Ņūmenstrītā, Londonā, 1820. gada 11. martā. Viņš apglabāts Svētā Pāvila katedrālē, Londonā. https://artuk.org/discover/artworks/dr-richard-price-17231791-dd-frs-120186; pārbaudes datums: 3 jūnijs 2023. https://viewer.library.wales/4655777#?c=0&m=0&s=0&cv=0&z=-0.5859%2C-0.0722%2C2.0929%2C1.455; pārbaudes datums: 6 maijs 2016. «Benjamin West - Portrait of Dr Richard Price». Auction Club S.a.r.l. Arhivēts no oriģināla, laiks: 2016. gada 10. jūnijā. Skatīts: 2017. gada 29. oktobrī. Knight, Charles (redaktors). «West, Benjamin». The English Cyclopædia. Biography – Volume VI. London : Bradbury and Evans, 1858. Gleznas apraksts Europeana vietnē