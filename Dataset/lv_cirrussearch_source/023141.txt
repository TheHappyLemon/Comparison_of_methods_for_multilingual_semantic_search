Maglia Nera bija melns krekliņš, kuru piešķīra kā simbolisku apbalvojumu Giro d'Italia sacensību pēdējam finišējušajam dalībniekam. To piešķīra no 1946. līdz 1951. gadam. Pastāvēja konkurence par šā krekliņa iegūšanu. Īpaši var izcelt cīņas starp Santi Karollo un Luidži Malabroču, kur varēja vērot, kurš varēja izšķiest vairāk laika. Abi mēģināja zaudēt vairāk laika kā otrs, slēpjoties bāros, šķūņos, aiz žogiem un pat pārdurot savas riepas. 1948. gadā balvu piešķīra toskānietim Aldo Bini, kurš, pēc dažu žurnālistu un tā laika līdzjutēju teiktā, spītīgi turpināja sacensības līdz galam, par spīti masveida kritienā lauztajai labajai rokai un ciešanām, īpaši kalnu posmos, kur viņš nokāpa no velosipēda un stūma velosipēdu kalnā. Šīs kategorijas braucēji centās finišu sasniegt tieši līdz atvēlētā laika beigām. «Giro, la Maglia nera diventa Numero nero - Gazzetta dello Sport». Gazzetta.it. Skatīts: 2012-08-04.