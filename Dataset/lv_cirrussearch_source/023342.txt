Laura Pauzīni (itāļu: Laura Pausini, dzimusi 1974. gada 16. maijā, Faencā, Itālijā) ir itāliešu dziedātāja, populāra popmūzikas izpildītāja. Laura Pauzīni ir dzimusi Faencā (Faenza), Itālijā. Bērnību viņa pavadīja Solarolo ciemā, Emīlijas-Romanjas reģionā. Jau 8 gadu vecumā Laura Pauzīni muzicēja piano-bāros kopā ar savu tēvu. Tad arī tika izdots viņas pirmais albums - I sogni di Laura -, kas bija pusprofesionāls Lauras tēva projekts. Atpazīstamību viņa ieguva 1993. gadā, kad viņa uzvarēja Sanremo mūzikas festivālā ar dziesmu La Solitudine. Tajā pašā gadā iznāca arī viņas albums ar nosaukumu Laura Pausini, kas īsā laikā ieguva popularitāti Itālijā un Francijā. 1994. gadā izdotais albums Laura guva tik lielus panākumus, ka viņas ierakstu kompānija Warner Music Italy piedāvāja iedziedāt dziesmas arī spāņu valodā, lai iekarotu Spānijas un Latīņamerikas mūzikas tirgu. Kopš tā laika viņa izdod visus albumus gan itāliskā, gan spāniskā versijā. Ir tikuši izdoti albumi arī portugāļu un angļu valodā (attiecīgi 1996. un 2002. gadā). Lauras Pauzīni albumi kopumā ir tikuši pārdoti vairāk nekā 32 miljonos eksemplāru visā pasaulē, viņas mūzikas karjeras laikā Lauras Pauzīni albumi 170 reizes ir ieguvuši Platīna albuma un vienu reizi arī Dimanta statusu. divas Pasaules mūzikas balvas (World Music Awards) 1994. un 2003. gadā par visvairāk pirkto Itālijas mūziku vairāki I.F.P.I. (International Federation of the Phonographic Industry) apbalvojumi sakarā ar pārdoto disku daudzumu Latīņu Gremī (Latin Grammy) apbalvojums kategorijā "Labākais sieviešu popa vokālais albums" 2005. gadā un tajā pašā gadā arī Gremī balva par labāko "Latīņu popa albumu". Tādējādi viņa kļuva par pirmo itāļu sievieti, kas ir ieguvusi Gremī balvu. divas Premio Lo Nuestro balvas 1995. un 2006. gadā. Zelta globusa balva nominācijā "Labākā oriģināldziesma" par dziesmu Io sì (Seen) filmai The Life Ahead. 1987: I sogni di Laura 1993: Laura Pausini (itāliski) 1994: Laura 1994: Laura Pausini (spāniski) 1994: Strani amori 1996: Le cose che vivi (itāliski) 1996: Las cosas che que vives (spāniski) 1996: Tudo O Que Eu Vivo (Portugāļu) 1998: Mi Respuesta (spāniski) 1998: La mia risposta (itāliski) 2000: Entre tu y mil mares (spāniski) 2000: Tra te e il mare (itāliski) 2001: E ritorno da te (Best Of) 2001: Lo Meyor de - Volveré junto a ti 2002: From the inside (angliski) 2004: Resta In Ascolto (itāliski) 2004: Escucha (spāniski) 2005: Laura Pausini Live in Paris (CD / DVD) 2006: Yo Canto (spāniski) 2006: Io Canto (itāliski) 2007: San Siro 2007 2008: Primavera in anticipo (itāliski) 2008: Primavera anticipada (spāniski)