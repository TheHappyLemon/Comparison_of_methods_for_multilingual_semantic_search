Prinstona (angļu: Princeton) ir pilsēta ASV, Ņūdžersijas štata austrumos. Administratīvi sastāv no divām neatkarīgām daļām — Princeton Township, New Jersey un Borough of Princeton, New Jersey. Prinstonā vairākkārt notikuši referendumi par abu daļu apvienošanu, tomēr vienmēr pārsvaru guvuši apvienošanās pretinieki. Pilsēta pazīstama kā Prinstonas Universitātes mājvieta. Prinstonā atrodas arī vairākas ietekmīgas pētniecības iestādes, kompānijas un organizācijas, piemēram, Padziļināto studiju institūts (Institute for Advanced Study), Sarnova korporācija (Sarnoff Corporation) un citas. Kaut arī štata galvaspilsēta ir netālu esošā Trentona, kopš 1945. gada štata gubernatora rezidence atrodas Prinstonā. 1777. gada 3. janvārī šeit notika Prinstonas kauja, kurā amerikāņu karaspēks Džordža Vašingtona vadībā sakāva britu spēkus. 1783. gadā Prinstona četrus mēnešus bija ASV galvaspilsēta. Prinstonā dzimuši: Airisa Čanga (Iris Chang, 1968 - 2004) - vēsturniece un žurnāliste Pols Roubsens (Paul Robeson, 1898 - 1976) - aktieris, dziedātājs un sabiedrisks darbinieks https://www.nj.gov/labor/lpa/census/2020/2020%20pl94%20Tables/2020_Mun/popARH%20MCD%20Cen20-Cen10.xlsx; pārbaudes datums: 22 janvāris 2022. https://data.census.gov/cedsci/table?t=Populations%20and%20People&g=0100000US,%241600000&y=2020; izdevējs: ASV Tautas skaitīšanas birojs; pārbaudes datums: 1 janvāris 2022. https://www.nj.gov/labor/labormarketinformation/assets/PDFs/census/2020/2020%20pl94%20Tables/2020_Mun/MCD%200_All.pdf; pārbaudes datums: 8 aprīlis 2023. Vikikrātuvē par šo tēmu ir pieejami multivides faili. Skatīt: Prinstona. Encyclopædia Britannica raksts (angliski) Brockhaus Enzyklopädie raksts (vāciski) Oficiālā tīmekļa vietne