Jirži Lāla (čehu: Jiří Lála; dzimis 1959. gada 21. augustā) ir bijušais čehu hokejists, labās malas uzbrucējs, Čehoslovākijas hokeja izlases dalībnieks. Savas karjeras laikā kļuvis par 1985. gada Pasaules čempionu, izcīnījis sudrabu 1984. gada Olimpiskajās spēlēs. Karjeru Lāla sāka 1976.—77. gada sezonā Čehoslovākijas hokeja līgas kluba TJ Motor České Budějovice rindās. Komandas sastāvā uzbrucējs aizvadīja četras sezonas, līdz 1980. gadā pievienojās Jihlavas "Dukla" vienībai. "Dukla" hokejists aizvadīja nākamās divas sezonas, taču tad atgriezās HC Ceske Budejovice, komandas sastāvā spēlējot līdz pat 1989. gadam, 1982. gadā izcīnot līgas čempiona titulu, bet 1988. gadā kļūstot par visas līgas rezultatīvāko spēlētāju. 1989. gadā pievienojās Vācijas Bundeslīgas klubam Frankfurtes "Eintracht", tās rindās aizvadot nākamās divas sezonas, abas noslēdzot kā līgas rezultatīvākais spēlētājs. No 1991. līdz 1994. gadam spēlēja HK Manheimas rindās, taču tad divas sezonas aizvadīja Frankfurtes "Lions" sastāvā. No 1997. līdz pat 2002. gadam spēlēja Vācijas zemākajās līgās, 2002. gadā noslēdzot spēlētāja karjeru. Olympedia profils (angliski) Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski)