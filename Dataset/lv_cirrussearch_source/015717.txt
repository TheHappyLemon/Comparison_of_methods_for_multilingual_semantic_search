Jantarnija (krievu: Янтарный – ‘Dzintarainā’), līdz 1946. gadam Palmnikene (vācu: Palmnicken), ir pilsētciemats Kaļiņingradas apgabala galējos rietumos pie Baltijas jūras. Pilsētciematā atrodas pasaulē vienīgais dzintara ieguves kombināts, kas rūpnieciski iegūst dzintaru. Tiek uzskatīts, ka Jantarnijas apkārtnē koncentrēti lielākā daļa no pasaules dzintara krājumiem. Pilsētciematā atrodas dzintara muzejs. Plānots, ka netālu no Jantarnijas tiks izveidota viena no četrām teritorijām Krievijā, kurā būs atļautas spēļu zāles. Pilsētciematā notiek starptautiskas sacensības pludmales volejbolā. Jantarnija ir municipālā veidojuma "Jantarnijas pilsētas rajons" (Янтарный городской округ) centrs. Bez pilsētciemata tajā ietilpst arī divi ciemati - Siņavina (Синявино), Pokrovska (Покровское). Palmnikene radusies 1234. gadā. 19. gadsimtā uzbūvēja dzintaru ieguves uzņēmumu. 20. gadsimtā sākumā Palmnikene veidojās arī kā kūrorts. 1945. gada 31. janvārī - 1. martā Palmnikenes apkaimē vācu varas iestādes nošāva pēc pārgājiena dzīvi palikušos Štuthofas koncentrācijas nometnes ieslodzītos. Pēc vienas no versijām kādā šahtā pilsētciemata apkaimē tika noslēpta Dzintara istaba. 1948. gadā dzintara ieguvi atjaunoja un PSRS laikā šeit ieguva 600 tonnas dzintara gadā. «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019. Vikikrātuvē par šo tēmu ir pieejami multivides faili. Skatīt: Jantarnija. Dzintara ieguves kombināts Jantarnijā (krieviski)