Koordinātas: 70°30′S 27°0′E﻿ / ﻿70.500°S 27.000°E﻿ / -70.500; 27.000 Princeses Ranhillas krasts (norvēģu: Prinsesse Ragnhild Kyst) ir Austrumantarktīdas piekrastes daļa Karalienes Modas Zemē Rīsera-Larsena jūras krastā. Stiepjas no Rīsera-Larsena pussalas austrumos (33° 30' E) līdz 20° austrumu garumam rietumos. Kopējais piekrastes garums ap 600 km. Austrumos robežojas ar Prinča Haralla krastu, rietumos — ar Princeses Astridas krastu. Piekrastes lielāko daļu klāj šelfa ledāji — Karaļa Boduēna šelfa ledājs austrumu daļā un vairāki nelieli šelfa ledāji rietumos. Piekrastes ievērojamākie ģeogrāfiskie objekti ir Breidvikas līcis un Dervāla ledus sala. Iekšzemē paceļas Sērrondanes kalni un nelielie Belžikas kalni. Krastu 1931. gada 16. februārī atklāja norvēģi Jalmars Rīsers-Larsens un Nilss Larsens lidojumā no ekspedīcijas kuģa Norvegia. Nosaukts par godu Norvēģijas tā laika kroņprinča Olava meitai Ranhillai. Pirmā polārstacija Princeses Ranhillas krastā bija beļģu Ruāboduēna (1958-1967). No 1984. līdz 1991. gadam iekšzemē 130 km attālumā no krasta darbojās japāņu stacija Asuka. 1991. gadā piekrastē tika ierīkota Pakistānas vasaras polārstacija Džinna. Kopš 2009. gada Sērrondanes kalnos darbojas jaunā beļģu stacija Prinseselizabete. ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Princeses Ranhillas krasts Antarctic ice-sheet dynamics and climatic change: Modelling and Ice Composition Studies (AMICS) Construction and operation of the new Belgian Research Station Basal and thermal control mechanisms of the Ragnhild glaciers, East Antarctica Arhivēts 2016. gada 5. martā, Wayback Machine vietnē.