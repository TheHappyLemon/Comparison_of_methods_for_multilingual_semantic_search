Ļubova Žiļcova-Lisenko (ukraiņu: Любов Жильцова-Лысенко; dzimusi 1956. gada 20. oktobrī) ir Ukrainas starptautiskā meistare šahā (1996). Viena no vadošajām Starptautiskās neredzīgo šahistu asociācijas (IBCA) šahistēm. 1978. gadā uzvarējusi Ukrainas sieviešu šaha čempionātā. Piecas reizes uzvarējusi Pasaules šaha čempionātā neredzīgajām šahistēm (1989, 1993, 1997, 2001, 2005). 2009. gada neredzīgo šaha čempionātā ierindojusies 3. vietā. Piedalījusies arī atklātajos šaha čempionātos neredzīgajiem šahistiem, kuros Pasaules čempionātā 2006. gadā izcīnījusi bronzas medaļu, bet Eiropas čempionātos izcīnījusi sudraba (1995) un bronzas (1999) medaļas. Pārstāvējusi IBCA komandu Pasaules šaha olimpiādēs, kurās piedalījusies 9 reizes (1994, 1998-2002, 2006-2010, 2014, 2018). Individuālajā vērtējumā izcīnījusi 2 zelta (1994, 2006) medaļas. Pārstāvējusi Ukrainas komandu Pasaules neredzīgo šaha olimpiādēs, kurās piedalījusies 6 reizes (1992-2008, 2017). Komandu vērtējumā izcīnījusi 3 sudraba (1996, 2008, 2017) un 3 bronzas (1992, 2000, 2004) medaļas. Individuālajā vērtējumā izcīnījusi zelta (2008) un sudraba (2017) medaļas. Par panākumiem turnīros FIDE 1996. gadā Žiļcovai-Lisenko piešķīra starptautiskās meistares (WIM) nosaukumu. OlimpBase :: Women's Chess Olympiads :: Lubov Zsiltzova-Lisenko 43rd Olympiad Batumi 2018 Women OlimpBase :: Blind Chess Olympiads :: Lubov Zsiltsova Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)