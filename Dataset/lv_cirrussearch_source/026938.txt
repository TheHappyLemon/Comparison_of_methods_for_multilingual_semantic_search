Boriss Morukovs (Борис Владимирович Моруков; dzimis 1950. gada 1. oktobrī, miris 2015. gada 1. janvārī) bija Krievijas kosmonauts, ārsts, zinātnieks. Boriss Morukovs dzimis Maskavā. 1973. gadā pabeidza Pirogova 2. Maskavas medicīnas institūtu (tagad Maskavas medicīnas universitāte). 1979. gadā viņš ieguva medicīnas zinātņu doktora grādu kosmiskās, aviācijas un jūras medicīnas specialitātē. 1978. gadā Morukovs sāka darbu Krievijas Zinātņu akadēmijas Medicīnas bioloģisko zinātņu institūtā (IMBP) kā zinātniskais darbinieks. No 1984. gada — vecākais zinātniskais darbinieks. 1989. gada 25. janvārī Boriss Morukovs apstiprināts par kosmonauta pētnieka kandidātu. Paralēli kosmonauta sagatavošanas kursiem viņš bija arī IMBP metabolisma un imunitātes laboratorijas vadītājs. 1995. gadā viņš kļuva par IMBP homeostatisko regulāciju fizioloģijas nodaļas vadītājs. Gatavojoties kosmiskajiem lidojumiem kā ārsts Morukovs papildus apguva kardioloģiju, gastroentroloģiju, otorinolaringoloģiju, stomatoloģiju, oftalmoloģiju un pneimokardiālu reanimāciju. 1995. gadā viņš padziļināti apguva pirmās medicīniskās palīdzības kursu. 1996. gadā padziļināti apguva endokrinoloģiju un hematoloģija hematoloģiju. 1999. gadā Morukovs Kenedija kosmosa centrā ASV izgāja astronautu sagatavošanas kursu. Borisa Morukova vienīgais kosmiskais lidojums notika 2000. gada septembrī kā misijas speciālistam kosmoplāna Atlantis lidojumā STS-106 uz Starptautisko kosmosa staciju. No 2009. līdz 2011. gadam Morukovs bija Marsa ekspedīcijas simulācijas eksperimenta Mars-500 direktors. Vikikrātuvē par šo tēmu ir pieejami multivides faili. Skatīt: Boriss Morukovs. Biogrāfiskie dati cosmoworld.ru (krieviski)