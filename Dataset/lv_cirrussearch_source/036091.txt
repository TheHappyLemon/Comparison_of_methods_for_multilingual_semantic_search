Viļņu jūra jeb Mare Undarum ir Mēness jūra Mēness redzamajā pusē. Atrodas uz dienvidaustrumiem no Krīžu jūras, uz ziemeļaustrumiem no Putu jūras. Viļņu jūra izveidojusies laikposmā pirms apmēram 3,9 – 3,8 miljardiem gadu. Jūras diametrs ir apmēram 245 km, tā aizņem ap 55 000 km2 lielu teritoriju (kopā ar Putu jūru). Forma neregulāra, šauri sazarota, jūras pamatu klāj tumša bazalta lava. Jūras dienvidu malā atrodas Dubjago krāteris (Ø 48 km), uz rietumiem Firmiks (Ø 57 km), ziemeļdaļā Kondorsē P krāteris (Ø 48 km). Planetary Names: Mare, maria: Mare Undarum on Moon «Mare Undarum». Arhivēts no oriģināla, laiks: 2018. gada 30. maijā. Skatīts: 2016. gada 30. oktobrī. Vikikrātuvē par šo tēmu ir pieejami multivides faili. Skatīt: Viļņu jūra.