Tereza Vobornīkova (čehu: Tereza Voborníková; dzimusi 2000. gada 31. maijā Vrhlabi) ir čehu biatloniste. Ar biatlonu sāka nodarboties 2014. gadā. 2018. gada janvārī viņa debitēja IBU kausā junioriem Nove Mesto Morāvijā un ieguva 46. vietu sprintā. Pirmie panākumi tika gūti tā paša gada augustā, kad čehiete izcīnīja zeltu pasaules čempionātā vasaras biatlonā jauktajā stafetē junioriem. Nākamajā sezonā Vobornīkova 18 gadu vecumā debitēja IBU kausā pieaugušajiem un sprintā Dušņikizdrojā uzreiz ieņēma 28. vietu. 2019. gada Pasaules čempionātā jauniešiem Brezno viņa izcīnīja divas sudraba medaļas — individuālajā distancē un iedzīšanā. 2020. gada 9. janvārī Oberhofā debitēja Pasaules kausa sacensībās un sprintā ierindojās 84. vietā. Nākamajā posmā Rūpoldingā viņa tika ieklauta arī Čehijas stafetes komandas sastāvā. Neilgi pēc tam viņa pirmo reizi piedalījās Eiropas čempionātā Raubičos, kur labākais rezultāts bija 8. vieta jauktajā stafetē. 2020.—2021. gada sezonu sāka Pasaules kausa izcīņā, bet pēc vājajiem rezutātiem atlikušo sezonas daļu aizvadīja otrajā līmenī — IBU kausā. 2021. gada Pasaules čempionātā junioriem Obertilliahā labāko rezultātu sasniedza iedzīšanā, ieņemot 7. vietu. 2022. gada janvārī Antholcā ar 29. vietu 15 km individuālajā distancē viņa pirmo reizi izcīnīja Pasaules kausa punktus. Viņa tika iekļauta startam 2022. gada ziemas olimpiskajās spēlēs Pekinā. Savās debijas olimpiskajās spēlēs 15 km individuālajā distancē ieguva 34. vietu, bet sprintā ieridojās 58. pozīcijā. Iedzīšanas sacensībās tika apsteigta par apli. 2022. gada Pasaules čempionātā junioriem izcīnīja trīs medaļas. Viņa uzvarēja gan sprintā, gan iedzīšanā, bet individuālajā distancē ieguva bronzas godalgu. 2022.—2023. gada sezonā nostiprinājās augstākajā līmenī, pastāvīgi startējot Pasaules kausa sacensībās. 2023. gadā pirmo reizi piedalījās Pasaules čempionātā. Oberhofā notiekošajās sacensībās labāko rezultātu sasniedza iedzīšanā, ieņemot 7. vietu. Viņa startēja arī visās stafetēs, kā arī kvalificejās distancei ar kopēju startu. Veiksmīgi aizvadīja arī sezonas pēdējo posmu Holmenkollenē un sprintā sasniedza savu karjeras labāko rezultātu — 6. vietu. Sezonu noslēdza 43. vietā kopvērtējumā. «Dorostenka Voborníková slaví stříbro ze stíhačky MSJ, Štvrteckého zradila střelba». ceskatelevize.cz (čehu). 2019. gada 3. februāris. Skatīts: 2024. gada 12. februārī. «Sprint/Pursuit Double Gold for Norway’s Nevland, Czech Republic's Vobornikova». biathlonworld.com (angļu). 2022. gada 28. februāris. Skatīts: 2024. gada 12. februārī. «Spark and Marecek win Junior Individual Gold». biathlonworld.com (angļu). 2022. gada 24. februāris. Skatīts: 2024. gada 12. februārī. «Voborníková zajela životní výsledek. Ve stíhačce na MS vybojovala sedmé místo». idnes.cz (čehu). 2023. gada 12. februāris. Skatīts: 2024. gada 12. februārī. «Češky zářily ve sprintu: Voborníková v kariérním maximu, Davidová v TOP10». isport.blesk.cz (čehu). 2023. gada 18. marts. Skatīts: 2024. gada 12. februārī. Vikikrātuvē par šo tēmu ir pieejami multivides faili. Skatīt: Tereza Vobornīkova. Olympedia profils (angliski) IBU profils (angliski) FIS profils (distanču slēpošana) (angliski)