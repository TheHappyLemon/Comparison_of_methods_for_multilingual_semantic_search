Jablunkova (čehu: Jablunkov) ir pilsēta Čehijā, Morāvijas-Silēzijas apgabala Frīdekmīstekas apriņķī pie Olzas upes. Vistālāk uz austrumiem novietotā Čehijas pilsēta. Katru gadu augusta sākumā pilsētā notiek kalniešu folkloras festivāls Gorolski Święto. Rakstos pirmoreiz minēta 1435. gadā. Ilgu laiku apdzīvotā vieta atradās Hābsburgu impērijas sastāvā, tās vāciskais nosaukums bija Jablunkava (vācu: Jablunkau). No 1918. gada - Čehoslovākijas sastāvā. Pēc 1938. gada Minhenes vienošanās, pilsētu ieņēma poļu karaspēks, bet pēc Otrā pasaules kara sākuma - vācieši. Naktī no 1939. gada 25. augusta uz 26. augustu pie Jablunkovas notika t.s. Jablunkovas incidents - vācu diversanti uzbruka poļu dzelzceļa stacijai un tunelim, jo nebija saņēmuši ziņu, ka plānotais iebrukums Polijā pagaidām ir atcelts. Vācieši atkāpās, vēlāk vācu varas iestādes atvainojās poļiem. Pēc kara, pamatojoties uz Beneša dekrētiem, pilsētas vācu iedzīvotāji tika padzīti. Kopš 1993. gada - Čehijas sastāvā. 23% no pilsētas iedzīvotājiem ir poļi. Vikikrātuvē par šo tēmu ir pieejami multivides faili. Skatīt: Jablunkova. Gorolski Święto Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023.