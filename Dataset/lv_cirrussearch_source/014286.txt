Peters Sagans (slovāku: Peter Sagan; dzimis 1990. gada 26. janvārī Žilinā) ir profesionāls Slovākijas šosejas riteņbraucējs, kurš šobrīd pārstāv UCI ProTour komandu Team TotalEnergies. 2015. 2016. un 2017. gadā uzvarējis Pasaules čempionāta grupas braucienā, kļūdams par vienīgo sportistu, kam tas izdevies trīs reizes pēc kārtas. Tāpat Sagans septiņas reizes uzvarējis Tour de France punktu ieskaites kopvērtējumā, bet vienu reizi arī Giro d'Italia punktu ieskaitē. 14 gadus ilgās karjeras laikā guvis 121 uzvaru. Saganam bija veiksmīga jauniešu kalnu riteņbraukšanas karjera — viņš uzvarēja 2008. gada Pasaules čempionātā junioriem, bet vēlāk pievērsās šosejas riteņbraukšanai. Jau agri ticis uzskatīts par vienu no riteņbraukšanas daudzsološākajiem talantiem, gūstot uzvaras augstākās kategorijas sacensībās jau agrā vecumā. Sagans uzvarējis divos Parīze—Nica posmos, vienā Tour de Romandie posmā, divos Tour de Pologne posmos un kopvērtējumā, trīspadsmit Tour of California posmos (sacensību rekords) un kopvērtējumā, vienpadsmit Tour de Suisse posmos, četros Vuelta a España posmos, kā arī trijos Giro di Sardegna posmos un kopvērtējumā. 2012. gada Tour de France P. Sagans guva uzvaras trijos posmos, uzvarot arī punktu ieskaitē. 2013. gada Tour de France viņš šo panākumu atkārtoja, bet uzvarēt izdevās tikai vienā posmā. 2014. gada Tour de France Saganam atkal izdevās pārliecinoši uzvarēt punktu ieskaitē, lai gan viņš neuzvarēja nevienā no posmiem. 2015. gada Tour de France Saganam vēl vienu reizi izdevās pārliecinoši uzvarēt punktu ieskaitē, atkal neuzvarot nevienā no posmiem. 2015. gadā Sagans uzvarēja Tour of California sacensību kopvērtējumā. 27. septembrī Sagans uzvarēja Pasaules čempionāta grupas braucienā Ričmondā, ASV. Viņš veica izrāvienu 23. ielā, kas bija īss bruģēts kāpums nedaudz vairāk kā divus kilometrus no finiša un izcīnīja solo uzvaru. 2016. gadā viņš pirmo uzvaru pasaules čempiona kreklā izcīnīja Gente—Vevelgema sacensībās. Līdz ar šo uzvaru viņš kļuva par pasaules ranga pirmo numuru. Sagana panākumi turpinājās ar pirmo uzvaru klasiku "pieminekļos" — Flandrijas tūrē. Sagans atrāvās no pēdējā pretinieka Sepa Vanmarkes Paterberga kāpumā un pēdējos 14 kilometrus veica vienatnē, neļaujot sevi panākt Fabiana Kančellāras un Vanmarkes duetam. Tūres noslēgumā Saganam izdevās piekto gadu pēc kārtas uzvarēt arī punktu ieskaites kopvērtējumā. 2016. gada sezonas laikā Sagana aģents vienojās par jaunu līgumu ar Bora-Argon 18. Saskaņā ar Tinkoff komandas īpašnieka Oļega Tinkova teikto, Sagans jaunajā komandā pelnīs 6 miljonus eiro gadā. 16. oktobrī Sagans otro gadu pēc kārtas uzvarēja Pasaules čempionātā grupas braucienā Dohā, Katarā. Uzvaru viņš izcīnīja, sprintā pārspējot 24 citus atrāviena braucējus. 2017. gada septembrī Sagans uzvarēja Grand Prix Cycliste de Québec sacensībās. 24. septembrī trešo reizi pēc kārtas kļuva par Pasaules čempionu grupas braucienā, uzvarot sprinta finišā Bergenā notiekošajā 2017. gada Pasaules čempionātā. 2018. gada pavasarī uzvarēja Gente—Vevelgema un Parīze—Rubē sacensībās. 2018. gada Tour de France Sagans uzvarēja trijos posmos un sesto reizi punktu ieskaitē. 2019. gada Tour de France jau septīto reizi uzvarēja punktu ieskaitē, uzstādot jaunu rekordu. Sagans uzvarēja arī sacensību 5. posmā. 2021. gada februārī Sagans inficējās ar COVID-19. 2021. gada Giro d'Italia Sagans pirmoreiz uzvarēja punktu ieskaites kopvērtējumā. 2021. gada augustā Team TotalEnergies komanda paziņoja par līguma parakstīšanu ar Saganu no nākamās sezonas. 2022. gada janvārī Sagans atkārtoti inficējās ar COVID-19. 2023. gada janvārī paziņoja, ka sezonas beigās plāno beigt pilnvērtīgu šosejas riteņbraucēja karjeru un koncentrēties startam kalnu riteņbraukšanā 2024. gada olimpiskajās spēlēs. Savās pēdējās sacensībās Tour de Vendée 1. oktobrī Sagans izcīnīja devīto vietu. Petera vecākais brālis Jurajs arī ir profesionāls riteņbraucējs, pārstāvējis tās pašas komandas — Liquigas-Doimo, Tinkoff-Saxo, Bora–Hansgrohe un Team TotalEnergies, pievienojoties brālim katru reizi, kad Peters ir mainījis komandu. 2015. gada novembrī Dolni Kubīnā Sagans apprecēja savu draudzeni Katarinu Smolkovu. 2017. gada 25. oktobrī piedzima viņu pirmais bērns, Marlons. 2018. gada 18. jūlijā Peters paziņoja par pāra šķiršanos. Sagans ir praktizējošs katolis un 2018. gada janvārī Vatikānā tikās ar pāvestu Francisku. Team Liquigas Cannondale - Scheda Atleti[novecojusi saite] Matt de Neef. «Gallery: The incredible career of Peter Sagan, one of the all-time greats». Escape Collective (en-US), 2023-10-06. Skatīts: 2023-11-23. John Wilcockson. «Inside Cycling with John Wilcockson: Man of the week Sagan — a Merckx in the making?». Velonews.com, 2011. gada 28. februāris. Arhivēts no oriģināla, laiks: 2012. gada 3. jūlijā. Skatīts: 2011. gada 19. jūnijs. «Sagan nabs record-breaking seventh career Amgen win in Clovis». VeloNews (Competitor Group, Inc.). 2012. gada 16. maijs. Arhivēts no oriģināla, laiks: 2012. gada 19. jūnijā. Skatīts: 2012. gada 17. maijs. «Peter Sagan goes solo to win men's road race at world championships». The Guardian. Press Association. 2015. gada 27. septembris. Skatīts: 2015. gada 27. septembris. http://www.bbc.com/sport/cycling/35908455 Gregor Brown. «Peter Sagan dedicates Flanders win to Antoine Demoitié and Daan Myngheer». Cycling Weekly (Time Inc. UK), 2016. gada 3. aprīlis. Arhivēts no oriģināla, laiks: 2016. gada 6. aprīlī. Skatīts: 2016. gada 3. aprīlis. «Sagan podpísal s Borou, stane sa najlepšie plateným cyklistom sveta». MAFRA Slovakia. 2016. gada 20. jūlijs. Skatīts: 2016. gada 20. jūlijs. «Peter Sagan has COVID-19». CyclingTips (angļu). 2021-02-06. Skatīts: 2022-01-04. «TotalEnergies signs Sagan and will race on Specialized through 2023». CyclingTips (angļu). 2021-08-03. Skatīts: 2021-08-04. «Peter Sagan tests positive for COVID-19 again». CyclingTips (angļu). 2022-01-04. Skatīts: 2022-01-04. Andrew Hood. «Peter Sagan to Retire from WorldTour, Focus on Mountain Bike Olympics». CyclingTips (angļu), 2023-01-27. Skatīts: 2023-01-30. Dane Cash. «The pro peloton bids farewell to Peter Sagan as he rides his last road race». Escape Collective (en-US), 2023-10-01. Skatīts: 2023-10-06. FOTO zo svadby Sagana a exkluzívne fakty: Peter ako ruský oligarcha, nevesta z rozprávky — Športky «Sagan oznámil rozchod s manželkou Katarínou: Bude to tak oveľa lepšie». sme.sk (Slovak). 2018. gada 18. jūlijs. «After a long and thoughtful discussion, Kate and I have come to the conclusion that we would be much better if we separated as a couple» (English). 2018. gada 18. jūlijs. «Peter Sagan: I like Pope Francis, he's cool – Cyclingnews.com». Skatīts: 2018. gada 8. aprīlis. Vikikrātuvē par šo tēmu ir pieejami multivides faili. Skatīt: Peters Sagans. Oficiālā tīmekļa vietne Olympedia profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)