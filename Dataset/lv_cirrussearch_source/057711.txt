"Vēl pa mēriņam" (dāņu: Druk, angļu: Another Round) ir 2020. gada Dānijas, Nīderlandes un Zviedrijas kopražojuma komēdijdrāmas filma, kura režisors ir Tomass Vinterbergs. Filmā galvenās lomas atveido Madss Mikelsens, Tomass Bo Larsens, Magnuss Milangs un Larss Rante. Četri vidusskolas skolotāji uzsāk eksperimentu — katru dienu patērēt nelielu daudzumu alkohola, lai noskaidrotu, kā tas ietekmē viņu profesionālo un sociālo dzīvi. Filmas pirmizrāde notika 2020. gada 12. septembrī Toronto Starptautiskajā kinofestivālā. Filma lielākoties saņēma pozitīvas atsauksmes no kritiķiem. 93. Kinoakadēmijas balvas ceremonijā filma ieguva balvu kā labākā starptautiskā spēlfilma, kā arī Vinterbergs tika nominēts kā labākais režisors. Filma ieguva arī BAFTA kino balvu kā labākā filma svešvalodā un četras Eiropas Kino balvas (par labāko filmu, režisoru, scenāriju un aktieri). «Another Round». Box Office Mojo. Skatīts: 2021. gada 28. septembrī. ««Oskaru» ceremonijā triumfē filma «Nomadland»». Latvijas Sabiedriskais medijs. 2021. gada 16. aprīlis. Skatīts: 2021. gada 24. jūnijā. «Britu kinoakadēmija par labāko filmu atzīst «Nomadland»». Latvijas Sabiedriskais medijs. 2021. gada 12. aprīlis. Skatīts: 2021. gada 24. jūnijā. Jegors Jerohomovičs (2020. gada 13. decembris). "Labākā Eiropas filma – dāņu režisora Tomasa Vinterberga traģikomēdija par alkoholismu Vēl pa mēriņam". Diena. Atjaunināts: 2021. gada 24. jūnijā. IMDb profils (angliski) Metacritic profils (angliski) Rotten Tomatoes profils (angliski)