Aleksandera sala (angļu: Alexander Island) ir neapdzīvota sala Kanādas ziemeļos Karalienes Elizabetes salu arhipelāgā. Atrodas Kanādas Arktiskā arhipelāga Karalienes Elizabetes salu Perija salu grupā. Baiama Mārtina šaurums rietumos salu atdala no Melvila salas, Bojera šaurums ziemeļos — no Mesija salas, Erskina līcis austrumos un Pella līcis dienvidos — no Batērsta salas. Sala izstiepta dienvidrietumu—ziemeļaustrumu virzienā, krasti mēreni izroboti. Reljefā dominē paugurains līdzenums. Salas teritorijā valda arktiskais tuksnesis. Visa sala ietilpst Kausuitukas nacionālā parka teritorijā. Sala ilgi tika uzskatīta par daļu no Batērsta salas sauszemes masīva. Tagadējais nosaukums piešķirts 1962. gadā par godu Kanādas ģenerālgubernatoram (1946—1952) Haroldam Aleksanderam (Charles Vincent Massey). The Atlas of Canada. Sea Islands Canadian Geographical Names Database (CGNDB). Alexander Island Parks Canada. Qausuittuq National Park Naming Canada: Stories about Canadian Place Names International Map of the World 1:1,000,000 Viscount Melville Sound NS-12/13/14