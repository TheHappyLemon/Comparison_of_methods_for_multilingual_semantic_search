Vitālijs Čehovers (krievu: Виталий Александрович Чеховер; 1908. gada 22. decembris, Sanktpēterburga — 1965. gada 11. februāris, Ļeņingrada) bija Padomju Savienības šahists. Pirms Otrā Pasaules kara bijis viens no spēcīgākajiem Ļeņingradas šahistiem. 1937. gadā kopā ar Dmitriju Rovneru un Aleksandru Tolušu dalījis pirmo vietu pilsētas šaha čempionātā, bet 1949. gadā atkārtoti kļuvis par šī turnīra uzvarētāju. 1936. gadā kopā ar Vsevolodu Rauzeru uzvarējis PSRS jauno šaha meistaru turnīrā. Šajā pašā gadā dalījis pirmo vietu arī PSRS arodbiedrību šaha čempionātā. 1944. gadā uzvarējis Uzbekistānas atklātājā šaha čempionātā. Piecas reizes piedalījies PSRS šaha čempionātu finālos. Augstākās vietas izcīnījis 1935. gadā, kad dalījis 5.-8. vietu, un 1939. gadā, kad dalījis 4.-5. vietu. FIDE Čehoveram 1950. gadā kā vienam no pirmajiem piešķīrusi starptautiskā meistara (IM) nosaukumu. Aizrāvies arī ar šaha kompozīciju. 1956. gadā kļuvis par starptautisko arbitru šaha kompozīcijā, bet 1961. gadā par starptautisko meistaru arī šaha kompozīcijā. Publicējis arī rakstus un grāmatas par šahu. Devis nozīmīgu ieguldījumu šaha atklātņu teorijā. Čehovera vārdā ir nosaukts variants sicīliešu aizsardzībā: 1. e4 c5 2. Zf3 d6 3. d4 cxd4 4. Dxd4. Pēc pamatprofesijas bijis pianists. «12 Championship of Leningrad - 1937». Arhivēts no oriģināla, laiks: 2017. gada 4. maijā. Skatīts: 2015. gada 22. oktobrī. 23 Championship of Leningrad - 1949 «All-Union Young Masters 1936». Arhivēts no oriģināla, laiks: 2016. gada 5. martā. Skatīts: 2015. gada 22. oktobrī. 4 Championship of "Trade Unions"- Moscow January 1936 «IX Championship of USSR - Leningrad 7.12.1934-27.1.1935». Arhivēts no oriģināla, laiks: 04.06.2016. Skatīts: 22.10.2015. «11 Championship of USSR Leningrad 15.4-16.5.1939». Arhivēts no oriģināla, laiks: 05.03.2016. Skatīts: 22.10.2015. Vitālijs Čehovers šahista profils vietnē chessgames.com Vitālijs Čehovers šahista profils vietnē 365chess.com Vitālijs Čehovers šahista profils vietnē chesstempo.com Vitālijs Čehovers šahista kompozīcijas vietnē "Chess Problem Database Server"