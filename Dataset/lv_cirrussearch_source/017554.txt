Lohneja ezers (Neja ezers, angļu: Lough Neagh, īru: Loch nEathach) ir lielākais ezers Britu salās, atrodas Ziemeļīrijā, ap 30 km rietumos no Belfāstas. Trešais lielākais ezers Rietumeiropā pēc Ženēvas ezera un Bodenezera. Ezerā vairākas salas, no kurām lielākās: Koniailenda, Coney Island Flat, Croaghan Flat, Derrywarragh Island, Padian, Phil Roe's Flat un The Shallow Flat. Ūdens apmaiņas periods - 1,24 gadi. Ziemā nemēdz aizsalt. Atpūtnieku iemīļots ezers, taču tam ir raksturīgas spēcīgas vētras un lieli viļņi. Brīvprātīgais glābšanas dienests 24 stundas diennaktī. Izmanto dzeramā ūdens ieguvei. Ezerā notiek komerciāla zušu ķeršana - Lohneja zuši skaitās delikatese, ko sūta visas pasaules restorāniem. Ilgstoši uzskatīja, ka ezers ir publisks, taču 2005. gadā atklājās, ka Šaftesbērijas grāfa dzimtai ir tiesības uz šo ezeru. Īru leģenda vēsta, ka ezers radies no tā, ka slavenais Īrijas milzis Finns Makkūls (Fionn mac Cumhaill) izgrābis zemes kaudzi un metis ar to Skotijas milzim. Viņš neesot trāpījis, zemes kalns iekritis jūrā un radusies Menas sala. Vikikrātuvē par šo tēmu ir pieejami multivides faili. Skatīt: Lohneja ezers. Encyclopædia Britannica raksts (angliski) Krievijas Lielās enciklopēdijas raksts (krieviski) Lohneja glābšanas dienests Oksfordas salas dabas rezervāts