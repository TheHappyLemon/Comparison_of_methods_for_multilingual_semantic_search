Nezināma vērtība "coordinates" Herninga (dāņu: Herning) ir pilsēta Dānijā Vidusjitlandes reģionā, Jitlandes pussalā. Pilsētā atrodas Herningas komūnas pārvaldes mītne. Herninga ir 11. apdzīvotākā pilsēta Dānijā (2017). Herninga dibināta 1790. gadu sākumā, meliorācijas izveides laikā, kā tirdzniecības centrs, kas deva iespēju vietējiem zemniekiem iegādāties nepieciešamās preces un pakalpojumus. Vēlāk pilsētā un tās apkārtnē attīstījās auduma ražošana, kas kļuva par pilsētas galveno saimnieciskās darbības veidu. Mūsdienās pilsētā ir daudzveidīgāka ražošana. 1913. gadā Herninga kļuva par tirdzniecības pilsētu un tā divas reizes ir apbalvota kā Dānijas Gada pilsēta.[nepieciešama atsauce] Herningā atrodas lielākais izstāžu komplekss Skandināvijā Messecenter Herning. Tāpat pilsētā atrodas arī Karla Heninga Pedersena un Elses Alfeltas mākslas muzejs, kas zināms arī kā Herningas mākslas muzejs. Herningas muzejā var iepazīties ar pilsētas vēsturi, kurā stāstīts par purvos izveidoto lauksaimniecību un seno tekstilizstrādājumu ražošanu. Pilsētā atrodas trīs arhitekta Jorna Utzona projektētās ēkas. Profesionālā hokeja komanda Herningas "Blue Fox" spēlē Dānijas hokeja līgā. Tā ir ieguvusi 16 čempionu titulus un ir komanda ar visvairāk iegūtajām čempionāta uzvarām līgas vēsturē. Herningas futbola komanda FC Midtjylland spēlē Dānijas futbola Superlīgā. Komanda izveidota 1999. gadā, apvienojoties Ikast FS un Herning Fremad klubiem. 2015. gadā tā izcīnīja čempiona titulu. Mājas spēles aizvada MCH Arena stadionā, kas atrodas līdzās lielākajam sporta un koncertu kompleksam Dānijā Jyske Bank Boxen. 2018. gada Pasaules čempionāts hokejā norisinājās Herningā un Kopenhāgenā. 1887 — Rihards Gustavs Borgelins, virsnieks 1907 — Bjerns Nilsens, šahists 1964 — Bjarne Rīss, riteņbraucējs, 1996. gada Tour de France uzvarētājs 1985 — Linda Villumsena, riteņbraucēja 1986 — Janniks Hansens, hokejists (spēlē Vankūveras "Canucks") 1989 — Frederiks Andersens, hokejists (spēlē Toronto "Maple Leafs") http://www.statistikbanken.dk/BY1. "BEF44: Population 1st January, by urban areas" database from Statistics Denmark "Herning Museum" Arhivēts 2017. gada 2. februārī, Wayback Machine vietnē., Sol Og Strand, "Denmark - Herning Museum" Arhivēts 2017. gada 2. februārī, Wayback Machine vietnē.. European Tourist Guide. Vikikrātuvē par šo tēmu ir pieejami multivides faili. Skatīt: Herninga. Encyclopædia Britannica raksts (angliski) Herningas pašvaldības mājaslapa