Kubaņas Valsts universitāte (krievu: Кубанский государственный университет) ir augstākās izglītības iestāde Krasnodarā, Krievijas Federācijā. Tā ir viena no lielākajām, vecākajām un prestižākajām universitātēm Krievijas dienvidos. Kubaņas Valsts universitātes izglītības struktūrā ietilpst 15 fakultātes un 3 institūti. Universitāte tika izveidota 1920. gadā Krasnodarā. Tās pirmais ievēlētais rektors bija Nikandrs Markss, bijušais Krievijas Impērijas armijas ģenerālis, vēsturnieks un senkrievu paleogrāfijas speciālists. 1957. gadā universitātē tika dibināta Astrofizikas observatorija. No 1970. līdz 1993. gadam tā bija PSRS Zinātņu akadēmijas astronomijas padomes ZMP Nr. 1027 optisko novērojumu stacija. 1994. gadā universitāte tika atzīta kā viena no vadošajām augstākās izglītības iestādēm Krievijā. 2004. un 2005. gadā universitāte tika ierindota starp 100 labākajām universitātēm Krievijā, tai tika piešķirta zelta medaļa par Eiropas kvalitāti. 2008. gadā par universitātes rektoru kļuva Mihails Astapovs, kurš agrāk bija vadījis Krasnodaras novada izglītības departamentu. Kubaņas Valsts universitātē kopš 1970. gada notiek ārvalstu speciālistu apmācība. Ārvalstu absolventu vidū ir pārstāvji no vairāk nekā 120 pasaules valstīm. Šobrīd augstskolā turpina gatavot studentus no Āzijas, Amerikas, Āfrikas un Eiropas. Arhitektūras un dizaina Bioloģijas Žurnālistikas Vēstures, socioloģijas un starptautisko attiecību Datorzinātnes un lietišķās matemātikas Matemātikas un datorzinātņu Pedagoģijas, psiholoģijas un komunikatīvo zinātņu Romāņu un ģermāņu filologijas Vadības un psiholoģijas Ķīmijas un augsto tehnoloģiju Fizikas un tehnoloģiju Filoloģijas Mākslas un grafikas Ekonomikas Juridiskā Armavira Gelendžika Novorosijska Slavjanska pie Kubaņas Tihorecka «Kubaņas Valsts universitāte». Arhivēts no oriģināla, laiks: 2020. gada 26. novembrī. Skatīts: 2023. gada 18. janvārī. «Обучение иностранных граждан». Arhivēts no oriģināla, laiks: 2022. gada 15. augustā. Skatīts: 2023. gada 18. janvārī.