Kamotu salas (filipīniešu: Kapuluan ng Camotes, angļu: Camotes Islands, sebuāņu: Kapuloan ang Camotes) ir sala Filipīnu arhipelāgā. Administratīvi ietilpst Centrālo Visaju reģiona Sebu provincē, dalās četrās municipalitātēs. Apdzīvo galvenokārt sebuāņi. Lielākā pilsēta ir Sanfransisko Pakihanas salā. Izvietojušās arhipelāga vidusdaļā Kamotu jūrā. Sastāv no trijām galvenajām salām — Pakihana (106,9 km², 59 236 iedzīvotāji), Poro (96,6 km², 37 536 iedzīvotāji) un Ponsona (32,42 km², 12 506 iedzīvotāji), kā arī 0,5 km² lielā Tulanga ziemeļos no Pakihanas. Pakihana un Poro savienotas ar 1,6 km garu dambi. Salas paugurainas. Valda subekvatoriāls musonu klimats. Vikikrātuvē par šo tēmu ir pieejami multivides faili. Skatīt: Kamotu salas.