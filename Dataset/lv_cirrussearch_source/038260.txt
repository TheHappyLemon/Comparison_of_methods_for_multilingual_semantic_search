Latvijas augstskolas ir augstākās mācību iestādes, kas darbojas Latvijas teritorijā. Pašlaik Latvijā ir 32 akreditētas Latvijas augstskolas un koledžas, kā arī divas Laterāna Pontifikālās universitātes filiāles. No tām sešas ir klasiskā universitātes tipa augstskolas, bet divas ir valsts augstskolas. Latvijas augstskolu sākotne ir saistīta ar Kurzemes un Zemgales hercoga Pētera 1775. gadā dibināto Jelgavas Pētera akadēmiju jeb Academia Petrina (1775—1806). Vēl senāka akadēmiskās izglītības iestāde bija Gustava akadēmija Tērbatā un Pērnavā (1632—1710), kas pildīja Zviedru Vidzemes augstskolas funkcijas. Līdztekus pastāvēja Rīgas akadēmiskā ģimnāzija (1631—1710). Vidzemes guberņas augstskola bija Tērbatas Universitāte, bet 1862. gadā Baltijas provinču bruņniecība dibināja privāto augstskolu Rīgas Politehnikumu, ko 1896. gadā pārveidoja par valsts uzturētu Rīgas Politehnisko institūtu. 1918. gada rudenī Baltijas hercogistes īslaicīgajā pastāvēšanas laikā nodibināja Baltijas Tehnisko augstskolu, bet 1919. gada 8. februārī Latvijas SPR valdība to likvidēja un izdeva dekrētu par Latvijas Augstskolas dibināšanu ar izglītību latviešu valodā. Reālā Latvijas Augstskolas atklāšana notika tikai 1919. gada 28. septembrī pēc tam, kad kontroli pār Rīgu atguva Kārļa Ulmaņa valdība. Augstskolas Satversme ar Latvijas Republikas Saeimas likumu apstiprināta 1923. gada 28. martā, piešķirot tai Latvijas Universitātes (vācu: Die lettländische Universität in Riga) nosaukumu. 1938. gadā no Latvijas Universitātes tika nodalīta Lauksaimniecības un Mežsaimniecības fakultāte, pārceļot tās uz Jelgavu un izveidojot Jelgavas Lauksaimniecības akadēmiju (tagad Latvijas Biozinātņu un tehnoloģiju universitāte). Saskaņā ar Latvijas Augstskolu likumu Ministru kabinets 2021. gada 17. septembrī sadalīja valsts dibinātās augstskolas trīs pamatveidos: Latvijas augstskolu reitingi Akreditētās augstskolas un koledžas LR Augstskolu likuma 7. pants nosaka, ka valsts augstskolu statuss ir tikai Latvijas Policijas akadēmijai un Latvijas Nacionālajai aizsardzības akadēmijai, bet pārējās augstskolas, kuru dibināšanā valsts var būt un var nebūt piedalījusies, ir "atvasinātas publiskas personas". Jānis Stradiņš. Zinātnes un augstskolu sākotne Latvijā. Rīga: Latvijas vēstures institūta apgāds, 2012. - 639 lpp. Par valsts augstskolu tipiem Ministru kabineta rīkojums Nr. 655. 2021. gada 17. septembrī