Counter-Strike ir pirmās personas šaujamspēle, ko izstrādāja Valve Software. Tikusi izdota 2000. gada 9. novembrī. Tā ir pirmā no vairākām Counter-Strike sērijas spēlēm. Tā bieži tiek saukta par Counter-Strike 1.6, lai to nošķirtu no citām spēlēm, nosaukumā 1.6 rodas no spēles pēdējā nozīmīgā ielāpa numerācijas. Spēle ir it īpaši populāra starp NVS valstu iemītniekiem, neskatoties uz spēles vecumu.[nepieciešama atsauce] Counter-Strike ir pieejami 2 spēles veidi, bumbas uzstādīšana (saīsinājums DE) vai mazāk populārā ķīlnieku glābšana. Teroristu (T) komandai ir jāuzstāda bumba punktā A vai punktā B, un jāsargā tā, lai pretteroristi (CT) nevarētu to neitralizēt. T komanda spēli var uzvarēt, nogalinot visus pretiniekus vai arī uzspridzinot bumbu, savukārt CT uzvar, bumbu neitralizējot, nogaidot, lai spēles taimeris beidzas, vai arī neitralizējot visus pretiniekus. Teroristu komandai ir jānosargā 2-4 ķīlniekus no pretteroristiem. Pretteroristu komanda uzvar spēli, izglābjot visus ķīlniekus vai nogalinot visus pretiniekus, savukārt teroristu komanda uzvar, nogaidot spēles taimera beigas vai arī nogalinot visus pretiniekus.