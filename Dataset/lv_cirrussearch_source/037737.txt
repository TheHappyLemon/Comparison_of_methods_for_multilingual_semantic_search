Zuzana Hagarova (slovāku: Zuzana Hagarová; bijusi precējusies kā Štočkova (slovāku: Štočková); dzimusi 1977. gada 25. novembrī Kežmarokā) ir Slovākijas starptautiskā lielmeistare šahā (1998). 1993. gadā uzvarējusi Slovākijas junioru šaha čempionātā U16 vecuma grupā. Vairākkārt pārstāvējusi Slovākiju Eiropas un Pasaules junioru šaha čempionātos dažādās vecuma grupās. Lielāko panākumu šajos turnīros izcīnījusi 1994. gadā Segedā, kad kļuvusi par Pasaules junioru šaha vicečempioni U18 vecuma grupā. Daudzu starptautisko šaha turnīru laureāte. 2004. gadā dalījusi otro vietu kopā ar Jānu Plahetku šaha turnīrā Tatry Open 2004. 2008. gadā Zvolenā dalījusi otro vietu Slovākijas atklātajā šaha čempionātā. 2013. gadā Rīgas starptautiskajā šaha festivālā Rīgas Tehniskās universitātes Open 2013 bijusi labākā dāmu konkurencē. Pārstāvējusi Slovākijas komandu lielākajos komandu šaha turnīros: Pasaules šaha olimpiādēs piedalījusies 9 reizes (1994-2008, 2014); Eiropas komandu šaha čempionātos piedalījusies 4 reizes (1997-2003). Komandu vērtējumā izcīnījusi zelta (1999) medaļu. Par panākumiem turnīros FIDE 1995. gadā Hagarovai piešķīra starptautiskās meistares (WIM), bet 1998. gadā - starptautiskās lielmeistares (WGM) nosaukumu. 2002. gadā saņēmusi starptautiskā meistara nosaukumu vīriešiem (IM). Riga Technical University Open 2013 - Tournament A OlimpBase :: Women's Chess Olympiads :: Zuzana Štočková OlimpBase :: European Women's Team Chess Championship :: Zuzana Hagarová Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)