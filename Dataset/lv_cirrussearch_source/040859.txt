Sociālās identitātes teorija aizsākās 1979. gadā no britu sociālajiem psihologiem Henrija Tajfela (Henri Tajfel) un Džona Tērnera (John Turner), tā balstās idejā, ka cilvēki definē sevi pamatojoties uz personīgiem un sociāliem aspektiem. Teorijas pamatlicējs Henrijs Tajfels sociālo identitāti definē: tā ir indivīda pašnoteikšanās daļa, kas izriet no viņa zināšanām par piederību kādai sociālajai grupai (vai grupām), kā arī ar šo dalību piešķirto vērtību un emocionālo nozīmi. Sociālās identitātes teorija ietver trīs dimensijas, caur kurām skaidro dažādus procesus. Sociālās identitātes kognitīvā dimensija attiecas uz indivīda izpratni par piederību un ietver paškategorizācijas procesu. Paškategorizēšana ir process , ko persona izmanto, lai identificētu sevi ar kādu grupu, kas var rezultēties ar vairākām grupām un sociālām identitātēm. Piemēram, cilvēki var klasificēt sevi pamatojoties uz viņu piederību darba tirgum, tautībai un / vai dzimumam utt. Novērtēšanas komponents reprezentē grupas pašnovērtējumu, un to, kāda vērtība tam tiek piešķirta. Emocionālais komponents skaidro cilvēka emocionālo piesaisti sociālai grupai. Wang, Tien (2017). "Social identity dimensions and consumer behavior in social media". Asia Pacific Management Review 22 (1): 45-51. Luhtanen, Riia; Crocker, Jennifer (1992). "A Collective Self-Esteem Scale: Self-Evaluation of One's Social Identity". Personality and Social Psychology Bulletin 18 (3): 302-318. Lam, Son; Ahearne, Michael; Hu, Ye; Schillewaert, Niels (2010). "Resistance to Brand Switching When a Radically New Brand Is Introduced: A Social Identity Theory Perspective". Journal of Marketing: 1-58. Ellemers, Naomi; Kortekaas, Paulien; Ouwerkerk, Jaap W. (1999). "Self-categorisation, commitment to the group and group self-esteem as related but distinct aspects of social identity". European Journal of Social Psychology 29: 371±389.