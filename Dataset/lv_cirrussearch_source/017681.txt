Kobrina (baltkrievu: Кобрын, krievu: Кобрин) ir pilsēta Baltkrievijā, Brestas apgabalā, rajona centrs valsts dienvidrietumos pie Dņepras-Bugas kanāla ietekas Muhavecā. Rakstos pirmoreiz minēta 1287. gadā Ipatjevas hronikā. No 14. gadsimta sākuma - Lietuvas lielkņazistē. No 1404. līdz 1519. gadam - Kobrinas kņazistes centrs. No 1569. gada - Polijas-Lietuvas kopvalsts sastāvā. Pēc Trešās Polijas dalīšanas 1796. gadā Kobrina iekļāvās Krievijas Impērijas Lietuvas guberņas sastāvā. No 1921. līdz 1939. gadam tā atradās Polijas sastāvā. 1939. gadā Kobrinu ieņēma PSRS karaspēks. Pēc Otrā pasaules kara - Baltkrievijas PSR sastāvā, no 1991. gada - Baltkrievijā. Mūža nogalē savā muižā Kobrinā uzturējās krievu karavadonis Aleksandrs Suvorovs (1729-1800). Kobrina ir amerikāņu matemātiķa Oskara Zariska (Oscar Zariski, 1899-1986) dzimtā pilsēta. Q125194897. Vikikrātuvē par šo tēmu ir pieejami multivides faili. Skatīt: Kobrina. Kobrina vietnē "Baltkrievijas globuss" Arhivēts 2013. gada 28. martā, Wayback Machine vietnē. (krieviski) Virtuālā tūre no pilsētas uz tūrisma objektiem Kobrinā (krieviski) Tūrisms Kobrinā (krieviski)