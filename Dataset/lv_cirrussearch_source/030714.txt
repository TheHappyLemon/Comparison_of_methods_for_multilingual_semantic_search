Desava (vācu: Dessau) ir pilsēta Vācijā, Saksijā-Anhaltē, pie Muldes upes ietekas Elbā, kopš 2007. gada 1. jūlija daļa no Desavas-Roslavas (Dessau-Roßlau) apriņķa brīvpilsētas. Anhaltes vēsturiskais centrs. Pilsēta vēsturiski pazīstama kā arhitektūras un dizaina skolas Bauhaus centrs. UNESCO Pasaules mantojuma sarakstā iekļautas Bauhausa vietas Desavā (kopā ar objektiem Veimārā) un Desavas-Verlicas parku valstība - 18. gadsimta angļu stila parks ar tālaika apbūvi. Pilsēta rakstos pirmoreiz minēta 1213. gadā. Nozīmīga pilsēta kopš 1570. gada, kad tā kļuva par Anhaltes galvaspilsētu. 1603. gadā Anhalte tika sadalīta un Desava kļuva par Anhaltes-Desavas galvaspilsētu. 1863. gadā Anhalte atkal apvienojās vienotā valstī un Desava kļuva par tās galvaspilsētu līdz pat 1918. gadam. Starp pasaules kariem Desava kļuva slavena kā arhitektūras un mākslas skolas Bauhauss centrs. Bauhauss 1925. gadā pārcēlās uz Desavu no Veimāras. Šeit darbojās daudzi izcili 20. gadsimta arhitekti un mākslinieki, citu starpā Valters Gropiuss, Pauls Klē un Vasilijs Kandinskis. 1931. gadā nacisti skolu slēdza. Otrā pasaules kara laikā Desavu gandrīz pilnīgi nopostīja aviācijas uzlidojumos. Pēc kara tā atradās VDR, un tika atjaunota ar tā laika standartapbūvi. 1986. gadā tika atjaunota Bauhauss. Pēc Vācijas apvienošanās tika atjaunotas vairākas vēsturiskās celtnes. Desavā dzimuši: Kārlis fon Bazedovs (Carl von Basedow, 1799 - 1854) - ārsts Tomass Krečmans (Thomas Kretschmann, 1962 - ) - aktieris Leopolds I (Leopold I., 1676 - 1747) - ģenerālis Mozess Mendelsons (Moses Mendelssohn, 1729 - 1786) - filozofs Makss Millers (Max Müller, 1823 - 1900) - filologs Vilhelms Millers (Wilhelm Müller, 1794 - 1827) - dzejnieks Zamuels Heinrihs Švābe (Samuel Heinrich Schwabe, 1789 - 1875) - astronoms Maksimiliāns fon Veihss (Maximilian von Weichs, 1881 - 1954) - feldmaršals Kurts Veils (Kurt Weill, 1900 - 1950) - komponists «Arhivēta kopija». Arhivēts no oriģināla, laiks: 2013. gada 30. jūnijā. Skatīts: 2013. gada 30. jūnijā. Vikikrātuvē par šo tēmu ir pieejami multivides faili. Skatīt: Desava. Encyclopædia Britannica raksts (angliski) Brockhaus Enzyklopädie raksts (vāciski)