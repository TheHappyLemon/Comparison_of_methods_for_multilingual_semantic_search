Porcija, arī Urāns XII, ir Urāna pavadonis. Tas ir septītais pavadonis pēc kārtas, skaitot no Urāna. Pavadonis tika atklāts 1986. gada 3. janvārī, Voyager programmas zinātniekiem izpētot starpplanētu zondes „Voyager 2” attēlus. Tam tika piešķirts pagaidu apzīmējums S/1986 U1. Starptautiskā Astronomijas savienība pavadonim vēlāk piešķīra nosaukumu Porcija. Porcija ir tēls Viljama Šekspīra traģikomēdijā „Venēcijas tirgotājs”. Porcijas diametrs ir apmēram 140 ± 8 km. Porcijas vārdā ir nodēvēta pavadoņu grupa, kurā vēl atrodas Bjanka, Kresīda, Dezdemona, Džuljeta, Rozalinda, Kupidons, Belinda un Perita. Visiem šiem pavadoņiem ir līdzīgas orbītas un fotometriskās īpašības. Porcija ir mazizpētīts pavadonis. „Voyager 2” attēlos tas izskatās kā garens objekts, kura ass vērsta uz Urānu. Pavadoņa garuma pret platumu attiecība ir 0,8 ± 0,1. Porcijas virsma izskatās pelēka. Pavadoņa orbīta pakāpeniski samazinās paisuma spēku iedarbībā. Tas nozīmē, ka tālā nākotnē Porcija vai nu ietrieksies Urānā, vai izjuks gabalos, veidojot jaunu Urāna gredzenu. The Orbits of the Inner Uranian Satellites From Hubble Space Telescope and Voyager 2 Observations Voyager’s Eleventh Discovery of a Satellite of Uranus and Photometry and the First Size Measurements of Nine Satellites Planetary Satellite Physical Parameters Uranian System Circular No. 4164 Erich Karkoschka, Comprehensive Photometry of the Rings and 16 Satellites of Uranus with the Hubble Space Telescope Porcija