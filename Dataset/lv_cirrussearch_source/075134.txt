Igauņu dziesmu svētki (igauņu: üldlaulupidu) ir tradicionāls igauņu kultūras pasākums, kas norisinās reizi piecos gados Tallinā. Iepriekšējie XXVI dziesmu un XIX deju svētki notika 2019. gadā, un tajos piedalījās ap 43 000 dalībnieku no visas Igaunijas. Nākamie igauņu dziesmu un deju svētki notiks 2024. gada 5.–7. jūlijā. Dziesmu svētku tradīcija radās igauņu tautas atmodas laikā. Pirmie dziesmu svētki notika Tartu 1869. gada vasarā . Viens no pirmo dziesmu svētku organizētājiem bija Johans Voldemārs Jansens. Pirmajos trīs dziesmu svētkos piedalījās tikai vīriešu kori un orķestri, pavisam 822 dziedātāju un 56 cilvēki ar pūšamajiem instrumentiem. Sākot ar ceturtajiem dziesmu svētkiem, varēja piedalīties arī jauktā sastāva kori. Sākot ar sesto festivālu 1896. gadā, tā norises vieta tika pārcelta uz Tallinu. Vispārējie latviešu Dziesmu un Deju svētki Lietuvas dziesmu svētki Estonian World. «Estonian Song Celebration broke records - five video highlights». Estonian World (angļu), 2014-07-10. Skatīts: 2021-10-29. Eesti Laulu - ja Tantsupeo SA Oficiālā mājaslapa