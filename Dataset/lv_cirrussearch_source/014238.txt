Nikolajs Kuļomins (krievu: Николай Владимирович Кулёмин; 1986. gada 14. jūlijā) ir krievu hokejists, malējais uzbrucējs, Krievijas hokeja izlases dalībnieks. Pašlaik (2020) Kuļomins spēlē KHL vienībā Magņitogorskas "Metallurg". Profesionālā spēlētāja karjeru Kuļomins uzsāka dzimtajā Magņitogorskā, kad 2005.—06. gada sezonā aizvadīja 31 spēli Krievijas Superlīgas kluba Magņitogorskas "Metallurg" sastāvā. Nākamajā sezonā Kuļomins "Metallurg" rindās jau bija nostiprinājies, kopā ar klubu izcīnot Krievijas čempiona titulu. 2007. gada vasarā Kuļomins noslēdza trīs gadu līgumu ar NHL klubu Toronto "Maple Leafs", taču 2007.—08. gada sezonu saskaņā ar klubu savstarpējo vienošanos aizvadīja Magņitogorskā, jau otro gadu pēc kārtas sezonu noslēdzot kā viens no kluba rezultatīvākajiem spēlētājiem. 2008. gada vasarā Kuļomins pārcēlās uz Ziemeļameriku, jau savā pirmajā NHL sezonā aizvadot 73 spēles. 2010.—11. gada sezona kļuva par rezultatīvāko Kuļomina NHL karjerā, tajā 82 aizvadītajās spēlēs atzīmējoties ar 57 rezultativitātes punktiem. 2014. gada jūlijā Kuļomins noslēdza četru gadu līgumu ar Ņujorkas "Islanders". 2018. gada vasarā Kuļomins atgriezās Magņitogorskas "Metallurg" sastāvā. Krievijas izlases rindās Kuļomins spēlējis 2014. gada olimpisko spēļu turnīrā, kā arī sešos Pasaules čempionātos, 2012. un 2014. gadā izcīnot zelta, 2010. gadā — sudraba, bet 2007. gadā — bronzas medaļas. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)