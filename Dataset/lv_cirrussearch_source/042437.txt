Lučāno Spalleti (itāļu: Luciano Spalletti; dzimis 1959. gada 7. martā) ir itāliešu futbola treneris un bijušais futbolists. Spēlētāja karjeras laikā pārstāvējis Itālijas zemāko līgu klubus, spēlējis pussarga pozīcijā. Trenējis dažādus Itālijas klubus, strādājis arī Krievijā ar Sanktpēterburgas "Zenit". Kopš 2023. gada augusta ir Itālijas izlases galvenais treneris. Trenera karjeru sāka Empoli 1995. gadā, palīdzot klubam no Itālijas C1 sērijas aizkļūt līdz pat A sērijai. 1998.—1999. gada sezonā bija Dženovas "Sampdoria" galvenais treneris. Karjeras turpinājumā vadīja klubus Venezia, Udinese un Ancona. 2002. gadā atgriezās Udinese. 2004.—2005. gada sezonā sasniedza 4. vietu A sērijā, nodrošinot Udinese iekļūšanu UEFA Čempionu līgas kvalifikācijā. 2005. gadā kļuva par AS Roma galveno treneri. Spalleti vadībā Roma divreiz ieguva Itālijas kausu (2007. un 2008. gadā). 2006. un 2007. gadā Spalleti tika atzīts par A sērijas labāko treneri. 2009. gadā uzsāka darbu ar Krievijas Premjerlīgas klubu Sanktpēterburgas "Zenit". 2010. un 2011.—2012. gada sezonās kļuva par Krievijas čempionu, 2010. gadā ar Zenit izcīnīja arī Krievijas kausu. 2014. gada martā pēc dažām neveiksmīgām sezonām tika atbrīvots no amata. 2016. gada janvārī atkal atgriezās kā AS Roma galvenais treneris. Pēc 2016.—2017. gada sezonas, kurā tika izcīnīta 2. vieta A sērijā, pēc abpusējas vienošanās Spalleti klubu atstāja. 2017. gada jūnijā kļuva par Milānas "Internazionale" galveno treneri, parakstot līgumu uz diviem gadiem. 2018. gada augustā pagarināja līgumu ar Inter līdz 2021. gadam. Tomēr pēc 2018.—2019. gada sezonas, kurā klubs ierindojas 4. vietā, tika atbrīvots no amata. 2021. gada 29. maijā kļuva par Napoli galveno treneri, stājoties amatā Džennāro Gatuzo vietā. 2022.—2023. gada sezonā ar Napoli uzvarēja A sērijā. Pēc sezonas tomēr atstāja galvenā trenera amatu klubā. 2023. gada augustā tika iecelts par Itālijas izlases galveno treneri. Roma Coppa Italia: 2006–07, 2007–08 Supercoppa Italiana: 2007 Zenit Krievijas Premjerlīga: 2010, 2011–12 Krievijas kauss: 2009–10 Krievijas Superkauss: 2011 Napoli Itālijas Serie A: 2022—2023 Individuālie sasniegumi Itālijas Serie A gada labākais treneris: 2005–06, 2006–07 «Luciano Spalletti: Zenit St Petersburg sack head coach» (angļu). BBC.com. 2014. gada 11. marts. Skatīts: 2018. gada 15. aprīlī. «Inter Milan name Luciano Spalletti as their new boss on a two-year contract» (angļu). BBC.com. 2017. gada 9. jūnijs. Skatīts: 2018. gada 15. aprīlī. «Luciano Spalletti sacked as Inter Milan manager» (angļu). BBC.com. 2019. gada 30. maijs. Skatīts: 2019. gada 1. jūnijā. «De Laurentiis welcomes Luciano Spalletti: "We’ll do great work together"». sscnapoli.it. 2021. gada 29. maijs. Arhivēts no oriģināla, laiks: 2021. gada 18. septembrī. Skatīts: 2021. gada 15. augustā. «Napoli līdz pirmajam titulam 33 gados aizvedušais Spalleti vadīs Eiropas čempioni». sportacentrs.com. 2023. gada 18. augusts. Skatīts: 2023. gada 19. augustā. Vikikrātuvē par šo tēmu ir pieejami multivides faili. Skatīt: Lučāno Spalleti. WorldFootball profils (angliski) Soccerbase trenera profils (angliski) Transfermarkt spēlētāja profils (angliski) Transfermarkt trenera profils (angliski)