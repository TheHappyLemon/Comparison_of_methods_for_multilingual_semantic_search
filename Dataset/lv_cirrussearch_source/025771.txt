Nepālas karogs ir viens no retajiem netaisnleņķa karogiem pasaulē (cits — Ohaio štata karogs ASV). Karogs pārstāv divu dinastiju kombināciju. Karogs tika pieņemts 1962.gada 16.decembrī reizē ar jaunas konstitucionālas valdības izveidošanu. Karoga robežu zilā krāsa simbolizē mieru, bet tumšsarkanā krāsa ir Nepālas nacionālā krāsa. Saule un Mēness karogā simbolizē cerību, ka Nepāla pastāvēs tik ilgi, cik tie. Nepālas Konstitūcijā ir sīki aprakstīta metode kā konstruēt Nepālas valsts karogu, izmantojot cirkuli un lineālu. Ģeometriski konstruējot Nepālas valsts karogu pēc konstitūcijā aprakstītās metodes, iegūtā karoga augstuma un platuma proporcija ir iracionāls skaitlis: 1:6136891429688−3062536167152−118−482(934861968+203326171922)4506606337686≈1:1.21901033…{\displaystyle 1:{\frac {6136891429688-306253616715{\sqrt {2}}-{\sqrt {118-48{\sqrt {2}}}}\left(934861968+20332617192{\sqrt {2}}\right)}{4506606337686}}\approx 1:1.21901033\ldots } Fakts, ka karoga augstuma un platuma proporcija nav triviāla, ir skaidrojams ar zilās apmales pievienošanu karogam. Ignorējot zilo apmali un apskatot karoga izmēru attiecību, ja tas sastāv tikai no sarkanajiem trijstūriem, iegūtā augstuma un platuma proporcija ir racionāla — 3:4. «Schedule-1 National Flag of Nepal – Nepal Law Commission». Nepal Law Commission (en-US). Skatīts: 2020-05-22. «Calculation of the aspect ratio of the national flag of Nepal (Berechnung des Seitenverhältnisses der Nationalfahne von Nepal)». 2012. gada 8. jūnijs. Skatīts: 2016. gada 11. augusts. «Nepal - Constitution - Schedules: Schedule 1 (Relating to Article 5)». International Constitutional Law, University of Bern. 1990. gada 9. novembris.