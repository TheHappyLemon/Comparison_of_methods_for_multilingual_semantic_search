Alfrēds Ernests Tisē (angļu: Alfred Ernest Tysoe; dzimis 1874. gada 21. martā, miris 1901. gada 26. oktobrī) bija angļu vieglatlēts, kurš 1900. gada vasaras olimpiskajās spēlēs izcīnīja divas zelta medaļas vieglatlētikā. Tisē dzimis Pedihemā, netālu no Bērnli, Anglijā. Ikdienā strādāja par laukstrādnieku, bet uz pusslodzi bija nodarbināts Skerton Harriers skriešanas komandā. 1896. gadā viņš izcīnīja Ziemeļu grāfistes čempiona titulu 1000 jardu un 1 jūdzes skrējienos. Viņa veiksmīgie panākumi pievērsa Harolda Hardvika, 1884. gadā Salford Harriers dibinātāja, uzmanību. 1897. gadā Tisē pārliecināja pievienoties Salfordas klubam. Pirmajā gadā Salford Harriers viņš bija uzvarējis Anglijas amatieru vieglatlētikas čempionātos viena un desmit jūdžu skrējienos. 1898. gadā viņš palīdzēja komandai izcīnīt uzvaru sestajā Nacionālā krosa čempionātā. 1900. gada vasaras olimpiskajās spēlēs Parīzē viņš startēja divās vieglatlētikas skriešanas disciplīnās. 800 metru disciplīnā viņš tika uzskatīts par favorītu. Viņa rezultāts šajā disciplīnā bija 2:01.2. Otro zelta medaļu viņš izcīnīja Jauktās komandas sastāvā kopā ar Čārlzu Benetu, Sidniju Robinsonu, Džonu Rimmeru un Stenu Rouliju, 5000 metru komandu skrējienā, kur viņi pārspēja Francijas komandu. Šī izrādījās Tisē pēdējā sezona skriešanas sacensībās, jo 1901. gadā viņš smagi saslima ar pleirītu un nomira savās mājās Blekpūlā, būdams 27 gadus vecs. Viņš apglabāts Blekpūlas Leitonas kapsētā. «Alfred Tysoe». Sports Reference. Arhivēts no oriģināla, laiks: 2020. gada 21. novembris. Arhivēts 2020. gada 17. Aprīlis Wayback Machine vietnē. «Paris 1900 Athletics — 800m men». Starptautiskā Olimpiska komiteja. Skatīts: 2020. gada 9. septembris. «Paris 1900 Athletics — 5000m team men». Starptautiskā Olimpiska komiteja. Skatīts: 2020. gada 9. septembris. Alfrēds Tisē (SOK profils) (angliski) Alfrēds Tisē (Olympedia.org) (angliski) Alfrēds Tisē (Sports Reference profils) (angliski)