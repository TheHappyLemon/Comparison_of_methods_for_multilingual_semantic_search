2021.—2022. gada Latvijas čempionāta sezona bija 31. Latvijas Virslīgas hokeja čempionāta sezona. Sezona sākās 2021. gada 4. septembrī. Šajā sezonā Latvijas Virslīgas hokeja čempionātā startēja septiņas komandas. Pirmo reizi par Latvijas čempioni kļuva HK Zemgale. Turpinoties COVID-19 pandēmijai, arī šajā sezonā vairākkārt komandu spēles tika pārceltas apstiprinātu slimības gadījumu dēļ. Pēc Krievijas iebrukuma Ukrainā Latvijas hokeja federācija lēma sākot ar 8. martu liegt Krievijas un Baltkrievijas hokejistiem piedalīties čempionātā. Latvijas Virslīgas Hokeja Čempionātā šosezon startē septiņas komandas: HK Zemgale/LLU HK Liepāja HK Prizma Rīgas "Olimp" HK MOGO HS Rīga HK Dinaburga Regulārajā sezonā tika aizvadīti seši spēļu riņķi, kas nozīmē, ka katra no komandām aizvadīja 36 spēles. Sākotnēji bija paredzēts, ka regulārā sezona noslēgsies 2. martā, taču daudzo pārcelto spēļu dēļ sezona turpinājās līdz 15. martam. Izslēgšanas kārtā cīņas tika aizvadītas sērijā līdz četrām uzvarām. Tām kvalificējās četras labākās komandas. Leonīda Vedēja balva (izslēgšanas kārtas vērtīgākais spēlētājs): Edgars Kulda Labākie hokejisti: Ulda Opita balva (labākais vārtsargs): Henrijs Ančs Kārļa Skrastiņa balva (labākais aizsargs): Krišjānis Rēdlihs Sergeja Žoltoka balva (labākais uzbrucējs): Artūrs Ozoliņš Alekseja Auziņa balva (labākais jaunais hokejists): Rihards Simanovičs Vārtsargs: Henrijs Ančs (HK Mogo) Aizsargi: Krišjānis Rēdlihs (HK Mogo) un Pauls Svars (Rīgas "Olimp") Uzbrucēji: Gatis Gricinskis (HK Mogo), Artūrs Ozoliņš (HK Zemgale) un Roberts Jekimovs (HK Zemgale) Vērtīgākais spēlētājs: Gatis Gricinskis (HK Mogo) Labākais U-20 vecuma spēlētājs: Patriks Bērziņš (HK Liepāja) Līgas oficiālā mājaslapa «Sportacentrs.com balsojumā nosaka OHL izlasi, MVP – Gricinskis». Sportacentrs.com. 17.03.2022. Skatīts: 18.03.2022.