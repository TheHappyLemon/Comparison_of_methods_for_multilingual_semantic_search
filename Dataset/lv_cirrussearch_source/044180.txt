Viktors Ščerbatihs (dzimis 1974. gada 6. oktobrī Dobelē) ir bijušais Latvijas svarcēlājs, šobrīd svarcelšanas treneris, funkcionārs, kā arī politiķis. Bijis 9. Saeimas deputāts, ievēlēts no Zaļo un Zemnieku savienības. Šobrīd pārstāv partiju "Latvija pirmajā vietā". V. Ščerbatihs ir piedalījies četrās olimpiskajās spēlēs, divās no tām izcīnot olimpisko medaļu prestižajā smagākajā svara kategorijā. V. Ščerbatihs ir četrkārtējs olimpisko spēļu dalībnieks, olimpiskais vicečempions 2004. gada Atēnu olimpiādē un bronzas laureāts 2008. gada Pekinas olimpiādē. Pasaules čempions 2007. gadā, trīskārtējs pasaules čempionāta bronzas medaļas laureāts (1997, 1998, 2003). Pieckārtējs Eiropas čempions (2001, 2005, 2006, 2007, 2008), Eiropas vicečempions 2004. gadā un trīskārtējs Eiropas čempionāta bronzas laureāts (1997, 1999, 2000). 2001. gadā tika diskvalificēts uz diviem gadiem par steroīdu lietošanu. 2010. gada pasaules čempionātā viņš palika bez rezultāta kopsummā. Pēc pirmās disciplīnas viņš bija ceturtajā vietā. V. Ščerbatiha personiskie rekordi ir 206,0 kg raušanā, 260,0 kg grūšanā un 465,0 kg summā. 2012. gada aprīlī paziņojis par sportista karjeras beigām. 2012. gadā uzsācis trenera karjeru kā sava bijušā trenera Eduarda Andruškeviča palīgs. V. Ščerbatihs ir 2009. gadā dibinātās Latvijas Svarcelšanas federācijas prezidents. 2006. gadā svarcēlājs V. Ščerbatihs iestājās Latvijas Zemnieku savienībā un tika ievēlēts 9. Saeimā no Zaļo un Zemnieku savienības saraksta. Kandidēja vēl divās Saeimas vēlēšanās no tā paša ZZS saraksta, taču šoreiz netika ievēlēts (10. Saeimas vēlēšanās 2010. gadā un 13. Saeimas vēlēšanās 2018. gadā). 2021. gada augustā V. Ščerbatihs bija Aināra Šlesera veidotās partijas "Latvija pirmajā vietā" dibinātāju skaitā. No tās saraksta kandidēja 14. Saeimas vēlēšanās, bet netika ievēlēts. «Latvijai olimpiskā bronza». sportacentrs.com. 2008. gada 19. augustā. Skatīts: 2010. gada 13. aprīlī. «SMVA Antidopinga nodaļa: 2001». Arhivēts no oriģināla, laiks: 2010. gada 27. janvārī. Skatīts: 2014. gada 22. februārī. Ščerbatihs paliek bez izcīnītas vietas PČ svarcelšanā «Ščerbatihs pielicis punktu sportista karjerai». Sportacentrs.com. Skatīts: 2012. gada 10. aprīlī. «All-Time Top Lists (200-250-450)». Lift Up. Skatīts: 2010. gada 13. aprīlī. Olympedia profils (angliski) LOK profils IWF profils (angliski) Institut für Angewandte Trainingswissenschaft profils (vāciski) Viktor Scerbatihs — Hall of Fame at Weightlifting Exchange (angliski) Intervija laikrakstam "Kapitalist" (krieviski) Viktors Ščerbatihs, sportista vizītkarte LOK mājaslapā Chidlovski.net profils