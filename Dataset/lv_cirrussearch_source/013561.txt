Matjē Kārls (franču: Mathieu Carle; dzimis 1987. gada 30. septembrī) ir bijušais kanādiešu hokejists, spēlēja aizsarga pozīcijā. 2009.—10. gada sezonā trīs spēles aizvadījis Nacionālās hokeja līgas kluba Monreālas "Canadiens" rindās. Karjeras otrajā pusē aizvadīja vairākas sezonas Eiropas vadošajās līgās. Spēlējis Kvebekas junioru hokeja līgā. 2006. gada NHL draftā viņu izraudzījās Monreālas "Canadiens" ar kopējo 53. kārtas numuru. Taču NHL debitējis vienīgi 2009.—2010. gada sezonā, pārsvarā spēlēja AHL. 2012. gada maijā pievienojās KHL klubam Rīgas "Dinamo". Sezonas otrajā pusē pārcēlās uz Šveices hokeja līgas klubu HC Genève-Servette, taču 2013. gada jūnijā noslēdza līgumu ar KHL jaunpienācēju Zagrebas "Medveščak". No 2015. līdz 2018. gadam spēlēja Vācijas hokeja līgas vienībā Manheimas "Adler", taču tad vienu sezonu pavadīja HK Linca sastāvā. «Rīgas «Dinamo» pievienojies kanādiešu aizsargs Kārls». Tvnet.lv. 2012. gada 2. maijā. Skatīts: 2012. gada 2. maijā. Eliteprospects profils (angliski) Internet Hockey Database profils (angliski) NHL profils (angliski) Hockey-Reference profils (angliski)