Pauls Neimanis (vācu: Paul Neumann; dzimis 1875. gada 13. jūnijā, miris 1932. gada 9. februārī) bija austriešu peldētājs un ārsts, 1896. gada olimpisko spēļu dalībnieks un pirmais Austrijas sportists, kurš olimpiskajās spēlēs izcīnīja zelta medaļu. Pauls Neimanis bija ebrejs, dzimis Vīnē. Neimanis pirmoreiz tika pamanīts, kad viņš 1892. gadā uzvarēja Austrijas Nacionālajā upju čempionātā. Divus gadus vēlāk, 1894. gadā, viņš uzvarēja 500 metru peldējumā Austrijas čempionātā. 1896. gadā viņš piedalījās Pirmajās vasaras olimpiskajās spēlēs, kur startēja divās peldēšanas disciplīnās — 500 metru un 1200 metru peldēšanā brīvajā stilā. 500 metru peldēšanā brīvajā stilā pārspēja Grieķijas sportistus Antoniju Pepanu (ieguva sudraba medaļu) un Efstatiju Horafu (ieguva bronzas medaļu). Viņa iegūtais rezultāts bija 8 minūtes un 12.6 sekundes. Savukārt 1200 metru peldēšanā brīvajā stilā viņš nefinišēja. Pēc 1896. gada vasaras olimpiskajām spēlēm Neimanis emigrēja uz ASV. Tur viņš kļuva par ārstu un ieguva doktora grādu filozofijā. 1897. gadā, sacenšoties kā Čikāgas Vieglatlētikas asociācijas komandas biedram, viņš uzstādīja pasaules rekordus 2, 3, 4, un 5 jūdžu peldēšanā brīvajā stilā. Tajā pašā gadā viņš uzvarēja ASV un Kanādas čempionātos brīvā stila peldēšanā. 1984. gadā Pauls Neimanis tika iekļauts Starptautiskajā ebreju sporta slavas zālē, bet divus gadus vēlāk tika iekļauts Starptautiskajā peldētāju slavas zālē. Paul Neumann Arhivēts 2020. gada 17. aprīlī, Wayback Machine vietnē. Sports Reference Paul Taylor. Jews and the Olympic Games: The Clash Between Sport and Politics : with a Complete Review of Jewish Olympic Medallists. Sussex Academic Press, 2004. 237. lpp. ISBN 9781903900871. Skatīts: 2017-03-06. «Paul Neumann». jewishsports.net. Skatīts: 2017. gada 3. septembris. «Swimming at the 1896 Athina Summer Games: Men's 500 metres Freestyle». Sports Reference. Arhivēts no oriģināla, laiks: 2020. gada 17. aprīlī. Skatīts: 2020. gada 1. maijā. «Athens 1896 500m Freestyle Men». Starptautiskā Olimpiska komiteja. «Swimming at the 1896 Athina Summer Games: Men's 1200 metres Freestyle». Sports Reference. Arhivēts no oriģināla, laiks: 2020. gada 17. aprīlī. Skatīts: 2020. gada 1. maijā. «Athens 1896 1200m Freestyle Men». Starptautiskā Olimpiska komiteja. Vikikrātuvē par šo tēmu ir pieejami multivides faili. Skatīt: Pauls Neimanis. Olympedia profils (angliski) Starptautiskās peldēšanas slavas zāles profils (angliski) Pauls Neimanis (SOK profils) (angliski) Pauls Neimanis (Sports Reference profils) (angliski)