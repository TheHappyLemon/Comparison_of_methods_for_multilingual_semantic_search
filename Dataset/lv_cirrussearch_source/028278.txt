Šis raksts ir par asteroīdu. Par citām jēdziena Metīda nozīmēm skatīt nozīmju atdalīšanas lapu. Metīda, arī 9 Metīda ir asteroīds ar diametru apmēram 190 km. Objekts atrodas asteroīdu joslā. Tas ir neregulāras formas, pieder S tipa asteroīdiem. Objektu atklāja 1848. gada 25. aprīlī īru astronoms Endrū Greiems (Andrew Graham) Markrī observatorijā un nodēvēja grieķu dievietes Metīdas vārdā. Metīda grieķu mitoloģijā ir Zeva pirmā sieva, Okeāna un Tetīdas meita. Tas ir vienīgais E. Greiema atklātais asteroīds. Habla kosmiskā teleskopa attēli un objekta spožuma maiņas līknes parāda, ka tā forma ir neregulāri izstiepta, ar vienu "smailu" un otru noapaļotu galu. Metīdas masa aprēķināta ap (1,47 ± 0,20) x 1019 kg, atbilst apmēram 0,5 % no visas asteroīdu joslas objektu masas. Spektroskopiskie pētījumi liecina, ka Metīdai un 113 Amaltejai ir ļoti līdzīgs virsmas sastāvs, iespējams, abi asteroīdi ir radušies no viena objekta, kurš izjucis pirms apmēram miljards gadiem. (9) Metis = 1974 QU2 9 Metis (9) Metis Mitoloģijas vārdnīca, Avots, 2004, ISBN 9984-757-36-6 9 Metis and 113 Amalthea: A Genetic Asteroid Pair