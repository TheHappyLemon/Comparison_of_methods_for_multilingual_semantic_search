Asterisms (no sengrieķu: ἀστήρ (aster) — 'zvaigzne') ir zvaigžņu zīmējums, kurš jau vēsturiski pazīstams ar patstāvīgu nosaukumu. To var veidot viena zvaigznāja zvaigznes vai arī atsevišķas zvaigznes no vairākiem zvaigznājiem. Asterisms nav zinātnisks termins, tas drīzāk saistīts ar paražām. Vienota asterismu saraksta nav. Daži no biežāk lietotajiem asterismiem: Sietiņš — veido 7 zvaigznes Vērša zvaigznājā; Oriona josta — veido Alnitaks, Alnilams un Mintaka; Lielie Greizie rati — veido 7 zvaigznes Lielā Lāča zvaigznājā; Vasaras trijstūris — veido Vega, Denebs un Altairs; Pavasara trijstūris — veido Arkturs, Spika un Denebola; Ziemas trijstūris — veido Betelgeize, Sīriuss un Procions Žurnāls Zvaigžņotā debess, 2008.g.(rudens), 29.lpp