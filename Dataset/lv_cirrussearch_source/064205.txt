Deivids Pols Skofīlds (angļu: David Paul Scofield; dzimis 1922. gada 21. janvārī, miris 2008. gada 19. martā) bija angļu aktieris. Savā sešu desmitgadu ilgajā aktiera karjerā Skofīlds kļuva par vienu no nedaudzajiem, kurš savā karjerā saņēma visas trīs nozīmīgākās kino, televīzijas un teātra balvas — Amerikas Kinoakadēmijas balvu, Emmy balvu un Tony balvu. Viņš šīs balvas saņēma septiņu gadu laikā, kas ir īsākais periods starp visiem aktieriem, kuri to ir paveikuši. Skofīlds 1962. gadā saņēma Tony balvu par Brodvejas uzvedumu "Cilvēks katrai situācijai" (A Man for All Seasons). 1966. gadā viņš saņēma Amerikas Kinoakadēmijas balvu kategorijā "Labākais aktieris galvenajā lomā" par šo pašu lomu filmas adaptācijā. 1969. gadā saņēma Emmy balvu par dalību televīzijas filmā Male of the Species. Par lomu filmā "Savādā spēle" (1994) Skofīlds nominēts Kinoakadēmijas balvai kategorijā "Labākais aktieris otrā plāna lomā", savukārt par lomu filmā The Crucible (1996) viņš saņēma BAFTA kino balvu. IMDb profils (angliski) Internet Broadway Database profils (angliski) AllMovie profils (angliski)