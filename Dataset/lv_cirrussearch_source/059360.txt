Vels Edvards Kilmers (angļu: Val Edward Kilmer, dzimis 1959. gada 31. decembrī) ir amerikāņu aktieris. Karjeru iesācis kā teātra aktieris, slavu ieguvis, piedaloties tādās kinokomēdijās kā Top Secret! (1984), Real Genius (1985), asa sižeta filmā "Labākais šāvējs" (1986) un fantāzijas filmā "Vilovs" (Willow, 1988). Piedalījies arī tādās filmās kā The Doors (1991), "Īstā mīlestība" (1993), "Tombstona" (Tombstone, 1993), "Betmens uz mūžu" (1995), "Spoks un tumsa" (The Ghost and the Darkness, 1996), "Svētais" (The Saint, 1997), "Ēģiptes princis" (1998), Wonderland (2003), "Aleksandrs Lielais" (Alexander, 2004) un Déjà Vu (2006). Par lomām filmās "Sadursme" (1995) un Kiss Kiss Bang Bang (2005) Kilmers nominēts Saturna balvai. Vikikrātuvē par šo tēmu ir pieejami multivides faili. Skatīt: Vels Kilmers. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)