Rinodipteri (Rhinodipterus) ir izmirušu dipterīdveidīgo zivju ģints no divējādelpojošo zivju virskārtas. Ģinti 1956. gadā aprakstīja vācbaltiešu paleontologs Valters Gross, balstoties uz Latvijā pie Kokneses atrasto sugu Dipterus secans. Šīs zivis dzīvoja Eiropā un Austrālijā vidusdevona beigās un augšdevona frānas laikmetā. Domājams, ka rinodipteri apdzīvoja jūru seklūdens un rifu rajonus. Ģints tipveida suga ir Rhinodipterus secans. Ģintī ir zināmas vismaz 4 sugas. Rinodipteri bija vidēja lieluma zivis ar izstieptu purnu. Etmoīda vairogs ir vienlaidus. Priekšējās nāsis veidoja lielas atveres. Parasfenoīds ir izstiepts un ar garu aizmugurējo daļu. Jutīgo kanālu poras bija lielas un salīdzinoši mazskaitlīgas. Pterigoīdās zobu plātnes ir ar piecām šauru zobu rindām. Apakšžokļa zobu plātnes ir ar deviņām saplūdušu zobu rindām. ģints: Rhinodipterus suga: Rhinodipterus kimberleyensis Clement, 2012 suga: Rhinodipterus secans (Gross, 1956) suga: Rhinodipterus stolbovi Krupina, 1995 suga: Rhinodipterus ulrichi Ørvig, 1961 Д. В. Обручев, Основы палеонтологии (Бесчелюстные, рыбы), издательство "Наука", Москва, 1964. г., 308-309. lpp.