Achzarit (אכזרית ivritā: "nežēlīga sieviete" latviski varētu būt "Ahzarits")- izraēliešu smagais kāpurķēžu bruņutransportieris (BTR). 1988. gadā Izraēlā, uzņēmumos Tel'-a-shomeras pilsētā, iesāka "Achzarit Mk1" smagā kāpurķēžu bruņutransportiera sērijveida ražošanu uz PSRS tanku T-54 un T-55 bāzes (bez torņa), kas ir iegūti militāros konfliktos ar arābu valstīm. Smagā BTR izstrāde Izraēlā sākta jau sen, jo kaujas darbības raksturs šajā reģionā ir saistītas ar augstu karalauka piesātinājumu ar strēlnieku apbruņojumu, tai skaitā 12,7 mm un 14,5 mm kalibra ieročiem un pārnēsājamiem prettanku granātmetējiem, kurus arābu kaujinieki bieži pielieto kaujās pilsētās. Pēc Izraēlas speciālistu ieceres "Achzarit" bija paredzēts kaujās pielietot kopā ar tankiem "Merkava", kā arī darbībai speciālās operācijās. BTR iekštelpas izvietojums paredz, ka vadības orgāni atradīsies tā priekšdaļā. Mehāniķis- vadītājs (sēž pa kreisi), komandieris (sēž pa labi) un tēmētājs (sēž vidū) atrodas priekšējā korpusa daļā. To sēdekļus var piepacelt marša laikā lai uzlabotu redzamības iespējas. Ārējās vides novērošanai vadītājam ir uzstādīti četri periskopiski novērošanas aparāti. Trīs desantnieki sēž gar kreiso bortu uz sola, tikpat gar labo bortu uz atvāžamajiem sēdekļiem un viena vieta atrodas pie telpas aizmugures sienas. Motora-transmisijas telpa atrodas korpusa aizmugures daļā. Mašīna ir pilnībā bruņota. Dzinēju un transmisiju aizstāja ar jaunu agregātu bloku, kas sastāv no astoņcilindru divtaktu dīzeļdzinēja "Detroit 8V-71TTA" aprīkotu ar gaisa dzesi un kura jauda ir 650 zs (485 kW), un kurš korpusā ir uzstādīts šķērsām, un firmas "Allison" "XTG-411-4" hidromehāniskā transmisija. Izpūtēja īscaurule iznāk uz kreiso bortu, dzinēja radiatora restes — uz aizmuguri. BTR "Achzarit" raksturīgā īpatnība ir tāda, ka kājnieku desantam ieejas un izejas lūka ir novietota korpusa pakaļgalā borta labajā pusē. Agregātu bloka kompaktuma dēļ BTR ir paredzēta kājnieku desanta iziešana korpusa pakaļgalā, kas ir raksturīgi daudzu valstu BTR konstrukcijā. Bez tam, motora-transmisiju telpas atrasšanās aizmugurē ļāva sabalansēt papildus bruņu uzstādīšanu BTR korpusa priekšdaļā. Sakarā ar to, ka uz BTR tika uzstādīt izraēliešu konstrukcijas speciālās bruņas BTR "Achzarit" masa pieauga līdz 44 tonnām, salīdzinoši tanki T-54/55 svēra 36 tonnas. Kopējais mašīnas platums salīdzinot ar T-54/55 tankiem ir palielināts par 370 mm un sasniedza 3640 mm platumu. Pateicoties tam ir nodrošināts lielāks bruņu aizsardzības līmenis, bet izdzīvošanas spējas palielina zemais siluets, augstums līdz korpusa jumtam ir aptuveni 2000 mm. Mašīnas pamatapbruņojums ir firmas "Rafael" OWS (Overhead Weapon Station) iznestā ārpusē ložmetējiekārta , kurā ietilpst 7,62 mm ložmetējs M240. Šaušana tiek veikta ar distanciālās piedziņas palīdzību vai arī to veic tēmētājs no lūkas. Pirmajā gadījumā tēmēšana notiek caur periskopisko tēmēkli, kurš ir OWS sistēmas daļa un kuram ir dienas / nakts (ar attēla pastiprinātāju) režīms. Kā papildus apbruņojums tiek izmantoti trīs 7,62 mm ložmetēji: viens — atrodas uz komandiera lūkas un divi — uz lūkām nopakaļus. Mašīna ir aprīkota ar filtrēšanas-ventilēšanas sistēmu (individuāla tipa) un ugunsdzēšanas aprīkojumu. Korpusa priekšdaļā, nelielās nišās pa labi un pa kreisi, ir uzstādīti dūmu granātmetēju CL-3030 bloki (seši katrā), kurus izgatavo uzņēmums IMI (Israel Military Industries), tāpat šie dūmu granātmetēji tiek izmantotas arī uz Izraēlas kaujas pamattankiem. Tiek pielietotas dažas nacionālajos uzņēmumos ražotās granāts. Bez tam, ir paredzēts dūmakainas "miglas" veidošana ar degvielas palīdzību, iesmidzinot to izpūtēja caurulē. Ražošanas procesā tika apgūta jauna mašīnas modifikācija — "Achzarit Mk2", kura atšķiras no bāzes varianta ar jaunu agregātu bloku, kurā ietilpst jaudīgāks dīzelis "Detroit 8V-92TA" ar jaudu 850 zs un ar "Allison XTG-411-5" hidromehānisku transmisiju. Pēc ārzemju speciālistu slēdziena, smagais BTR "Achzarit" ir labi aizsargāts kājnieku desanta transportēšanas līdzeklis uz karalauku, kas nodrošina viņam drošu tā pamešanas iespējamību. Atšķirībā no citiem BTR, "Achzarit" nav torņa ar 20 vai 30 mm lielgabalu, bet tam ir zems siluets un augsts bruņu aizsargspējas līmenis, kas nodrošina apkalpei un desantam augstu izdzīvotiespēju uz karalauka, kā arī iespēja darboties inficētā apvidū. BTR "Achzarit" aktīvi tiek izmantoti Izraēlas militarajos konfliktos kopā ar tankiem "Magach" un "Merkava". "Achzarit" Mk2 - modernizētais variants "Achzarit" - komandiera mašīna: Šī "Achzarit" modifikācija ārēji atšķiras ar to, ka nav ložmetēju apbruņojuma. Iekšā ir izvietots aprīkojums, kurš atbilst komandieru mašīnai: sakaru un navigācijas papildlīdzekļi. Achzarit Military Achzarit Боевая машина пехоты Ahzarit Mk1/2 Video