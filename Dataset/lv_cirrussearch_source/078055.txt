Herzeleid ir vācu grupas Rammstein debijas albums. Albumu 1995. gada 29. septembrī izdeva studija Motor Music. Dziesmas Heirate Mich un Rammstein skan Deivida Linča filmā "Ceļš uz nekurieni". Pēc līguma noslēgšanas ar ierakstu studiju Motor Music, grupai bija jāatrod ierakstu producents, kas nebija ierasta prakse Austrumvācijā. Iesākumā viņi ieteica Bobu Roku un Riku Rubinu, tomēr studija palūdza viņiem būt mazāk ambicioziem. Galu galā šo pienākumu uzticēja Jākobam Helneram, kas bija pazīstams pēc sadarbības ar Clawfinger. Ģitārists Rihards Kruspe atceras, ka albuma ierakstīšanas laikā Stokholmā, Zviedrijā, grupai bija ļoti grūti ar ierakstu producentu, jo nebija viena valoda, kurā runātu gan grupas dalībnieki, gan producents, un tādēļ grupa nevarēja pienācīgi paust savu nosodījumu pret to, kā Helners liek viņiem skanēt. Domstarpības atrisināja ar nīderlandiešu inženiera Ronalda Prenta palīdzību, kas kalpoja kā starpnieks starp Rammstein un Helneru. Viņiem bija vajadzīgas septiņas dienas, lai pabeigtu pirmās dziesmas ierakstu, jo grupa pastāvīgi noraidīja Helnera un Prenta ieguldījumu. 2019. gada intervijā izdevumam Metal Hammer Prents teica, ka katru reizi, kad bija jāpieņem lēmums, dalībnieki rīkoja tā saukto "vācu konferenci" — āra sanāksmes, kas ilga no desmit minūtēm līdz divām stundām, līdz visi seši grupas dalībnieki savstarpēji vienojās. Pirmā dziesma, ko sarakstīja debijas albumam, bija Rammstein, kas bija arī pirmā grupas sarakstītā dziesma. Pēdējā dziesma, kas tika uzrakstīta, visticamāk, bija Asche zu Asche, jo to, atšķirībā no visām pārējām dziesmām, neatskaņoja grupas koncertos 1994. gadā. Dažas dziesmas sarakstītas angļu valodā un tikai pēc tam pārtulkotas vācu valodā. Tāpat ir dziesmas, kuras neiekļāva albumā, tostarp: Jeder lacht (pirmā panta tekstu vēlāk atkārtoti izmantoja dziesmas Adios piedziedājumā no albuma Mutter) Schwarzes Glas Wilder Wein (dziesma izdota kā demo versija albuma Engel Fan-Edition izdevumā, bet koncerta versija dzirdama koncertierakstā Live aus Berlin) Alter Mann (iekļauta albumā Sehnsucht ar jaunu mūziku un nedaudz izmainītu tekstu) Feuerräder (dziesma izdota kā demo versija albuma Engel Fan-Edition izdevumā) Tier (1994) (dēvēts arī par Biest (fanu veidots nosaukums). Nejaukt ar vēlāk albumā Sehnsucht izdoto Tier) Tiefer (darba nosaukums dziesmai Jeder lacht) Sadist (dziesmu ar šo nosaukumu atskaņoja tikai vienu reizi 1996. gada 11. oktobra koncertā Magdeburgā, Vācijā; izdota albumā Sehnsucht ar nosaukumu Tier) Albuma nosaukums tulkojumā no vācu valodas ir "salauztā sirds", un tas atspoguļo personīgās problēmas, kuras albuma sagatavošanas laikā pārdzīvoja katrs grupas dalībnieks, īpaši Kruspe un vokālists Tils Lindemans, kuri izšķīrās no savām draudzenēm. Albuma vāks pēc tā izdošanas izraisīja vairākas domstarpības. Uz tā attēlotas grupas atkailinātas un iesvīdušas grupas dalībnieku ķermeņu augšdaļas. Tas lika kritiķiem vainot grupu mēģinājumā sevi parādīt kā Herrenmenschen. Ģitārists Kruspe izteicās: Das ist völliger Quatsch, das ist einfach nur ein Foto ("Pilnīgi stulbi. Tā ir tikai fotogrāfija"). Tomēr 2016. gadā viņš pauda apmulsumu, sakot, ka grupa līdzinās gejiem no geju pornofilmas reklāmas. Lindemans piebilda, ka tas bija ātrs fotouzņēmums kādā no Berlīnes stāvlaukumiem. Ziemeļamerikā izdotajam albumam bija atšķirīgs vāks, kurā attēlotas vien otrai blakus izvietotas grupas dalībnieku sejas no oriģinālā bukleta iekšpuses. Pirmo Rammstein komerciālo logotipu albumam Herzeleid izveidoja Dirks Rūdolfs. Šajā variantā izmantota plānāka "T" rakstzīme nekā vēlākos logotipos. Du riechst so gut (1995) Seemann (1996) Du riechst so gut '98 (1998) Asche zu Asche (2001) Tils Lindemans (Till Lindemann) — balss Rihards Kruspe (Richard Z. Kruspe) — ģitāra, bekvokāls Kristians Lorencs (Christian Flake Lorenz) — taustiņinstrumenti, perkusija (10. dziesma) Pauls Landerss (Paul Landers) — ģitāra, bekvokāls Olivers Rīdels (Oliver Riedel) — basģitāra Kristofs Šneiders (Christoph "Doom" Schneider) — sitaminstrumenti Dave Everley. «Rammstein: The birth of a legend». Metal Hammer. Future plc, 2019. gada 4. jūlijs. Skatīts: 2021. gada 8. janvāris. Moritz Grütz. «RAMMSTEIN-Produzent Jacob Hellner im Interview». Metal1.info (vācu), 2020. gada 20. novembris. Skatīts: 2020. gada 4. decembris. «Русский: Сет-лист концерта группы Rammstein во время Herzeleid тура». 1995. gada 15. decembris. http://www.rammstein.cat/img/1996_10_11_setlist.jpg http://www.rammstein.cat/img/1996_10_11_Madebourg.jpg «Rammstein Concert Setlist at AMO Kulturhaus, Magdeburg on October 11, 1996». setlist.fm. Skatīts: 2021. gada 13. novembris. «Are Rammstein nazis? (FAQ:Band)». www.Herzeleid.com (Rammstein fanu mājaslapa). Arhivēts no oriģināla, laiks: 2017-12-07. Skatīts: 2008-07-04. Malcolm Dome. «Rammstein: the story behind their debut album Herzeleid». Metal Hammer, 2016. gada 18. augusts. Skatīts: 2021. gada 14. jūlijs. Tim Peacock. «Rammstein’s ‘Herzeleid’ Celebrates 25 Years With New Reissue». UDiscover Music, 2020. gada 25. septembris. Skatīts: 2022. gada 24. marts. Herzeleid dziesmu teksti un tulkojumi Arhivēts 2010. gada 22. decembrī, Wayback Machine vietnē. (angliski)