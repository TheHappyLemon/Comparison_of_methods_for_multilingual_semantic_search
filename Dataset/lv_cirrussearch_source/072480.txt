Riepas ir gredzena formas detaļas, kas tiek apliktas ap dažādiem riteņiem. Tās lieto uz automašīnu, motociklu, divriteņu, kravas auto, lidmašīnu un citu spēkratu riteņiem. Riepas aizsargā riteņus, uzlabo saķeri ar braukšanas segumu, samazina bremzēšanas ceļa garumu un uzlabo vadāmību. Uz jebkuras riepas apmales ir uzrakstīta visa informācija — marķējums, kas attiecas uz konkrēto riepu: izmērs; tips un citi. Pamatraksts: ziemas riepa Kad ceļa segums ir slidens, ieteicams lietot ziemas riepas. Ziemas riepas lieto, lai palielinātu tās saķeri ar ceļa segumu. Tās tiek ražotas laikapstākļiem, kad gaisa temperatūra ir zemāka par 7 °C. Riepā var būt sadūrušies svešķermeņi: skrūves, naglas un citi priekšmeti. Riepas pietiekami jāpiepumpē, riteņiem jābūt ir kārtīgi pieskrūvētiem. Riepai var būt puns — kritiska situācija, kas traucēs mašīnas vienmērīgu gaitu, radīs pastiprinātu gumijas nodilumu puna lokalizācijas vietā un beigās puns var novest pie riepas pārsprāgšanas. Puns rodas, kad tiek pārrautas kordas (kārtainība) — kaprona auklas vai tērauda stieples. Korda ir gumijā ievērta bandāža, kas strādā, kā armatūra spiediena noturēšanai neizejot ārpus riepas tilpuma. Vikikrātuvē par šo tēmu ir pieejami multivides faili. Skatīt: Riepa. Encyclopædia Britannica raksts (angliski) Encyclopædia Universalis raksts (franciski)