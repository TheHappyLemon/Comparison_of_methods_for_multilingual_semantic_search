Pasaules čempionāts futbolā bezpajumtniekiem (angļu: The Homeless World Cup) ir starptautisks futbola turnīrs, kurā visi komandu dalībnieki ir bezpajumtnieki. Turnīrs notiek katru gadu. 2001. gada beigās Keiptaunā Starptautiskajā ielas avīžu konferencē Mels Jongs, The Big Issue Scotland līdzdibinātājs un Haralds Šmieds, Megaphon (ielas avīze Austrijā) redaktors piedāvāja ideju izveidot Pasaules kausu futbolā bezpajumtniekiem. Viņi savu plānu realizēja 18 mēnešus vēlāk, organizējot turnīru Grācā, Austrijā. Tas izvērtās veiksmīgs un tika nolemts turpināt ikgadēju turnīru rīkošanu. 2008. gadā pirmoreiz notika arī sacensības sievietēm, no 2010. gada tās notikušas visos turpmākajos turnīros. Spēlētājiem jābūt: vismaz 16 gadus vecam vīrietim vai sievietei turnīra laikā jābūt bezpajumtnieka statusam kādu brīdi pēc iepriekšējā pasaules kausa, vai jāpelna iztika, pārdodot ielas avīzes, vai jābūt patvēruma meklētājam (kuriem nav savas mājvietas vai darba atļaujas) Var piedalīties jebkurš, neatkarīgi no prasmēm. Uz laukuma ne vairāk kā 4 spēlētāji: 3 laukuma spēlētāji, 1 vārtsargs, 4 rezervisti (atļautas atkārtotas maiņas) Uzvarētājs iegūst 3 punktus. Zaudētājam 0 punkti. Ja ir neizšķirts, notiek pēcspēles sitienu sērija. Šajā gadījumā uzvarētājam pienākas 3 punkti, zaudētājam 1 punkts. Spēle ilgst 14 minūtes. Laukums ir 20m (garš) x 14m (plats). Homeless World Cup (angliski)