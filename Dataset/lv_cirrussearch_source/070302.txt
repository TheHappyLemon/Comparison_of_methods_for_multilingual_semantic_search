Latrinidada (filipīniešu: Bayan ng La Trinidad, angļu: Municipality of La Trinidad, iloku: Ili ti La Trinidad) ir municipalitāte Filipīnās, Kordiljeras administratīvajā reģionā, Bengetas provinces administratīvais centrs un lielākā apdzīvotā vieta. Atrodas provinces vidusdaļā Latrinidadas ielejā, ietilpst Bagio aglomerācijā. Nosaukums cēlies no spāņu valodas trinidad — trīsvienība; pēc vienas no versijām tas cēlies no trijiem kalniem, kas ieskauj ieleju. Spāņu koloniālā vara kontroli pār Bengetas teritoriju ieguva tikai 1830. gados, kad to pakļāva Giljermo Galveja vadītā ekspedīcija. Bengetas apriņķis tika nodibināts 1846. gadā. 1874. gadā Bengetas ieleja tika pārdēvēta par Latrinidadas ieleju; pēc vienas no versijām ieleja un vēlāk pilsēta nosaukta Galveja sievas Trinidadas de Galvejas (Doña Trinidad de Galvey) vārdā. 1890. gadā amerikāņu koloniālā administrācija ielejā nodibināja Bagio kalnu staciju (hill station), kas līdz 1909. gadam bija Bengetas administratīvais centrs. Pēc pilsētas statusa piešķiršanas Bagio 1909. gadā Bengetas administrāciju pārcēla atpakaļ uz Latrinidadu. Latrinidadai pilnvērtīgas municipalitātes statuss piešķirts 1950. gadā. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Latrinidada.