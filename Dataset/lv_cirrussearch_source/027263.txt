Evita Ašeradena (dzimusi Evita Sniedze 1974. gada 6. augustā Madonā) ir latviešu dramaturģe, teātra zinātniece un Valmieras Drāmas teātra direktore. Beigusi Latvijas Universitātes Filoloģijas fakultātes Teātra studiju kursu (1996), ieguvusi maģistra grādu. No 1997. līdz 2005. gadam LU Literatūras, folkloras un mākslas institūta asistente. No 2001. līdz 2005. gadam Valmieras Drāmas teātra literārās daļas vadītāja, kopš 2005. gada — teātra direktore. Publicējusi recenzijas izdevumos "Teātra Vēstnesis", "Literatūra un Māksla Latvijā", "Literatūra. Māksla. Mēs", "Rīgas Balss", "Kultūras Forums", "Jaunā Avīze", "Neatkarīgā Rīta Avīze". Valmieras Drāmas teātra direktore. Dramatizējusi Viljama Somerseta Moema romānu "Teātris" (2002, Latvijas Nacionālajā teātrī). Sastādījusi grāmatu "Latvijas Nacionālais teātris" (2004) un izdevumu "Latviešu teātra hronika. 1919—1944" (2006). Līdzautore pētījumiem "20. gadsimta teātra režija pasaulē un Latvijā" (2002) un "Teātra režija Baltijā" (2006). Sarakstījusi poētiskas prozas krājumu "Leģendas par ilgām" (2011). Saņēmusi "Spēlmaņu nakts" žūrijas īpašo balvu, lugas "Kreisais pagrieziens" izrāde Dailes teātrī atzīta par gada labāko latviešu literatūras iestudējumu (2004). Ieguvusi AKKA/LAA Bezgalības balvu (2005). Teātra darbinieku savienības biedre (1995). Dramaturgu ģildes biedre (2004). Rakstnieku savienības biedre (2005). 2015. gadā apprecējusies ar politiķi Arvilu Ašeradenu. "Tikai dzīvojam..." (1999), iestudēta Tukuma teātrī "Brīvā versija" (2000) un Lielvārdes skolas teātrī (2002) "Smilšu kaste" (2000), iestudēta Valmieras Drāmas teātrī (2003) "Tie paši oši" (2001), iestudēta Valmieras Drāmas teātri (2003) "Leģenda par lauru koku" (2001), iestudēta Lielvārdes skolas teātrī (2002) "Vilku ceļš" (2002), iestudēta Ausekļa Limbažu teātrī (2006) "Kreisais pagrieziens" (2003), iestudēta Dailes teātrī (2004) "Līdz pavasarim", iestudēta Valmieras Drāmas teātrī (2008) "Mākoņains, iespējams skaidrosies", iestudēta Valmieras Drāmas teātrī (2011) «Evita Sniedze». www.makslinieki.lv. Skatīts: 2016-05-23. DELFI. «Evita Sniedze 'Leģendas par ilgām'». Delfi.lv, 2011-02-03. Skatīts: 2016-05-23. Evita Ašeradena izrades.lv