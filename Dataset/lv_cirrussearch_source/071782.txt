Hutieši (arābu: الحوثيون), oficiāli Ansar Allah (أنصار الله, ʾAnṣār Allāh — "Dieva atbalstītāji"), ir radikālu musulmaņu militārs grupējums, kas darbojas Jemenā. 2004. gadā tas uzsāka bruņotu sacelšanos pret Jemenas valdību, pakāpeniski pārņemot kontroli pār dažām valsts teritorijām. Hutieši piedalījās 2011. gada Jemenas revolūcijā, kuras rezultātā atkāpās prezidents Alī Abdulla Sālihs. Tiek uzskatīts, ka hutieši saņem slēptu militāru un finansiālu atbalstu no Irānas un tās sabiedrotajiem Hezbollah. Hutieši de facto pārvalda lielāko daļu Jemenas ziemeļu teritorijas. No 2020. gada 28. aprīļa viņi kontrolē visu Jemenas ziemeļu daļu, izņemot Maribas provinci. Vikikrātuvē par šo tēmu ir pieejami multivides faili. Skatīt: Hutieši.