Eagles ir amerikāņu rokgrupa, kuru 1971. gadā Losandželosā dibināja Glenns Frejs, Dons Henlijs, Bērnijs Līdons un Rendijs Meisners. Grupa tiek uzskatīta par vienu no 20. gadsimta 70. gadu veiksmīgākajiem mūzikas izpildītājiem. Šajā desmitgadē grupa sešas reizes saņēma Grammy balvu, piecas reizes — American Music Awards, pieci singli ierindojās topa pirmajā vietā, albumu topa pirmajā vietā ierindojās seši albumi. Grupas ieraksti pārdoti vairāk nekā 150 miljonos kopiju visā pasaulē, no tiem 100 miljoni — ASV. 20. gadsimta beigās divi grupas albumi — Their Greatest Hits (1971–1975) un Hotel California — ierindojās starp 20 visvairāk pārdotajiem mūzikas albumiem ASV, Their Greatest Hits (1971–1975) bija visvairāk pārdotais albums ASV 20. gadsimtā. Rolling Stone Hotel California albumu ierindoja 37. vietā savā 500 visu laiku izcilāko albumu sarakstā, pati grupa 2004. gadā tika ierindota 75. vietā Rolling Stone visu laiku izcilāko mākslinieku sarakstā. Grupa pārtrauca darbību 1980. gada jūlijā, tomēr 1994. gadā atkalapvienojās un izdeva albumu Hell Freezes Over. 1998. gadā grupa uzņemta Rokenrola slavas zālē. Studijas albumi Eagles (1972) Desperado (1973) On the Border (1974) One of These Nights (1975) Hotel California (1976) The Long Run (1979) Long Road Out of Eden (2007) «Artists - Capitol Records». Capitol Records. Skatīts: 2014. gada 24. augusts. Jim Vorel. «Eagles tribute band landing at Kirkland». Herald & Review, 2012. gada 27. septembris. Skatīts: 2013. gada 18. janvāris. Liscu, Jenny (January 20, 2000). "The Eagles: Twenty-Six Million Served". Rolling Stone. "100 Greatest Artists – 75 > Eagles". Rolling Stone (946). April 15, 2004. Atjaunināts: October 27, 2007. Oficiālā tīmekļa vietne Latvijas Nacionālās enciklopēdijas šķirklis Encyclopædia Britannica raksts (angliski) Enciklopēdijas Krugosvet raksts (krieviski)