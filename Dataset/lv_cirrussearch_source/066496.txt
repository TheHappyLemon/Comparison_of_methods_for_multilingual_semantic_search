Skopjes akvedukts (maķedoniešu: Скопски аквадукт) ir akvedukts Ziemeļmaķedonijas galvaspilsētas Skopjes pievārtē, Vizbegovā, ap 2 km no pilsētas centra. Akvedukta saglabātā posma garums ir 386 m, augstums — līdz 16,5 m. Šis ir vienīgais akvedukts, kas saglabājies Ziemeļmaķedonijas teritorijā. Akvedukta būvniecības laiks nav zināms, par to pastāv divas teorijas. Vecākā uzskata, ka tas būvēts Austrumromas impērijas laikā, imperatora Justiniāna I valdīšanas laikā 6. gadsimtā. Otrs uzskats ir, ka akvedukts būvēts vēlāk, 16. gadsimtā, Osmaņu impērijas laikā. Ticis izmantots līdz pat 18. gadsimtam. No 2021. gada notikuši akvedukta restaurācijas darbi. Objekts ir apskatāms, taču nav labiekārtots tūristu apmeklējumam. «СО МИКРОКОЛОВИ СЕ СТАБИЛИЗИРААТ СТОЛБОВИТЕ НА СКОПСКИОТ АКВАДУКТ». Сакам Да Кажам (mk-MK). 2023-01-07. Skatīts: 2023-04-19. Vikikrātuvē par šo tēmu ir pieejami multivides faili. Skatīt: Skopjes akvedukts.