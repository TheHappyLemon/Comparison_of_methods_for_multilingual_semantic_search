Šis raksts ir par latviešu hokejistu. Par citām jēdziena Ozoliņš nozīmēm skatīt nozīmju atdalīšanas lapu. Kārlis Ozoliņš (dzimis 1994. gada 16. martā) ir latviešu hokejists, kreisās malas uzbrucējs. Pašlaik (2020) spēlē Latvijas čempionāta klubā HK Liepāja. Profesionāļa karjeru Ozoliņš sāka 2010.—11. gada sezonā HK Liepājas Metalurgs otrajā sastāvā Latvijas hokeja līgā. 2011.—12. gada sezonā uzbrucējs debitēja komandas pamatsastāvā Baltkrievijas Ekstralīgā, 2012.—13. gada sezonā tās rindās aizvadot pilnu sezonu. 2013. gada 21. augustā pēc veiksmīgi aizvadīta pārbaudes laika noslēdza līgumu ar KHL klubu Rīgas "Dinamo", nākamo sezonu gan aizvadot tās MHL fārmklubā HK Rīga. Komandas sastāvā aizvadīja arī 2014.—15. gada sezonu, taču 2015.—16. gada sezonā spēlēja Zviedrijas 1. divīzijas komandā Sollefteå HK. 2016. gada vasarā pievienojās HK Liepāja rindām, nākamajā sezonā kļūstot par komandas rezultatīvāko spēlētāju. 2018. gadā pievienojās HK MOGO rindām, tās sastāvā kļūstot par Latvijas čempionu. Ozoliņš finālsērijas sestās spēles pagarinājumā guva uzvaru nesošos vārtus. 2020. gada vasarā atgriezās HK Liepāja sastāvā. Eliteprospects profils (angliski)