Tuomass Tarki (somu: Tuomas Tarkki; dzimis 1980. gada 28. februārī) ir bijušais somu hokejists, vārtsargs. Karjeras laikā kļuvis par divkārtēju Somijas čempionu Oulu "Kärpät" sastāvā, divreiz atzīts par līgas labāko vārtsargu. Viņa brālis Iro Tarki arī ir profesionāls vārtsargs. Dzimis Raumā, turpat arī Tarki uzsāka savu hokejista karjeru, spēlējot SM līgas kluba Raumas "Lukko" junioru komandās. 2001. gadā hokejists pārcēlās uz Ziemeļameriku, kur sāka studēt, paralēli spēlējot NCAA čempionātā. Pēc četriem līgā pavadītiem gadiem 2005.—06. sezonu Tarki aizvadīja AHL kluba Čikāgas "Wolves" sastāvā. 2006. gada vasarā vārtsargs atgriezās Somijā, pievienojoties Oulu "Kärpät" rindām, 2007. un 2008. gadā ne vien izcīnot divus Somijas čempiona titulus, bet divreiz tiekot atzīts arī par visas līgas labāko vārtsargu, 2008. gadā iegūstot arī izslēgšanas kārtas vērtīgākā spēlētāja balvu. "Karpat" rindās Tarki spēlēja līdz 2010. gadam. 2010.—11. sezonu hokejists aizvadīja Zviedrijas Elitsērijas kluba MoDo rindās, taču 2011.—12. — KHL kluba Ņižņekamskas "Ņeftehimik" sastāvā. No 2012. līdz 2016. gadam spēlēja Jiveskiles JYP rindās, taču 2017. gadā noslēdza profesionāļa karjeru. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)