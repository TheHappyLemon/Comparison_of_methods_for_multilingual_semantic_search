Kveta Eretova (dzimusi Jeništova; čehu: Květa Eretová; dzimusi 1926. gada 21. oktobrī Prāgā, mirusi 2021. gada 8. janvārī) bija Čehijas starptautiskā lielmeistare šahā (1986). No 1950. gadu vidus līdz 1970. gadu vidum bijusi viena no spēcīgākajām Čehoslovākijas šahistēm. Desmit reizes uzvarējusi Čehoslovākijas sieviešu šaha čempionātos (1955, 1960, 1961, 1962, 1963, 1964, 1966, 1975, 1976, 1986) un kopumā izcīnījusi 23 medaļas (arī 10 sudraba un 3 bronzas), kas ir visu laiku čempionātu rekords. Daudzu starptautisko šaha turnīru laureāte, tajā skaitā izcīnījusi 2. vietu Maskavā (1971), Emenā (Nīderlande, 1971) un Hallē (1971, 1978). 1959. gadā Plovdivā un 1964. gadā Suhumi piedalījusies Pasaules šaha čempiones izcīņas cikla pretendentu turnīros, kuros abos ierindojusies 10. vietā. 1979. gadā Riodežaneiro Pasaules šaha čempiones izcīņas cikla starpzonu turnīrā dalījusi 8.-9. vietu. Vairākkārt pārstāvējusi Čehoslovākijas izlasi Pasaules šaha olimpiādēs, kurās piedalījusies 5 reizes (1957, 1966-1974). Komandu vērtējumā izcīnījusi bronzas (1969) medaļu, bet individuālajā vērtējumā izcīnījusi sudraba (1957) un bronzas (1969) medaļas. Par panākumiem turnīros FIDE 1957. gadā Eretovai piešķīrusi starptautiskās meistares (WIM), bet 1986. gadā — starptautiskās lielmeistares (WGM) goda nosaukumu. «Historické výsledky MČR žen». Arhivēts no oriģināla, laiks: 2015. gada 7. jūlijā. Skatīts: 2015. gada 7. jūlijā. 1959 Candidates Tournament 1964 Candidates Tournament 1979 Rio de Janeiro Interzonal Tournament OlimpBase :: Women's Chess Olympiads :: Květa Eretová Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)