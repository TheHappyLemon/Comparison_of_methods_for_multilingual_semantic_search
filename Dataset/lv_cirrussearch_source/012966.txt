Ariel 1, arī zināms kā UK-1 un S-55, bija Apvienotās Karalistes pirmais pavadonis, pirmais no Ariel programmas. Tas palaists 1962. gadā. Lielbritānija pēc PSRS un ASV kļuva par trešo valsti, kurai ir savs Zemes mākslīgais pavadonis. Kosmisko aparātu izgatavoja ASV (NASA Godarda Kosmosa lidojumu centrā) un palaida ar ASV raķeti. Ariel 1 bija 62 kg cilindrs 58 cm diametrā un 22 cm augstumā. Uz četriem izvēršamiem paneļiem bija saules baterijas. Pavadonī bija izvietoti seši zinātniskie instrumenti. Viens bija paredzēts kosmiskā starojuma pētīšanai, divi — Saules izstarojuma, trīs — jonosfēras pētījumiem. Eksperimenti tika izstrādāti, par pamatu ņemot Skylark programmas pieredzi. Ariel 1 tika palaists 1962. gada 26. aprīlī 18:00:16 UTC ar nesējraķeti Thor-Delta no Kanaveralas zemesraga Gaisa spēku stacijas starta kompleksa LC-17A. Domājams, ka 1962. gada 9. jūlija ASV liela augstuma kodolizmēģinājumu eksperiments Starfish sabojāja Ariel 1 saules baterijas, kā rezultātā tika traucēta pavadoņa darbība. 1962. gada 8. septembrī kosmiskais aprāts pārstāja darboties. Tā darbību izdevās atjaunot 1964. gada 25. augustā un darbojās līdz 1964. gada 9. novembrim, kad tika izmantots, vācot datus kopā ar Explorer 20. Ariel 1 Zemes atmosfērā iegāja un sadega 1976. gada 24. maijā. ARIEL 1 Arhivēts 2008. gada 9. decembrī, Wayback Machine vietnē. Space.co.uk (angliski) ARIEL 1 Space.co.uk (angliski) Ariel 1, 2 (UK 1, 2) Gunter Dirk Krebs (angliski) Ariel 1 Arhivēts 2012. gada 12. martā, Wayback Machine vietnē. Smitsona Nacionālajā gaisa un kosmosa muzejā (angliski)