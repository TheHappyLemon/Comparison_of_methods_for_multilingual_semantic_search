"Kritiens" (angļu: Fall) ir 2022. gada ASV un Apvienotās Karalistes trillera filma, kuras režisors ir Skots Manns. Filmā galvenās lomas atveido Greisa Kerolīna Kerija, Virdžīnija Gārdnere, Meisons Gudings un Džefrijs Dīns Morgans. Filma stāsta par divām sievietēm, kuras uzkāpj 610 metrus augstā televīzijas tornī, bet nespēj vairs atgriezties lejā. Filmas "Kritiens" pirmizrāde notika 2022. gada 12. augustā un ASV to izplatīja Lionsgate Films. Latvijā filmas pirmizrāde notika 2022. gada 18. augustā. Filma bija finansiāli veiksmīga, nopelnot 21 miljonu ASV dolāru pie 3 miljonu budžeta. Filma saņēma arī pārsvarā pozitīvus kritiķu vērtējumus, slavējot spriedzi, atmosfēru, operatora darbu, praktiskos efektus, Manna režiju, kā arī aktierspēli, bet kritizējot scenāriju un ritmu. Tīmekļa vietnē Rotten Tomatoes filmai ir 79% vērtējums. Condé Nast. «‘Fall’ Is a Dizzying, Thrilling Late-Summer Success». Vanity Fair (en-US), 2022-08-10. Skatīts: 2023-12-28. «Fall - Rotten Tomatoes». www.rottentomatoes.com (angļu). 2022-08-12. Skatīts: 2023-12-28. IMDb profils (angliski) Metacritic profils (angliski) Rotten Tomatoes profils (angliski)