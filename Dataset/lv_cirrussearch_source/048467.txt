Mugurkauls (Columna vertebralis) ir galvenais ķermeņa balsts. To veido 33—34 skriemeļi, krustu kauls, astes kauls un starpskriemeļu diski, kas savā starpā savienojas ar pārtrauktiem un nepārtrauktiem savienojumiem. Mugurkaula kanālā atrodas muguras smadzenes. Mugurkaulu veido 33—34 skriemeļi, no kuriem 24 ir savienoti ar locītavām; 9—10 ir modificēti, veidojot krustu un astes kaulu. Mugurkaulam izšķir: Kakla daļu (Pars cervicalis) veido 7 kakla skriemeļi (vertebrae C1—C7) Krūšu daļu (Pars thoracica) veido 12 krūšu skriemeļi (vertebrae Th1—Th 12) Jostas daļu (Pars lumbalis) veido 5 jostas skriemeļi (vertebrae L1—L5) Krustu daļu (Pars sacralis) veido krustu kauls (5 saauguši skriemeļi) Astes daļu (Pars coccygea) veido astes kauls (4—5 saauguši skriemeļi) Mugurkaula forma cilvēka dzīves laikā mainās. Jaundzimušajam mugurkauls ir gandrīz vertikāla skriemeļu un starpskriemeļu disku kolonna. Dzīves laikā mugurkaulā rodas izliekumi sagitālajā plaknē (izliekumus var redzēt, skatoties uz cilvēku no sāniem): lordoze (lordosis) — izliekums uz priekšu kifoze (kyphosis) — izliekums uz mugurpusi. Šie izliekumi ir saistīti ar cilvēka vertikālo stāvokli. Pieauguša cilvēka mugurkaulam ir jābūt S formai, taču dzīves laikā var veidoties arī patoloģiski izliekumi uz sāniem — skolioze (skoliosis) —, var pastiprināties kifoze vai lordoze. Patoloģiskie izliekumi rodas no pārmērīgas un nepareizas rumpja slodzes. Mugurkauls un pēdas velves ir galvenie galvas amortizatori dažādu kustību laikā Pareizi mugurkaula izliekumi nodrošina normālu krūškurvja tilpumu un iegurņa izmērus Mugurkaula daļas Vikikrātuvē par šo tēmu ir pieejami multivides faili. Skatīt: Mugurkauls. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)