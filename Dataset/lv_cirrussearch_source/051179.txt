True Blue ir amerikāņu dziedātājas Madonnas trešais studijas albums, kuru ierakstu kompānija Sire Records izdeva 1986. gada 30. jūnijā. 1995. gada 9. februārī RIAA šim albumam pasniedza septiņkārtējo platīna sertifikātu, kas saistīts ar 7 miljoniem pārdotu albumu ASV un kopējo pārdoto albumu skaitu pasaulē, kas uz šo brīdi (2008. gada Janvāris) sasniedz vairāk kā 20 miljoni eksemplāru. Albums izdošanas brīdī nekavējoties sasniedza albumu topu pirmo vietu divdesmit astoņās valstīs un šis sasniegums tika ierakstīts Gīnesa rekordu grāmatā. 2001. gadā ierakstu kompānija Warner Bros. izdeva digitāli atjaunotu albuma versiju, kurā tika iekļautas papildus divas remiksētas dziesmas. Šajā albumā Madonna turpināja sadarbību ar producentu Stefanu Beju, kā arī sāka sadarbību ar producentu Patriku Leonardu. Atšķirībā no iepriekšējiem diviem albumiem Madonna un Like A Virgin, šajā albumā Madonna sarakstīja vai arī piedalījās vārdu rakstīšanā praktiski katrai dziesmai un darbojās arī kā producente savam albumam. Albums tapa laika posmā no 1985. gada otrās puses līdz 1986. gada sākumam un šis laiks sakrita arī ar Madonnas pirmās laulības laiku ar amerikāņu aktieri Šonu Pennu. Mūziķe šo albumu novēlēja Pennam — "vēsākajam čalim visumā" ("the coolest guy in the universe"). Madonna Madonnas albumu diskogrāfija Madonnas singlu diskogrāfija Madonnas oficiālā mājas lapa Madonnas oficiālais myspace.com profils Madonnas imdb.com profils Madonnas dziesmu vārdu datubāze Oficiālā Madonnas fanu mājas lapa