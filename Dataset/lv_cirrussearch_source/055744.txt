Antverpenes tramvajs (nīderlandiešu: Antwerpse tram) ir viens no Beļģijas pilsētas Antverpenes sabiedriskā transporta veidiem. Pārvadājumus ar tramvajiem kopš 1991. gada veic Flandrijas valdības uzņēmums De Lijn. Antverpenes tramvaja sliežu platums ir 1000 mm ar 600 V līdzstrāvas tīkla spriegumu. 2021. gada sākumā bija 14 tramvaja līnijas, kuras pilsētas centrā darbojas kā premetro t.i. tās ir novirzītas pazemē. Pirmais zirgu tramvajs Antverpenē tika atklāts 1873. gadā. No 1902. gada līnijas elektrificēja un pārbūvēja no 1435 mm platuma uz 1000 mm. Kopš 2012. gada notiek pakāpeniska jauno Bombardier tramvaju ieviešana. Vikikrātuvē par šo tēmu ir pieejami multivides faili. Skatīt: Tramvaju satiksme Antverpenē. Antverpenes tramvajs portālā urbanrail.net