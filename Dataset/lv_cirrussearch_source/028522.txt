Golgāta (vācu: Golgatha, cēlies no grieķu: Γολγοθάς, aramiešu: Gûlgaltâ — ‘galvaskauss; pakalns, kas apaļš kā galvaskauss’) saskaņā ar evaņģēlijiem ir pakalns Jeruzalemes tuvumā, vieta, kur Jēzus Kristus tika sists krustā. Bībelē Golgāta tiek tulkota kā ‘pieres vieta’. Tikusi uzskatīta par pasaules sakrālo centru. Atrodas Jeruzalemes piepilsētas dārzu un kapeņu rajonā aiz pilsētas mūriem, kas viduslaiku ikonogrāfijā attēloti krustā sišanas ainas formā. Dažās kristiešu un ebreju tradīcijās Golgāta tiek saistīta ar Ādama galvaskausa atrašanās vietu. Acīmredzot atradusies netālu no ceļa un kapa, kur Jēzus Kristus ticis apglabāts. Precīza Golgātas atrašanās vieta nav zināma, liela daļa pētnieku uzskata, ka tā atrodas zem mūsdienu Svētā kapa baznīcas. Pārnestā nozīmē Golgāta nozīmē moku vietu, lielas ciešanas. Svešvārdu vārdnīca (trešais izd.). Jumava. 2007. 253. lpp. ISBN 978-9984-38-332-3. «Mount Calvary». Newadvent.org. Skatīts: 2015. gada 4. aprīlī. «Golgotha». Britannica.com. Skatīts: 2015. gada 4. aprīlī.