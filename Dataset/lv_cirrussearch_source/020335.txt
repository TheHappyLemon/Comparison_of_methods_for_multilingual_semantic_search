LZ 129 Hindenburg bija Vācijas komerciālais dirižablis, kas paredzēts pasažieru pārvadājumiem. Tas bija Hindenburg klases dirižabļu ievērojamākais, vadošais lidaparāts un savas uzbūvēšanas brīdī lielākais lidaparāts pasaulē. Dirižablim bija dūralumīnija struktūra. Vienlaikus tas varēja uzņemt 50—72 pasažierus. Hindenburg bija 245 metrus garš, tā diametrs bija 41,18 metri. Tas varēja attīstīt 135 km/h lielu ātrumu. Gaisa kuģis nosaukts Vācijas prezidenta Paula fon Hindenburga vārdā. LZ 129 Hindenburg projektēja un būvēja cepelīnu uzņēmums Luftschiffbau Zeppelin. To būvēja laikā no 1931. līdz 1936. gadam. Pirmais lidojums ar to notika 1936. gada 4. martā, kopumā līdz 1937. gadam notika 63 lidojumi, līdz 6. maijā tas avarēja un nodega, nosēžoties Leikhērstā ASV. "Hindenburg Statistics." airships.net, 2009. Retrieved: May 6, 2010. «76 gadus pēc traģēdijas atklāj, kāpēc avarēja dirižablis «Hindenburgs»». Apollo.lv. Skatīts: 2013. gada 19. jūlijā.