Mērenajā joslā cauru gadu valda mēreno platumu gaisa masas. Ziemā gaisa temperatūra parasti ir zem 0 °C, vasarā — virs 0 °C. Taču temperatūra, tāpat kā nokrišņi, mainās atkarībā no vietas attāluma līdz jūrai vai okeāna piekrastei. Mērenās joslas okeāniskā klimata apgabalos gaisa temperatūra ziemā svārstās ap 0 °C, vasarā tā ir +15—17 °C. Nokrišņu ir daudz — no 1000 līdz 2000 mm gadā. Mēreni kontinentālā klimata apgabalos (arī Latvijā) ir ne sevišķi auksta ziema — gaisa temperatūra -5 līdz -10 °C un silta vasara — +16 +17 °C. Gadā ir 600—800 mm nokrišņu. Kontinentālajam klimatam, kurš visizteiksmīgākais ir Eirāzijas kontinenta vidienē, raksturīga ļoti zema gaisa temperatūra ziemā — ap -30 °C un samērā karsta vasara — ap +25 °C un vairāk. Nokrišņu ir maz — no 400 līdz 600 mm gadā. Musonu klimata apgabalos ir ne visai karsta vasara — gaisa temperatūra +16 +20 °C un auksta ziema — ap -20 °C. Nokrišņu ir samērā daudz — ap 1000 mm, un tie ir galvenokārt vasarā. Vikikrātuvē par šo tēmu ir pieejami multivides faili. Skatīt: Mērenā josla. Encyclopædia Britannica raksts (angliski) Encyclopædia Universalis raksts (franciski)