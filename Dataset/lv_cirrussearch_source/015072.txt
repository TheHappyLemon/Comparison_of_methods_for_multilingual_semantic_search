Mešheda (persiešu: مشهد; Mashhad) ir pilsēta Irānas ziemeļaustrumos netālu no Turkmenistānas. Otrā lielākā pilsēta Irānā. Horasānas vēsturiskā galvaspilsēta. Razavi Horasānas ostana centrs. Tā atrodas pie Kašafas upes starp divām kalnu grēdām. Viena no svētākajām šiītu pilsētām, jo šeit atrodas astotā šiītu imāma Ali al Ridas kaps. Pilsētā katru gadu ierodas ap 20 miljoni svētceļnieku. Mākslas un gan laicīgās, gan reliģiskās izglītības centrs. Slavena ar savu 1457. gadā dibināto bibliotēku - vienu no vecākajām un slavenākajām islāma pasaulē. Pilsēta dibināta ap 823. gadu un tās nosaukums atvasināts no mashhad-e-reza - "mocekļa vieta", jo Abasīdu kalifa Al Mamūna laikā šeit tika nogalināts šiītu imāms Ali al Rids. Pirms tam šeit atradās ciemats Sanabāda. Pilsēta izveidojās ap imāma kapavietu. Mešheda ir svētceļojumu centrs. Ir teiciens, ka "bagātais dodas uz Meku, bet nabagais uz Mešhedu". Persijas valdnieks no 1736 līdz 1747. gadam Nadiršahs izvēlējās Mešhedu par savas valsts galvaspilsētu. 1912. gadā imāma kapu apšaudīja krievu karaspēks, izsaucot sašutumu visā šiītu pasaulē. 1994. gada 20. jūnijā tika mēģināts uzspridzināt imāma kapavietu. Sprādzienā gāja bojā 26 cilvēki. 1998. un 2003. gadā pilsētā notika studentu nemieri. Mešhedā dzimuši: Anouše Ansari (Anousheh Ansari, 1966-) - kosmiskā tūriste Ali Hameneji (Ali Khamenei, 1939-) - ajatolla, politiķis Ali al Sistani (Ali al-Sistani, 1930-) - lielajatolla https://www.citypopulation.de/Iran-MajorCities.html. «جمعیت به تفکیک تقسیمات کشوری» (persiešu valoda). Skatīts: 29 oktobris 2023.