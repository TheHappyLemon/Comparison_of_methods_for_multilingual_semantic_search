Apollonijs (latīņu: Apollonius) ir triecienkrāteris Mēness redzamajā pusē. Tas atrodas starp Krīžu jūru, Pārpilnības jūru un Putu jūru. Krāteris nodēvēts sengrieķu matemātiķa Perges Apollonija vārdā. Nosaukumu 1935. gadā apstiprinājusi Starptautiskā Astronomijas savienība. Apollonija krāteris izveidojies pirms apmēram 3,9 miljardiem gadu. Tas ir stipri erodējis, valni pārklāj vairāki mazi krāteri. Krātera dibens nelīdzens, to klāj tumša bazalta lava. Uz ZA no krātera atrodas Firmiks (Ø 57 km), uz austrumiem Dubjago (Ø 48 km) uz DA Taunlijs (Ø 18 km), uz dienvidiem Kondons (Ø 35 km). Uz Mēness kartēm šie krāteri tiek apzīmēti ar burtu uz krātera malas, kas ir tuvāk Apollonija krāterim. «Apollonius on Moon». Arhivēts no oriģināla, laiks: 2017. gada 27. janvārī. Skatīts: 2016. gada 31. oktobrī. «Apollonius». Arhivēts no oriģināla, laiks: 2008. gada 29. septembrī. Skatīts: 2016. gada 31. oktobrī. Vikikrātuvē par šo tēmu ir pieejami multivides faili. Skatīt: Apollonijs.