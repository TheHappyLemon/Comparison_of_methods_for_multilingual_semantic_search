Belvederes Apolons ir sengrieķu Maķedonijas Aleksandra galma tēlnieka Leohara ap 350. – 325. gadu p.m.ē. radītās bronzas skulptūras romiešu marmora kopija, kas atrodas Vatikāna muzeju kolekcijā. Kopija tika atrasta 15. gadsimta beigās Nerona villā Romas pievārtē. 1506. gadā pāvests Jūlijs II to izstādīja Vatikāna Belvederes dārzā, no kā skulptūras nosaukums. Skulptūra tika atrasta bez abām rokām, tās pievienoja Mikelandželo skolnieks Džovanni Montorsoli. Skulptūra attēlo Apollonu, kurš ar loku izšāvis bultu. Vikikrātuvē par šo tēmu ir pieejami multivides faili. Skatīt: Belvederes Apolons.