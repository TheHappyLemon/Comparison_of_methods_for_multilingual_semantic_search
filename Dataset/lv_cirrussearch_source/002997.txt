Patriks Vieira (Patrick Vieira; dzimis 1976. gada 23. jūnijā Dakarā, Senegālā) ir Francijas futbola treneris un bijušais futbolists. Spēlējis pussarga pozīcijā, bijis Francijas futbola izlases dalībnieks. Kopš 2023. gada jūlija ir Ligue 1 kluba Strasbourg galvenais treneris. Savu profesionāļa karjeru sācis 1993. gadā Cannes kluba sastāvā, taču vēlāk ir spēlējis dažādu valstu klubos. Lielākos panākumus P. Vieira guva ar Arsenal klubu, kā sastāvā viņš aizvadīja 279 spēles un guva 29 vārtus, laika posmā no 2002. līdz 2005. gadam bija kluba kapteinis. Ar Arsenal viņš ieguva trīs Premjerlīgas čempiontitulus. 2008. gada augustā interneta balsojumā tika atzīts par piekto labāko Arsenal visu laiku spēlētāju. 2011. gadā paziņoja par karjeras beigām. Kopā ar Francijas izlasi triumfēja 1998. gada FIFA Pasaules kausa izcīņā, 2000. gada Eiropas čempionātā. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. Trenera karjeru sāka kā Manchester City dublieru komandas treneris. No 2016. līdz 2018. gadam vadīja MLS klubu New York City FC. 2018. gada jūnijā kļuva par OGC Nice galveno treneri. 2020. gada decembrī pēc pieciem zaudējumiem pēc kārtas klubs atbrīvoja Vieiru no amata. 2021. gada jūlijā parakstīja trīs gadu līgumu ar Crystal Palace, kļūstot par komandas galveno treneri. Vieiru klubs atlaida 2023. gada 17. martā pēc divpadsmit bez uzvarām aizvadītām spēlēm, ieskaitot trīs spēles bez neviena sitiena pa vārtiem, atstājot komandu trīs punktus virs izkrišanas zonas. Viņa pēdējā spēle bija 1:0 izbraukumā pret sāncenšiem Brighton & Hove Albion 15. martā. Viņa vietā stājās viņa priekšgājējs Rojs Hodžsons. 2023. gada jūlijā tika apstiprināts par Francijas kluba Strasbourg galveno treneri. Arsenal Anglijas Premjerlīga: 1997–98, 2001–02, 2003–04 FA kauss: 1997–98, 2001–02, 2002–03, 2004–05 FA Community Shield: 1998, 1999, 2002 Inter Milan Itālijas Serie A: 2006–07, 2007–08, 2008–09 Supercoppa Italiana: 2006, 2008 Manchester City FA kauss: 2010–11 Francija FIFA Pasaules kauss: 1998 Eiropas čempionāts futbolā: 2000 FIFA Konfederāciju kauss: 2001 Individuālie sasniegumi Anglijas Premjerlīgas sezonas labākais spēlētājs: 2000–01 Francijas gada futbolists: 2001 FIFA 100 «Biography for Patrick Vieira». players Arhivēts 2010. gada 14. martā, Wayback Machine vietnē., soccerbase.com, accessed 29 May 2007. Greatest 50 Players | History | Arsenal.com Vjerā beidz futbolista karjeru, sportacentrs Patriks Vjeirā beidz futbolista karjeru, delfi Premier League - Vieira confirms retirement, eurosport «Patrick Vieira: Nice sack manager after two and a half years in charge». bbc.com. Skatīts: 2021. gada 5. janvārī. «Patrick Vieira appointed as manager». cpfc.co.uk (angļu). Skatīts: 2021. gada 15. augustā. https://www.cpfc.co.uk/news/announcement/club-statement-patrick-vieira/ https://www.bbc.com/sport/football/64972447 https://www.bbc.com/sport/football/65013469 «Patrick Vieira named as new Strasbourg coach!». ligue1.com (angļu). Skatīts: 2023. gada 4. jūlijā. Vikikrātuvē par šo tēmu ir pieejami multivides faili. Skatīt: Patriks Vieira. Olympedia profils (angliski) Munzüger Sport profils (vāciski) WorldFootball profils (angliski) Soccerbase spēlētāja profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)