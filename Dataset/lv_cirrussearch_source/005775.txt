Ēriks Gudbransons (angļu: Erik Gudbranson; dzimis 1992. gada 7. janvārī) ir kanādiešu hokejists, aizsargs. Pašlaik (2022) Gudbransons spēlē NHL klubā Kolumbusas "Blue Jackets". Savu karjeru Gudbransons uzsāka 2008.—09. sezonā, kas bija viņa pirmā sezonas Kingstonas "Frontenacs" rindās. 2010. gada Pasaules U18 čempionātā viņš bija Kanādas izlases kapteinis. Lai gan 2010. gada NHL draftā Gudbransonu ar augsto trešo numuru izvēlējās Floridas "Panthers", arī 2010.—11. sezonā Gudbransons turpināja spēlēt "Frontenacs" rindās, taču 2011.—12. sezonu Gudbransons uzsāka jau "Panthers" sastāvā. Hokejistam izdevās nostiprināties "Panthers" rindās un tās sastāvā viņš spēlēja līdz pat 2015.—16. gada sezonas noslēgumam. 2016. gada maijā Gudbransons tika aizmainīts uz Vankūveras "Canucks", savukārt 2019. gada februārī nonāca Pitsburgas "Penguins" sastāvā. 2019.—20. gada sezonas ievadā nonāca jau Anahaimas "Ducks" rindās. Kanādas hokeja izlases rindās spēlējis 2014. gada Pasaules čempionātā. Eliteprospects profils (angliski) Internet Hockey Database profils (angliski) Hockey-Reference profils (angliski)