Tablasas šaurums (filipīniešu: Kipot ng Tablas, angļu: Tablas Strait) ir ap 140 km garš un šaurākajā vietā ap 45 km plats jūras šaurums Filipīnu arhipelāgā, kas savieno Sibujanas jūru ziemeļos ar Sulu jūru dienvidos un atdala Mindoro rietumos no Romblonas grupas salām (Tablasa, Karabao, Simara, Bantona) un Panajas austrumos un dienvidaustrumos. Šaurumā vairākas salas, lielākās no kurām ir Maestres de Kampo sala ziemeļos un Semiraras salas dienvidos. Šaurumā intensīva kuģu satiksme. 1987. gada 20. decembrī šaurumā notika naftas tankkuģa Vector sadursme ar pasažieru prāmi Doña Paz, kā rezultātā gāja bojā 4386 cilvēki — miera laikos lielākā kuģu katastrofa ar visvairāk upuriem.