Eizenštate (vācu: Eisenstadt) vai Žeļezno (horvātu: Željezno), Kišmartona (ungāru: Kismarton) ir pilsēta Austrijas austrumos, Burgenlandes federālās zemes administratīvais centrs. 2012. gada sākumā pilsētā dzīvoja 13,2 tūkstoši iedzīvotāju. Pilsētas apkārtnē ir daudz augļu dārzu un vīnogulāji, tajā ražo tekstilizstrādājumus, slēpošanas aprīkojumu, metāla virtuves piederumus un elektriskās iekārtas. Liela daļa no pilsētas iedzīvotājiem strādā valsts pārvaldē un sniedz dažāda veida pakalpojumus. Rakstos pilsēta pirmo reizi pieminēta 1264. gadā. No 1628. gada Eizenštate bija ungāru brīvpilsēta līdz 1921. gadā Burgenlande tika pievienota Austrijai. Vikikrātuvē par šo tēmu ir pieejami multivides faili. Skatīt: Eizenštate. Encyclopædia Britannica raksts (angliski) Krievijas Lielās enciklopēdijas raksts (krieviski) Ebreju enciklopēdijas Austrumeiropā raksts (angliski) «Einwohnerzahl 1.1.2018 nach Gemeinden mit Status, Gebietsstand 1.1.2018». Q358870. Skatīts: 9 marts 2019.