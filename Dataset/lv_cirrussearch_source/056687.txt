Verska (igauņu: Värska, veru: Verska) ir lielciems (alevik) Igaunijas dienvidaustrumu daļā Veru apriņķī, Setomā pagastā pie robežas ar Krieviju, Mustojas upītes labajā krastā pirms tās ietekas Pleskavas ezerā. Mustoja ciema robežās un tālāk lejtecē ir dabas aizsardzības objekts. 2011. gadā ciemā bija 443 iedzīvotāji, no tiem 424 (95,7%) igauņi (seti netika izdalīti atsevišķi). Ciemā ir setu lauksaimniecības muzejs, sanatorija un AB Värska Vesi minerālūdens ražotne. Verskā reizi trīs gados notiek setu dziesmu festivāls (igauņu: Setu Leelopäevad) un regulāri notiek citi setu kultūras pasākumi. Ciema pastāvēšana pirmoreiz pieminēta 1585. gadā, lai gan arheologi senāko apmetni datē pirms 7000 gadiem. Ir arī dati par pieminējumu 1563. gadā. Ilgstoši ciema teritorija bijusi tikai atpūtas vieta laiviniekiem, kas devās no un uz Pleskavu caur Pleskavas ezeru, krieviski saukdamās Verhoustje (krievu: Верхоустье). 1759. gadā Pečoru klosteris šeit uzbūvēja koka baznīciņu, kuru nojauca 1907. gadā, aizvietojot ar akmens ēku. 1 kilometru uz dienvidiem no Verskas līdz 1941. gadam atradās Ersavas (igauņu: Õrsava) armijas nometne, kuru likvidēja pēc PSRS iebrukuma. Ciema vēlāko attīstību noteica minerālūdeņu atklāšana 1967. gada urbumā, un 1973. gadā šeit sovhozā tika uzbūvēta dzeramo minerālūdeņu rūpnīca. Tos izmanto arī Verskas minerālūdeņu kūrorts. Līdz 2017. gada administratīvajai reformai Verska bija Verskas pagasta centrs un piederēja pie Pelvas apriņķa. Verskas ostā 1930. gadā Verskas ostā 1972. gadā Autobusu pietura Pasts un banka Verska Setu viensēta — lauksaimniecības muzejs AB Värska Vesi Veca ēka Līdz Verskai ved Igaunijas autoceļš #45 Tartu—Verska. Pauls Hāvaokss (1924–1983), dzejnieks https://estat.stat.ee/StatistikaKaart/VKR; Igaunijas Statistikas birojs; pārbaudes datums: 9 jūnijs 2019. "Population by place of residence (settlement), sex and age". Statistics Estonia. 31 December 2011. Retrieved 31 May 2013. «Setode pidupäevad ja pühad». Arhivēts no oriģināla, laiks: 2021. gada 22. jūnijā. Skatīts: 2021. gada 29. martā. «Setomaa, delightful sight!». Arhivēts no oriģināla, laiks: 2016. gada 20. oktobrī. Skatīts: 2021. gada 29. martā. KNR Словарь эстонских топонимов