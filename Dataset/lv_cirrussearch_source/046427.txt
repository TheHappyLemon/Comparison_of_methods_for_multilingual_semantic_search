"Viens pats mājās" (angļu: Home Alone) ir pilnmetrāžas filmu sērija. Pirmo divu daļu režisors ir Kriss Kolumbuss, trešās daļas režisors ir Raja Gosnells, ceturto daļu režisējis Rods Daniels, bet piekto – Pīters Hjūits. Filmās stāstīts par zēnu, kurš Ziemassvētkos tiek atstāts viens mājās. Māju cenšas aplaupīt un zēnam jāpasargā to no noziedzniekiem. Pirmā filma uz kinoekrāniem iznāca 1990. gada 16. novembrī, tā guva lielu popularitāti, ko nodrošināja arī Kevina Makalistera lomas atveidotājs Makolijs Kalkins. Pēc diviem gadiem viņš piedalījās arī filmas turpinājumā, bet nākamās filmas uzņēma bez viņa līdzdalības. Filmas "Viens pats mājās 4" galvenais varonis arī bija Kevins Makalisters, tomēr viņu attēloja cits aktieris – Maiks Vīnbergs. Trešajā daļā galveno lomu attēloja Alekss D. Linzs, bet piektajā – Kristians Mārtins. Franšīzē iznākušas arī datorspēles un īsmetrāžas filmas. "Viens pats mājās" "Viens pats mājās 2" "Viens pats mājās 3" "Viens pats mājās 4" "Viens pats mājās 5" «Sāk uzņemt piekto filmu 'Viens pats mājās'». delfi.lv. Skatīts: 2018. gada 27. decembrī. Vikikrātuvē par šo tēmu ir pieejami multivides faili. Skatīt: Viens pats mājās.