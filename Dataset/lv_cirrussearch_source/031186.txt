Arda Turans (turku: Arda Turan; dzimis Fatihā, Turcijā, 1987. gada 30. janvārī) ir bijušais turku futbolists, spēlēja pussarga pozīcijā, Turcijas izlases dalībnieks. Plaši pazīstams ar savu ātro reakciju, kontroli pār bumbu un veiklo driblēšanas spēju. 21 gada vecumā Turans kļuva par kapteini Turcijas klubā Galatasaray. Turans ir pirmais turks, kurš ieguva La Liga titulu 2013./ 2014. gada sezonā. 2014. gadā Turans ierindojās 38. vietā titulā “The 100 best footballers in the world” kā vienīgais Turcijā dzimušais futbolists. 2014. gada 25. novembrī Turans tika nominēts arī “UEFA Team of the Year” kopā ar vēl 40 spēlētājiem, spēlējot klubā Atlético Madrid. 2015. gada jūnijā Turanam piederēja 80 seniora kausi un viņš bija guvis 14 vārtus Turcijas Futbola Izlases spēlēs, kā arī ieņēmis 8. vietu spāņu žurnāla “Don Balón” nominācijā “100 Best Young Football Players in the World”. Turans regulāri atbalsta un jūt līdzi savas valsts kluba Galatasaray spēlēm. 2010. gada janvārī Turans ieguva trešā populārākā Eiropas futbolista titulu, kā arī 14. populārākā futbolista titulu pasaulē. Kopā ar argentīniešu futbolistu un tagadējo komandas biedru Lionelu Mesi Turans ir attēlots uz Turcijas videospēles “FIFA 15” priekšējā vāka. Tieši ar šo futbolistu bieži tiek salīdzināts Turans, pateicoties abu spēlētāju veiklajām kustībām uz laukuma, taču viņš pats uzskata, ka “nevar tikt salīdzināts ar pasaules labāko futbolistu”. 2008. gada 16. novembra spēlē pret Turcijas klubu İstanbul BB, Turans zaudēja samaņu. Slimnīcā tika konstatēts, ka Turanam ir sirds aritmija. Dienu pēc negadījuma ārsti vēstīja, ka Ardas veselības stāvoklis ir normalizējies un ka lēkmi ir izraisījusi pārlieku liela atdeve sportam. Neskatoties uz Turana profesionālo karjeru, viņš ir arī zināms kā aktīvs loceklis labdarībā, palīdzot slimiem bērniem. Turanam ir divas automašīnas: Aston Martin DB9 un Mercedes-Benz SLS AMG. Turans ir attiecībās ar turku modeli Alihanu Doganu (turku: Aslıhan Doğan). Galatasaray Turcijas Superlīga: 2007–08 Atlético Madrid Spānijas La Liga: 2013–14 Copa del Rey: 2012–13 UEFA Eiropas līga: 2011–12 UEFA Superkauss: 2012 Barcelona Spānijas La Liga: 2015–16 Copa del Rey: 2015–16, 2016–17 Supercopa de España: 2016 «ARDA TURAN - Player Details». Turkish Football Federation. Skatīts: 2015. gada 14. jūlijs. «Club Atlético de Madrid – Official Web Site – Arda Turan». clubatleticodemadrid.com. Arhivēts no oriģināla, laiks: 2016. gada 21. augustā. Skatīts: 2013. gada 17. decembris. Vikikrātuvē par šo tēmu ir pieejami multivides faili. Skatīt: Arda Turans. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski) IMDb profils (angliski)