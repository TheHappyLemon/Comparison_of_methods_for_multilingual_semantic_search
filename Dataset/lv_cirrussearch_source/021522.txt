Kārlis Davidovs (krievu: Карл Юльевич Давыдов; dzimis 1838. gada 15. martā, miris 1889. gada 14. februārī) bija Kuldīgā dzimis Krievijas impērijas čellists un komponists. Sanktpēterburgas konservatorijas direktors no 1876. līdz 1887. gadam. Kopš 2000. gada Kuldīgā notiek Kārļa Davidova vārdā nosaukts čellistu konkurss. Dzimis 1838. gadā Kuldīgā, ebreju izcelsmes ārsta Jūlija Davidova un viņa sievas Dorotejas, dzimušas Mihalovičas, ģimenē. 1840. gadā viņa tēvs ieguva darbu Maskavā, uz kurieni pārcēlās visa ģimene. 1858. gadā viņš beidza Maskavas universitāti un ieguva matemātikas zinātņu kandidāta grādu. Pēc tam mācījās mūziku Leipcigas konservatorijā pie Morica Hauptmaņa. No 1862. līdz 1887. gadam dzīvoja Sanktpēterburgā. 1870. gadā mecenāts grāfs Vielgorskis Davidovam uzdāvināja Stradivāri gatavotu čellu. 1888. gadā Davidovs atgriezās Maskavā, kur mira 1889. gadā. Еврейская энциклопедия Брокгауза и Ефрона Čells pazīstams ar nosaukumu Davidov Stradivarius ir Jo-Jo Ma lietošanā (2013) Kārļa Davidova profils AllMusic (angliski) Kārļa Davidova notis IMSLP (angliski) K. Davidova čellistu konkurss Arhivēts 2014. gada 25. martā, Wayback Machine vietnē.