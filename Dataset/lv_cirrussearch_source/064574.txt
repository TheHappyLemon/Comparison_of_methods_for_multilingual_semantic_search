Vans Dzjavei (ķīniešu: 王家衛, piņjiņs: Wáng Jiāwèi; dzimis 1958. gada 17. jūlijā), arī Vons Karvajs (angļu: Wong Kar-wai), ir Honkongas kinorežisors, scenārists un producents. Viņa filmas raksturo nelineāra sižeta līnija, lielu uzsvaru liekot uz filmas atmosfēru, mūziku un kinematogrāfiju. Uzskatīts par Honkongas kino pazīstamāko seju, Vonu žurnāla Sight & Sound 2002. gada aptaujā atzina par trešo labāko režisoru pēdējo 25 gadu laikā. Viņa filmas bieži iekļauj labāko filmu sarakstos vietējā un starptautiskā mērogā. Dzimis Šanhajā, Vons ar ģimeni kā bērns pārcēlās uz britu Honkongu. Savu karjeru sācis kā scenārists dažādām ziepju operām. Vēlāk pievērsies režisora karjerai un 1988. gadā režisējis savu pirmo filmu, krimināldrāmu As Tears Go By (1988). Lai gan filma guva popularitāti Honkongā, Vons novērsās no populārajiem kriminālfilmu un asa sižeta filmu žanriem un pievērsās vairāk personīgām filmām. Viņa pirmā tāda veida filma bija Days of Being Wild (1990), kas neguva kases ieņēmumu panākumus. Tomēr tā saņēma kritiķu atzinību un 1991. gadā atzīta par Honkongas gada labāko filmu, kā arī Vons saņēma labākā režisora balvu. Viņa nākamā filma Ashes of Time (1994) saņēma pretrunīgas kritiķu atsauksmes, neskaidrā sižeta un netipiskā cīņas mākslas žanra dēļ. 1994. gadā Vons režisēja arī mazāka budžeta filmu "Čankinas ekspresis" (Chungking Express). Filma saņēma pozitīvas kritiķu atsauksmes un padarīja Vonu par starptautiski atpazītu režisoru. To atzina par gada labāko Honkongas filmu un Vons otro reizi kļuva par Honkongas labāko režisoru. Gadu vēlāk režisējis krimināltrilleri "Kritušie eņģeļi" (Fallen Angels, 1995). Lai gan sākotnēji kritiķi to uztvēra vāji, "Kritušie eņģeļi" laika gaitā kļuva par kulta filmu, kas īpaši reprezentē Vona stilu. Par filmu "Laimīgi kopā" (Happy Together, 1997) Vons saņēma Kannu kinofestivāla balvu kategorijā "Labākais režisors". 2000. gadā iznāca Vona režisēta romantiskā filma "Noskaņojums mīlēt". Filma pazīstama ar savu krāšņo vizuālo stilu un to uzskata gan par vienu no 21. gadsimta, gan arī par vienu no visu laiku labākajām filmām. Vēlāk režisējis filmu "2046" (2004). Filmas Days of Being Wild, "Noskaņojums mīlēt" un "2046" uzskata par neformālu triloģiju. 2007. gadā režisējis savu pirmo filmu angļu valodā, romantisko drāmu "Manas melleņu naktis" (My Blueberry Nights). 2013. gada cīņas mākslas filma "Dižais meistars" (The Grandmaster, 2013) nominēta Amerikas Kinoakadēmijas balvai kategorijās "Labākais operatora darbs" un "Labākie kostīmi". Šī ir vienīgā viņa filma, kas ir saņēmusi Kinoakadēmijas balvas nominācijas. Vons bieži tiek salīdzināts ar franču jaunā viļņa režisoru Žanu Liku Godāru. Viņš ietekmējies arī no tādiem režisoriem kā Mārtina Skorsēzes, Mikelandželo Antonioni, Alfreda Hičkoka un Bernardo Bertoluči. Vons ir nozīmīga mūsdienu kino figūra un tiek uzskatīts par savas paaudzes vienu no labākajiem režisoriem. Žurnāla Sight & Sound 2002. gada aptaujā atzīts par trešo labāko režisoru pēdējo 25 gadu laikā. 2015. gadā Variety viņu nosauca par mākslas kino ikonu. 2012. gadā Žurnāla Sight & Sound 50 visu laiku labāko filmu sarakstā "Noskaņojums mīlēt" ierindojās 24. vietā. 2022. gada sarakstā filma jau ierindojās 5. vietā. «Kinoteātrī Kino Bize notiks režisora Vona Karvaja retrospekcija». www.diena.lv. Skatīts: 2024-02-06. Lisa Odham Stokes, Michael Hoover. City on fire : Hong Kong cinema. London ; New York : Verso, 1999. ISBN 978-1-85984-203-4. Peter Brunette. Wong Kar-wai. University of Illinois, 2005. ISBN 0252095472. «BFI | Sight & Sound | Modern Times». old.bfi.org.uk. Arhivēts no oriģināla, laiks: 2018-10-13. Skatīts: 2022-12-06. Gary Bettinson. The Sensuous Cinema of Wong Kar-wai: Film Poetics and the Aesthetic of Disturbance. Hong Kong : Hong Kong University Press, 2014. ISBN 978-9888139293. Stephen Teo. Wong Kar-wai. London : British Film Institute, 2005. ISBN 1844570290. Yingjin Zhang. Encyclopedia of Chinese film. London ; New York : Routledge, 1998. ISBN 978-0-415-15168-9. Jeremy Tambling. Wong Kar-wai's Happy Together. Hong Kong : Hong Kong University, 2003. ISBN 9789622095885. «How In the Mood for Love became a modern masterpiece – 20 years on». South China Morning Post (angļu). 2020-05-18. Skatīts: 2022-12-06. «In the Mood for Love (2000)». BFI (angļu). Skatīts: 2022-12-06. «The 21st Century’s 100 greatest films». www.bbc.com (angļu). Skatīts: 2022-12-06. «What cinema's movers and shakers say about Wong Kar-Wai I may never come back from Shanghai…». www.telegraph.co.uk. Skatīts: 2022-12-06. Giorgio Biancorosso. "Global Music/Local Cinema: Two Wong Kar-wai Pop Compilations". In Kam, Louie (ed.). Hong Kong Culture: Word and Image. Hong Kong : Hong Kong University Press, 2010. ISBN 978-9888028412. Manohla Dargis. «Style and Kinetics Triumph in a Turbulent China». The New York Times (en-US), 2013-08-22. ISSN 0362-4331. Skatīts: 2022-12-06. Patrick Frater, Patrick Frater. «Wong Kar-wai to Produce First Movie for Alibaba Pictures». Variety (en-US), 2015-01-11. Skatīts: 2022-12-06. «Critics' Top 250 Films». Sight & Sound. Skatīts: 06.12.2022.[novecojusi saite] «Revealed: the results of the 2022 Sight and Sound Greatest Films of All Time poll». BFI (angļu). Skatīts: 2022-12-06. IMDb profils (angliski) AllMovie profils (angliski) Box Office Mojo profils (angliski)