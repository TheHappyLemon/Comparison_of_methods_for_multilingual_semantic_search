Anna Salivana (angļu: Anne Sullivan, dzimusi 1866. gada 14. aprīlī, mirusi 1936. gada 20. oktobrī) bija amerikāņu skolotāja. Dzimusi īru zemnieku ģimenē. Tēvam bija problēmas ar alkoholu, māte mirusi no tuberkulozes, kad Annai bija 8 gadi, vēlāk miris arī viņas brālis-invalīds Džeimss. Triju gadu vecumā Annai sākas problēmas ar redzi, viņai veica vairākas operācijas. 1880. gadā Salivana iestājas Perkinsa Neredzīgo skolā, kur daļēji atguva redzi. Absolvējot skolu 1886. gadā viņa sāka apmācīt septiņus gadus vecu, kurlu un aklu Helenu Keleri. Salivana iemācīja Helenu sazināties ar cilvēkiem izmantojot rokas. Viņas darbs ar Keleri aprakstīts Viljama Gibsona lugā The Miracle Worker. Pēdējos dzīves gados Salivana pilnībā zaudēja redzi, viņai sākās problēmas ar veselību. Mirusi 1936. gada 20. oktobrī Ņujorkā. «27.jūnijs - nedzirdīgi neredzīgo komunikācijas diena.». apeirons.lv. Skatīts: 2019. gada 8. janvārī. Vikikrātuvē par šo tēmu ir pieejami multivides faili. Skatīt: Anna Salivana.