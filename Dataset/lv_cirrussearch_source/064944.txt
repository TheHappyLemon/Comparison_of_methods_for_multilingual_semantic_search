Horvirapas klosteris (armēņu: Խոր Վիրապ) ir Armēņu apustuliskās baznīcas klosteris, kas atrodas Armēnijā 8 kilometrus uz dienvidiem no Artašatas, pie Turcijas robežas. Klosterī atrodas teoloģijas seminārs un Armēņu baznīcas katolikosa rezidence. Klosteris ir svētceļojumu objekts, jo 3. gadsimta beigās šeit 13 gadus pēc karaļa Tiridata III pavēles bija ieslodzīts kristietības ieviesējs Armēnijā Grigorijs Apgaismotājs (ap 257 – ap 331). 301. gadā Tiridats atbrīvoja Grigoriju, kristījās un Armēnija kļuva par pirmo valsti pasaulē, kuras valsts reliģija bija kristietība. 642. gadā Nersess III Celtnieks uzcēla šeit kapelu, bet 1662. gadā tika uzcelta mūsdienu baznīca. Horvirapas klosteris un Ararats Vikikrātuvē par šo tēmu ir pieejami multivides faili. Skatīt: Horvirapas klosteris. Pasaules vēstures enciklopēdijas raksts (angliski)