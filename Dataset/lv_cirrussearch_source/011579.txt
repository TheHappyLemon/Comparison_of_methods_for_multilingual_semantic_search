Parastā kalme jeb smaržīgā kalme (Acorus calamus) ir garš (60-120 cm), pārmitrā zemē augošs viendīgļlapju ārumu dzimtas augs. Auga dabīgā izcelsmes vieta ir Indija un Arābijas zemes, bet mūsdienās tas ir izplatījies pa visu pasauli. Kalmju sakneņus izmanto ārstniecībā ēstgribas un gremošanas darbības uzlabošanai, sāpju mazināšanai un lielās devās — vemšanas izraisīšanai. Tie tiek izmantoti arī kā garšaugi, viegls stimulants un kā absinta sastāvdaļa. Agrāk saukta arī kalve un ūdens skalbes. «smaržīgā kalme - Acorus calamus L. - Augi - Latvijas daba». www.latvijasdaba.lv. Skatīts: 2023-03-20. «Periodika». "Latvijas Drogists", Nr.5. 1930. gada 1. jūnijs. Skatīts: 2023. gada 20. marts. Vikikrātuvē par šo tēmu ir pieejami multivides faili. Skatīt: Parastā kalme. Encyclopædia Britannica raksts (angliski) Encyclopædia of Life raksts (angliski)