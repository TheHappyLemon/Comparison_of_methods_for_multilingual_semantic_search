Libors Hājeks (čehu: Libor Hájek, dzimis 1998. gada 4. februārī) ir Čehijas hokejists, spēlē aizsarga pozīcijā. Pašlaik (2022) Hājeks pārstāv NHL komandu Ņujorkas "Rangers". 2016. gada NHL draftā Hājeku ar kopējo 37. numuru otrajā kārtā izvēlējās Tampabejas "Lightning". 2015. gadā debitējis Čehijas Ekstralīgas kluba HC Kometa Brno rindās. Vēlāk pārcēlies uz Ziemeļameriku, kur spēlējis gan WHL, gan AHL komandā Sirakjūsas "Crunch". 2018. gada februārī Hājeks tika aizmainīts uz Ņujorkas "Rangers", kur viņš arī debitēja NHL. Čehijas hokeja izlases sastāvā piedalījies 2021. gada Pasaules čempionātā. Eliteprospects profils (angliski) Internet Hockey Database profils (angliski) Hockey-Reference profils (angliski)