Heinrihs Millers (vācu: Heinrich Müller; dzimis 1900. gada 28. aprīlī, miris, visticamāk, 1945. gada maijā) bija Trešā reiha laika slepenpolicijas — gestapo priekšnieks no 1939. līdz 1945. gadam. No 1919. gada strādājis policijā dzimtajā Minhenē, kur iepazinās ar nacistiem, to skaitā Heinrihu Himleru un Reinhardu Heidrihu, ar kuru cieši sadarbojās līdz pat Heidriha nāvei 1942. gadā Prāgā. 1934. gadā Millers iestājās SS (nacistu partijā viņš iestājās tikai 1939. gadā). No 1939. līdz 1945. gadam vadīja gestapo, kaut arī pati organizācija vairākkārt tika reorganizēta. Millers pēdējo reizi manīts 1945. gada 1. maijā Fīrera bunkurā, vēlāk viņa pēdas pazūd. Millera nāves vai izglābšanās apstākļi līdz pat šai dienai nav pilnībā noskaidroti. Vikikrātuvē par šo tēmu ir pieejami multivides faili. Skatīt: Heinrihs Millers. Encyclopædia Britannica raksts (angliski)