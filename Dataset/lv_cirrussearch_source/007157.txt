Andrea Moda – bijusī Formula 1 komanda, kuru dibināja itālis Andrea Saseti, apavu uzņēmuma īpašnieks. 1991. gada septembrī viņš nopirka Coloni F1 komandas šasijas, pēc tam kad šī komanda nebija kvalificējusies nevienai tā sezonas sacīkstei. Jaunveidotā komanda noalgoja daļu no bijušās Coloni F1 komandas personāla un noslēdza sadarbības līgumu ar Simtek par šasiju izmantošanu. Simtek bija sagatavojusi šasijas priekš BMW, kas 1990. gadā grasījās piedalīties F1 sacīkstēs, taču mainīja savus plānus. Par komandas pirmajiem pilotiem kļuva Robertu Morenu un Perijs Makārtijs. Komandas debija notika 1992. gada sezonas trešajā posmā – Brazīlijas Grand Prix. 9 sacensību laikā, tikai 1 sacensībās komandai izdevās kvalificēties un to paveica Robertu Morenu. Četrus posmus pirms sezonas beigām komanda pameta sacīkstes, jo komandai radās finansiālas grūtības un Itālijas Grand Prix laikā, par dokumentu viltošanu tika arestēts komandas vadītājs Andrea Saseti.