Aleksandrs Tolušs (krievu: Александр Казимирович Толуш; 1910. gada 1. maijs, Sanktpēterburga, Krievijas impērija - 1969. gada 2. marts, Ļeņingrada, Krievijas PFSR) bija starptautiskais lielmeistars šahā (1953). Aleksandrs Tolušs ir četras reizes uzvarējis Ļeņingradas šaha čempionātā - 1937., 1938., 1946. un 1947. gadā. Desmit reizes viņš ir piedalījies PSRS šaha čempionātā finālos. Labākais sasniegums bija 2. vieta 1950. gada čempionātā. 1957. gadā tikai zaudējums pēdējā kārtā Mihailam Tālam liedza uzvarēt turnīrā, un Tolušam bija jāsamierinās ar dalītu 4.-5. vietu. Starptautiskajās sacensībās lielākais Toluša panākums ir uzvara 1953. gada Bukarestes šaha turnīrā, kā arī divas uzvaras Eiropas komandu šaha čempionātos PSRS izlases sastāvā (1957, 1961). Aleksandrs Tolušs bija pazīstams arī kā lielisks šaha treneris. Viņa sadarbība ar Borisu Spaski no 1952. gada līdz 1960. gadam ļāva Spaskim izstrādāt aktīvu un agresīvu spēles stilu. Tikai dažus mēnešus Tolušs nenodzīvoja līdz sava bijušā audzēkņa triumfam, kad Spaskis 1969. gadā kļuva par Pasaules čempionu šahā. Aleksandrs Tolušs bija biežs viesis šaha sacensībās Latvijā. 1945. gadā viņš bija otrais Baltijas republiku turnīrā Rīgā, bet 1959. gadā piedalījās Rīgas starptautiskajā šaha turnīrā, kur izcīnīja 3. vietu. Tolušs ir ārpus konkursa piedalījies arī 1962. gada Latvijas šaha čempionātā. «12 Championship of Leningrad- 1937». Arhivēts no oriģināla, laiks: 2017. gada 4. maijā. Skatīts: 2013. gada 8. maijā. 13 Championship of Leningrad- November 1938 20 Championship of Leningrad- 24.3-17.4.1946 «21 Championship of Leningrad- 1947». Arhivēts no oriģināla, laiks: 2016. gada 5. martā. Skatīts: 2013. gada 8. maijā. 18 Championship of USSR Moscow 12.11-12.12.1950 «24 Championship of USSR Moscow 20.1-24.2.1957». Arhivēts no oriģināla, laiks: 03.10.2011. Skatīts: 08.05.2013. Bucharest 1953 «Championship of Baltic Republics- Riga 26.10-20.11.1945». Arhivēts no oriģināla, laiks: 28.12.2017. Skatīts: 08.05.2013. «International tournament Riga 5-21.12.1959». Arhivēts no oriģināla, laiks: 09.09.2014. Skatīts: 08.05.2013. Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski) Šahista profils olimpbase.org mājaslapā (Eiropas komandu šaha čempionāts) (angliski)