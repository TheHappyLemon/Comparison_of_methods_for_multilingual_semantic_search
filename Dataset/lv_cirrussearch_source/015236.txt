Stīvs Meisons (angļu: Steve Mason; dzimis 1988. gada 29. maijā) ir kanādiešu hokejists, vārtsargs. Pašlaik (2018) Meisons spēlē Nacionālās hokeja līgas kluba Vinipegas "Jets" sastāvā. Pēc vairākām Ontārio hokeja līgā aizvadītām sezonā, savu profesionālo karjeru Meisons uzsāka 2008.—09. gada sezonā, kad jau savā debijas sezonā NHL bija kļuvis par Kolumbusas "Blue Jackets" pamatvārtsargu, sezonas beigām kā līgas labākais debitants saņemot arī Kaldera balvu. Viņš tika nominēta arī Vezinas balvai, taču to saņēma Tims Tomass. 2013. gada aprīlī Meisons tika aizmainīts uz Filadelfijas "Flyers" vienību. No 2013. līdz pat 2017. gadam Meisons bija komandas pamatvārtsargs. 2017. gada vasarā noslēdza divu gadu līgumu ar Vinipegas "Jets", nākamajā sezonā pildot komandas otrā vārtsarga funkcijas aiz Konora Hellebuika. 2008. gada Pasaules čempionātā junioriem Meisons tika atzīts par turnīra vērtīgāko spēlētāju. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)