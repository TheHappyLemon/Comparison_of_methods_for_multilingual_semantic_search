Lalbaghas forts (bengāļu: লালবাগ কেল্লা) ir 17. gadsimtā celts cietoksnis Bangladešas galvaspilsētas Dakas vecpilsētā, pilsētas ziemeļrietumu daļā. Cietoksnis celts kā Mogulu impērijas Bengālijas provinces gubernatora rezidence. To cēla valdnieka Aurangzeba vecākais dēls Muhammads Azams Šahs (1653—1707). Cietoksnim ir taisnstūra forma, kura izmēri ir 1082 x 800 metri. Vikikrātuvē par šo tēmu ir pieejami multivides faili. Skatīt: Lalbaghas forts.