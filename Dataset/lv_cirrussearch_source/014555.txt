Georgijs Kuļikovs (dzimis 1947. gada 11. jūnijā Sahalīnā) ir bijušais krievu peldētājs, kas starptautiski pārstāvēja PSRS. Laikā no 1972. līdz 1976. gadam viņš pārstāvēja Latvijas PSR, kur šajā laikā dienēja kā padomju armijas virsnieks. Piedalījies divās olimpiskajās spēlēs (1968, 1972). 1968. gadā Mehiko, pārstāvēdams Krievijas PFSR, viņš PSRS komandas sastāvā izcīnīja sudrabu 4x100 m brīvā stila stafetē, kā arī bronzu 4x200 m brīvā stila stafetē, vēl sportists startēja individuālajās sacensībās. 1972. gadā Minhenē, pārstāvēdams Latvijas PSR PSRS izlases sastāvā, izcīnīja bronzu 4x200 m brīvā stila stafetē, vēl sportists startēja individuālajās sacensībās. Desmit reizes G. Kuļikovs uzvarēja Latvijas PSR čempionātā, kā arī 1970. gadā izcīnīja uzvaru 200 metru brīvā stila distancē PSRS čempionātā. «LOK profils». Olimpiade.lv. Arhivēts no oriģināla, laiks: 2012. gada 4. jūlijā. Skatīts: 2012. gada 5. jūlijā. Ivars Ošiņš. «Starp citu». Latvijas olimpiskais zelts, sudrabs, bronza. Lauku avīze, 2008. 193. lpp. ISBN 978-9984-827-07-0. Olympedia profils (angliski) LOK profils Swimrankings profils (angliski)