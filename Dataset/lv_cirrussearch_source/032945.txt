Filips III Drosmīgais (franču: Philippe III le Hardi; dzimis 1245. gada 30. aprīlī, miris 1285. gada 5. oktobrī) bija Kapetingu dinastijas Francijas karalis no 1270. līdz 1285. gadam. Pretēji šī karaļa iesaukai, viņš pēc dabas bijis neizlēmīgs, viegli ietekmējams un kautrīgs valdnieks — iesauka radusies no karaļa drosmes kaujas laukā. Par karali kļuva, piedaloties Astotā krusta kara laikā Tunisijā, kur mira tēvs Luijs IX. Krusta kara laikā mira arī Filipa III brālis un sieva. Atgriezās Francijā, kur 1271. gadā Reimsā tika kronēts par karali. Pēc Sicīlijas Vakarēdiena sacelšanās 1282. gadā, atbalstot sakauto Kārli I, devās krusta karā pret Aragonu, kura laikā mira no dizentērijas. Vikikrātuvē par šo tēmu ir pieejami multivides faili. Skatīt: Filips III Drosmīgais. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski)