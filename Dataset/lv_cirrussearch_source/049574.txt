Džeisons Kristofers Teitums (angļu: Jayson Christopher Tatum; dzimis 1998. gada 8. martā Sentluisā) ir amerikāņu basketbolists, spēlē vieglā uzbrucēja pozīcijā, ASV basketbola izlases dalībnieks. 2024. gadā viņš spēlē Nacionālās basketbola asociācijas (NBA) komandā Bostonas "Celtics", kurā aizvadījis visu profesionālo karjeru. Četrkārtējs NBA Visu Zvaigžņu spēles dalībnieks un 2023. gada Zvaigžņu spēles labākais spēlētājs. Pirms 2016.—2017. gada sezonas sākuma Dž. Teitums izlaida 8 spēles kājas traumas dēļ. 2016. gada 3. decembrī Djūka Universitātes debijas spēlē Teitums guva 10 punktus 94-55 uzvarā pār Meinu. 2016. gada 6. decembrī viņš guva 22 punktus un savāca 8 atlēkušās bumbas 84-74 uzvarā pār Floridu. 2016. gada 21. decembrī Dž. Teitums ieguva 18 punktus, 8 atlēkušās bumbas un 4 blokus 72-61 uzvarā pār Īlonu. 2017. gada 4. janvārī Teitums guva 19 punktus 110-57 uzvarā pār Džordžijas Tehnoloģijas institūtu. 7. janvārī viņš guva 22 punktus un 6 atlēkušus uzvaru pār Bostonas koledžu. 21. janvārī Teitums ieguva 14 punktus 70-58 uzvarā pār Maiami. 15. februārī viņš sasniedza sezonas rezultativitātes rekordu: 28 punktus un 8 atlēkušās bumbas 65-55 uzvarā pret Virdžīniju. Pēc vienas sezonas koledžu basketbolā Dž. Teitums pieteicās NBA draftam. 2017. gada NBA draftā Dž. Teitums tika izvēlēts ar trešo kārtas numuru, nonākot Bostonas "Celtics" komandā. 2017. gada NBA vasaras līgā Jūtā viņš labi parādīja savas spējas, vidēji sasniedzot 18,7 punktus, 9,7 atlēkušās bumbas un 2 rezultatīvās piespēles gandrīz 33 nospēlētajās minūtēs. Vēlāk, Lasvegasas vasaras līgā, Dž. Teitums guva līdzīgus rezultātus, vidēji sasniedzot 17,7 punktus, 8 atlēkušās bumbas, 1 rezultatīvu piespēlis un 0,8 blokus gandrīz 32 minūšu laikā trijās spēlēs. NBA debijas spēlē Dž. Teitums guva 14 punktus un 10 atlēkušās bumbas 102—99 zaudējumā pret Klīvlendas "Cavaliers". Jau no pirmās sezonas spēlējis tikai "Celtics" starta pieciniekā, ātri vien kļūdams par vienu no komandas līderiem. 2020. gadā pirmo reizi piedalījies NBA Visu Zvaigžņu spēlē, izpelnoties uzaicinājumu arī divās sekojošajās sezonās. 2021.—2022. gada NBA sezonā kopā ar "Celtics" uzvarēja Austrumu konferencē (Dž. Teitums tika atzīts par Austrumu konferences finālsērijas labāko spēlētāju), bet NBA finālsērijā piekāpās Goldensteitas "Warriors". 2023. gada Visu Zvaigžņu spēlē guva 55 punktus, uzstādot Zvaigžņu spēļu rezultativitātes rekordu, kā arī tika atzīts par spēles vērtīgāko spēlētāju. ASV basketbola izlases sastāvā kļuva par 2020. gada vasaras olimpisko spēļu čempionu. Ar panākumiem pārstāvējis ASV jaunatnes izlases. Jayson Tatum. Sports.yahoo.com (January 1, 2018). Retrieved on 2018-01-29. Niesen, Joan (April 21, 2015) Jayson Tatum, the top recruit in the class of 2016, faces a tough choice. Sports Illustrated Jayson Tatum 3D: College and NBA impact, Tatum in his own words. Espn.go.com (July 22, 2015). Retrieved on 2018-01-29. «Duke freshmen Jayson Tatum, Marques Bolden debut vs Maine». www.espn.com. Skatīts: 2016. gada 3. decembris. «No.5 Duke beats No.21 Florida 84-74 in Jimmy V». www.orlandosentinel.com. Arhivēts no oriģināla, laiks: 2019. gada 22. martā. Skatīts: 2016. gada 6. decembris. «No.5 Duke beats Elon 72-61 in final game before ACC play». www.espn.com. Skatīts: 2016. gada 21. decembris. «Duke's second-half surge beats Miami 70-58». www.newsobserver.com. Skatīts: 2017. gada 21. janvāris. «Jayson Tatum's Monster Night vs Virginia show's he's Duke's best big game weapon». www.bleacherreport.com. Skatīts: 2017. gada 15. februāris. «Celtics' Tatum wins 2019 Taco Bell Skills Challenge on halfcourt shot». NBA.com. 2019. gada 16. februāris. Arhivēts no oriģināla, laiks: 2019. gada 14. maijā. Skatīts: 2019. gada 19. jūnijā. Vikikrātuvē par šo tēmu ir pieejami multivides faili. Skatīt: Džeisons Teitums. Olympedia profils (angliski) Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) ESPN NBA profils (angliski) RealGM Basketball profils (angliski)