Sicīliešu gambīts ir šaha atklātne, kas sākas ar gājieniem: 1. e2-e4 c7-c5 2. b2-b4. Tas ir viens no sicīliešu aizsardzības variantiem, kas ieguvis atklātnes statusu, un to klasificē pie pusatklātām atklātnēm ar Šaha atklātņu enciklopēdijas kodu B20. Šis gambīts pirmoreiz pieminēts itāļu rokrakstā 1623. gadā. No pasaules elites šahistiem šo atklātni spēlējuši Hosē Rauls Kapablanka, Aleksandrs Aļehins, Frenks Māršals, Pauls Keress, Dāvids Bronšteins un citi. Gambīta ideja — aizvilināt no centra bandinieku c5. Sicīliešu gambīta uzlabotais variants Tā kā 2. b2-b4 melnajiem ir spēcīga atbilde, piemēram: 2. . . . c5xb4 3. a2—a3 d7-d5 4. e4xd5 Dd8xd5 5. Zg1—f3 e7—e5 6. a3xb4 Lf8xb4, tad daudzi šahisti lieto šo gambīta ideju citā gājienu kārtībā: 1. e2—e4 c7—c5 2. Zg1—f3 d7—d6 3. b2—b4 (uzlabotais variants) Tā variantu spēlēja Pauls Keress, Dāvids Bronšteins, Aleksandrs Aļehins, Rūdolfs Špīlmans. Pēc 3. . . . c5:b4 4. d2—d4 Zg8—f6 5. Lf1—d3 e7—e6 6. Zb1—d2 Lf8—e7 7. 0 — 0 Zb8—c6 variants tiek vērtēts kā drošs melnajiem, kurā baltie saglabā uzbrukuma iespējas. А. А. Мацукевич, Ю. С. Разуваев. Энциклопедия гамбитов. M. : Астрель:АСТ, 2007. 92. lpp. ISBN 978-5-17-042603-4. (krieviski) Sicīliešu gambīta lapa vietnē 365Chess.com Sicīliešu gambīta lapa vietnē Chess Tempo