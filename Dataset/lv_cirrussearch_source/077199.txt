Hantimansijska (krievu: Ханты-Мансийск, hantu: Ёмвоҷ, mansu: Абга) ir Sibīrijas pilsēta Krievijas Federācijā, Hantu-mansu autonomā apvidus — Jugras administratīvais centrs. Pēc iedzīvotāju skaita (71 800) tā ir ceturtā lielākā pilsēta visā apvidū pēc Surgutas, Ņižņevartovskas un Ņeftejuganskas. Pilsēta atrodas Rietumsibīrijas centrālajā daļā Irtišas krastā 475 km uz ziemeļiem no Tjumeņas (pa autoceļu 680 km) un 1900 km uz austrumiem no Maskavas. Pilsētā bāzēts Kontinentālās hokeja līgas klubs Hantimansijskas "Jugra". Klubs dibināts vien 2006. gadā, kopš 2008. gada tas spēlē Arena Ugra hallē. Sākot ar 2011.—2012. gada sezonu komanda no Hantimansijskas spēlēs arī Krievijas Jaunatnes hokeja līgā. Pilsētā atrodas arī biatlona komplekss, kas regulāri uzņem Pasaules kausa posmus. 2003. un 2011. gadā pilsētā norisinājās Pasaules čempionāts biatlonā. Vikikrātuvē par šo tēmu ir pieejami multivides faili. Skatīt: Hantimansijska. Encyclopædia Britannica raksts (angliski) Krievijas Lielās enciklopēdijas raksts (krieviski) Mājaslapa