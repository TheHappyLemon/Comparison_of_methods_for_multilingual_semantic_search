Kārlis Pauls Lasmanis (dzimis 1994. gada 8. aprīlī Ventspilī) ir latviešu basketbolists, kas startē 3x3 basketbola disciplīnā. Olimpiskās zelta medaļas ieguvējs 2020. gada vasaras olimpiskajās spēlēs Tokijā. Kārlis nāk no sportiskas ģimenes: tēvs Uģis Lasmanis divas reizes startējis olimpiskajās spēlēs (1992, 1996) kā airētājs, un profesionāli nodarbojies ar basketbolu; māsa Rūta Kate Lasmane ir vieglatlēte, kas specializējusies trīssoļlēkšanā. K. Lasmanis klasisko basketbolu spēlējis arī Latvijas Basketbola līgā. Pārstāvējis Latvijas U-20 izlasi, kandidējis uz iekļūšanu U-16 un U-18 izlasē. Pēc pievēršanās 3x3 basketbolam Latvijas komandas sastāvā uzvarējis 2020. gada Pasaules tūres finālā. Pasaules tūres finālā ir arī izcīnījis 2. un 3. vietu. 2020. gada Pasaules tūres posmu rezultatīvākais spēlētājs. Ir bijis vadošais Latvijas basketbolists 3x3 basketbola pasaules rangā. K. Lasmanis pārstāvēja Latviju 2020. gada vasaras olimpiskajās spēlēs, kopā ar Agni Čavaru, Edgaru Krūmiņu un Nauri Miezi izcīnot zelta medaļu. Šīs bija pirmās olimpiskās zelta medaļas šī sporta veida vēsturē, kā arī pirmās olimpiskās zelta medaļas Latvijai vasaras olimpiskajās spēlēs 9 gadu laikā, kopš Māra Štromberga zelta BMX riteņbraukšanā 2012. gada Londonas olimpiskajās spēlēs. Olimpiskajās spēlēs ar desmit spēlēs gūtiem 76 punktiem K. Lasmanis bija turnīra rezultatīvākais spēlētājs. «No kā gaidīt labākos rezultātus Tokijā? Iepazīstinām ar Latvijas olimpiešiem». LA.LV (latviešu). Arhivēts no oriģināla, laiks: 2021. gada 25. jūlijā. Skatīts: 2021. gada 25. jūlijā. «Stāsts par ventiņu sportisko ģimeni». Sporto (latviešu). Arhivēts no oriģināla, laiks: 2021-07-27. Skatīts: 2021-07-27. «3x3 Basketball LASMANIS Karlis - Tokyo 2020 Olympics». .. (en-us). Arhivēts no oriģināla, laiks: 2021. gada 25. jūlijā. Skatīts: 2021. gada 25. jūlijā. «FIBA 3x3 basketbola Latvijas ranga vadībā Kārlis Lasmanis». basket.lv (latviešu). Arhivēts no oriģināla, laiks: 2021. gada 25. jūlijā. Skatīts: 2021. gada 25. jūlijā. «Latvia beats ROC to inaugural men's 3x3 basketball gold; Serbs bag bronze». Tokyo 2020 (en-US). Arhivēts no oriģināla, laiks: 2021-07-28. Skatīts: 2021-07-28. Olympedia profils (angliski) RealGM Basketball profils (angliski)