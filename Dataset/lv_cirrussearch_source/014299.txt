Pauls Pujāts (dzimis 1991. gada 6. augustā Rīgā) ir bijušais latviešu vieglatlēts, startēja kārtslēkšanas sacensībās. Piedalījies 2016. gada vasaras olimpiskajās spēlēs, šajā gadā arī uzstādījis savu personisko rekordu — 5,70 m. Tēvs Ints Pujāts ir bijušais vieglatlēts, daudzcīņnieks, pēc sporta gaitu beigām — arhitekts un uzņēmējs. 2009. gada Eiropas U-20 čempionātā izcīnījis 15. vietu ar rezultātu 4,70 m. Nākamā gada Pasaules čempionātā junioriem viņš izcīnīja 6. vietu (5,10 m). Sportista personiskais rekords ir 5,70 m, kas ir otrais visu laiku labākais rezultāts Latvijas kārtslēkšanas vēsturē aiz viņa trenera Aleksandra Obižajeva sasniegtā Latvijas rekorda (5,80 m). 2012. gada Eiropas čempionātā viņš kvalifikācijā nepārvarēja sākuma augstumu (5,10 metri), tādējādi sportists palika bez rezultāta. No 2012. līdz 2015. gadam studējis ASV, Memfisas Universitātē. Labākā vieta, kādu izcīnījis NCAA čempionātā, ir 2. vieta 2015. gadā. Piedalījies 2016. gada vasaras olimpiskajās spēlēs Riodežaneiro, kur ar personisko rekordu ārpus telpām (5,60 m) ieņēma augsto 12. vietu. 2016. gadā uzstādījis savu personisko rekordu — 5,70 m, iekštelpu sacensībās Nevadā, ASV. 2019. gadā beidzis aktīvā sporta karjeru. «Paula Pujāta motivācija». Sporto (latviešu). Skatīts: 2024-03-22. «Latvijas Vieglatlētikas savienības profils». Lat-athletics.lv. Arhivēts no oriģināla, laiks: 2011. gada 6. maijā. Skatīts: 2012. gada 20. jūnijā. «Kārtslēcējam Pujātam sestā vieta pasaules junioru čempionātā». Sportacentrs.com. Skatīts: 2012. gada 20. jūnijā. «Pauls Pujāts – 5,50 m !». Parsportu.lv. Skatīts: 2012. gada 20. jūnijā.[novecojusi saite] «Kārtslēcējs Pujāts paliek bez rezultāta Eiropas čempionātā». Sportacentrs.com. 2012. gada 30. jūnijā. Skatīts: 2012. gada 30. jūnijā. WMCActionNews5 com Staff. «Sam Kendricks, Pauls Pujats both qualify for men's pole vault final». https://www.actionnews5.com (angļu), 2016-08-14. Skatīts: 2023-09-12. Olympedia profils (angliski) LOK profils IAAF profils (angliski) Latvijas vieglatlēta(-es) profils Latvijas Vieglatlētikas savienības profils All-athletics profils Arhivēts 2016. gada 4. martā, Wayback Machine vietnē. (angliski)