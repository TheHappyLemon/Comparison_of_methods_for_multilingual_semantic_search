Fēlikss Lohs (vācu: Felix Loch; dzimis 1989. gada 24. jūlijā Zonnebergā, Vācijā) ir vācu kamaniņu braucējs. Divkārtējs Olimpiskais čempions un 8 Pasaules čempionāta zelta medaļu ieguvējs. F. Loha tēvs Norberts Lohs ir bijušais kamaniņu braucējs, pašlaik ir Vācijas kamaniņu sporta izlases treneris. Ar kamaniņu braukšanu F. Lohs nodarbojas kopš 1995. gada, Vācijas izlases sastāvā debitējis 2006. gadā. Savās pirmajās Olimpiskajās spēlēs 2010. gadā Vankūverā kļuva par čempionu vieninieku sacensībās. Viņš uzvarēja sacensībās pēc traģiskās gruzīnu kamaniņu braucēja Nodara Kumaritašvili bojāejas Olimpisko spēļu oficiālo treniņu laikā, kļūdams par visu laiku jaunāko Olimpisko čempionu kamaniņu braukšanas vēsturē. Panākumu F. Lohs atkārtoja arī pēc četriem gadiem Soču Olimpiskajās spēlēs, atkal pārliecinoši kļūdams par čempionu. Andris Vētra. «Zelts un sudrabs Vācijai, Rubenim 11. vieta». sportacentrs.com, 2010. gada 15. februārī. Skatīts: 2010. gada 15. februārī. «Felix Loch wins luge gold after changes made to course following death of Nodar Kumaritashvili». Daily Mail. 2010-02-15. Skatīts: 2010-02-16. «German Felix Loch easily wins men's luge gold». Houston Chronicle. 2010. gada 14. februāris. Skatīts: 2010. gada 8. aprīlis. Oficiālā mājaslapa (vāciski) FIL-Luge profils (angliski) Sports-Reference profils (angliski)