Tīruma āboliņš jeb matainais āboliņš (Trifolium arvense) ir augu suga āboliņu ģintī. Tās dabiskais izplatības areāls ir Eiropā, tostarp diezgan bieži visā Latvijas teritorijā, kā arī dažviet Āfrikā un Āzijā. Suga ir plaši ieviesies ārpus pamatareāla. Augu grupas aug sausās, atklātās vietās: pļavās, ceļmalās, smilšainos pauguros un skrajos mežos. Tīruma āboliņš ir viengadīgs un viengadīgs pārziemojošs, neliels lakstaugs ar zarojošu, pacilu vai stāvu stublāju. Lapas ir trīslapiņu saliktas no iegarenām un apmatotām lapiņām. Lapiņu mala gluda un to gals ir smails. Pielapes ir sīkas, saaugušas ar lapas kātu. Ziedi blīvā, garenā galviņā. Kauss ir gari, pelēki apmatots un ar īlenveidīgiem kausa zobiņiem, kas garāki nekā iesārtais vainags, tāpēc ziedkopa izskatās sārti pelēka, bet noziedot — pelēka. Šo iespaidu pastiprina apmatojums arī uz ļoti šaurajiem, īlenveidīgajiem kausa zobiņiem. Auglis ir plēvjaina pākstīte. Zied no jūnija līdz augustam. «tīruma (matainais) āboliņš - Trifolium arvense L. - Augi - Latvijas daba». www.latvijasdaba.lv. Skatīts: 2024-01-26.