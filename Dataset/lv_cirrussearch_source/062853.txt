Vorda Hanta šelfa ledājs (angļu: Ward Hunt Ice Shelf) ir lielākais šelfa ledājs Ziemeļu puslodē. Izvietojies Kanādai piederošās Elsmīra salas ziemeļu piekrastē Ziemeļu Ledus okeānā. Stiepjas 60 km garumā no Alberta Edvarda raga austrumos līdz Maklintoka līcim rietumos, aizņemot Dizraeli fjorda atveri un aptver Vorda Hanta salu. Ziemeļos no Vorda Hanta salas un austrumos no Maklintoka līča ledājā atrodas divi ledus pacēlumi — uz sēkļiem balstītas ledus salas. Līdz 20. gadsimta sākumam visu Elsmīra salas ziemeļu piekrasti aizņēma vienlaidus 8900 km² lielais Elsmīra šelfa ledājs, kas tajā vietā pastāvēja vismaz 3000 gadus. 20. gadsimta pirmajā pusē tas sāka sadalīties, paliekot sešiem nelieliem šelfa ledājiem, lielākais no kuriem ir Vorda Hanta šelfa ledājs. 1980. gados ledāja stāvoklis bija stabilizējies, bet 2000. gadu sākumā tas sāka sadalīties un 2008. gadā faktiski sadalījās divās nevienādās daļās — 227 un 74 km² platībā. Tiek prognozēts, ka šelfa ledājs turpinās sadalīties. Holocene dynamics of the Arctic's largest ice shelf Live Science. Another Ice Island Breaks Off Arctic Glacier Recent Changes at the Front of Ward Hunt Ice Shelf, Ellesmere Island, N.W.T.; MARTIN 0. JEFFRIES and HAROLD SERSON Global News. Researchers: Canadian Arctic ice shelf diminishes significantly, nearly disappearing Ward Hunt ice shelf calving Encyclopædia Britannica raksts (angliski) NASA Visible Earth. Ward Hunt Ice Shelf