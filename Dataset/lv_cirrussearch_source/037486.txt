Džeisons Džordans Sīgels (angļu: Jason Jordan Segel; dzimis 1980. gada 18. janvārī) ir amerikāņu aktieris, scenārists, producents un autors, vislabāk pazīstams kā Māršala Eriksena lomas atveidotājs CBS komēdijseriālā "Kā es satiku jūsu māti", kā arī ar savu producenta darbu kopā ar Džūdu Apatovu televīzijas seriālā Freaks and Geeks (to atcēla pēc pirmās sezonas) un par kritiski un komerciāli veiksmīgām komēdijām, kurās viņš ir tēlojis galveno lomu, sarakstījis vai producējis. Sīgels filmējies tādās filmās kā "Pēkšņi stāvoklī" (2007), "Aizmirst Sāru Maršalu" (2008), "Es mīlu tevi, vecīt" (2009), "Nejaukais es" (2010), "Sliktā skolotāja" (2011), "Džefs, kurš dzīvo mājās" (2011), "Mapeti" (2011), "Piecu gadu saderināšanās" (2012), "Mīlestība pieaugušajiem" (2012), "Seksa video" (2014) un The Discovery (2017). Par dalību 2015. gada filmā The End of the Tour, kurā viņš atveidoja rakstnieku Deividu Fosteru Vollesu, viņu izvirzīja Independent Spirit balvai nominācijā "Labākais aktieris galvenajā lomā". IMDb profils (angliski) AllMovie profils (angliski) Box Office Mojo profils (angliski)