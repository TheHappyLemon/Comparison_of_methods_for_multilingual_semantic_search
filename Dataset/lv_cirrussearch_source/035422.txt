KLDP — Krievijas Liberāli demokrātiskā partija (krievu: ЛДПР — Либерально-демократическая партия России) ir Krievijas Federācijas nacionāli populistiska politiskā partija. Dibināta 1989. gadā kā Padomju Savienības Liberāli demokrātiskā partija. Kopš partijas dibināšanas līdz pat 2022. gadam partijas vadītājs bija Vladimirs Žirinovskis. Pēc Krievijas Tieslietu ministrijas datiem [1] tajā ir 185 573 partijas biedru. 1989. gadā kopā ar Vladimiru Bogačovu Žirinovskis izveidoja iniciatīvas grupu Padomju Savienības Liberāldemokrātiskās partijas izveidei. Par tās pamatdoktrīnu kopumu kalpoja jau pieminētā programma topošajai sociāldemokrātiskajai partijai. Pēc Aleksandra Jakovļeva ziņām šīs it kā opozicionārās partijas dibināšanu organizēja VDK un šiem nolūkiem piešķīra 3 miljonus PSRS rubļu. Padomju Savienības Liberāldemokrātiskās partijas (ЛДПСС) dibināšanas kongresā par tās vadītāju kļuva Žirinovskis. 1990. gada 6. oktobrī Žirinovskis tika izslēgts no paša radītās partijas, sakarā ar ciešajiem sakariem ar VDK, kas diskreditējot PSRS Liberāli Demokrātisko partiju. 20. oktobrī Žirinovskis sasauca savu atbalstītāju konferenci, un tā tika nodēvēta par PSRS Liberāldemokrātiskās partijas II kongresu. Tika nomainīta partijas vadība, par līderi atkal kļuva Žirinovskis. 1991. gada 14. aprīlī Žirinovskis tika izvirzīts par kandidātu Krievijas PFSR prezidenta amatam, bet vēlēšanās ieguva tikai 7,8% balsu. 1992. gada 11. augustā Krievijas Federācijas Justīcijas ministrija anulēja Padomju Savienības Liberāldemokrātiskās partijas reģistrāciju, taču 1992. gada decembrī tika reģistrēta Krievijas Liberāli demokrātiskā partija. 1993. gada Krievijas Domes vēlēšanās KLDP izraisīja sensāciju, iegūstot 22,9% balsu. Яковлев А. Сумерки. Москва: Материк 2003 — c. 574 (krieviski) Partijas mājaslapa