Alekss Goligoskis (angļu: Alex Goligoski; dzimis 1985. gada 30. jūlijā) ir amerikāņu hokejists, aizsargs. Pašlaik (2016) Goligoskis spēlē Nacionālās hokeja līgas vienībā Arizonas "Coyotes". Profesionāļa karjeru Goligoskis sāka 2007.—08. gada sezonā Amerikas hokeja līgas vienībā Skrentonas "Penguins". Sezonas otrajā pusē Goligoskis aizvadīja trīs spēles arī NHL vienībā Pitsburgas "Penguins". Sergeja Gončara un Raiena Vitnija traumu dēļ 2008.—09. gada sezonu aizsargs sāka Pitsburgā. Sezonas izskaņā kopā ar komandu aizsargs izcīnīja Stenlija kausu. 2009.—10. gada sezonā Goligoskis jau bija nostiprinājies "Penguins" rindās. 2011. gada februārī Goligoskis tika aizmainīts uz Dalasas "Stars", "Penguins" pretī saņemot Džeimsu Nīlu un Metu Niskanenu. "Stars" rindās Goligoskis aizvadīja nākamās piecarpus sezonas. 2016. gada jūnijā noslēdza piecu gadu līgumu ar Arizonas "Coyotes". ASV hokeja izlases sastāvā spēlējis 2012. gada Pasaules čempionātā. Eliteprospects profils (angliski) Internet Hockey Database profils (angliski) Hockey-Reference profils (angliski)