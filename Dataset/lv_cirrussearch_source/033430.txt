Henrihs Frīdmans (poļu: Henryk Friedmann; 1903. gadā Ļviva — 1942. gadā) bija Polijas šahists. Piedzimis ebreju ģimenē tagadējās Ukrainas pilsētā Ļvivā. Starp Pirmo un Otro pasaules karu bijis viens no Polijas vadošajiem šahistiem. No 1926. līdz 1939. gadam septiņas reizes uzvarējis un divas reizes bijis otrais Ļvivas pilsētas šaha čempionātos. Piedalījies Polijas šaha čempionātu finālos. Labāko rezultātu sasniedzis 1935. gadā, kad dalījis 2.-4. vietu kopā ar Migelu Naidorfu un Paulino Frīdmanu (uzvarējis Savelijs Tartakovers). Pārstāvējis Polijas komandu lielākajos komandu šaha turnīros: Pasaules šaha olimpiādē piedalījies 1935. gadā. Komandu vērtējumā izcīnījis bronzas medaļu; neoficiālajā Pasaules šaha olimpiādē piedalījies 1936. gadā un gan komandu, gan individuālajā vērtējumā izcīnījis sudraba medaļas. Bijis arī spēcīgs korespondencšahists. Pirmajā Polijas korespondencšaha čempionātā ierindojies 2. vietā. 1934. gadā bijis viens no Polijas Korespondencšaha federācijas dibinātājiem. No 1933. gada Ļvivā bijis žurnālists un redaktors šaha laikrakstos Szachista un Przegląd Szachowy. 1939. gadā, sākoties Otrajam pasaules karam, Ļvivu ieņēma Sarkanā armija un pilsēta tika iekļauta Ukrainas PSR sastāvā. 1940. gadā Frīdmans piedalījās Ukrainas šaha čempionāta atlasē, taču finālā neiekļuva. Sākoties Vācijas uzbrukumam Padomju Savienībai palicis Ļvivā un 1941. gadā ticis arestēts kā ebreju tautības iedzīvotājs. 1942. gadā gājis bojā nacistu nāves nometnē. «III Szachowe Mistrzostwa Polski Warszawa 1935». Arhivēts no oriģināla, laiks: 2016. gada 5. martā. Skatīts: 2016. gada 1. jūnijā. OlimpBase :: Men's Chess Olympiads :: Henryk Friedmann OlimpBase :: unofficial Chess Olympiads :: Henryk Friedmann Šahista profils chessgames.com mājaslapā (angliski) Šahista profils 365chess.com mājaslapā (angliski)