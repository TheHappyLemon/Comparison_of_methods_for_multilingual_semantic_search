Disillusion ir Zviedrijas popmūzikas grupas ABBA dziesma no viņu debijas albuma Ring, Ring. Līdz 2014. gadam šī bija vienīgā oficiāli izdotā dziesma, kuru sarakstījusi grupas dalībniece Angnēta Feltskūga. Atšķirībā no grupas biedrenes Frīdas Lingstades, Angnēta savas muzikālās karjeras laikā arī sarakstīja vairākas dziesmas, it īpaši laikā, pirms grupa tika izveidota. Dziesmas vārdus sarakstīja grupas dalībnieks Bjērns Ulveuss. Lai gan māksliniece savas karjeras laikā uzrakstīja vairākas dziesmas, kas Zviedrijā sasniedza augstas vietas singlu topos, Feltskūgas kompozīcijas netika iekļautas ABBA albumos, bet šī dziesma ir vienīgā viņas sacerētā, kas tika izdota kādā no grupas studijas albumiem. 2014. gadā albuma Live At Wembley Arena sastāvā tika izdota otra Feltskūgas sacerētā ABBA dziesma — popa balāde I'm Still Alive, kas tika izpildīta grupas 1979. un 1980. gada koncerttūrēs. Šī dziesma iepriekš bija pieejama tikai neoficiālos koncertierakstos. Dziesmu Angnēta sarakstīja savam nākamajam solo albumam Elva kvinnor i ett hus ("Vienpadsmit sievietes vienā mājā"). Pēc albuma När en vacker tanke blir en sång ("Kad skaista doma kļūst par dziesmu") izdošanas 1971. gada nogalē māksliniece jaunu materiālu rakstīja ar vairākiem pārtraukumiem, tādēļ starp albumiem bija 4 gadu pārtraukums. Trīs mēnešus pirms albuma Ring, Ring izdošanas Bjērns un Benni bija nodarbināti ar citu mūziķu albumu producēšanu, tādēļ neatlika laika komponēt jaunas dziesmas, bet februārī presei jau tika izziņots, ka pēc mēneša tiks izdots jaunais albums. Šajā periodā viņi izdzirdēja šo Angnētas kompozīciju un izlēma, ka ierakstīs to grupas albumam, lai gan Feltskūga sākotnēji bažījās par šo izvēli. Ierobežotā laika apjoma dēļ dziesmā nav grupai raksturīgo harmoniju. Šī bija grupas pirmā dziesma, kurā Angnētai bija galvenais vokāls, dažas citas tādas ir 1976. gada dziesma My Love, My Life un grupas pēdējā studijā ierakstīta dziesma The Day Before You Came. Disillusion vēlāk tika atkal ierakstīta Feltskūgas 1975. gada solo albumam Elva kvinnor i ett hus, gluži kā sākotnēji tas bija iecerēts. Dziesma tika pārdēvēta uz Mina ögon ("Manas acis"), kā arī šai versijai bija citāds dziesmas pavadījums. Elisabeth Vincentelli. Abba's Abba Gold. Bloomsbury Academic, 2004. gada 31. marts. 55–. lpp. ISBN 978-0-8264-1546-2. ABBA vēsture Louise FitzGerald, Melanie Williams. Mamma Mia! The Movie: Exploring a Cultural Phenomenon. I.B.Tauris, 2013. gada 15. aprīlis. 25–. lpp. ISBN 978-1-84885-942-5. John Tobler. Abba - Uncensored on the Record. Coda Books Limited, 2012. gada 1. janvāris. 33–. lpp. ISBN 978-1-908538-23-9. Albuma "Live at Wembley Arena" izdošanas paziņojums Neoficiālo albumu saraksts, kuros ir "I'm Still Alive" Karls Magnuss Palms. ABBA: The Complete Recording Sessions. Stokholma : Verulam Publishing Ltd., 1994. 33. lpp. ISBN 0-907938-10-8. Kopā ar |accessdate= jālieto |url= Dziesmas vārdi metrolyrics.com Arhivēts 2016. gada 24. martā, Wayback Machine vietnē. Dziesmas zviedru valodas versijas vārdi