Šamberī (franču: Chambéry, izrunā: [ʃɑ̃beʁi]) ir komūna Francijas austrumos, Overņas-Ronas-Alpu reģionā. Šamberī ir Savojas departamenta administratīvais centrs. Tā atrodas Leises ielejā starp Božes un Lagrandes Šatrezes masīviem, 55 km uz ziemeļaustrumiem no Grenobles. 2014. gadā Šamberī dzīvoja 59,5 tūkstoši iedzīvotāju. Šamberī ir nozīmīgs administratīvais un tirdzniecības centrs, kas atrodas krustcelēs starp Alpu kūrortpilsētām un pārējo Franciju. Tas ir attīstījies arī kā tūristu centrs. Kopš 1970. gada Šamberī atrodas Savojas Universitāte. Universitātes studentu pilsētiņas ir izvietojušās ap blakus esošo Buržē ezeru. Pilsētā ir attīstītas rūpniecības un ražošanas nozares — pārtikas rūpniecība, stikla ražošana, ķīmiskā rūpniecība un metalurģija. Šamberī ir cieši sasaistīta ar piepilsētu Ēkslebēnu. Vikikrātuvē par šo tēmu ir pieejami multivides faili. Skatīt: Šamberī. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) Ebreju enciklopēdijas raksts (angliski) Q124036546.