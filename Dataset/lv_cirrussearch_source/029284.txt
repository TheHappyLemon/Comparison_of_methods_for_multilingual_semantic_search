Obolon (ukraiņu: ПАТ "Оболонь") ir Ukrainas uzņēmums, kas nodarbojas ar dzērienu ražošanu. Tas ražo alu, alkoholiskos kokteiļus, bezalkoholiskos dzērienus un no vietējā urbuma iegūtu minerālūdeni. Uzņēmums lielā apjomā ražo arī iesalu. Tā centrālā mītne atrodas Kijivā, bet ražotnes atrodas visā valstī un tajās strādā vairāki tūkstoši darbinieku. Obolon galvenā ražotne Kijivā pēc maksimālās ražošanas jaudas ir lielākā alus ražotne Eiropā. 2008. gadā tā bija lielākā atsevišķā Eiropas ražotne pēc saražotā apjoma (110 miljoni dekalitru). Obolon ražotne Hmeļnickas apgabalā ir lielākā iesala ražotne Eiropā pēc maksimālās jaudas. Uzņēmuma galvenā alus ražotne tika uzbūvēta 1980. gados pēc čehu projekta pie artēziskās akas Kijivas Oboloņas rajonā. Sākotnēji tā tika saukta par Kijivas trešo alusdarītavu, bet 1986. gadā ieguva Obolon nosaukumu. 1992. gadā tā kļuva par pirmo privatizēto uzņēmumu neatkarīgajā Ukrainā un reģistrēja savu uzņēmuma preču zīmi. Uzņēmuma akcijas tika dalītas arī tā darbiniekiem. 1993. gadā tās statuss mainījās uz akciju sabiedrību, šobrīd tā kļuvusi par privātu akciju sabiedrību. 1997. gadā Obolon saņēma $40 miljonu aizdevumu no Eiropas Rekonstrukcijas un attīstības bankas, ko izmantoja, lai ievērojami paplašinātu ražošanas jaudu. 2009. gadā Obolon saņēma vēl vienu aizdevumu no ERAB $50 miljonu vērtībā finanšu stabilitātes nodrošināšanai un energoefektivātātes palielināšanai. Uzēmuma vadītājs Oleksandrs Slobodjans ir ilggadējs tā darbinieks un Ukrainas politiķis. Līdz 2012. gada parlamenta vēlēšanām viņš bija Augstākās Radas deputāts un pārstāvēja konservatīvo Народний Рух України partiju trijos parlamenta termiņos. Антикризисная пена Arhivēts 2015. gada 26. jūnijā, Wayback Machine vietnē. (krieviski) Sustainability_Report of 2010[novecojusi saite] EBRD loans $50mn to Obolon brewery[novecojusi saite], Interfax-Ukraine (December 22, 2009) Dossier Arhivēts 2015. gada 27. maijā, Wayback Machine vietnē., DELO Слободян Олександр В'ячеславович Arhivēts 2012. gada 19. septembrī, Wayback Machine vietnē., Civil movement "Chesno" Слободян Олександр В’ячеславович, RBC Ukraine Profile on Verkhovna Rada website Arhivēts 2008. gada 27. martā, Wayback Machine vietnē. (krieviski) Одномандатный избирательный округ № 187, RBC Ukraine