Ģints (latīņu: genus) ir organismu klasifikācijas taksonomiskā vienība. Lieto gan dzīvu, gan fosilu organismu nosaukšanai. Vienību ģints lieto zooloģijā. Ģints ir iedalījuma vienība, kas atrodas pa vidu starp dzimtu un sugu. Ģinšu sīkāks iedalījums bioloģijā ir sugas. Ģinti, kurā ir tikai viena suga, sauc par monotipisku. Reizēm ģinti iedala apakšģintīs. Līdzīgas ģintis tiek apvienotas ciltī, tādā gadījumā veidojas ķēde: sugas→ģintis→cilts→dzimta. Ģints jēdzienu zinātnē ieviesis dabas zinātnieks Kārlis Linnejs. Nosaukums ģints nāk no latīņu vārda genus- šis vārds latīņu-latviešu tulkojumā nozīmē- paaudze, ģimene. Ģints zinātnisko nosaukumu vienmēr raksta ar lielo burtu, piemēram lāču ģints Ursus, sugas nosaukumā ģints nosaukums parādās kā pirmais vārds, piemēram, brūnais lācis Ursus arctos. Savukārt, ja suga pieder kādai apakšģintij, tad tā tiek rakstīta sugas nosaukumā pa vidu un ielikta iekavās, piemēram, Dienvidamerikas īssejas lāču suga Arctotherium (Pararctotherium) enectum pieder Arctotherium ģintij un Pararctotherium apakšģintij. ģints Lāči (Ursus) suga Amerikas melnais lācis (Ursus americanus) suga Āzijas melnais lācis (Ursus thibetanus) suga Brūnais lācis (Ursus arctos) suga Polārlācis (Ursus maritimus) Latvijas padomju enciklopēdija. 3. sējums. Rīga : Galvenā enciklopēdiju redakcija. Vikikrātuvē par šo tēmu ir pieejami multivides faili. Skatīt: Ģints. Encyclopædia Britannica raksts (angliski) Krievijas Lielās enciklopēdijas raksts (krieviski)