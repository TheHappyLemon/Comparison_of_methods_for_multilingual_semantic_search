Iekšpilsēta (vācu: Innere Stadt) ir Austrijas galvaspilsētas Vīnes vēsturiskais centrs. Administratīvi tas ir Vīnes 1. rajons (1. Bezirk). Līdz 19. gadsimta vidum to no apkārtnes atdalīja nocietinājumu būves, kuras tika nojauktas, izbūvējot mūsdienu Ringštrāsi. Vēsturiski Iekšpilsēta dalās četros kvartālos, kuru nosaukumi cēlušies no pilsētas vārtu nosaukumiem - Stubenviertel, Kärntner Viertel, Widmerviertel, Schottenviertel. Rajonā, kas ir ievērojams tūrisma cents, atrodas daudzi ievērojami objekti, to skaitā Albertina, Austrijas Parlamenta ēka, Burgteātris, Dabas vēstures muzejs, Hofburga, Ķeizaru kapenes, Mākslas vēstures muzejs, Svētā Stefana katedrāle, Vīnes rātsnams, Vīnes Universitāte, Vīnes Valsts opera. 2001. gadā Vīnes Iekšpilsēta kā elements iekļāvās UNESCO Pasaules mantojuma objektā "Vīnes vēsturiskais centrs". Vikikrātuvē par šo tēmu ir pieejami multivides faili. Skatīt: Vīnes Iekšpilsēta. Encyclopædia Britannica raksts (angliski)