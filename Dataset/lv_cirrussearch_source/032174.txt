Kristaps Roberts Zīle (dzimis 1997. gada 24. decembrī) ir latviešu hokejists, spēlē aizsarga pozīcījā. Pašlaik (2023) pārstāv Čehijas Ekstralīgas klubu HC Litvínov. Pēc vairākām SK Rīga sistēmā aizvadītām sezonām 2014.—15. gada sezonā Zīle uzsāka spēlēt MHL klubā HK Rīga. 43 spēlēs viņš atzīmējās ar 10 rezultativitātes punktiem. 2015.—16. gada sezonā bija HK Rīga kapteinis. 2016. gada februārī piedalījās MHL Visu Zvaigžņu spēlē Ņižņekamskā. 2015.—16. gada sezonā Zīle debitēja arī KHL kluba Rīgas "Dinamo" sastāvā, tās rindās aizvadot 10 spēles. Debija notika spēlē pret Vladivostokas "Admiral". Nākamajā sezonā "Dinamo" sastāvā Zīle aizvadīja 26 spēles, bet 2017.—18. gada sezonā jau bija nostiprinājies komandas pamatsastāvā. 2019. gada maijā pagarināja līgumu ar "Dinamo" uz nākamajām divām sezonām. Latvijas hokeja izlases rindās spēlējis trīs Pasaules čempionātos junioriem, divos no tiem pildot komandas kapteiņa funkcijas, kā arī vienā Pasaules čempionātā jauniešiem. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski)