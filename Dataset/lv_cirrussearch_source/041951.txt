Azerbaidžāna olimpiskajās spēlēs pirmo reizi piedalījās 1996. gadā, kad vasaras olimpiskās spēles notika ASV pilsētā Atlantā. Ziemas olimpiskajās spēlēs Azerbaidžāna pirmo reizi piedalījās 1998. gadā, kad tās notika Japānas pilsētā Nagano. Kopš tā laika tā ir piedalījusies pilnīgi visās vasaras un ziemas olimpiskajās spēlēs. Pirms 1996. gada Azerbaidžānas sportisti olimpiskajās spēlēs piedalījās citu valstu sastāvā. No 1900. līdz 1912. gadam Azerbaidžānas sportisti startēja Krievijas Impērijas sastāvā. No 1952. līdz 1988. gadam Padomju Savienības sastāvā. Bet pēc Padomju Savienības sabrukuma 1992. gada vasaras un ziemas olimpiskajās spēlēs Azerbaidžānas sportisti piedalījās kā daļa no Apvienotās komandas. Līdz šim Azerbaidžānas sportisti olimpiskajās spēlēs ir izcīnījuši 49 medaļas (7 zelta, 14 sudraba un 28 bronzas medaļas), visas šīs medaļas ir izcīnītas vasaras olimpiskajās spēlēs. Visvairāk medaļu, 22 medaļas, Azerbaidžāna ir izcīnījusi cīņas sportā. Kopumā medaļas tā ir izcīnījusi 7 dažādos olimpiskajos sporta veidos — cīņas sportā, džudo (4 medaļas), šaušanā (3 medaļas), tekvondo (3 medaļas), boksā (8 medaļas), smaiļošanā un kanoe airēšanā (2 medaļas) un svarcelšanā (1 medaļa). Ar medaļām bagātākie Azerbaidžānas sportisti ir cīņas sporta pārstāvji Marija Stadņika un Hetags Gazjumovs. Abi olimpiskajās spēlēs ir izcīnījusi 3 medaļas. 2016. gada Riodežaneiro spēlēs Azerbaidžāna kļuva par otro valsti olimpisko spēļu vēsturē, kura vienā sporta veidā (šajā gadījumā — cīņas sports) ir izcīnījusi medaļas piecās olimpiskajās spēlēs pēc kārtas. Paskaidrojumi Paskaidrojumi Skatīt arī: Azerbaidžānas olimpisko medaļnieku uzskaitījums Šajā tabulā apkopoti tikai tie medaļnieki, kas pēc Starptautiskās olimpiskās komitejas datiem pārstāvot Azerbaidžānas ir izcīnījuši trīs un vairāk olimpiskās medaļas. Pārējos sportistus skatīt uzskaitījumā. Pamatraksts: Azerbaidžānas karognesēji olimpiskajās spēlēs Azerbaidžānas sportisti, kas nesuši valsts karogu olimpisko spēļu atklāšanas ceremonijā. 2016 Riodežaneiro — Teimurs Mammadovs 2012 Londona — Elmūrs Mammadli 2008 Pekina — Farids Mansurovs 2004 Atēnas — Nizami Pašajevs 2000 Sidneja — Namiks Abdullajevs 1996 Atlanta — Nazims Huseinovs 2018 Phjončhana — Patriks Brahners 2014 Soči — Rahmans Halilovs 2010 Vankūvera — Fuads Gulijevs 2006 Turīna — Igors Lukaņins 2002 Soltleiksitija — Oļegs Riženkovs 1998 Nagano — Jūlija Vorobijeva «Great Britain on brink of historic record at Rio 2016 as lottery funding pays dividends in Olympic medals» (en-GB). 2016-08-20. Arhivēts no oriģināla, laiks: 2016-08-24. Skatīts: 2016-08-20. «Azerbaijan». International Olympic Committee. «Olympic Medal Winners». International Olympic Committee. «Azerbaijan». Sports-Reference.com. Arhivēts no oriģināla, laiks: 2016. gada 4. martā. Skatīts: 2018. gada 4. martā.