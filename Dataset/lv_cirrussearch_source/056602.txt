Vēsma Baltgailis (dzimusi 1950. gada 23. martā, mirusi 2021. gada 3. decembrī) bija latviešu izcelsmes Kanādas starptautiskā meistare šahā (1985). No 1970. gadu beigām līdz 1990. gadu sākumam Vēsma Baltgailis bija viena no vadošajām Kanādas šahistēm. No 1978. līdz 2001. gadam viņa deviņas reizes ir piedalījusies Kanādas sieviešu šaha čempionātu finālos. Viņas labākie rezultāti sasniegti 1991. gadā, kad dalīta 2.–4. vieta, un 1989. un 1995. gadā, kad divas reizes dalīta 3.–4. vieta. Pārstāvējusi Kanādu Pasaules šaha olimpiādēs: 1978. gadā 8. sieviešu šaha olimpiādē Buenosairesā pie 3. galdiņa(+4, =4, -6), 1980. gadā 10. sieviešu šaha olimpiādē Lucernā pie 3. galdiņa (+2, =3, -5), 1984. gadā 26. šaha olimpiādē Salonikos pie 3. galdiņa (+4, =0, -6), 1988. gadā 28. šaha olimpiādē Salonikos pie 3. galdiņa (+1, =1, -6), 1990. gadā 29. šaha olimpiādē Novisadā pie 2. galdiņa (+1, =0, -8), 1992. gadā 30. šaha olimpiādē Manilā pie 3. galdiņa (+4, =1, -6). Par panākumiem turnīros FIDE 1985. gadā Vēsmai Baltgailis piešķīrusi starptautiskās meistares (WIM) nosaukumu. OlimpBase :: Women's Canadian Chess Championship :: Baltgailis, Vesma «OlimpBase :: Women's Chess Olympiads :: Vesma Baltgailis». www.olimpbase.org. Canadian Chess Biographies Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)