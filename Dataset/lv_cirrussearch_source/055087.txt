Ulla Ģērmane (dzimusi Lodziņa 1971. gada 21. oktobrī Valmierā) ir bijusī latviešu kalnu slēpotāja, tagad slēpošanas trenere. Tika uzskatīta par visu laiku izcilāko latviešu kalnu slēpotāju, līdz viņas panākumus pārspēja meita Dženifera Ģērmane. Absolvējusi Valmieras 4. vidusskolu. Viņas lielākie panākumi ir bronzas medaļa 1988. gada Pasaules junioru čempionāta (Madonnā de Kampiljo, Itālijā) nobrauciena disciplīnā (gadu vēlāk izcīnīja 10. vietu) un 4. vieta supergiganta disciplīnā Pasaules kausa posmā 1989. gada februārī Stīmboutspringsā, ASV. 1989. gada Pasaules čempionātā Veilā (ASV) izcīnīja 14. vietu nobraucienā. U. Ģērmanes brālis Rodžers Lodziņš ir bijušais kalnu slēpotājs, vēlāk bobslejists, šajā sporta veidā pārstāvēja Latviju Nagano 1998. gada olimpiskajās spēlēs. Viņas meita Dženifera Ģērmane arī ir kalnu slēpotāja, 2024. gadā kļuva par Pasaules junioru čempioni. Arī dēls Everts trenējas šajā sporta veidā. «Visu laiku Latvijas labākās kalnu slēpotājas meita trešo gadu pēc kārtas uzvar neoficiālajā pasaules čempionātā bērniem». Jauns.lv (latviešu). Skatīts: 2020-12-13. «Absolventi | Valmieras Pārgaujas Valsts ģimnāzija». vpvg.edu.lv. Arhivēts no oriģināla, laiks: 2021-02-25. Skatīts: 2021-03-03. «LODZINJA Ulla - Athlete Information». www.fis-ski.com. Skatīts: 2020-12-13. «LODZINJA Ulla - Athlete Information». www.fis-ski.com. Skatīts: 2020-12-13. «Atkal kalnos». eLiesma (latviešu). Skatīts: 2020-12-13.[novecojusi saite] FIS profils (kalnu slēpošana) (angliski)