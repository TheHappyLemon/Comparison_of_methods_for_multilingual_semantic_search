Omska (krievu: Омск) ir lielpilsēta Krievijas Federācijā pie Omas ietekas Irtišā. Tā ir apgabala galvaspilsēta un otrā lielākā Sibīrijas pilsēta aiz Novosibirskas, Sibīrijas kazaku un musulmaņu centrs. Omsku nodibināja cara Pētera I sūtīta vienība, kas pie Irtišas upes uzcēla koka cietoksni cīņai pret Kazahu hanisti. Krievijas Impērijas laikā Omska bija Rietumsibīrijas guberņas centrs. Pilsētas attīstība strauji paātrinājās, kad 1890. gadā Omskai cauri izbūvēja Transsibīrijas maģistrāli. Krievijas pilsoņu kara laikā Omska līdz 1919. gada novembrim bija admirāļa Kolčaka valdības rezidence. Omskā bāzēts Kontinentālās hokeja līgas klubs Omskas "Avangard", kurš spēlē 2007. gadā atklātajā Omskas arēnā. Omskas pilsētas krāsas pārstāv arī "Avangard" jauniešu klubs Omskas "Jastrebi", kurš spēlē Jaunatnes hokeja līgā. Omskā dzimuši: Mihails Vrubelis (Михаил Врубель) (1856-1910) - gleznotājs Ļubova Poļiščuka (Любовь Григорьевна Полищук) (1949-2006) - aktrise Jegors Ļetovs (Игорь Фёдорович Летов) (1964-2008) - mūziķis «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019. Vikikrātuvē par šo tēmu ir pieejami multivides faili. Skatīt: Omska. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)