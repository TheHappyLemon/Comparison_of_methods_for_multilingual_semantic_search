Zmijinija (ukraiņu: Зміїний — Čūsku sala) ir Ukrainai piederoša sala Melnās jūras rietumos 35 km no Donavas deltas. Administratīvi ietilpst Odesas apgabala Izmailas rajonā. Zmijinija ir vienīgā Melnās jūras sala, kas atrodas atstatus no tās krasta. Salā pastāvīgi dzīvo aptuveni 30 cilvēku, tajā ir pasts, muzejs, bankas filiāle. Zmijinija ir neliela akmeņaina sala pie Ukrainas dienvidu krasta, kas atrodas stratēģiskā vietā pie Rumānijas un Ukrainas teritoriālo ūdeņu robežas Melnajā jūrā. Vienīgā apmetne uz salas ir Bile, kas celta 2007. gadā. Kā vēsta seno grieķu leģendas, salu no jūras dzelmes pacēla savam dēlam Ahilam dieviete Fetīda. Grieķi salu sauca par Fidonisu (Φίδονισι), bet rumāņi — par Šerpiloru — ‘čūsku salu’. Dažādos laikos sala bijusi Turcijas, Krievijas Impērijas, Rumānijas un PSRS valdījumā. 1980. gados salas apkārtnē atrada ievērojamus naftas un dabasgāzes krājumus, kas vēlāk izraisīja strīdus starp Ukrainu un Rumāniju par šelfa robežu — Rumānija uzstāja, ka Zmijinija nav sala, bet klints un tādēļ nav ņemama vērā robežas noteikšanai. 2022. gada Krievijas uzbrukuma laikā salas garnizonam uzbruka Krievijas karakuģis, kurš pieprasīja garnizonu padoties. Uz to tika dota atbilde Русский военный корабль, иди на хуй! Garnizons tika saņemts gūstā un 24. martā gūstekņu apmaiņā atbrīvots. Līdz 2022. gada 30. jūnijam sala atradās Krievijas karaspēka kontrolē, bet Ukrainas gaisa spēki un artilērija iznīcināja gan pie šīs salas esošos kaujas kuterus, gan pretraķešu iekārtas, gan desantniekus, līdz beidzot Krievijas Aizsardzības ministrija paziņoja par karaspēka izvešanu no Čūsku salas. Aaron Reich. «13 Ukraine soldiers tell Russia 'go f*** yourself' in defiant last stand». The Jerusalem Post. ISSN 0021-597X. Skatīts: 2022-03-05. Viktoriya Veselova. Radio Free Europe/Radio Liberty (ukraiņu), 2022. gada 25. janvāris. https://ua.krymr.com/a/ostriv-zmiinyi-zakhoplennia-rosiaa-deokkupatsia-krymu/31723199.html. Skatīts: 2022. gada 26. februāris. Tukšs vai neesošs |title= "Русский корабль, иди на х.й!": захисники Зміїного відповіли ворогові Krievija paziņo par spēku izvešanu no Čūsku salas lsm.lv 2022. gada 30. jūnijā Vikikrātuvē par šo tēmu ir pieejami multivides faili. Skatīt: Zmijinija. Mūsdienu Ukrainas enciklopēdijas raksts (ukrainiski)