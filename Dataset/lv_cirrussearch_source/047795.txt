Taha Akgils (turku: Taha Akgül; dzimis 1990. gada 22. novembrī) ir turku brīvā stila cīkstonis, olimpiskais, pasaules un Eiropas čempions. 2003. gadā Akgils, tāpat kā tēvs un brālis, pievērsās cīņas sportam. Pirmās uzvaras galvenajos starptautiskajos turnīros tika gūtas 2012. gadā. Viņš uzvarēja savā svara kategorijā 40. Jašara Dogu turnīrā un Belgradā notikušajā Eiropas čempionātā. Viņš kvalificējās arī 2012. gada vasaras olimpiskajām spēlēm. Tajās astotdaļfinālā viņš zaudēja Krievijas cīkstonim Biļalam Mahovam un ceturtdaļfinālā neiekļuva. Pēc tam 2012. gada Pasaules studentu čempionātā, kas notika Kuortanē, Somijā, viņš ieguva zelta medaļu savā svara klasē. 2013. gada Eiropas cīņas sporta čempionātā Gruzijas galvaspilsētā Tbilisi, Taha Akgils sekmīgi aizstāvēja savu iepriekšējā gadā iegūto Eiropas čempiona titulu. Viņš ieguva arī bronzas medaļu 2013. gada Pasaules čempionātā Budapeštā un zelta medaļu universiādē Kazaņā. 2014. un 2015. gadā viņš ieguva pasaules čempiona titulu svara kategorijā līdz 125 kg. 2014. gadā Turcijas cīņas sporta federācija izvēlēja viņu par gada labāko cīkstoni. 2015. gadā viņš izcīnīja zelta medaļu Eiropas spēlēs Baku. 2016. gada vasaras olimpiskajās spēlēs Riodežaneiro viņš finālcīņā uzvarēja Komeilu Gasemi kļuva par olimpisko čempionu. 2017. gadā viņš ieguva sudraba medaļu pasaules čempionātā, kā arī uzvarēja 2017., 2018. un 2019. gada Eiropas čempionātā. Taha Akgül Arhivēts 2012. gada 16. decembrī, Wayback Machine vietnē.. sports-reference.com «Taha Akgül Avrupa Şampiyonu oldu». Hürriyet Spor (turku). 2012-03-09. Skatīts: 2019-03-28. «Taha Akgül, olimpiyat vizesi aldı». Haber 7 (Turkish). 2012-04-21. Skatīts: 2019-03-28. «ASKİ Spor'dan 3 madalya». TRT Spor (Turkish). 2012-10-08. Arhivēts no oriģināla, laiks: 2013-04-18. Skatīts: 2019-03-22. «Taha Akgül Avrupa Şampiyonu». Sabah Spor (Turkish). 2013-03-21. Skatīts: 2019-03-22. «TURKEY – OLYMPIC GOLD WRESTLER TAHA AKGÜL APPOINTED CHAIR OF ATHLETES COMMISSION» (angļu). eurolympic.org. 2017. gada 9. jūnijs. Skatīts: 2019-03-29. Vikikrātuvē par šo tēmu ir pieejami multivides faili. Skatīt: Taha Akgils. Olympedia profils (angliski) The Sport.org profils (angliski) FILA profils (angliski)