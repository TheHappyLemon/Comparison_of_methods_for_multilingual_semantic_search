Last.fm ir mūzikas interneta vietne, kas dibināta Lielbritānijā 2002. gadā. 2009. gadā vietne sasniedza 30 miljonus aktīvu lietotāju. 2007. gada maijā Last.fm par 140 miljoniem mārciņu iegādājās kompānija CBS Interactive. Izmantojot mūzikas rekomendāciju sistēmu Audioscrobbler, Last.fm parāda katra lietotāja detalizētu mūzikas gaumi, fiksējot skaņdarbus, ko lietotājs klausās interneta radiostacijās vai caur datora, citu ierīču atskaņotājprogrammām. Šī informācija tiek pārnesta (skroblēta) Last.fm datubāzēs vai nu caur mūzikas straumēšanas pakalpojumu (Spotify, Rdio, Clementine, Grooveshark), vai caur Last.fm Scrobbler spraudni, kas instalēts audio atskaņošanas programmā. Dati par atskaņoto mūziku parādās lietotāja profilā, rādot izpildītāja un dziesmas nosaukumu, kas darbojas arī kā linki uz Last.fm lapām par konkrēto mūziķi vai dziesmu. 2011. gada aprīlī Last.fm pārsniedza 50 miljardus skroblējumu. Esošais Last.fm radās no diviem atsevišķiem avotiem: Last.fm un Audioscrobbler, kuri tika apvienoti 2003. gadā. Audiocscrobbler 2002. gadā kā trešā kursa datorzinātnes projektu izveidoja Dienvidhemptonas Universitātes datorzinātņu students Ričards Džounss (Richard Jones). Viņš izveidoja pirmos spraudņus un atvēra lietotājprogrammas saskarni (Application Programming Interface), kurā darbojās vairākas mūzikas atskaņotājprogrammas dažādās operētājsistēmās. Last.fm 2002. gadā kā interneta radio un mūzikas kopienas vietni, kas, izmantojot līdzīgus mūzikas profilus, ģenerē individuālas plejlistes izveidoja vāciešu un austriešu trio Fēlikss Millers (Felix Miller), Mihaels Breidenbruekers (Michael Breidenbruecker) un Tomass Vilomicers (Thomas Willomitzer). Vietne piedāvāja iespēju lietotājiem personalizēt savu profilu ar dažādām mūzikas izvēles un vērtēšanas opcijām. 2002. gadā vietne ieguva EUROPRIX Multimediju festivāla apbalvojumu un 2003. gadā tika nominēta prestižajai elektronikas, interaktīvās mākslas un datoranimāciju balvai Prix Ars Electronica. 2007. gada aprīlī parādījās pirmās baumas, ka CBS korporācija plāno iegādāties Last.fm par 225 miljoniem mārciņu (450 miljoniem ASV dolāru). Tomēr 2007. gada 30. maijā tika paziņots, ka CBS nopircis Last.fm par 140 miljoniem mārciņu, atļaujot darbu turpināt esošajai vadības komandai. 2008. gada jūlijā tika palaists "jaunās paaudzes" Last.fm ar pārstrādātu izkārtojumu, jaunu krāsu shēmu un jaunām funkcijām. Šādas izmaiņas izraisīja nepatiku dažu lietotāju vidū, kuri sūdzējās par "neglītu un lietotājiem nedraudzīgu izkārtojumu", lēnumu un traucēkļiem. Tomēr mēnesi pēc dizaina izmaiņu veikšanas CBS paziņoja, ka dizaina izmaiņas ir veicinājušas 20% pieaugumu vietnes apmeklētāju kustības skaitā. Jones, R. (29.03.2009.) Last.fm Radio Announcement Arhivēts 2012. gada 17. februārī, Wayback Machine vietnē., Last.fm blog, skatīts: 27.11.2013. (angliski) Havenstein, H. (30.05.2007) CBS ups social networking ante with Last.fm acquisition, Computerworld, skatīts:27.11.2013. (angliski) McCarty,B. (16.04.2011) Last.fm: 50 billion scrobbles and the return of the mix tape Arhivēts 2013. gada 28. novembrī, Wayback Machine vietnē., The Next Web, skatīts: 27.11.2013. (angliski) Bursik, V., E. (20.11.2012.) The Man Who Invented Scrobbling and Changed the World Arhivēts 2013. gada 14. oktobrī, Wayback Machine vietnē., Evolver FM, skatīts: 27.11.2013. (angliski) BBC (27.03.2003.) Website offers new view of music, skatīts: 27.11.2013. (angliski) Europrix.org, Student award, winner 2002, skatīts: 27.11.2013. (angliski) Cashmore, P. (27.11.2007.) Viacom Still Buying Last.fm for $450 Million, Mashable, skatīts: 27.11.2013. (angliski) BBC, (30.05.2007) Music site Last.fm bought by CBS ,skatīts:27.11.2013. (angliski) Ogle, M. (17.07.2008) Last.fw: The Next Generation Arhivēts 2008. gada 18. jūlijā, Wayback Machine vietnē., Last.fm Blog,skatīts:27.11.2013. (angliski) Schonfeld, E. (17.07.2008.) Last.fm's Buggy, New Design, The Washington Post online, skatīts:27.11.2013. (angliski) Andrews, R. (21.07.2008)Some Last.fm Users Revolt Over New Look[novecojusi saite], skatīts:27.11.2013. (angliski) MusicWeek (15.08.2008) Last.fm claims controversial re-design a success Arhivēts 2014. gada 2. maijā, Wayback Machine vietnē., skatīts:27.11.2013. (angliski)