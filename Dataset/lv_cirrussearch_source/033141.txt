"Koncentriskā grupa" (vācu: Konzentrische Gruppe) ir vācu mākslinieka Oskara Šlemmera (1888–1943) 1925. gadā radīta glezna. Gleznas skice tapusi jau 1921. gadā. Tā pārdota izsolē 2011. gadā ar sākuma cenu 7500 eiro, un nopirkta par 13 125 eiro. Skices izmērs ir 45,2 x 34,3 cm. Glezna "Koncentriskā grupa" radīta ar eļļas krāsām uz audekla. Darbam raksturīga klasiska harmonija. Gleznas reprodukcija redzama arī uz par godu Vācijas pasta 40 gadu jubilejai veidotas pastmarkas. Šlemmers ietekmējies no kubisma, taču izmanto arī konstruktīvus paņēmienus. Jau 1922.gadā viņš skicē jautru un raibu marioneti, un tas apvieno to, ar ko viņš ir nodarbojies visu savu dzīvi, proti, vēlmi attēlot figūru, kura tāpat kā marionete kustas kādā noteiktā telpā. Šlemmeram cilvēks ir visu lietu mērs tiešā nozīmē. Viņš interesējas ne tikai par indivīdu un tā psihiskajiem bezdibeņiem un postu, bet arī par jauno cilvēku, kurš ir ģeometriski abstrakts. Oskara Šlemmera rokraksts redzams ne tikai gleznās, bet arī statujās un skatuves mākslā, viņš bijis arī tēlnieks un horeogrāfs, veidojis daudz baleta izrāžu. Par Šlemmera radošo mantojumu tiek uzskatītas aptuveni 750 gleznas, 650 akvareļu, 1000 zīmējumu (ar zīmuli, tinti, tušu, pasteļiem u.c.) un aptuveni 35 tēlniecības darbu, kā arī 20 skatuves darbu. Šlemmers bija viens pirmajiem Bauhaus stila meistariem, kurš kļuva par nacionālsociālistiskā režīma upuri, zaudējot savu profesora amatu, kā arī vairāki no viņa darbiem tika iznīcināti. «akg images». http://www.akg-images.co.uk/. «Graphik und Editionen · Berlin, 5. Juni 2015». http://www.grisebach.com/. Arhivēts no oriģināla, laiks: 2016. gada 16. augustā. Skatīts: 2016. gada 11. maijā. Arhivēts 2016. gada 16. augustā, Wayback Machine vietnē. «OSKAR SCHLEMMER Konzentrische Gruppe (Figurenplan K 1), 1922.». http://www.kettererkunst.de/. «Oskar Schlemmer». https://www.moma.org/. «Oskar Schlemmer - "Visionen einer neuen Welt"». Deutschlandradio kultur. «Schlemmer, Oskar». http://www.deutsche-biographie.de/.