Eimerija šelfa ledājs (angļu: Amery Ice Shelf) ir trešais lielākais šelfa ledājs Antarktīdas piekrastē. Plešas starp Larsa Kristensena un Ingridas Kristensenas krastiem Austrumantarktīdā. Tiek uzskatīts par daļu no Maka Robertsona Zemes. Barojas no pasaulē lielākā Lemberta glečera, kā arī citiem mazākiem Eimerija šelfa ledājā noplūstošiem glečeriem (Skillas glečers, Haribdas glečers). Šelfa ledāja platība ir 62 620 km² un tas aizpilda plašu līci, ko no austrumiem norobežo Amerikāņu augstiene, bet no rietumiem — Prinča Čārlza kalni. Ledājā ir vairākas salas, lielākā no kurām ir Giloka sala. Ledāja ziemeļu malu 1931. gada 11. februārī atklāja BANZARE ekspedīcija Daglasa Mosona vadībā un tās izvirzījumu nosauca par Eimerija ragu (Cape Amery) par godu tā laika Apvienotās Karalistes valdības pārstāvim Austrālijā Viljamam Eimerijam (William B. Amery). 1947. gadā nosaukums tika attiecināts uz visu šelfa ledāju. ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Eimerija šelfa ledājs NASA satelītattēls The cavity under the Amery Ice Shelf, East Antarctica Arhivēts 2017. gada 9. augustā, Wayback Machine vietnē. Amery Ice Shelf’s “Loose Tooth” Gets Looser Rifting and calving of the Amery Ice Shelf Ben Galton-Fenzi. Bathymetry tides[novecojusi saite] Michael J. Hambrey. Structure and dynamics of the Lambert Glacier-Amery Ice Ahelf system: Implications for the origin of Prydz Bay sediments