Piranas līcis (slovēņu: Piranski zaliv, horvātu: Savudrijska vala) ir līcis Adrijas jūras galējos ziemeļos, daļa no Triestes līča dienvidu daļas pie Piranas pilsētas. Līča akvatorija sadalīta starp Slovēniju un Horvātiju. Uz dienvidiem no līča — Istras pussala. Lielākās apdzīvotās vietas līča krastos — Pirana, Portoroža un Lucija Slovēnijā, kā arī Savudrija Horvātijā. Līča krastā — Sečovļes sāls ieguves vieta. Kopš Dienvidslāvijas sabrukšanas 1991. gadā Piranas līča akvatorija ir robežstrīda objekts starp Slovēniju un Horvātiju. Šī strīda dēļ 2008. gadā Slovēnija bloķēja Horvātijas iestāšanās sarunas Eiropas Savienībā. Tā piekrita sarunu atjaunošanai, kad abas puses piekrita pildīt ANO šķīrējtiesas lēmumu. 2017. gada 29. jūnijā arbitrāža pieņēma lēmumu. To apsveica Slovēnija, tomēr Horvātija paziņoja, ka tā atsakās to izpildīt. Vikikrātuvē par šo tēmu ir pieejami multivides faili. Skatīt: Piranas līcis.