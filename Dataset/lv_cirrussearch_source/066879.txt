nouveau ([nuvo]) ir X.Org fonda un Freedesktop.org projekts, kura mērķis ir no bezmaksas un atvērtā pirmkoda "nv" draivera ar reversās inženierijas palīdzību izveidot pilnvērtīgu draiveri NVIDIA videokartēm, kas aizstātu NVIDIA patentēto (proprietary) draiveri Linux sistēmām. Tāpat kā lielākā daļa X.Org 3d grafisko draiveru, arī nouveau ir implementēts kā modulis un tiek izplatīts MIT licences ietvaros. Sākotnēji tas lietoja Mesa 3D Direct Rendering Infrastructure(DRI) datora 3D grafikas attēlošanai, kas ļauj nepastarpināti paātrināt 3D programmu 3D attēlošanu izmantojot GPU, grafisko procesoru. Sākotnēji draiveris tika izstrādāts uz atvērtā koda draivera nv pamata, taču pēc izstrādātāju komandas secinājuma, ka koda kvalitātes un lasāmības līmenī tas ir apzināti sarežģīts, lai apgrūtinātu tā izmantošanu reversai inženierijai, turpmākajā draivera izstrādē no nv draiveri tiek izmantoti tikai reti elementi. 2008. gada februārī darbs pie DRI atbalsta tika pārtraukts un turpmākā uzmanība tiek pievērsta jaunajam Gallium3D. Draivera izstrādei, kuras pamatā tiek lietota reversās inženierijas metode, tiek izmantotas speciāli šim mērķim veidotas mmio-trace un renouveau programmas. Uz 2007. gada 22. novembri realizētas gandrīz visas 2D funkcijas, galvenokārt NV40 saimes videokartēm. Tomēr atsevišķs, tikai 2D funkcijas atbalstošs dzinis netiks izlaists. 2D veiktspējā nouveau dzinis ir par 64% produktīvāks par NVIDIAs sponsorēto nv dzini, tomēr NVIDIA patentētā dziņa Linux sistēmām veiktspēja arvien ir augstāka kā nouveau. 2008. gada februārī ar 3D draiveru atzarojumiem priekš Gallium3D, kas gan, tiesa, nebija paredzēti pat publiskai testēšanai, uz dažām NV40 saimes videokartēm bija iespējama pieņemama atsevišķu 3D spēļu darbība. Ar draivera 39. versiju (Nouveau Companion 39) tiek atbalstītas arī NV50 saimes videokartes, un pastāv cerība, ka, pateicoties MMIO programmas iekļaušanai 2.6.27 Linux kerneļa versijā, nouveau draiveris iegūs plašāku izplatību. Ja 3D atbalstu skatās no formālā, tehniskā, nevis pilnfunkcionālā viedokļa, tad no 2007. gada 28. janvāra noueveau dzinis iztur 3D grafikas attēlojuma pareizības pārbaudi glxgears testos. nouveau draiveris atbalsta divmonitoru pieslēgumu videokartei - TwinView režīmu, kas ir NVIDIA tehnoloģijas un tirdzniecības zīme. Xinerama, kas ir daudzmonitoru pieslēgums vienai videokartei, netiek atbalstīta. nouveau draiveris nodrošina arī XvMC (X-Video Motion Compensation) - MPEG2 video datņu dekodēšanu izmantojot videokartes sniegtās iespējas. Ar renouveau palīdzību iegūtie dati ir nouveau draivera reversās inženierijas pamatā. Lietotāji, kuri izmantoto patentēto draiveri, var palīdzēt nouveau izstrādē, sniedzot informāciju par savu NVIDIA karšu aparatūras specifiku un reakciju. Tas tiek panākts pateicoties renouveau. Renouveau darbojas, kopējot uzstādītās grafiskās kartes darbību MMIO reģistru vidē, izpildot tajā grafikas attēlošanu un kopējot vēl vienu MMIO kopiju un atspoguļojot atšķirību teksta failā. Renouveau izpilda apmēram 70 dažādus testus, kurus datora lietotājs apkopo tar.bz2 arhīvā un nosūta izstrādātājiem e-pasta vēstulē, kura pēc tam automātiski tiek nosūtīta uz projekta FTP serveri analizēšanai izstrādātājiem. Renouveau, kas ir balstīta uz SDL attēlošanas tehnoloģiju, izplatīšanu nosaka GPL licences noteikumi. http://nouveau.freedesktop.org/wiki/Nouveau_Companion_42[novecojusi saite] (angliski) (angliski) Nouveau Companion 38 (angliski) Nouveau Companion 31 Arhivēts 2008. gada 25. februārī, Wayback Machine vietnē. (angliski) The state of Nouveau, part 2 (angliski) Nouveau Driver 2D performance exceeds Nvidia driver (angliski) Nouveau Companion 35 Arhivēts 2008. gada 3. martā, Wayback Machine vietnē. (angliski) Bringing kittens back to life - continuing story of open source graphics drivers Arhivēts 2008. gada 4. maijā, Wayback Machine vietnē. (angliski) Nouveau Companion 39 (angliski) Nouveau: glxgears on NV4x (angliski) Chat talk on #nouveau 2008-11-02 (angliski) XvMC (hardware accelerated video decoding) NVIDIA Linux nv RadeonHD openChrome Unichrome xf86-video-xgi R300 Nouveau oficiālā mājaslapa (angliski) Nouveau jaunumi (angliski) Nouveau uzstādīšana (angliski) Nouveau versiju kontroles resurspunkts (angliski) Gallium3D uzstādīšana (angliski) nouveau draivera uzstādīšana Ubuntu Linux sistēmā (angliski) Nouveau dziņa uzstādīšana Gentoo Linux sistēmā (krieviski) Oficiālais Gentoo wiki Nouveau dziņa uzstādīšanā (krieviski) Nouveau uzstādīšana Fedora Core 9 sistēmā (angliski) Openarena spēles videodemonstrācija, izmantojot Nouveau dzini (angliski) Nouveau apskati un pieminējumi presē (angliski) Dažādu spēļu darbināšanas ar Nouveau draiveri Nvidia kartēm ar NV4O grafisko kodolu iespējas novērtējums (angliski) Nouveau instalācija Gentoo sistēmā + 3D statusa un ātrdarbības vērtējums (angliski)