Niklass Pēšons (zviedru: Niklas Persson; dzimis 1979. gada 26. martā) ir bijušais zviedru hokejists, centra uzbrucējs, Zviedrijas hokeja izlases dalībnieks. Izlases rindās izcīnījis četras pasaules čempionātu medaļas. Karjeras lielāko daļu aizvadījis Zviedrijas hokeja līgas klubos Leksands IF un Linköping HC, taču vairākas sezonas spēlējis arī Krievijā un Šveicē. Profesionāļa karjeru Pēšons uzsāka 1997.—98. gada sezonā, kad debitēja Zviedrijas Elitsērijas kluba Leksands IF sastāvā. 2001.—02. gada sezonā, kad komanda bija izkritusi uz Allsvenskan līgu un spēja jau nākamajā gadā atgriezties Elitsērijā, Pēšons kļuva par vienu no komandas vadošajiem spēlētājiem. 2005.—06. gada sezonā Pēšons bija Leksands IF kapteinis, taču nākamajā vasarā pievienojās Linkopings IF rindām, tajā spēlējot līdz pat 2009. gadam. 2009. gada vasarā Pēšons pievienojās KHL vienībai Ņižņekamskas "Ņeftehimik", tās rindās aizvadot divas sezonas. 2011.—12. gada sezonu hokejists uzsāka jau Maskavas CSKA rindās. 2013. gada maijā Pēšons noslēdza divu gadu līgumu ar Šveices hokeja līgas kluba HK Rapersvīla rindās, taču 2015. gada atgriezās Linköping HC. Turpmākās trīs sezonas Pēšons pildīja komandas kapteiņa pienākumus, 2018. gadā noslēdzot karjeru. Zviedrijas hokeja izlases sastāvā spēlējis piecos Pasaules čempionātos, 2013. gadā kopā ar izlasi izcīnot zelta, 2009. un 2010. gadā izcīnot bronzas, bet 2011. gadā — sudraba medaļas. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)