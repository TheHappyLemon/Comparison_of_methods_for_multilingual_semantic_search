Nezināma vērtība "gwebsite" Adana ir pilsēta Turcijas dienvidos un tiek uzskatīta par valsts lauksaimniecības centru. Pilsēta izveidojusies pie Sejhanas upes krastiem, 30 km no tās ietekas Vidusjūrā, Anatolijas centrālajā dienvidu daļā. Pilsēta ir Adanas ila centrs un tajā dzīvo vairāk kā 1,5 miljoni iedzīvotāju. Pilsēta pēc iedzīvotāju skaita ir piektā lielākā pilsēta valstī. Adanas-Mersinas aglomerācijā kopā dzīvo 2,75 miljoni iedzīvotāju un tā aptver 100 km lielu teritoriju no rietumiem uz austrumiem, bet no ziemeļiem uz dienvidiem — 25 km. Pilsētas aglomerācijā ietilpst Adana, Mersina, Tarsusa un Džejhana. Adana tiek uzskatīta par centru t.s. Čurkovas ģeogrāfiskajam, ekonomiskajam un kultūrvēsturiskajam novadam, kas aptver Mersinas, Adanas, Osmanijes un Hatajas ilus. Tā kā šis novads ir nošķirts no pārējās valsts ar kalnu grēdu, tam ir sava kultūras vēsture. Pēc savas iekārtas šis novads ir ekonomiski autonoms un tajā ir divas lielas ostas, vairākas rūpnīcas un tās plašā auglīgā zeme materiāli nodrošina visus tur dzīvojošos 5,5 miljonus iedzīvotāju. Türkiye istatistik kurumu[novecojusi saite] 2008. gada iedzīvotāju skaitīšanas dati. Atjaunots 2009-01-26. Vikikrātuvē par šo tēmu ir pieejami multivides faili. Skatīt: Adana. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Pareizticīgo enciklopēdijas raksts (krieviski) Adanas ila vadība Adanas attēlu galerija