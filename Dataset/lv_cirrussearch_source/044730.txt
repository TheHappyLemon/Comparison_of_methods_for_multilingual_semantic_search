Rūžena Suha (čehu: Růžena Suchá; arī Rūžena Suha-Dobiašova (čehu: Růžena Suchá–Dobiášová); 1907. gada 19. oktobris — 1989. gada 7. oktobris) bija Čehoslovākijas starptautiskā meistare šahā (1954), trīskārtējā Čehoslovākijas sieviešu šaha čempione. No 1930. gadu beigām līdz 1960. gadu sākumam bijusi viena no vadošajām Čehoslovākijas šahistēm. 1943. gadā bijusi vienīgā sieviete, kas piedalījusies Prāgas starptautiskajā šaha turnīrā. Turnīrā uzvarējis toreizējais Pasaules čempions šahā Aleksandrs Aļehins, otrais bijis Pauls Keress, bet Rūžena Suha vīriešu konkurencē finišējusi pēdējā ar 3 neizšķirtiem 19 partijās. Izcīnījusi 13 medaļas Čehoslovākijas sieviešu šaha čempionātos: trīs zelta (1938, 1951, 1954), trīs sudraba (1949, 1952, 1953) un septiņas bronzas (1940, 1943, 1944, 1955, 1956, 1960, 1961). Piedalījusies 1955. gada pretendentu turnīrā šahā sievietēm Maskavā, kurā ieņēmusi 19. vietu (uzvarēja Olga Rubcova). Pazīstama arī šaha dzīves organizētāja. 1974. gadā bijusi viena no Smihovas (tagad Prāgas rajons) šaha kluba dibinātājām. Pēc viņas nāves šajā klubā tiek regulāri organizēti Rūženas Suhas piemiņas turnīri. Par panākumiem turnīros FIDE 1954. gadā viņai piešķīra starptautiskās meistares (WIM) nosaukumu. «Prague 1943 - 365Chess.com Tournaments». www.365chess.com. «Šachový svaz České republiky » Historické výsledky MČR žen». old.chess.cz. Arhivēts no oriģināla, laiks: 2018. gada 24. februārī. Skatīts: 2018. gada 17. septembrī. «World Chess Championship (women) : 1955 Candidates Tournament». Mark-weeks.com. Arhivēts no oriģināla, laiks: 2016-06-12. Skatīts: 2011-12-20. «Jiné kluby lanaří, my šachisty vychováváme». Arhivēts no oriģināla, laiks: 2018. gada 24. februārī. Skatīts: 2018. gada 17. septembrī. Turnaj všech generací 2017 Šahista profils chessgames.com mājaslapā (angliski) Šahista profils 365chess.com mājaslapā (angliski)