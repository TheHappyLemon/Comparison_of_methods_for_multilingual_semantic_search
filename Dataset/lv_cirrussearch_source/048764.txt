Gelati klosteris (gruzīnu: გელათის მონასტერი) ir 11. gadsimtā celts klostera komplekss Gruzijas pilsētas Kutaisi pievārtē. 1994. gadā klosteris iekļauts UNESCO Pasaules mantojuma sarakstā. Klosteri 1106. gadā t.s. Gruzijas Zelta laikmeta laikā nodibināja Gruzijas karalis Davids IV, laikā kad Kutaisi bija Gruzijas Karalistes galvaspilsēta. Katedrāle tika celta līdz 1125. gadam un vēl 5 gadus iekštelpas greznotas ar mozaīkām. Gelati klosteris bija mājvieta t.s. Gelati akadēmijai, kas pulcēja viduslaiku filozofus un domātājus. 13. gadsimtā pie kompleksa tika uzbūvētas Sv. Nikolaja un Sv. Jura baznīcas. No 16. gadsimta otrās puses līdz 1814. gadam Gelati klosteris bija Gruzijas baznīcas katolikosa rezidence. Pēc Gruzijas iekļaušanas Krievijas Impērijā katolikosa tituls tika likvidēts. Gelati klosterī apglabāts klostera dibinātājs Davids IV, kā arī vairāki citi Gruzijas un Imeretijas karaļi. Gelati klosteris Katedrāles freskas Klostera katedrāle Svēta Jura ikona pie ikonostasa Svētā Jura baznīca Vikikrātuvē par šo tēmu ir pieejami multivides faili. Skatīt: Gelati klosteris.