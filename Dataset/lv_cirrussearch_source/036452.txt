Čaba Balogs (ungāru: Balogh Csaba; dzimis 1987. gada 10. martā Budapeštā) ir Ungārijas starptautiskais lielmeistars šahā (2004). Vairākkārt piedalījies Eiropas un Pasaules junioru šaha čempionātos dažādās vecuma grupās. Lielāko panākumu guvis 2003. gadā Melnkalnes pilsētā Budvā, kur izcīnījis Eiropas jauniešu šaha čempiona nosaukumu U16 vecuma grupā. 2006. gadā izcīnījis sudraba medaļu Ungārijas šaha čempionātā un kļuvis par Ungārijas čempionu ātrajā šahā. 2009. gada Ungārijas šaha čempionātā izcīnījis bronzas medaļu. Daudzu starptautisko šaha turnīru laureāts, tajā skaitā uzvarējis Budapeštā (1999, 2000) un Barselonā (2013). Piedalījies Pasaules kausa izcīņās šahā pēc izslēgšanas sistēmas. 2005. gadā 1. kārtā uzvarējis Sergeju Karjakinu, bet zaudējis 2. kārtā. 2007. gadā izstājies 1. kārtā. 2015. gadā atkal iekļuvis 2. kārtā, kurā piekāpies Veslijam So. Pārstāvējis Ungārijas komandu lielākajos komandu šaha turnīros: Pasaules šaha olimpiādēs piedalījies 6 reizes (2006-2016). Komandu vērtējumā izcīnījis sudraba (2014) medaļu. Individuālajā vērtējumā izcīnījis sudraba (2014) medaļu; Eiropas komandu šaha čempionātos piedalījies 6 reizes (2005-2015). Komandu vērtējumā izcīnījis 2 bronzas (2011, 2015) medaļas. Individuālajā vērtējumā izcīnījis sudraba (2005) un 2 bronzas (2013, 2015) medaļas; Pasaules komandu šaha čempionātā piedalījies 2 reizes (2011, 2015). Individuālajā vērtējumā izcīnījis bronzas (2011) medaļu. Par panākumiem turnīros FIDE 2002. gadā Balogam piešķīrusi starptautiskā meistara (IM), bet 2004. gadā - starptautiskā lielmeistara (GM) nosaukumu. 2009 Hungarian National Championship 2005 World Cup «2007 World Cup». Arhivēts no oriģināla, laiks: 2013. gada 9. jūlijā. Skatīts: 2016. gada 25. novembrī. «2015 World Cup». Arhivēts no oriģināla, laiks: 2017. gada 22. novembrī. Skatīts: 2016. gada 25. novembrī. OlimpBase :: Men's Chess Olympiads :: Csaba Balogh OlimpBase :: European Men's Team Chess Championship :: Csaba Balogh OlimpBase :: World Men's Team Chess Championship :: Csaba Balogh Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)