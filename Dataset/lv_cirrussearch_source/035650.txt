Ennio Arlandi (itāļu: Ennio Arlandi; dzimis 1966. gada 21. janvārī Alesandrijā) ir Itālijas starptautiskais meistars šahā (1987). No 1980. līdz 1985. gadam pārstāvējis Itāliju vairākos Eiropas un Pasaules junioru šaha čempionātos. Lielāko panākumu guvis 1981. gadā, kad Pasaules junioru šaha čempionāta U16 vecuma grupā izcīnījis sudraba medaļu. Daudzkārtējais Itālijas šaha čempionātu dalībnieks, kuros izcīnījis uzvaru 2000. gadā un bijis otrais 2005. gadā pēc zaudējuma papildu mačā par čempiona nosaukumu. Daudzu starptautisko šaha turnīru laureāts, tajā skaitā dalījis 1.-2. vietu Nuoro (1984), dalījis 2.-3. vietu Redžo Emīlijā (1991), izcīnījis 3. vietu Redžo Emīlijā (1992), dalījis 2.-4. vietu Asti (1995), divas reizes dalījis 1.-3. vietu Itālijas pilsētā Impēriā (1995, 2005). Pārstāvējis Itālijas komandu lielākajos komandu šaha turnīros: Pasaules šaha olimpiādē piedalījies 11 reizes (1982, 1988-2006). Individuālajā vērtējumā izcīnījis 2 zelta (1988, 1994) medaļas; Eiropas komandu šaha čempionātos piedalījies 6 reizes (1989-2003). Par panākumiem turnīros FIDE 1987. gadā Arlandi piešķīrusi starptautiskā meistara (IM) nosaukumu. Albo d'oro Campionato Italiano Assoluto OlimpBase :: Men's Chess Olympiads :: Ennio Arlandi OlimpBase :: European Men's Team Chess Championship :: Ennio Arlandi Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)