Ikariam ir Gameforge AG izstrādāta tīmekļa pārlūka stratēģijas daudzlietotāju datorspēle. Spēle ir bezmaksas, bet par maksu iespējams iegūt papildu bonusus un iespējas. Spēles darbība notiek pasaulē, kas atgādina Seno Grieķiju. Tajā dalībnieks var izveidot un attīstīt savas pilsētas, sadarbojoties vai karojot ar citām pilsētām. Spēles darbība saistīta ar resursu ieguvi, sadali, tirgošanos, laupīšanu, jaunu tehnoloģiju atklāšanu, kas dod jaunas iespējas, armijas uzturēšanu un vadīšanu kaujās, diplomātijas veikšanu ar citiem spēlētājiem. Spēlē spēlētājs kļūst par pilsētas valdnieku, karali. Visas pilsētas ir izvietotas uz salām. Uz katras salas ir vieta 16 pilsētām. Sākotnēji pilsētā ir tikai viena ēka — rātsnams. Viņam ir jāattīsta pilsēta attīstot ēkas, veidojot armiju, pētot dažādās pētniecības un darot citas lietas. Katrai ēkai vajadzīgi celtniecības materiāli, kurus var iegūt nodarbinot iedzīvotājus kokzāģētavā. Vēl ir pieejami bonusa materiāli — vīns, marmors, kristāls un sērs. Katram materiālu veidam spēlē ir savs lietojums. Ikariam jūs varat izpētīt dažādas lietas, sākot ar jaunām kara vienībām, beidzot ar jaunām ēkām. Spēlē ir četras pētniecības nozares: Jūrniecība — Šeit var izpētīt visu par jūru, kaujas kuģiem utt; Ekonomija — Šeit var izpētīt jaunas ēkas, labāku resursu produktivitāti utt; Zinātne — Šeit var izpētīt jaunas ēkas; Militārais — Šeit var izpētīt jaunus karavīru veidus. Jūs uz jebkuru pilsētu varat aizsūtīt savu spiegu, kurš tur iefiltrēsies. Pateicoties šim spiegam jūs varat redzēt pilsētas ēku līmeņus, materiālu daudzumu un citas lietas. Taču pildot pavēles spiegam ir iespēja tikt atklātam. Jo mazāka pilsēta, jo lielāka iespējamība. Iespējamās pavēles, kuras var dot spiegam: Izpētīt noliktavu — uzzināsiet, cik daudz resursu ir pilsētā; Izpētīt kazarmas — varēsiet uzzināt cik daudz un kādas klases kareivji un kuģi atrodas pilsētā; Monitorēt flotes pārvietošanos — uzzināsiet visu par karaspēka pārvietošanos no šīs pilsētas; Izpētīt dārgumus — uzzināsiet, cik daudz naudas ir pilsētā; Izspiegot pētniecību — uzzināsiet, ko pretinieks ir izpētījis; Tiešsaistes statuss — varat uzzināt vai šis spēlētājs patlaban ir tiešsaistē; Monitorēt vēstuļu nesēju — uzzināsiet ar ko jūsu pretinieks sarunājas pēdējās stundās. Jūs redzēsiet tikai vēstules nosaukumus; Atsaukt spiegu — spiegs atgriezīsies mājās. Nesen tika izlaista jauna spiegošanas versija kas tika pilnībā pārveidota. Lai apmācītu kareivjus spēlētājam vajadzīgas Kazarmas. Kazarmas ir iespējams uzbūvēt jau pašā sākumā. Kazarmās ir iespējams apmācīt dažādus karavīrus un kaujas vienības, piemēram šķēpnešus, lokšāvējus, tvaika milžus, bombardierus un pat mīnmetējus. Lai veidotu kaujas kuģus ir vajadzīga kuģu būvētava. To var celt pie jūras. Pirms to var uzcelt, ir jāizpēta pētniecība Kuģu būvētavas (pētniecības nozare — Karaspēks). Kuģu būvētavā ir iespējams taisīt visādus kaujas kuģus, piemēram ugunsmetēju, katapultas kuģi un pat zemūdeni. Vēlāk ir iespējams uzcelt darbnīcu. Darbnīca uzlabo vienību bruņas un ieročus. Katrs šis ēkas līmenis ļauj vēl vairāk uzlabojumu. Oficiālā spēles mājaslapa (angliski) Spēle (latviski) Forums (latviski)