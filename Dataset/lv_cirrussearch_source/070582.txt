Numīdija bija numīdiešu (berberu) valsts Ziemeļāfrikā no 202. gada p.m.ē. līdz 25. gadam m.ē. mūsdienu Alžīrijas teritorijā, vēlāk arī Tunisijas un Lībijas teritorijā. Numīdijas valsts izveidojās pēc Otrā pūniešu kara, kad romieši, sadarbojoties ar numīdiešiem, novājināja Kartāgu. Numīdija kļuva par pirmo berberu valsti vēsturē. Numīdija bija iesaistīta dažādos konfliktos un aliansēs ar Romas Republiku. Vēlāk tā kļuva par Romas impērijas provinci un vasaļvalsti. Valsts galvaspilsēta bija Cirta, kas mūsdienās ir Konstantina. Vikikrātuvē par šo tēmu ir pieejami multivides faili. Skatīt: Numīdija. Encyclopædia Britannica raksts (angliski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski)