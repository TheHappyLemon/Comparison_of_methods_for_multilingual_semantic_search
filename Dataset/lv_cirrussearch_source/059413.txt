Nīcas pagasts ir viena no Dienvidkurzemes novada administratīvajām teritorijām Baltijas jūras piekrastē. Robežojas ar sava novada Otaņķu pagastu, Dunikas, Rucavas pagastiem un Liepājas ezerā ar Grobiņas pagastu, kā arī Liepājas pilsētu. Atrodas Piejūras zemienes Bārtavas līdzenumā. Augstākā vieta ir Pūsēnu kalns - 37 m virs jūras līmeņa (augstākā kāpa Latvijas piekrastē, relatīvais augstums 31 metrs, garums 300 m, platums 100 m). Daļa no pagasta teritorijas atroadas zem jūras līmeņa. Bārta Jēčupe Tosele - agrākā Bārtas kreisā krasta pieteka. Kalnišķu strauts Līgupe Paurupe Līgupes-Paurupes kanāls - savieno Līgupi un Paurupi Tukleru kanāls - savieno Toseli un Papes ezeru daļa no Liepājas ezera (kopplatība 37,15 km²) daļa no Papes ezera (kopplatība 12,05 km²) Agrākais Mēķes purvs (1360 ha) nosusināts kopā ar Mēķes ezeru. Mūsdienu Nīcas pagasta teritorijā vēsturiski atradās Nīcas jeb Lejasbārtas muiža (Gut Nieder-Bartau, Nīca), Papes muiža (Gut Papenhof), Pērkones muiža (Gut Perkuhnenhof). 1935. gadā Liepājas apriņķa Nīcas pagasta platība bija 219,3 km² un tajā dzīvoja 4160 iedzīvotāji. 1945. gadā pagastā izveidoja Nīcas, Banažu, Jūrmalciema un Otaņķu ciema padomes, bet pagastu 1949. gadā likvidēja. Liepājas rajona Nīcas ciemam 1951. gadā pievienoja daļu Banažu ciema, 1954. gadā — Jūrmalciema, Bernātu un Pērkones ciemus. 1956. gadā Pērkones ciemu, atdalot no Nīcas ciema I. Sudmaļa kolhoza un zvejnieku saimniecības «Sarkanais karogs» teritorijas, izveidoja no jauna. 1972. gadā Nīcas ciemam pievienoja likvidēto Pērkones ciemu un daļu Rucavas ciema teritorijas. 1990. gadā ciemu reorganizēja par pagastu. 2009. gadā Nīcas pagastu kā administratīvo teritoriju iekļāva Nīcas novadā. 2021. gadā Nīcas novadu iekļāva jaunajā Dienvidkurzemes novadā. Nīcas pagasta teritorijā Baltijas jūras krastā atrodas Latvijas galējais rietumu punkts (20°58' A.g.), ko iezīmē akmens zīme "Zaļais stars". Lielākās apdzīvotās vietas ir Aucugals, Pērkone, Bernāti, Jūrmalciems, Lauciņciems, Nīca (pagasta centrs), Kalnišķi. Miķelis Pankoks (1894–1983), koktēlnieks Teodors Anševics (1900–1942), Latvijas Ārlietu ministrijas darbinieks Ansis Petrevics (1882–1941), skolotājs, jurists un politiķis, no 1902. līdz 1905. gadam strādāja Pērkones pamatskolā Austra Pumpure (1928–2017), mūziķe «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Latvijas PSR mazā Enciklopēdija Bernātu bāka