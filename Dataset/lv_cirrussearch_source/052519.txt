Blagojevgrada (bulgāru: Благо̀евград) ir pilsēta Bulgārijas dienvidrietumos, Blagojevgradas apgabala administratīvais centrs. Atrodas Strumas upes ielejā, kur Strumā ietek Bistricas upe. 2018. gadā Blagojevgradā dzīvoja 69,2 tūkstoši iedzīvotāju. Cauri pilsētai iet nozīmīgs autoceļš un dzelzceļa līnija no Sofijas uz Atēnām. Šeit atradās senā trāķiešu apmetne Skaptopara (Scaptopara). Laikā, kad pilsēta atradās Osmaņu impērijas pakļautībā, tās nosaukums bija Džumaja. Pēc tam līdz 1950. gadam pilsētas nosaukums bija Gornadžumaja (Горна Джумая). 1950. gadā pilsēta tika pārsaukta bulgāru sociāldemokrātiskās partijas izveidotāja Dimitara Blagojeva vārdā. https://www.grao.bg/tna/t41nm-15-03-2024_2.txt. Vikikrātuvē par šo tēmu ir pieejami multivides faili. Skatīt: Blagojevgrada. Encyclopædia Britannica raksts (angliski) Krievijas Lielās enciklopēdijas raksts (krieviski)