Tomass Bahs (vācu: Thomas Bach; dzimis 1953. gada 29. decembrī) ir bijušais vācu paukotājs, tagad sporta funkcionārs. Pašreizējais Vācijas Nacionālās Olimpiskās komitejas un Starptautiskās Olimpiskās komitejas prezidents. Izglītību ieguvis Vircburgas universitātē. Piedalījies 1976. gada vasaras olimpiskajās spēlēs Monreālā, kur izcīnīja zelta medaļu Vācijas sastāvā komandu sacensībās paukošanā ar floreti. Tāpat izcīnījis visu medaļu komplektu Pasaules čempionātā (zelts 1977. gadā, sudrabs 1973. gadā un bronza 1979. gadā — visas medaļas Vācijas izlases sastāvā paukošanas ar floreti sacensībās). Bahs vadīja Minhenes kandidatūru 2018. gada ziemas olimpiskajām spēlēm. 2013. gada septembrī tika ievēlēts par Starptautiskās Olimpiskās komitejas prezidentu. Viņš pārspēja piecus citus kandidātus: Vu Dzjinguo, Sergeju Bubku, Ričardu Karrionu, Huanu Simiaņu un Denisu Osvaldu. Bahs ir otrs SOK prezidents, kas pats piedalījies olimpiskajās spēlēs pēc Everi Brendidža, un pirmais, kas ir izcīnījis kādu no medaļām olimpiskajās spēlēs. «Mr Thomas BACH». Olympic.org. Skatīts: 2013. gada 10. septembrī. «Bach Takes Over as Head of Olympics». The New York Times. 2013. gada 10. septembrī. Skatīts: 2013. gada 10. septembrī. Vikikrātuvē par šo tēmu ir pieejami multivides faili. Skatīt: Tomass Bahs. Brockhaus Enzyklopädie raksts (vāciski) Lielās Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Olympedia profils (angliski) Munzüger Sport profils (vāciski)