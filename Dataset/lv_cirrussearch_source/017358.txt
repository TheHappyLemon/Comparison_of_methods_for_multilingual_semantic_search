Lusona (Luzon) ir Filipīnu lielākā sala un 15. lielākā sala pasaulē. Tās platība ir 109 965 km². Tā atrodas Filipīnu ziemeļos un kopā ar tai apkārt esošajām mazākām salām veido vienotu Lusonas salu grupu. Pēc iedzīvotāju skaitā Lusona ir piektā lielākā sala pasaulē. 2007. gadā tajā dzīvoja 46,2 miljoni iedzīvotāju. Lielākās pilsētas ir Kesonsitija (2,76 miljoni), Manila (1,65 miljoni), Kalukana (1,49 miljoni), Antipolo (0,68 miljoni) un Pasiga (0,67 miljoni). Izņemot Antipolo, pārējās pilsētas ir daļa no Manilas aglomerācijas, kas ir piektā lielākā pasaulē. Iedzīvotāju skaits aglomerācijā sasniedz 21,3 miljonus. Administratīvi Lusonas salu grupu iedala 8 reģionos: Ilokosa; Kagajanas Ieleja; Centrālā Lusona; CALABARZON; MIMAROPA; Bikola; Kordiljeras administratīvais reģions; Galvaspilsētas reģions. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 442. lpp. Vikikrātuvē par šo tēmu ir pieejami multivides faili. Skatīt: Lusona. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)