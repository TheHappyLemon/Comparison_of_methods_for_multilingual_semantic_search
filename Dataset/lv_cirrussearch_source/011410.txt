Purva kosa (Equisetum palustre) ir daudzgadīgs kosu dzimtas augs, kas aug mitrās un purvainās pļavās un ūdenstilpju krastos. Purva kosas stublājs ir stāvs, zari izkārtoti stāvi. Augs parasti ir 15—60 centimetrus garš. Purva kosa ir indīgs augs zālēdājiem. Tas satur tiamīnu iznīcinošu fermentu un piperidīna alkaloīdu, kas izraisa koordinācijas traucējumus zirgiem un klibumu mājlopiem. Uz cilvēkiem gan šīs indes neiedarbojas. «Latvijas Daba informācija» (latviski). Arhivēts no oriģināla, laiks: 2011. gada 11. martā. Skatīts: 2011. gada 17. decembrī.