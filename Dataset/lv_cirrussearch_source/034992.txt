Simona Ariena Bailsa (angļu: Simone Arianne Biles; dzimusi 1997. gada 14. martā Kolumbusā, Ohaio štatā, ASV) ir amerikāņu vingrotāja. Viņa ir četrkārtēja 2016. gada olimpisko spēļu čempione (uzvarēja arī daudzcīņā un kopā ar ASV izlasi komandu sacensībās). Trīs reizes piedalījusies pasaules čempionātā vingrošanā (2013, 2014, 2015), iegūstot kopā 10 zelta medaļas un vēl 4 cita kaluma medaļas. 2013. gada pasaules čempionātā S. Bailsa kļuva par pirmo afroamerikāņu vingrotāju, kas kļuvusi par pasaules čempioni vingrošanas daudzcīņā. 2016. gada augustā, Riodežaneiro olimpiskajās spēlēs, viņas nodotās dopinga kontroles paraugi uzrādīja pozitīvu rezultātu uz metilfenidāta (methylphenidate) testu. Metilfenidāts atrodas Starptautiskās antidopinga aģentūras aizliegto vielu sarakstā, tomēr, neskatoties uz šo faktu, viņa tika pielaista dalībai olimpiskajās spēlēs. http://www.sportingnews.com/athletics/news/simone-biles-explains-banned-substance-use-after-cyber-attacks-olympics-rio/188bj114rg1p5195v4bps2jvnn «WADA Let Serena, Venus Williams, Simone Biles Take Banned Substances». sputniknews.com. «Arhivēta kopija». Arhivēts no oriģināla, laiks: 2015. gada 23. oktobrī. Skatīts: 2015. gada 19. oktobrī. Vikikrātuvē par šo tēmu ir pieejami multivides faili. Skatīt: Simona Bailsa. Oficiālā tīmekļa vietne (angliski) Olympedia profils (angliski) Munzüger Sport profils (vāciski) FIG profils (angliski) The Gymternet vingrotāja(-s) profils (angliski) USA Gymnastics profils Arhivēts 2021. gada 28. aprīlī, Wayback Machine vietnē. (angliski)