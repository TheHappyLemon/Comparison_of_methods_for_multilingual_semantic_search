Draguta nāve ir maltiešu gleznotāja Džuzepes Kali 1867. gadā gleznota eļļas krāsas glezna. Tajā attēlots osmaņu ģenerāļa Draguta nāves brīdis 1565. gada Maltas Lielā aplenkuma laikā. Gleznas izmēri ir 225 × 170 cm un tā atrodas Maltas tēlotājmākslas muzeja kolekcijā Valletā. Glezna ir tipisks Kali darbs, tiek uzskatīts par labāko viņa veikumu. Tajā attēlota epizode no Maltas Lielā aplenkuma, kurā nāvīgi tika ievainots musulmaņu komandieris Draguts. Pēc Maltas ordeņa vēsturnieka Džakomo Bosio ziņām, 1565. gadā Svētā Elmo forta apšaudes laikā šāviens no Svētā Andželo forta pāri Valletas ostai trāpīja netālu no turku baterijas, nāvējoši ievainojot Dragutu, kurš nomira pēc vairākām dienām. Tomēr pastāv arī pretēji uzskati, ka nāvējošais aplenkuma šāviens nācis no osmaņu nometnes. Draguts esot strīdējies ar lielgabala šāvējiem par ieroču leņķi, kas, pēc komandiera uzstājības, tika pazemināts. Bet lielgabals bija par zemu, un, kad tā lode atsitās pret ierakumu, atdalītais trāpīja Dragutam galvā, nogalinot viņu. Gleznā manāma Domeniko Morelli un Ežēna Delakruā ietekme. Tā tapa 1867. gadā, kad Kali atgriezās Maltā pēc diviem Neapolē pavadītiem gadiem. Kali bija dzimis Valletā neapoliešu ģimenē. Uz gleznas redzams mākslinieka paraksts: "G. Cali, 1867" Gleznu iegādājās Maltas valdība, lai novietotu Valletas pils ieroču glabātuvē. http://www.europeana.eu/portal/record/2063617/MAL_280_008.html; pārbaudes datums: 25 aprīlis 2016. H. J. A. Sire. «5». The Knights of Malta. Ņūheivena un Londona : Yale University Press, 1993. 68–70. lpp. ISBN 0-300-05502-1. «Death of Dragut». www.europeana.eu. Skatīts: 2016-04-28. Allied Newspapers Ltd. «Fascinating new insights into Great Siege legends». Times of Malta. Skatīts: 2016-04-28. Kenneth Meyer Setton. The papacy and the Levant. vol. 4. Filadelfija : American Philosophical Society, 1984. 860. lpp. ISBN 9780871691620.