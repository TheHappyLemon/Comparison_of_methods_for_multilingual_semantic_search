Irina Husjaka (ukraiņu: Ірина Степанівна Гусяк; dzimusi 1990. gada 30. aprīlī) ir ukraiņu brīvā stila cīkstone, 2019. gada Eiropas čempione. Irina Husjaka ar cīņas sportu sāka nodarboties 2001. gadā, vienpadsmit gadu vecumā. Panākumus viņa guva jau startējot kadetu un junioru sacensībās. 2006. gadā ieguva bronzas medaļu Eiropas kadetu čempionātā. 2007. gadā kļuva par šī čempionāta uzvarētāju. 2009. gadā izcīnīja sudraba medaļu pasaules junioru čempionātā. Gadu vēlāk bija trešā Eiropas junioru čempionātā. 2013. gada martā Eiropas čempionātā Tbilisi Irina pusfinālā zaudēja grieķietei Marijai Prevolaraki, pēc tam cīņā par trešo vietu pieveica polieti Katažinu Kravčiku un ieguva bronzas medaļu. 2013. gada pasaules čempionātā, kas septembrī notika Budapeštā, svara kategorijā līdz 55 kg Ukrainas sportiste ieguva dalītu 5. vietu, viņa pusfinālā zaudēja izcilajai Japānas sportistei Saori Jošidai, bet cīņā par bronzu arī Krievijas pārstāvei Valērijai Koblovai. 2019. gadā Irina Husjaka uzvarēja Eiropas čempionātā svara kategorijā līdz 55 kg. Viņa pārstāvēja Ļvivas sporta biedrību "Spartaks". Absolvējusi Ļvivas Valsts fiziskās kultūras koledžu un Ļvivas Valsts fiziskās kultūras universitāti. Strādā par brīvās cīņas treneri Ivana Piddubnija olimpiskajā koledžā. Kņazienes Olgas ordenis, 3. pakāpe (2013) Labākā 2012. gada oktobra Ļvivas apgabala sportiste. Labākā 2013. gada septembra Ļvivas apgabala sportiste. «Борчиня Ірина Гусяк – краща спортсменка Львівщини за підсумками вересня» (ukraiņu). Галичина спортивна. 2013. gada 9. oktobris. Arhivēts no oriģināla, laiks: 2021-12-06. Skatīts: 2022-03-30. Гусяк — чемпіонка Європи з боротьби (ukrainiski) «Указ Президента України Про відзначення державними нагородами України» (ukraiņu). Верховна Рада України. 25.07.2013. Skatīts: 2022-03-30. FILA profils (angliski)