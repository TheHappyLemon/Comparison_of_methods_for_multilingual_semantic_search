On and On and On (arī On & On & On) ir Zviedrijas popmūzikas grupas ABBA singls. Dziesmas autori ir Bjērns Ulveuss un Benni Andešons, bet vokālo sniegumu veido Angnētas Feltskūgas un Anni Fridas Lingstades balsis. Šī dziesma tika izdota 1980. gadā albuma Super Trouper sastāvā, kā arī kā singls piecās valstīs. Dziesma ir sacerēta doriskajā skaņkārtā. On and On and On sākotnēji sacerēšanas stadijā nosaukums bija ieplānots Esses vad det svänger när man spelar jazz (latviešu: Dievs visvarenais, kāds svings notiek, kad tu spēlē džezu). Ar šādu nosaukumu šo dziesmu sāka ierakstīt jau 1980. gada 12. februārī, bet vēlāk dziesmas nosaukums mainījās uz Til' the Night is Gone. Dziesma saglabāja šādu nosaukumu no 1980. gada 9. līdz 24. aprīlim, kad to pārdēvēja par On & On & On. Singls tika izdots tikai noteiktās teritorijās — Austrālijā un Japānā ar The Piper B-pusē, Argentīnā, Kanādā ar B-pusi Our Last Summer un ASV 12" formātā vienlaikus ar Super Trouper and Lay All Your Love on Me, ar kuriem tas ieguva 1. vietu Hot Dance Club Play singlu topā, kā arī izdots 7" formātā ASV. Singls tika veidots iedvesmojoties no The Beach Boys dziesmas Do It Again. On & On & On piedziedājuma fona vokālu izpildīja ABBA dalībnieks Benni Andešons. Turpretī The Beach Boys dalībnieks Maiks Lavs savā 1981. gada solo albumā izpildīja On and On and On kaverversiju. Albuma veidošanas laikā The Beach Boys tikās ar ABBA un novērtēja grupas centienus izmantot viņu singla vokālo sniegumu. Šī dziesma arī tika izmantota veidojot Slipping Through My Fingers Medley, kas tika izdots LP formātā Japānā. On and On and On tika izpildīts Show Express vācu televīzijas šovā. Neilgi pirms iecerētās šova filmēšanas Vācijā, tika saņemti sagūstīšanas draudi pret Bjērna un Angnētas bērniem, tāpēc uzstāšanās tika filmēta Stokholmā. Ja grupa būtu filmējusi Vācijā, tad viņiem būtu iespēja izpildīt arī citas dziesmas no jaunā albuma, ne tikai On and On and On, The Winner Takes it All un Super Trouper. Šis On & On & On izpildījums vēlāk tika pārraidīts arī Zviedrijas televīzijā šovā Bälinge byfest, kur pirms izpildījuma skatītājiem On and On and On "piesaka" Frīda, rādot dažādu smieklīgu mīmiku. 2004. gadā televīzijas šovā Diggiloo tika parādīts neliels fragments no šova mēģinājuma, kur tiek izpildīta šī dziesma, bet ir arī atrodami videomateriāli ar visu dziesmas mēģinājumu, bet melnbaltā krāsā. 2015. gada novembrī SVT publiskajā televīzijas arhīvā tika publicēta šova Bälinge byfest sērija, kurā ir redzams krāsains dziesmas izpildījuma mēģinājums augstā kvalitātē. Singls tika izpildīts arī "dzīvajā" Dick Cavett meets ABBA koncerta laikā. Viena no Dick Cavett meets ABBA koncerta pārraidēm beidzās ar šo dziesmu, bet cita — turpinājās, tāpēc pilnais singla izpildījuma video ir grūti atrodams. 1986. gadā Dick Cavett meets ABBA izpildījuma audio tika izdots ABBA Live albuma sastāvā, kā viens no trijiem bonusa skaņu celiņiem CD izdevumā. Pirmo reizi grupas darbības laikā dziesmas video tika veidots kā fotomontāža, kas mēģināja atainot dziesmas darbību izmantojot attēlus no ABBA koncerta Lasvegasā 1979. gadā, grupas ASV un Eiropas koncerttūres laikā. Daži kadri no šī video vēlāk tika izmantoti 1992. gada Dancing Queen atkalizdevuma video. Dziesmas video ir dzirdama On and On and On agrīnā versija, kura beigās ir vēl viens piedziedājums. 1993. gadā dziesma tika pagarināta, lai ABBA singlu un video apkopojumā More ABBA Gold On and On and On garums (3:40) būtu atbilstošs dziesmas video garumam (4:11), kurā šī pagarinājuma vietā ir agrīnās versijas piedziedājums: "Standing up is scary if you think you’re gonna fall Like a Humpty-Dumpty 'fraid of falling off your wall I say if you ever wanna know what’s going on Gotta keep on rocking baby, 'till the night is gone…" Šī dziesmas daļa netika izdota stereo formātā līdz 2011. gadam, kad šī dziesmas versija tika izdota albuma Super Trouper Deluxe Edition sastāvā. Singla Japānas izdevuma informācija On and On and On Kanādas izdevuma informācija On and On and On ASV izdevuma informācija, discogs.com On & On & On sākotnējie nosaukumi: Til' the Night is Gone On & On & On sākotnējie nosaukumi: Esses vad det svänger när man spelar jazz «Karls Magnuss Palms, albuma Super Trouper veidošanas informācija». Arhivēts no oriģināla, laiks: 2016. gada 5. martā. Skatīts: 2015. gada 28. martā. Dziesmas rediģijumu un ierakstu vēsture, abbaomnibus.net "Lay All Your Love on Me" 12" izdevuma informācija Maika Lava albuma Looking Back With Love dziesmu saraksts un 1981. gada izdevums Informācija par Slipping Through My Fingers Medley «Informācija par ABBA uzstāšanos 1980. gadā, šova Show Express laikā». Arhivēts no oriģināla, laiks: 2014. gada 31. decembrī. Skatīts: 2015. gada 17. februārī. Šova Diggloo mēģinājuma versija YouTube Rets, melnbalts On & On & On mēģinājuma ieraksts no Show Express YouTube SVT publiskais TV arhīvs[novecojusi saite] Dziesmas izpildījuma mēģinājums (no SVT publiskā TV arhīva) YouTube «Dick Cavett meets ABBA koncerta informācija». Arhivēts no oriģināla, laiks: 2012. gada 8. aprīlī. Skatīts: 2015. gada 17. februārī. Dika Kaveta koncerta versija, kura beidzas ar On and On and On YouTube Koncerta versija, kura beidzas ar Thank You for the Music YouTube Dick Cavett meets ABBA izpildījuma pilnais audio YouTube Nepilns On and On and On izpildījuma video YouTube ABBA Live albuma pilnā versija YouTube Albuma ABBA Live dziesmu saraksts Dancing Queen 1992. gada atkalizdevuma video klips YouTube Singla On and On and On oficiālais video klips YouTube «Dziesmas vārdi metrolyrics.com, bez papildu panta». Arhivēts no oriģināla, laiks: 2015. gada 21. martā. Skatīts: 2015. gada 22. februārī. On and On and On vārdi ar papildu pantiņu Singla pagarinātās versijas informācija Albuma Super Trouper atkalizdevumu dziesmu saraksti un piezīmes «ABBA singlu panākumi Austrālijā». Arhivēts no oriģināla, laiks: 2017. gada 10. martā. Skatīts: 2017. gada 29. septembrī. «ABBA panākumi Francijas singlu topā». Arhivēts no oriģināla, laiks: 2012. gada 29. martā. Skatīts: 2014. gada 23. maijā. «ABBA singlu panākumi ASV». Arhivēts no oriģināla, laiks: 2012. gada 29. februārī. Skatīts: 2010. gada 21. jūnijā. On & On & On panākumi Japānā