Vilkavišķi (lietuviešu: Vilkaviškis) ir pilsēta un pašvaldības centrs Lietuvas dienvidrietumos uz rietumiem no Marijampoles. Pilsēta izveidojusies divu upju — Saimenes un Vilkavas satekā. Pilsētas tiesības Vilkavišķiem 1670. gadā piešķīra Polijas karalis Jans II Kazimirs. Pēc Polijas dalīšanām Vilkavišķi iekļāvās Prūsijā, pēc Napoleona kariem — Krievijā. Vilkavišķos dzimusi lietuviešu aktrise Aiste Diržūte. Uz dienvidiem no pilsētas, Ožkabaļu ciemā dzimis lietuviešu atmodas darbinieks Jons Basanavičs (1851—1927), bet uz austrumiem no pilsētas — Paežeru ciemā dzimis Lietuvas valsts himnas „Tautiskā dziesma” autors Vincs Kudirka (1858—1899). Vikikrātuvē par šo tēmu ir pieejami multivides faili. Skatīt: Vilkavišķi. Pilsētu iedzīvotāju skaits gada sākumā; pārbaudes datums: 12 februāris 2023.