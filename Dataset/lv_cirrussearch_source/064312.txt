Kenya Airways Ltd., pazīstama kā Kenya Airways, ir Kenijas nacionālā lidsabiedrība. Dibināta 1977. gadā pēc lidsabiedrības East African Airways izformēšanas. Uzņēmuma galvenā mītne atrodas Kenijas galvaspilsētā Nairobi, bet galvenā bāze — Džomo Keniatas starptautiskajā lidostā. Līdz 1995. gadam aviokompānija piederēja Kenijas valstij. 1996. gadā tā tika privatizēta. 2022. gadā tā pieder Kenijas valstij (48,9 %), banku konsorcijam (38,1 %), lidsabiedrībai KLM (7,8 %), bet pārējās uzņēmuma daļas — citiem privātiem investoriem. Uzņēmuma akcijas tiek tirgotas Nairobi, Dāresalāmas un Ugandas biržās. Vikikrātuvē par šo tēmu ir pieejami multivides faili. Skatīt: Kenya Airways. Oficiālā tīmekļa vietne