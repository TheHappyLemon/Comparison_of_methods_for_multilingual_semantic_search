Hadīdža bint Huvailida (arābu: خديجة بنت خويلد, Ḫadīǧa bint Ḫuwaylid, dzimusi ap 555. gadu, mirusi 619. gada 22. novembrī) bija pravieša Muhameda pirmā sieva un viņa sekotāja. Viņa dāvāja Muhamedam 6 bērnus, 2 zēnus un 4 meitas. Pirmdzimtais zēns nomira vēl mazs būdams, bet otrs dēls nomira pusaudžu gados. Viena no meitām, Fātima, apprecējās ar pēdējo, ceturto Taisni vadīto kalifu Alī ibn Abū Tālibu. Hadīdža bija precējusies pirms tam arī ar Atikvu Ibn Aidhu Elmahzumi, kuram arī bija dzemdējusi vēl piecus bērnus, un ar Abū Halu Malaku Ibn Nabašu. Pēc Abū Halas Malaka nāves Hadīdža kļuva par turīgu atraitni. Viņa pie sevis pieņēma darbā 15 gadus jaunāko Muhamedu, kas vēlāk kļuva par viņas trešo vīru. Vikikrātuvē par šo tēmu ir pieejami multivides faili. Skatīt: Hadīdža bint Huvailida. Encyclopædia Britannica raksts (angliski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski)