Barbara Flerova-Bulhaka (poļu: Barbara Flerow-Bułhak; dzimšanas gads nav zināms — miršanas gads nav zināms) bija Polijas šahiste, 1937. gada Pasaules čempionāta šahā sievietēm dalībniece. Barbara Flerova-Bulhaka piedalījusies pirmajos divos Polijas sieviešu šaha čempionātos, kuros 1935. gadā ierindojusies 7. vietā, bet 1937. gadā izcīnījusi Polijas vicečempiones titulu (abi turnīri notikuši Varšavā). Tāpat viņa piedalījusies pirmajos Varšavas sieviešu šaha čempionātos, kuros 1936. gadā ieņēmusi 2. vietu, bet 1937. gadā dalījusi 1.-2. vietu kopā ar Regīnu Gerlecku. 1937. gadā Stokholmā piedalījusies Pasaules čempionāta šahā sievietēm, kurā dalījusi 17. - 20. vietu. Par tālāko Barbaras Flerovas-Bulhakas dzīvi trūkst informācijas. Autor Przemysław Jahr. «Mistrzostwa Polski Kobiet w Szachach 1935», 2016. gada 24. februāris. Autor Przemysław Jahr. «Mistrzostwa Polski Kobiet w Szachach 1937», 2016. gada 24. februāris. «Title Tournaments : World Chess Championship (women)».[novecojusi saite] Barbara Flerova-Bulhaka vietnē szachypolskie.pl