Igors Šadilovs (krievu: Игорь Щадилов; dzimis 1980. gada 7. jūnijā) ir bijušais krievu hokejists, aizsargs. Karjeras laikā aizvadījis 15 sezonas Krievijas Superlīgā un KHL, kļuvis par četrkārtēju Krievijas čempionu. Profesionālā spēlētāja karjeru Šadilovs uzsāka 1999. gadā, debitējot Krievijas Superlīgas kluba Maskavas "Dinamo" rindās, taču jau nākamajā sezonā izcīnot arī savu pirmo Krievijas čempiona titulu. No 2001. līdz 2003. gadam Igors spēlēja Čerepovecas "Severstal" sastāvā, taču tad atgriezās "Dinamo", 2005. gadā izcīnot savu otro Krievijas čempiona titulu. 2005. gada vasarā hokejists pievienojās Kazaņas "Ak Bars", kopā ar klubu uzvarot Krievijas Superlīgā. 2008. gadā, spēlējot Ufas "Salavat Julajev" rindās, Šadilovs kļuva par četrkārtējo Krievijas čempionu. No 2009. līdz 2011. gadam Šadilovs spēlēja Kazaņas "Ak Bars" rindās. 2011.-12. gada sezonā, spēlējot Maskavas "Dinamo" rindās, izcīnīja Gagarina kausu. 2013. gada vasarā līgums ar Šadilovu pagarināts netika, un aizsargs noslēdza profesionāļa karjeru. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)