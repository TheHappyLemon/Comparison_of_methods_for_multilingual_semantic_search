Tigrinja (ትግርኛ, tigriñā, izrunā: [tɨɡrɨɲa]), arī tigriņu valoda, ir afroaziātu valoda, kas pieder pie semītu valodu atzara. Tā ir Eritrejas valsts oficiālā valoda, kā arī atzīta minoritātes valoda Etiopijā, īpaši Tigrajas reģionā. Tigrinjas valodas pratēju skaits tiek lēsts ap 6,7 miljoniem. Valodu galvenokārt izmanto tigraji, no kuriem aptuveni 65% dzīvo Etiopijas ziemeļos (Tigrajas reģionā). Lielākā daļa no atlikušajiem 35% dzīvo Eritrejā. Tigrinja (kopā ar arābu valodu) bija viena no Eritrejas oficiālajām valodām tās īslaicīgās federācijas ar Etiopiju laikā. 1958. gadā pirms tās aneksijas tā tika aizstāta ar amharu valodu. Pēc tam, kad Eritreja 1991. gadā ieguva neatkarību, tigrinjas valoda saglabāja oficiālo statusu. Vikikrātuvē par šo tēmu ir pieejami multivides faili. Skatīt: Tigrinja. Encyclopædia Britannica raksts (angliski) Krievijas Lielās enciklopēdijas raksts (krieviski)