Jože Plečniks (Jože Plečnik, dzimis 1872. gada 23. janvārī Ļubļanā, miris 1957. gada 7. janvārī Ļubļanā) bija slovēņu arhitekts. No 1894. līdz 1897. gadam studēja Vīnē pie arhitekta Oto Vāgnera. Kopš 1911. gada darbojās Prāgā, bet kopš 1921. gada — dzimtajā Ļubļanā. Plečnika projektētās celtnes uzceltas Vīnē, Prāgā, Belgradā, bet īpaši daudz — Ļubļanā. Darbos negaidītā lietojumā un proporcijās izmantoti klasiskās arhitektūras elementi. XX gadsimta 70. un 80. gados Plečniks gandrīz tika aizmirsts, tomēr gadsimta beigās, saistībā ar postmodernisma attīstību, viņa darbi kļuva slaveni. Ir uzskats, ka Plečniks bijis viens no pirmajiem postmodernistiem arhitektūrā. Jože Plečniks attēlots uz Slovēnijas 500 tolāru naudaszīmes. Vikikrātuvē par šo tēmu ir pieejami multivides faili. Skatīt: Jože Plečniks. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Par Plečniku (angliski)