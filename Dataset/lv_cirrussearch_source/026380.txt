Jamalas Ņencu autonomais apvidus (krievu: Ямало-Ненецкий автономный округ, ņencu: Ямалы-Ненёцие автономной ӈокрук) ir viens no Krievijas Federācijas autonomajiem apvidiem. Tas ietilpst Tjumeņas apgabala sastāvā un atrodas šī apgabala ziemeļos. Jamalas Ņencu autonomais apvidus robežojas ar Arhangeļskas apgabala Ņencu autonomo apvidu un Komi republiku rietumos, tā paša Tjumeņas apgabala Hantu-mansu autonomo apvidu dienvidos un Krasnojarskas novadu austrumos. Apvidu šķērso dzelzceļa līnija Tjumeņa—Surguta—Urengoja un nepabeigtā Transpolārā dzelzceļa līnija. Pēc Sibīrijas hanistes iekarošanas 1595. gadā kazaki nodibināja Obdoras cietoksni (Обдорский острог) Obas labajā krastā. Pēc 1618. gada notika Obdorijas iedzīvotāju kristīšana, 1708. gadā to iekļāva Sibīrijas, 1782. gadā Toboļskas vietniecības, 1796. gadā Toboļskas guberņas, 1920. gadā Urālu apgabala sastāvā. 1930. gadā PSRS valdība izveidoja Jamalas Ņencu nacionālo apvidu, ko 1944. gadā iekļāva Tjumeņas apgabalā, 1977. gadā pārdēvēja par autonomo apvidu. 1991. gada 18. oktobrī Jamalas Ņencu apvidus pieņēma suverenitātes deklarāciju, bet 1992. gadā kļuva par Krievijas Federācijas subjektu Tjumeņas apgabala sastāvā. Saleharda Gubkinska Labitnangi Muravļenka Nadima Novijurengoja Nojabrjska Tarkosaļe Oba Taza Pura Vikikrātuvē par šo tēmu ir pieejami multivides faili. Skatīt: Jamalas Ņencu autonomais apvidus. Encyclopædia Britannica raksts (angliski) Krievijas Lielās enciklopēdijas raksts (krieviski)