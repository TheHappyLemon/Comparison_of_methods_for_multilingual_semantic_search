Turku pils (somu: Turun linna), vēsturiski Obu pils (zviedru: Åbo slott) ir viduslaiku pils Somijas pilsētā Turku pie Auras upes ietekas Šēru jūrā. No 13. līdz 17. gadsimtam Turku pils bija Somijas (toreiz Zviedrijas valsts sastāvdaļas) politiskās varas centrs. Turku pils, kopā ar Turku katedrāli ir senākās mūra ēkas Somijā. Pils sākta celt ap 1280. gadu. Pils ievērojami palašināta 16. gadsmtā, kad Somijas vietvaldis bija Zviedrijas karaļa Gustava I dēls Juhans III. No 17. gadsimta pils tika izmantota kā cietums un noliktava, bet 19. gadsimta beigās šeit tika ierīkots muzejs. Turpinājuma kara laikā, 1941. gada 25. jūnijā pils nodega padomju aviācijas uzlidojuma rezultātā. Pēc kara tā tika atjaunota. Turku pils 1941. gadā Vikikrātuvē par šo tēmu ir pieejami multivides faili. Skatīt: Turku pils. Oficiālā tīmekļa vietne