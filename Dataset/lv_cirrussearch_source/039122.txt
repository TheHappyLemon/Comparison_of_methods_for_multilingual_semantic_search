Prodrive F1 ir Formula 1 autosacīkšu komanda. Tai bija paredzēts sākt piedalīties ar 2008. gada sezonā, tomēr debijas gads ir vairākkārt atlikts. 2006. gada sākumā FIA paziņoja, ka 2008. gadā piedalīsies 12 komandas un uz brīvo vietu tiek pasludināts konkurss. Pieteicās 12 komandas, no kurām visas tā arī netika noskaidrotas. Neskaitot Deividu Ričardsu, savu projektu pieteica arī viņa priekštecis BAR komandas vadītāja amatā Kreigs Poloks, bijušais Jordan komandas priekšsēdētājs un īpašnieks Edijs Džordans, Direxiv (kuriem bija Žana Alezī atbalsts), Carlin Motorsport, kā arī vairākas GP2 komandas. 28. aprīlī oficiālā paziņojumā par konkursa uzvarētājiem tika atzīti Prodrive. Daži ziņu portāli vēstīja, ka komanda sadarbosies ar McLaren, lietos viņu šasiju un Mercedes dzinējus. Tādā gadījumā Prodrive būtu McLaren satelītkomanda, tāpat kā savulaik Honda un Aguri, kā arī Red Bull un Toro Rosso. Vairākos avotos parādījās informācija, ka tobrīdējie komandas testpiloti, Pedro de la Rosa un Gērijs Pafets, vismaz pirmajā sezonā brauks jaunajā komandā, tomēr 2007. gada 23. aprīlī Rons Deniss noliedza partnerattiecības ar Prodrive. 25. aprīlī Prodrive paziņoja, ka ir noslēguši līgumu ar titulsponsoru, taču tā nosaukums netika paziņots. Lai gan Prodrive ir nopirkuši Aston Martin, šis nosaukums netiks izmantots. 2007. gada novembrī tika ziņots, ka Prodrive vadība bija lūgusi FIA atļaut komandai piedalīties sākot ar sezonas vidū, tomēr tas netika atļauts. 2007. gada 22. novembrī tika paziņots, ka Prodrive savus plānus par debiju F1 ir atlikuši uz gadu. Gadu vēlāk tika baumots, ka Prodrive mēģinās nopirkt Honda F1 komandu un izveidot Prodrive F1 uz šīs komandas bāzes, tomēr baumas izrādījās nepatiesas. Prodrive nepiedalīsies 2009. gada Formula 1 sezonā. «2008 FIA Formula One World Championship Entry List Q & A With FIA President Max Mosley». FIA. 2006-04-28. Arhivēts no oriģināla, laiks: 2007-06-22. Skatīts: 2007-08-14. «Rumours about McLaren». Grand Prix.com. 2007-02-20. Skatīts: 2007-08-14. «Dennis: No McLaren/Prodrive deal yet». ITV-F1. 2007-04-23. Arhivēts no oriģināla, laiks: 2007-08-19. Skatīts: 2007-08-14. «Aston Martin 'on brink of sale'». BBC. 2007-03-09. Skatīts: 2007-08-14. Andrew Benson. «Aston Martin owner rules out F1». BBC, 2007-03-13. Skatīts: 2007-08-14. «F1-Live - Prodrive no-go for 2008». Arhivēts no oriģināla, laiks: 2008. gada 19. martā. Skatīts: 2009. gada 27. februārī. «Honda will help out buyer in '09». 2008-12-11. Arhivēts no oriģināla, laiks: 2009-02-07. Skatīts: 2014-03-21.