Džeimss van Rīmsdaiks (James van Riemsdyk; dzimis 1989. gada 4. maijā) ir amerikāņu hokejists, kreisās malas uzbrucējs. Pašlaik (2023) van Rīmsdaiks pārstāv Nacionālās hokeja līgas klubu Bostonas "Bruins". Profesionāļa karjeru van Rīmsdaiks uzsāka 2009.—10. gada sezonā, kuru hokejists aizvadīja NHL kluba Filadelfijas "Flyers" sastāvā. Jau savā pirmajā sezonā hokejists kopā ar klubu sasniedza Stenlija kausa finālu. 2012. gada vasarā uzbrucējs tika aizmainīts uz Toronto "Maple Leafs" vienību. 2013.—14. un 2014.—15. gada sezonās van Rīmsdaiks bija otrs rezultatīvākais "Maple Leafs" spēlētājs aiz Fila Kesela. 2016.—17. gada sezonu van Rīmsdaiks noslēdza ar 62 rezultativitātes punktiem, kas ir rezultatīvākā sezona viņa NHL karjerā. Arī šo sezonu viņš noslēdza kā otrs rezultatīvākais komandas spēlētājs aiz līgas labākā debitanta Ostona Metjūsa. 2018. gada vasarā van Rīmsdaiks atgriezās Filadelfijas "Flyers", noslēdzot ar komandu piecu gadu līgumu. Kā brīvais aģents van Rīmsdaiks otro reizi karjerā pameta "Flyers", 2023. gada 1. jūlijā parakstot līgumu uz vienu gadu par 1 miljonu ASV dolāru ar Bostonas Bruins. ASV hokeja izlases sastāvā spēlējis 2014. gada olimpisko spēļu turnīrā, kā arī 2011. gada Pasaules čempionātā. Junioru vecumā spēlējis 2009., 2008. un 2007. gada Pasaules čempionātos junioriem, 2007. gadā kopā ar izlasi izcīnot bronzas medaļas. https://www.nhl.com/bruins/news/bruins-announce-july-1-transactions-345166498 Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)