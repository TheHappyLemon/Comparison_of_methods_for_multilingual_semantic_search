Rasels Ira Krovs (angļu: Russell Ira Crowe; dzimis 1964. gada 7. aprīlī Velingtonā, Jaunzēlandē) ir Jaunzēlandē dzimis Austrālijas aktieris un mūziķis. Aktiera karjeru uzsāka 1980. gadu beigās ar lomām dažādos Austrālijas TV seriālos. 1990. gadu sākumā viņš kļuva populārs, pateicoties iegūtajai Australian Film Industry balvai labākā aktiera nominācijā par lomu filmā Romper Stomper. Desmitgades beigās R. Krovs sāka filmēties amerikāņu filmās. Par lomu 2000. gada filmā "Gladiators" viņš saņēma Amerikas Kinoakadēmijas balvu kategorijā "Labākais aktieris galvenajā lomā". Rasels Krovs ir Nacionālās regbija līgas kluba Dienvidsidnejas "Rabbitohs" līdzīpašnieks. «Russell Crowe - Biography». IMDb.com, Inc. Vikikrātuvē par šo tēmu ir pieejami multivides faili. Skatīt: Rasels Krovs. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) IMDb profils (angliski) AllMovie profils (angliski) Box Office Mojo profils (angliski) Rasels Krovs — vīrišķīgs, raupjš un „drusciņ nenormāls”, tvnet.lv