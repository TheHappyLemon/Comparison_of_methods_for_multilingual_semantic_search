PLI ir politisko partiju apvienība, kuru ar nosaukumu Attīstībai/Par! 2018. gada 20. aprīlī izveidoja partijas Kustība "Par!", "Latvijas Attīstībai" un "Izaugsme". Partiju apvienības 2018. gadā deklarētais mērķis bija veidot modernu un taisnīgu Latviju vienotā Eiropā un tajā iestājās vairāk nekā 1200 biedru. Pēc iekļūšanas 13. Saeimā un darbošanās Krišjāņa Kariņa valdībā 14. Saeimas vēlēšanās sekoja neveiksme un apvienība Saeimā neiekļuva. 2022. gada 25. novembrī partiju apvienības valde paziņoja par kopīgā darba noslēgumu, tomēr saglabājot formālu apvienības darbu, lai varētu saņemt valsts finansējumu, ko nodrošināja rezultāti vēlēšanās. 2023. gada 7. jūlijā politisko partiju apvienība "Attīstībai/Par!" mainīja nosaukumu uz abreviatūru PLI. "Attīstībai/Par!" manifestā partiju apvienība deklarēja, ka tās pamatvērtības raksturo pieci pīlāri: Cilvēks un cieņa, izceļot ikviena indivīda vērtību valstī, kas rūpējas par cilvēku veselību, izglītību un cieņpilnām vecumdienām. Brīvība un atbildība, pasvītrojot ikviena tiesības brīvi izdarīt savas izvēles un nest atbildību par paša pieņemtajiem lēmumiem. Taisnīgums un vienlīdzība, nodrošinot vienādas iespējas, attieksmi un vienlīdzību likuma priekšā. Saliedētība un daudzveidība, iestājoties par sabiedrības atbalstu vājākajiem, cieņu pret dažādo un visu tautību līdzpilsoņu iekļaušanu. Jaunrade un attīstība, veicinot uzņēmību, radošumu, inovatīvus risinājumus un uzsverot valsts un sabiedrības mainīšanos līdzi laikam. Apvienība "Attīstībai/Par!" 13. Saeimas vēlēšanu deputātu kandidātu sarakstu un programmu Centrālajā vēlēšanu komisijā iesniedza 2018. gada 1. augustā. Programmā apvienība norādījusi, ka tā plāno īstenot vairākas ieceres, tostarp ievērojami samazināt pacientu līdzmaksājumus un atcelt veselības aprūpes ierobežošanas likumu; palielināt minimālo algu un neapliekamo minimumu līdz 500 eiro mēnesī, kā arī kāpināt nodokļu ieņēmumus līdz 35% no IKP, ievērojami samazinot ēnu ekonomiku, paplašinot nodokļu bāzi, atceļot izņēmumus un padarot nodokļu sistēmu progresīvāku un caurspīdīgāku. Par Ministru prezidenta kandidātu apvienība "Attīstībai/Par!" izvirzīja Eiropas Parlamenta deputātu, apvienības Vidzemes vēlēšanu apgabala līderi Arti Pabriku. No apvienības "Attīstībai/Par!" 13. Saeimā tika ievēlēti 13 deputāti — Mārtiņš Bondars, Ilmārs Dūrītis, Marija Golubeva, Inese Ikstena, Artis Pabriks, Daniels Pavļuts, Artūrs Toms Plešs, Juris Pūce, Dace Rukšāne-Ščipčinska, Andris Skride, Mārtiņš Staķis, Vita Anda Tērauda, Inese Voika. Kamēr no apvienības "Attīstībai/Par!" ievēlētie deputāti pildīja ministra pienākumus, tikmēr deputātu mandātu saņēmuši arī Mārtiņš Šteins (2019. gada 31. janvārī uz laiku, kamēr ministra pienākumus pilda deputāts A. Pabriks, kurš ievēlēts Vidzemes vēlēšanu apgabalā), Dace Bluķe (no 2019. gada janvāra līdz 2020. gada novembrim, uz laiku, kamēr VARAM ministrs bija J. Pūce), Aigars Bikše (2020. gada 18.decembrī, nomainot A. T. Plešu uz vides aizsardzības un reģionālās attīstības ministra amata pildīšanas laiku). 14. Saeimas vēlēšanās apvienība "Attīstībai/Par!" izvirzīja divus Ministru prezidenta kandidātus Arti Pabriku un Mariju Golubevu. Apvienības starts nebija sekmīgs — tā saņēma nedaudz mazāk nekā 5% vēlētāju balsu, paliekot zem robežas, kas ļauj iekļūt parlamentā. Tādējādi 14. Saeimas vēlēšanās apvienība "Attīstībai/Par!" neieguva nevienu deputāta vietu. Drīz pēc vēlēšanām, 2022. gada 25. novembrī, apvienības valde paziņoja par kopīgā darba noslēgumu. 2020. gada Rīgas domes ārkārtas vēlēšanās apvienība startēja kopīgā sarakstā ar partiju "Progresīvie". Saraksts ieguva vislielāko vēlētāju atbalstu un 18 deputātu vietas, no kurām 7 pienācās AP! (no apvienību veidojošajām partijām vietas neieguva vien "Izaugsme"). Pārliecinošu vēlētāju atbalstu saņēma saraksta līderis Mārtiņš Staķis ("Kustība Par!"), kurš mēnesi vēlāk, 2. oktobrī tika ievēlēts par Rīgas domes priekšsēdētāju. 2022. gada 24. martā, protestējot pret Vides aizsardzības un reģionālās attīstības ministra Artūra Toma Pleša apturēto Rīgas teritorijas plānojumu, Rīgas domes priekšsēdētājs Mārtiņš Staķis no apvienības "Attīstībai/Par!" un partijas "Kustība Par!" izstājās. 2020. gada novembrī apvienību veidojošo partiju vadītāji paziņoja, ka 2021. gada pašvaldību vēlēšanās tās startēs atsevišķi, gan neizslēdzot citu kopīgu sarakstu veidošanu starp tām. Partijas solījumi uz 2018. gada Saeimas vēlēšanām. ievērojami samazināt pacientu līdzmaksājumus un atcelt veselības aprūpes ierobežošanas likumu palielināt minimālo algu un neapliekamo minimumu līdz 500 eiro mēnesī divkāršot medicīnas māsu algas desmit gados divkāršot vidējo pensiju noteikt ar nekustamā īpašuma nodokli neapliekamu minimumu likvidēt bērnunamus un dot iespēju ikvienam bērnam dzīvot ģimenē pilnveidot skolu tīklu, celt skolotāju meistarību un atalgojumu atvērt augstskolas profesoriem un zinātniekiem no visas pasaules reformēt un koncentrēt zinātnisko darbību, trīskāršot tās finansējumu divkāršot Valsts Kultūrkapitāla finansējumu samazināt pašvaldību skaitu vismaz trīs reizes novērtēt visu lēmumu iespējamo ietekmi uz nevienlīdzību un neatbalstīt tos, kuri to var padziļināt piešķirt Latvijas pilsonību visiem nepilngadīgajiem Latvijas nepilsoņu bērniem kāpināt nodokļu ieņēmumus līdz 35% no IKP , ievērojami samazinot ēnu ekonomiku , paplašinot nodokļu bāzi, atceļot izņēmumus un padarot nodokļu sistēmu progresīvāku un caurspīdīgāku Rīgas domes ārkārtas vēlēšanas 2020. gadā Attīstībai/Par! piedalījās partiju apvienībā ar Progresīvie. Tika solīts: investēt papildus vismaz 350 miljonus eiro ekonomikas “sildīšanā”, sociālajā drošībā un pilsētvides sakārtošanā brīvi pieejams dzeramais ūdens publiskās vietās vietas bērnudārzos visiem bērniem no pusotra gada vecuma velo infrastruktūras attīstīšana kopā ar valdību uzbūvēt Laikmetīgās mākslas muzeju Raidījums Aizliegtais paņēmiens. Operācija: Valsts miljoni partijām lsm.lv; 16. maijs, 2022 Kopā ar partiju "Progresīvie" 18 vietas. «Nodibināta apvienība “Attīstībai/Par!”, priekšvēlēšanu kampaņas starts 26.aprīlī». 2018-04-20. Arhivēts no oriģināla, laiks: 2021-04-18. Skatīts: 2018-08-28. «Apvienības “Attīstībai/Par!” manifests». Arhivēts no oriģināla, laiks: 2020-09-26. Skatīts: 2020-09-26. «Politisko partiju apvienības “Attīstībai/Par!” valdes paziņojums». attistibaipar.lv. “Attīstībai/ Par!” mainījusi nosaukumu uz PLI Klientu portfelis, 11.07.2023 «“Attīstībai/Par!” 4000 zīmju priekšvēlēšanu programma». Arhivēts no oriģināla, laiks: 2018-10-09. Skatīts: 2018-08-28. «“Attīstībai/Par!” kandidātu saraksts».[novecojusi saite] «“Attīstībai / Par!” premjerministra amata kandidāts Artis Pabriks: “Mēs ievedīsim politikā jaunu paaudzi”». Arhivēts no oriģināla, laiks: 2018-11-28. Skatīts: 2018-07-18. «Attīstībai/Par!». cvk.lv. «Šajā vētrainajā laikā apvienības AP! darbā notiek nopietnas pārmaiņas». Kustība Par!. 2020-11-24. Skatīts: 2020-11-24. «Attīstībai Par | Kontakti». Attīstībai Par. Arhivēts no oriģināla, laiks: 2021-04-18. Skatīts: 2021-04-01. «Programma Rīgas domes 2020. gada vēlēšanām - Latvijas attīstībai» (latviešu). Skatīts: 2021-04-01. rd2020.cvk.lv https://rd2020.cvk.lv/pub/kandidatu-saraksti/riga/atistibai-par-progresivie. Skatīts: 2021-04-01. Tukšs vai neesošs |title= Oficiālā mājaslapa Oficiālā Facebook lapa Oficiālais Twitter konts Oficiālais YouTube kanāls