Rodrigo Kalniņš, arī Rodrigs Kalniņš (1883—1940), bija latviešu aktieris. Dzimis 1883. gada 13. aprīlī Rīgā. Mācījās Rīgas reālskolā. Strādāja Rīgas dzelzceļu pārvaldē, darbojās Rīgas latviešu teātrī (1901—1904), vācu operetes trupā Apollo teātrī un Berlīnes Šillera teātrī (1905), tad atkal Rīgas latviešu teātrī. Pēc Rīgas Latviešu biedrības nama ugunsgrēka 1908. gadā pārgāja uz Jaunā Rīgas teātra trupu, vēlāk strādāja Interimteātrī. Pirmā pasaules kara laikā dzīvoja Vitebskā, tad Valkā (1917). Kopš Nacionālā teātra izveides bija viens no tā populārākajiem aktieriem (1919—1936). Pēdējos dzīves gados viņš bija Rīgas Jūrmalas teātra vadītājs. Miris 1940. gada 22. februārī pēc pāris gadu ilgas smagas slimošanas, kuras dēļ bijis spiests pamest teātri. Miris Rodrigs Kalniņš Jaunākās ziņas Nr. 44 (1940. gada 23. februārī)