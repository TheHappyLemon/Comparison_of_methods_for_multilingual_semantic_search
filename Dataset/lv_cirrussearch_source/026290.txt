Panama ir viegla cepure, kas pīta no sausām torkiljas (Carludovica palmata) auga lapām. Cēlusies no Ekvadoras, kur šo cepuru tradicionālajai pīšanas tehnoloģijai 2012. gadā piešķirts UNESCO Nemateriālā kultūras mantojuma statuss. Panamas parasti tiek izgatavotas gaišā krāsā un gaisu labi caurlaidošas, bieži tiek valkātas kopā ar vieglām vasaras drēbēm. Šāda tipa pītas cepures Ekvadorā tika izgatavotas jau 17. gadsimtā. 19. gadsimtā un 20. gadsimta sākumā tās, tāpat kā citas Ekvadorā ražotas preces, vispirms tika nogādātas Panamā un tikai no turienes pircējiem Ziemeļamerikā, Āzijā un Eiropā, no kurienes arī cēlies šī izstrādājuma nosaukums. Šāda tipa cepuru popularitāte strauji auga Kalifornijas zelta druža laikā, kad bieži vien ceļotāji tur nokļuva caur Panamu, kā arī Panamas kanāla būvniecības laikā, kur liela daļa strādnieku valkāja šādas cepures. «Traditional weaving of the Ecuadorian toquilla straw hat». UNESCO. Skatīts: 2014. gada 24. aprīlis. Vikikrātuvē par šo tēmu ir pieejami multivides faili. Skatīt: Panama.