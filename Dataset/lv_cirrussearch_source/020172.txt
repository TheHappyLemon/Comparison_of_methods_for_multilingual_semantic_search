Hou Jifaņa (ķīniešu: 侯逸凡, piņjiņs: Hou Yifan; dzimusi 1994. gada 27. februārī, Dzjansu, Ķīnā) ir Ķīnas starptautiskā lielmeistare šahā (GM, 2008). 13. Pasaules čempione šahā (2010—2012, 20.09.2013—05.04.2015, 14.03.2016—03.03.2017). Šahu sākusi spēlēt sešu gadu vecumā. 2003. gadā izcīnījusi pirmo panākumu starptautiskajā arēnā, uzvarot Pasaules čempionātā meitenēm līdz 10 gadu vecumam. Gadu vēlāk izcīnījusi Pasaules čempionāta bronzas medaļu tajā pašā vecuma kategorijā, tikai spēlējot zēnu turnīrā. Pēc šiem panākumiem ieguvusi šaha brīnumbērna slavu. 2006. gada Pasaules sieviešu čempionātā Jekaterinburgā (Krievija) pēc izslēgšanas sistēmas tikusi līdz 3. kārtai. Tajā pat gadā Erevānā izcīnījusi sudraba medaļu Pasaules junioru čempionātā U20 vecuma grupā. 2007. gadā 13 gadu vecumā uzvarējusi Ķīnas sieviešu šaha čempionātā, kļūstot par visjaunāko čempioni Ķīnas šaha vēsturē. 2008. gadā kļuvusi par Pasaules sieviešu šaha čempionāta sudraba medaļas īpašnieci, tikai finālā Stambulā zaudējot Aleksandrai Kosteņukai. Šai pat gadā, būdama 14 gadus 6 mēnešus un divas dienas veca, Hou Jifaņa kļuva par vīriešu lielmeistari, līdz ar to pārspējot indietei Humpi Koneru piederējušo rekordu starp meitenēm. Tomēr jau nākamajā Pasaules čempionātā, 2010. gadā Turcijā Hou Jifaņa izcīnīja uzvaru. Pēc šī panākuma viņa tika atzīta par Ķīnas gada labāko sportisti. 2011. gadā Hou Jifaņa sekmīgi aizstāvēja savu Pasaules čempiones titulu, uzvarot mačā Tirānā Humpi Koneru ar rezultātu 5½ : 2½ (+3 -0 =5). 2012. gadā Gibraltāra šaha festivālā vēsturiskā partijā uzvarējusi Judīti Polgāru, kas nepiedalās sieviešu turnīros un pēc reitinga ir spēcīgākā šahiste pasaulē. 2012. gadā Pasaules čempionātā Hantimansijskā (Krievija) zaudējusi jau II kārtā, līdz ar to atdodot savu Pasaules čempiones titulu Annai Ušeņinai. Ķīnas izlases sastāvā piecas reizes piedalījusies Pasaules šaha olimpiādēs un izcīnījusi zelta (2016), sudraba (2014) un 3 bronzas (2006, 2008, 2010) medaļas komandu vērtējumā, kā arī 2 sudraba (2014, 2016) medaļas individuālajā vērtējumā. Tāpat trīs reizes Ķīnas izlases sastāvā uzvarējusi Pasaules komandu šaha čempionātos (2007, 2009, 2011). 2013. gadā Hou Jifaņa pārliecinoši atguva Pasaules čempiones titulu, uzvarot mačā Ķīnas pilsētā Taidžou (Dzjansu) Annu Ušeņinu ar rezultātu 5½ : 1½ (+4 -0 =3). 2015. gada pavasarī atteicās piedalīties Pasaules sieviešu šaha čempionātā pēc izslēgšanas sistēmas Sočos un otru reizi zaudēja Pasaules čempiones titulu. Taču Hou Jifaņa kā FIDE Grand Prix 2013–14 uzvarētāja jau bija izcīnījusi tiesības uz maču par Pasaules čempiones nosaukumu ar Soču čempionāta uzvarētāju, kas sākotnēji bija paredzēts 2015. gada rudenī, taču dažādu iemeslu dēļ tika pārcelts uz 2016. gada pavasari. 2016. gada martā Ļvivā atkal atguva Pasaules čempiones titulu ar 6:3 (+3,=6,-0) uzvarot Mariju Muzičuku. 2017. gadā atteikusies piedalīties Pasaules šaha čempionātā sievietēm pēc izslēgšanas sistēmas Teherānā un trešo reizi zaudējusi savu Pasaules šaha čempiones nosaukumu. «World Youth Championships 2003: Girls Under 10». Arhivēts no oriģināla, laiks: 2013. gada 28. septembrī. Skatīts: 2013. gada 5. jūlijā. «World Youth Chess Championships 2004: Boys Under 10». Arhivēts no oriģināla, laiks: 2006. gada 24. maijā. Skatīts: 2006. gada 24. maijā. 2006 FIDE Knockout Matches World Girls Chess Championships 2006 Youngest Hou Yifan wins national chess title «Women's World Championship 2008». Arhivēts no oriģināla, laiks: 2008. gada 17. februārī. Skatīts: 2013. gada 5. jūlijā. «Yifan Hou ist Weltmeisterin». Arhivēts no oriģināla, laiks: 2012. gada 11. novembrī. Skatīts: 2013. gada 5. jūlijā. «Women's World Champion Hou Yifan - Sportsperson of the Year in China». Arhivēts no oriģināla, laiks: 2013. gada 1. oktobrī. Skatīts: 2013. gada 5. jūlijā. WWCC R08: Draw, Hou Yifan retains World Championship title Hou Yifan beats Judit Polgar in an historic encounter «2012 FIDE Knockout Matches». Arhivēts no oriģināla, laiks: 2019. gada 30. aprīlī. Skatīts: 2013. gada 5. jūlijā. «FIDE Women's World Championship Match 2013». Arhivēts no oriģināla, laiks: 2013. gada 23. septembrī. Skatīts: 2013. gada 20. septembrī. Sharjah 09: Ju Wenjun leads, Hou Yifan wins GP Women's WCh. G9: Hou Yifan wins and is champion Hou Jifaņa šahista profils vietnē fide.com Hou Jifaņa šahista profils vietnē chessgames.com Hou Jifaņa šahista profils vietnē 365chess.com Hou Jifaņa šahista profils vietnē chesstempo.com Hou Jifaņa šahista profils vietnē olimpbase.org (Pasaules šaha olimpiādes) Hou Jifaņa šahista profils vietnē olimpbase.org (Pasaules komandu šaha čempionāti)