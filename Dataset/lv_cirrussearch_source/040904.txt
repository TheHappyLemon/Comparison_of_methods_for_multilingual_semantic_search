Rožu rinda, rožveidīgo rinda (Rosales) ir augu rinda, kurā apvienotas 9 līdzīgas augu dzimtas. Pēc ģenētiskajiem pētījumiem rožu rindai vistuvākās ir dižskābaržu rinda un ķirbju rinda. Lielākās rožu rindas dzimtas pēc sugu skaita ir rožu dzimta un nātru dzimta. Rožu rindā ietilpst šādas dzimtas: eleagnu dzimta (Elaeagnaceae) gobu dzimta (Ulmaceae) kaņepju dzimta (Cannabaceae) nātru dzimta (Urticaceae) pabērzu dzimta (Rhamnaceae) rožu dzimta (Rosaceae) viltusolīvu dzimta (Barbeyaceae) zīdkoku dzimta (Moraceae) Dirachmaceae Agrāk rožu rindā ietilpa daudz vairāk dzimtu. Daļa no tām ir izdalītas atsevišķā rindā, piemēram, dažas dzimtas ir apvienotas zaķskābeņu rindā, savukārt citas ir pārceltas uz citu rindu, piemēram, piltuvziežu dzimta tagad ir asteru rindas dzimta. 2011. gadā publicēja rožu rindas augu DNS analīzes rezultātā iegūto kladifikāciju: