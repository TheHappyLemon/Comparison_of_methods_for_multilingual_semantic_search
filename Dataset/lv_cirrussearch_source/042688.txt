Hokenheimringa (vācu: Hockenheimring Baden-Württemberg) ir Formula 1 sacīkšu trase, kura atrodas Hokenheimā, Vācijā. Tā ir piedzīvojusi krasas izmaiņas savā vēsturē, sākotnēji tā bija Mercedes testēšanas autodroms un atgādināja trijstūri, tomēr vēlāk tā kļuva par ātru un garu trasi, līdz 2002. gadā Hokenheimringu pārbūvēja par īsāku trasi ar vairāk tribīnēm. Pārbūvēšana bija nepieciešama, jo trase bija 6,8 km gara, pārāk gara, lai negadījumā laikā ātrā palīdzība spētu ātri nonākt pie avārijas vietas. Vecā Hokenheimringas trase bija fanu un pilotu iecienīta trase. Tā bija ātrākā trase visā kalendārā, jo, ja neskaita stadiona sekciju, kurā atradās starta-finiša taisne, trasē bija tikai 3 līkumi. Hermans Tilke, kurš jau tobrīd bija atbildīgs par vairāku jauno trašu dizainu, veica pārbūvi. 2006. gadā Formula One Management vadītājs Bērnijs Eklstons paziņoja, ka turpmāk gadā būs tikai viena sacīkste Vācijā. 2007. gadā tā notika Nirburgringā, bet 2008. gadā Hokenheimā. F1 trašu saraksts Oficiālā mājaslapa (angliski), (vāciski)