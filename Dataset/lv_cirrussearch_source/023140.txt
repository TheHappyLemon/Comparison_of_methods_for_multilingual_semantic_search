2014. gada Giro d'Italia bija 97. reize, kad notika šīs sacensības. Tās sākās 9. maijā Belfāstā un noslēdzās 1. jūnijā Triestē. Sacensību distance šķērsoja gan Ziemeļīriju, gan Īriju. Neierasti, ka bija paredzētas trīs atpūtas dienas divu vietā un sacensības sākās piektdienā. Sacensību kopvērtējumā uzvarēja Movistar Team pārstāvis Nairo Kintana. Visas 18 UCI ProTeam komandas tika automātiski ielūgtas un tām bija obligāti jāpiedalās sacensībās. Kā 2013. gada Itālijas riteņbraukšanas kausa uzvarētāji 2013. gada oktobrī tika ielūgti Androni Giocattoli-Venezuela. 2014. gada janvārī trīs pārējās vietas tika noteiktas ar sociālo mediju palīdzību no astoņu UCI Professional Continental komandu saraksta. Šīs vietas vēlāk tika piešķirtas Bardiani-CSF, Colombia un Neri Sottoli komandām. 22 komandas, kuras piedalījās sacensībās bija: Par kopvērtējuma uzvaras favorītiem tika uzskatīti Nairo Kintana, Hoakims Rodrigess, Keidels Evanss, Rigoverto Urans. Citu favorītu vidū tika minēti Domeniko Pocovivo, Mikēle Skarponi, Denjels Mārtins, Ivans Baso, Rafals Majka un Pšemislavs Ņemecs. Sacensību posmi ir kategorizēti piecās kategorijās ar nosaukumiem no A līdz E. Posma kategorija nosaka iegūstamo punktu skaitu punktu klasifikācijā un maksimālo pieļaujamo laiku, kādā riteņbraucējiem ir jāpabeidz posms. A kategoriju piešķir līdzenumu posmiem, bet D augstāko kalnu posmiem. E kategorija tiek piešķirta individuālā starta posmiem.