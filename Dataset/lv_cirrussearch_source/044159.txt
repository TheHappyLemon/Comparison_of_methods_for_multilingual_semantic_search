Adžantas alas (marathu: अजिंठा लेणी) ir aptuveni 30 klintī izkaltas alas Aurangābādas apgabalā, Mahārāštras štatā, Indijā. Alās ir dažādi sienu gleznojumi un izkaltas skulptūras. Alu budisma svētnīcās esošie gleznojumi tiek uzskatīti par vieniem no Indijas senākajiem un labākajiem budisma glezniecības paraugiem, kas vēlāk arī ietekmēja Indijas mākslu. Alu gleznojumi un kalumi tiek datēti ar laikposmu starp 2. gadsimtu p.m.ē. un aptuveni m.ē. 480. gadu. Alas tika izkaltas divos posmos: hīnajāna (2.—1. gadsimts p.m.ē.) un mahājāna perioda alas (5. gadsimts). Alas tika pamestas pēc Elloras alu izkalšanas, 1819. gadā tīģeru medību laikā tās "atklāja" kāds britu virsnieks. Kopā ar Elloras alām šis ir nozīmīgs tūrisma objekts. 1983. gadā Adžantas alas tika iekļautas UNESCO Pasaules mantojuma sarakstā. Ajanta Caves, India: Brief Description, UNESCO World Heritage Site. Retrieved 27 October 2006. Aruna Ghose (redaktors). Indija. Ceļvedis. Rīga : Zvaigzne ABC, 2012. 479.—481.. lpp. ISBN 978-9934-0-2431-3. Vikikrātuvē par šo tēmu ir pieejami multivides faili. Skatīt: Adžantas alas. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski)