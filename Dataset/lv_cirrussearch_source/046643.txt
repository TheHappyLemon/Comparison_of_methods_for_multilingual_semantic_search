Andrāšs Šifs (ungāru: András Schiff, dzimis 1953. gada 21. decembrī) ir Ungārijā dzimis ebreju izcelsmes britu klasiskais pianists. Tiek uzskatīts par vienu no labākajiem L. van Bēthovena mūzikas interpretētājiem, kā arī plaši pazīstams kā V.A. Mocarta, J.S. Baha, F. Šūberta un R. Šūmaņa skaņdarbu izpildītājs. Dzimis ebreju ģimenē Budapeštā. Sācis nodarboties ar mūziku piecu gadu vecumā. 1974. gadā pabeidza Ferenca Lista Budapeštas mūzikas akadēmiju. 1979. gadā emigrēja no Ungārijas uz Austriju. Uzstājies ar pasaules labākajiem orķestriem un diriģentiem. Sniedz solokoncertus visā pasaulē un uzstājas kā diriģents. Šifa plašais repertuārs sevī ietver Baha, Bēthovena, Mocarta, Šūberta, Haidna, Skarlati, Bartoka, Šūmaņa, Debisī, Ravēla mūziku. Jean-Pierre Thiollet, 88 notes pour piano solo, "Solo nec plus ultra", Neva Editions, 2015, p.51. ISBN 978 2 3505 5192 0. Vikikrātuvē par šo tēmu ir pieejami multivides faili. Skatīt: Andrāšs Šifs.