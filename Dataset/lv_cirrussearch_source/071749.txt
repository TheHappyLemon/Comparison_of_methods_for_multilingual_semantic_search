Polijas trimdas valdība (poļu: Rząd RP na uchodźstwie) bija Polijas Republikas valdība, kas darbojās pēc Polijas augstākās vadības bēgšanas no Polijas 1939. gada septembrī vācu okupācijas laikā. Kara laikā un pirmajos pēckara gados Polijas trimdas valdība vadīja Polijas pagrīdes valsti, Polijas bruņotos spēkus Rietumos un poļu pagrīdi pašā Polijā (Armia Krajowa, Wolność i Niezawisłość). Valdības mītne bija secīgi Parīzē, Anžē un Londonā. Lai gan pēc Otrā pasaules kara Polijas trimdas valdība bija ierobežoti atzīta un bez reālas varas, tā turpināja pastāvēt līdz pat pēdējām komunistu valdīšanas dienām Polijā. Valdības darbība beidzās, kad Lehs Valensa tika ievēlēts un zvērināts par Polijas prezidentu un kad prezidents Rišards Kačorovskis nodeva viņam prezidenta regālijas. Vikikrātuvē par šo tēmu ir pieejami multivides faili. Skatīt: Polijas trimdas valdība.