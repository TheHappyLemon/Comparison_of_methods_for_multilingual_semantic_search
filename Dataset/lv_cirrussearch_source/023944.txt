Piemineklis, arī monuments (latīņu: monumentum), ir arhitektūras vai tēlniecības veidojums kaut kā, piemēram, cilvēka vai kāda vēsturiska notikuma, piemiņai. Pieminekļus parasti iedala arhitektūras, arheoloģiskajos, tēlniecības, vēstures un kultūras pieminekļos. Tie ir tikuši veidoti jau tūkstošus gadu senā pagātnē. Aizvēstures periodā ir veidoti dolmeni, tumuli un citas līdzīgas struktūras. Ēģiptes piramīdas, Grieķijas Partenons, Lielais Ķīnas mūris, Indijas Tadžmahāls un Lieldienu salu moai ir daži no pazīstamākajiem senajiem pieminekļiem. ASV Brīvības statuja un Francijas Eifeļa tornis ir vieni no mūsdienās populārākajiem pieminekļiem. Viens no Latvijas populārākajiem un ievērojamākajiem pieminekļiem ir Brīvības piemineklis. Pieminekļi bieži tiek izmantoti kādas pilsētas vai vietas izskata uzlabošanai. Ar terminu "piemineklis" plašākā nozīmē apzīmē objektu, kas veido valsts, tautas, cilvēces kultūras mantojuma daļu. Dabas piemineklis Vikikrātuvē par šo tēmu ir pieejami multivides faili. Skatīt: Piemineklis. Valsts kultūras pieminekļu aizsardzības inspekcija