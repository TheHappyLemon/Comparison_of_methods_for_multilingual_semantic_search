Salavats Julajevs (baškīru: Салауат Юлаев/Салауат Юлай улы — ‘Salavats Julaja dēls’; dzimis 1754. gada 16. jūnijā Ufas provincē, miris 1800. gada 26. septembrī Rogevīkā) ir baškīru nacionālais varonis, viens no Krievijas zemnieku kara vadītājiem, Jemeļjana Pugačova cīņubiedrs. Dzimis 1754. gadā Orenburgas guberņas Ufas provinces Šaitankudejas pagastā baškīru tarhana Julaja ģimenē. Viņa dzimtais ciems Tekeja tika nopostīts soda ekspedīcijas laikā. Viņa tēvs bija pagasta stārasts, bet pēc nelikumīgas dzimtas zemes atņemšanas rūpnīcas būvniecībai Salavats un viņa tēvs Julajs kopā ar Sterļitamakas baškīru korpusu, kurā viņi dienēja, 1773. gada novembrī pārgāja dumpinieku pusē. Salavatam tajā laikā bija 19 gadu. Pugačova sacelšanās laikā Salavats vadīja vairāk kā 12 nozīmīgas kaujas. Viņa vadībā tika ieņemtas Simas un Katavas rūpnīcas, aplenkts Čeļabinskas cietoksnis, viņš piedalījās Orenburgas aplenkumā. 1774. gadā 3. jūnijā Pogačovs piešķīra Salavatam brigadiera (ģenerāļa) pakāpi. Pēc Pugačova sagūstīšanas, neskatoties uz vairākkārtējiem aicinājumiem pārtraukt pretošanos, Salavats turpināja vadīt sacelšanos baškīru zemēs. Sagūstīts tā paša gada novembrī Karatau kalnos. Pēc ilgas izmeklēšanas 1775. gada 15. jūlijā Salavats un viņa tēvs Julajs tika sodīti ar miesas sodiem un nosūtīti katorgā uz Rogevīkas cietoksni (mūsdienu Paldiski Igaunijā). Palika ieslodzījumā 25 gadus un mira 1800. gada 26. septembrī. Salavata Julajeva vārdā nosaukta Salavatas pilsēta Baškortostānā, kā arī Ufas "Salavat Julajev" hokeja klubs, ielas vairākās Krievijas un Ukrainas pilsētās, iela un piemineklis Paldiskos Igaunijā. Nodibināts Salavata Julajeva ordenis, kas ir Baškortostānas valsts apbalvojums par sasniegumiem dažādās sabiedriskās, saimnieciskās un kultūras jomās. Салават Юлаев - национальный герой «Указ Президента РБ от 27.08.99 N УП-568 "ОБ УТВЕРЖДЕНИИ ИНСТРУКЦИЙ О ПОРЯДКЕ ПРЕДСТАВЛЕНИЯ К НАГРАЖДЕНИЮ ГОСУДАРСТВЕННЫМИ НАГРАДАМИ РЕСПУБЛИКИ БАШКОРТОСТАН"». Arhivēts no oriģināla, laiks: 2016. gada 5. martā. Skatīts: 2014. gada 30. decembrī. Vikikrātuvē par šo tēmu ir pieejami multivides faili. Skatīt: Salavats Julajevs. Krievijas Lielās enciklopēdijas raksts (krieviski)