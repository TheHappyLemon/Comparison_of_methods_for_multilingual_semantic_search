Kristus kristīšana (itāļu: Battesimo di Cristo) ir glezna, kas pabeigta ap 1475. gadu itāļu renesanses gleznotāja Andreas del Verrokjo studijā un tās radīšana tiek piedēvēta viņam un viņa skolniekam Leonardo da Vinči. Daži mākslas vēsturnieki izceļ arī citu Verrokjo darbnīcas locekļu ieguldījumu. Gleznā attēlota Kristus kristīšana, ko veic Jānis Kristītājs, kā tas pierakstīts Mateja, Marka un Lūkas evaņģēlijā. Pa kreisi esošais eņģelis pierakstos minēts kā jaunā Leonardo darbs, fakts, kas radījis tik daudz īpašu komentāru un mītu, ka gleznas vērtība kopumā un Verrokjo devums bieži tiek ignorēts. Mūsdienu kritiķi Leonardo piedēvē arī lielu daļu fona ainavas fonā un Kristus tēlu. Glezna atrodas Ufici galerijā Florencē. Andrea del Verrokjo bija tēlnieks, zeltkalis un gleznotājs, kam 15. gadsimta otrajā pusē piederēja liela un veiksmīga darbnīca Florencē. Viņa mācekļi un tuvi partneri bija gleznotāji Sandro Botičelli, Frančesko Botičīni, Lorenco di Kredi un Leonardo da Vinči. Pats Verrokjo nebija ražīgs gleznotājs un viņa rokai tiek piedēvētas pavisam nedaudz gleznas, viņa slavas pamatā galvenokārt bija skulptūras. Verrokjo gleznas raksturīgi Florences tā laika praksei bija tempera uz koka paneļa. Gleznošanas paņēmienu ar krāsu, ko iepriekš Itālijā izmantoja tikai tādiem izturīgiem priekšmetiem kā parādes vairogiem, Florencē ieviesa Holandes un flāmu gleznotāji un viņu ievestie darbi aptuveni šīs gleznas tapšanas laikā. Darba fons ir gleznots Monte San Martino uz Komo ezera, iespējams, gleznots Liernā. Gleznu "Kristus kristīšana", saskaņā ar Antonio Billi (1515), pasūtīja S. Salvi baznīca un vēlāk to pārvietoja uz Vallumbrosanas klosteri Santa Verdianā. 1810. gadā tā nonāca Akadēmijas galerijā, bet 1959. gadā Ufici. 16. gadsimtā glezna minēta Džordžo Vazāri grāmatā Slavenāko gleznotāju, tēlnieku un arhitektu dzīves apraksti gan Verrokjo, gan da Vinči biogrāfijā. http://cavallinitoveronese.co.uk/general/view_artist/45 Ilan Rachum, The Renaissance: an Illustrated Encyclopedia, 1979, ISBN 0-7064-0857-8 Angela Ottino della Chiesa, The Complete Paintings of Leonardo da Vinci, Penguin, (1967) ISBN 978-0-14-008649-2 David Alan Brown. Leonardo da Vinci: Origins of a Genius. New Haven : Yale University Press, 1998. Vikikrātuvē par šo tēmu ir pieejami multivides faili. Skatīt: Kristus kristīšana. Leonardo da Vinci: anatomical drawings from the Royal Library, Windsor Castle, izstādes katalogs, kurā ir informācija par Kristus kristīšanu (skatīt satura rādītāju)