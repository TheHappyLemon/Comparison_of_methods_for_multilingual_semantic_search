Broks Troters (angļu: Brock Trotter: dzimis 1987. gada 16. janvārī Brendonā, Kanādā) ir kanādiešu hokejists, centra uzbrucējs. Pašlaik (2017) pārstāv SM līgas vienību Oulu "Kärpät". Savas karjeras laikā aizvadījis divas spēles Nacionālajā hokeja līgā. 2010.—2011. gada sezonu aizvadīja KHL kluba Rīgas "Dinamo" sastāvā. Pēc vairākām NCAA čempionātā aizvadītām sezonām Troters profesionāļa karjeru sāka 2007.—08. gada sezonā AHL kluba Hamiltonas "Bulldogs" rindās. Turpmākajās sezonās viņš vairākkārt tika izsaukts uz NHL klubu Monreālas "Canadiens", taču debiju tā rindās piedzīvoja vienīgi 2010. gada 6. februārī. 2009.—10. gada sezona bija arī Trotera rezultatīvākā karjerā, 75 "Bulldogs" sastāvā aizvadītajās spēlēs atzīmējoties ar 77 rezultativitātes punktiem. 2010. gada 28. jūlijā Troters noslēdza divu gadu līgumu ar KHL klubu Rīgas "Dinamo", tā rindās nākamajā sezonā atzīmējoties ar 29 punktiem 46 spēlēs. 2011. gada 4. jūlijā uzbrucējs noslēdza viena gada līgumu ar "Canadiens", jauno sezonu sākot Hamiltonas "Bulldogs" rindās. Jau oktobrī viņš tika aizmainīts uz Fīniksas "Coyotes", sezonas turpinājumā spēlējot Portlendas "Pirates" rindās. 2012. gada martā "Pirates" hokejistu aizmainīja uz Sentdžonsas "IceCaps", kuras sastāvā Troters noslēdza sezonu. Pēc divām izlaistām sezonām 2014. gada jūnijā Troters uz pārbaudes laiku pievienojās KHL klubam Zagrebas "Medveščak". Tā rindās viņš spēlēja līdz decembra vidum, kad tika atlaists. Pāris dienas vēlāk hokejists atgriezās Rīgas "Dinamo", tās sastāvā noslēdzot sezonu. "Dinamo" rindas papildina kanādietis Troters «Rīgas 'Dinamo' oficiāli noslēdz līgumu ar Troteru». Arhivēts no oriģināla, laiks: 2010. gada 31. jūlijā. Skatīts: 2010. gada 29. jūlijā. Eliteprospects profils (angliski) The Internet Hockey Database profils (angliski)