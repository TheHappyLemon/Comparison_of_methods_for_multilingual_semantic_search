Kelsija Lī Bārbere (angļu: Kelsey-Lee Barber; dzimusi Robertsa (Roberts) 1991. gada 20. septembrī Dienvidāfrikā) ir Austrālijas vieglatlēte, startē šķēpa mešanas sacensībās. Viņa ir divkārtēja pasaules čempione un 2020. gada vasaras olimpisko spēļu bronzas medaļas ieguvēja. Uz Austrāliju ar ģimeni parcēlusies 2000. gadā. 2014. gada Nāciju Sadraudzības spēlēs izcīnījusi bronzas medaļu. Tās bija viņas pirmās augsta līmeņa starptautiskās sacensības. Pirmo reizi Pasaules čempionātā piedalījusies 2015. gadā Pekinā. Kvalifikācijā ieņēma 20. vietu un finālam nekvalificējās. Olimpiskajās spēlēs debitēja 2016. gadā ar 28. vietu kvalifikācijā. 2017. gada Pasaules čempionātā iekļuva finālā un ieņēma 10. vietu. 2018. gada Nāciju Sadraudzības spēlēs izcīnīja sudraba medaļu ar rezultātu 63,89 m. 2019. gada Okeānijas čempionātā uzvarēja ar 65,61 m tālu raidījumu. 2019. gada jūlijā Spitzen Leichtathletik sacensībās Lucernā sasniedza rezultātu 67,70 m, kas ir viņas personiskais rekords. 2019. gada Pasaules čempionātā Dohā izcīnīja zelta medaļu ar rezultātu 66,56 m. 2020. gada vasaras olimpiskajās spēlēs Tokijā ieguva bronzu. 2022. gada jūlijā Pasaules čempionātā Jūdžīnā izcīnīja savu otro zeltu ar rezultātu 66,91 m. «Australian javelin thrower Kelsey-Lee Roberts looking to make impact at 2015 world championships in Beijing». abc.net.au (angļu). 2015. gada 6. februāris. Skatīts: 2022. gada 23. jūlijā. Vikikrātuvē par šo tēmu ir pieejami multivides faili. Skatīt: Kelsija Lī Bārbere. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlētes profils (angliski) IAAF Dimanta līgas profils (angliski)