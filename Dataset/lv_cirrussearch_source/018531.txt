Viktorijas un Alberta muzejs (angļu: Victoria and Albert Museum) ir pasaulē lielākais dekoratīvi lietišķās mākslas muzejs. Tas atrodas Kensingtonā un Čelsijā, Londonā, Apvienotajā Karalistē. Muzejs tika dibināts 1852. gadā (tālaika nosaukums - Rūpniecības izstrādājumu muzejs), lai iedvesmotu dizaina mākslas studentus, bet 1899. gadā karaliene Viktorija muzeju pārdēvēja un veltīja prinča Alberta piemiņai. Muzeja kolekcijā atrodas vairāk nekā 4,5 miljoni objektu. Tas ir 51 tūkstoti m2 liels un tajā atrodas 145 galerijas. Muzejā atrodas darbi, kas tapuši vairāk nekā 5000 gadu laikā Eiropā, Ziemeļamerikā, Āzijā un Ziemeļāfrikā. Viktorijas un Alberta muzeja 11 km garās galerijas ir izvietotas sešos līmeņos. Pamatstāvā jeb pirmajā līmenī atrodas Āzijas un islāma mākslas galerijas, kā arī Tērpu zāle, Skulptūru zāles un Eiropas viduslaiku un renesanses mākslas ekspozīcijas. Britu galerijas atrodas otrajā un ceturtajā līmenī. Trešajā līmenī atrodas 20. gadsimta galerijas, kā arī sudraba izstrādājumi, metālkalumi, ieroči un dārglietas; te ir izvietotas arī tekstilijas. Stikla un keramikas ekspozīcijas atrodas augšējos (ceturtajā un sestajā) līmeņos. Henrija Kola spārnā atrodas Gravīru zāle, Mācību centrs un RIBA (Karaliskā Britu arhitektu institūta) zīmējumu un manuskriptu kolekcija. 2009. gadā to apmeklēja vairāk gandrīz 2,27 miljoni cilvēku, tādējādi tas bija devītais apmeklētākais muzejs visā valstī. «Visits made in 2009 to visitor attractions in membership with alva». Association of Leading Visitor Attractions. Arhivēts no oriģināla, laiks: 2010. gada 31. oktobrī. Skatīts: 2010. gada 21. maijs. «FuturePlan — Victoria and Albert Museum». vam.ac.uk. 2011-05-06. Skatīts: 2011-05-12. Vikikrātuvē par šo tēmu ir pieejami multivides faili. Skatīt: Viktorijas un Alberta muzejs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Oficiālā tīmekļa vietne