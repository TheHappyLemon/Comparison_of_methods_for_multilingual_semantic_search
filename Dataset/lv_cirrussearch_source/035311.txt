Sēkas grāfs Pāls Jānošs Ede Teleki (ungāru: Széki gróf Teleki Pál János Ede; dzimis 1879. gada 1. novembrī, miris 1941. gada 3. aprīlī) bija ungāru politiķis, ģeogrāfs un skautu kustības vadītājs. Ungārijas premjerministrs no 1920. līdz 1921. gadam un otrreiz no 1939. līdz 1941. gadam. Pretrunīgi vērtēts kā politiķis, jo vienlaicīgi centās gan saglabāt valsts neatkarību grūtos apstākļos, gan ieviesa antisemītisku likumdošanu. Dzimis politiķa ģimenē. Kā Ungārijas pārstāvis piedalījās 1919. gada Parīzes miera konferencē. No 1920. gada - Ungārijas ārlietu ministrs un valsts premjerministrs. No 1921. līdz 1938. gadam - Budapeštas universitātes profesors. Pildot premjerministra pienākumus otrreiz, centās nosargāt valsts neitralitāti Otrā pasaules kara laikā. Izdarīja pašnāvību, kad Ungārija bija spiesta iesaistīties karā pret Dienvidslāviju. Vikikrātuvē par šo tēmu ir pieejami multivides faili. Skatīt: Pāls Teleki.