Radoslavs Vojtašeks (poļu: Radosław Wojtaszek; dzimis 1987. gada 13. janvārī Elblongā) ir Polijas starptautiskais lielmeistars šahā (2005). 2004. gadā uzvarējis Eiropas un Pasaules junioru šaha čempionātos U18 vecuma grupās. Piecas reizes uzvarējis Polijas šaha čempionātos (2005, 2014, 2016, 2021, 2022) un divas reizes (2009, 2023) šajā turnīrā bijis otrais. Daudzu starptautisko šaha turnīru laureāts, tajā skaitā uzvarējis Krakovas turnīrā Cracovia Open (2004), Salonikos (2006, kopā ar Peteru Heini Nīlsenu), Ļubļinas lielmeistaru turnīrā (2009), Migela Naidorfa memoriālā Varšavā (2009), Stokholmas Rilton Cup (2010), Vroclavas turnīrā Polonia Open (2010), Cīrihes Ziemassvētku turnīrā (2013). 2008. gada decembrī uzvarējis Eiropas čempionātā ātrajā šahā. 2018. gada martā Batumi izcīnījis 2. vietu Eiropas individuālajā šaha čempionātā. 2021. gada janvārī palicis 12. vietā Veikanzē (Nīderlande) vadošo lielmeistaru šaha turnīrā. 2021. gada maijā Bidgoščā uzvarējis Polijas šaha čempionātā. 2013. gadā Čehijas kluba G-Team Nový Bor sastāvā uzvarējis Eiropas šaha klubu kausa izcīņā. 2021. gada novembrī Rīgā ierindojies 59. vietā 2021. gada "FIDE Chess.com Grand Swiss" turnīrā. 2023. gada novembrī Daglasā ierindojies 19. vietā "FIDE Grand Swiss" turnīrā. Pārstāvējis Polijas komandu lielākajos komandu šaha turnīros: Pasaules šaha olimpiādēs piedalījies 6 reizes (2006-2016); Eiropas komandu šaha čempionātos piedalījies 5 reizes (2005-2011, 2015). Pasaules komandu šaha čempionātā piedalījies 2017. gadā un komandu vērtējumā izcīnījis bronzas medaļu. Par panākumiem turnīros FIDE 2003. gadā Vojtašekam piešķīrusi starptautiskā meistara (IM), bet 2005. gadā - starptautiskā lielmeistara (GM) nosaukumu. Bijis Višvanatana Ananda sekundants mačos par Pasaules šaha čempiona nosaukumu (2008—2014). 2015. gada jūlijā apprecējies ar Krievijas šaha lielmeistaru Alinu Kašlinsku. Mistrzostwa Polski Mężczyzn w Szachach 2023 «Wyniki końcowe - runda 13». Arhivēts no oriģināla, laiks: 2018. gada 3. oktobrī. Skatīts: 2021. gada 25. martā. European Individual Chess Championship 2018 Tata Steel Chess Tournament 2021 LOTTO Indywidualne Mistrzostwa Polski w Szachach - ChessManager OlimpBase :: 29th European Chess Club Cup, Rhodes 2013, G-Team Nový Bor 2021 FIDE Chess.com Grand Swiss 2023 FIDE Grand Swiss «OlimpBase :: Men's Chess Olympiads :: Radosław Wojtaszek». Arhivēts no oriģināla, laiks: 2021. gada 26. jūlijā. Skatīts: 2017. gada 7. februārī. OlimpBase :: European Men's Team Chess Championship :: Radosław Wojtaszek «Another Chess Family Will Be Born Today in Moscow». Arhivēts no oriģināla, laiks: 2015. gada 11. jūlijā. Skatīts: 2017. gada 7. februārī. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)