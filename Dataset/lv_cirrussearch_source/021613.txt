Autoceļš 1 ir viens no galvenajiem Polijas autoceļiem. Tas ir 419,9 kilometrus garš un savieno Gdaņsku valsts ziemeļos ar Cešinu valsts dienvidos pie robežas ar Čehiju. Autoceļš 1 ir arī daļa no starptautiskā E-ceļu tīkla, autoceļa E75 un E462, un ved cauri četrām Polijas vojevodistēm: Pomožes, Kujāvijas-Pomožes, Lodzas un Silēzijas vojevodistei. Ziemeļu galā autoceļš sākas netālu no Rusocinas, šķērsojumā ar zemākās klases automaģistrāli S6, bet dienvidu galā tas beidzas Cešinas pilsētā, kur autoceļš pāriet Čehijas teritorijā. Vairākos posmos autoceļu dublē Automaģistrāle A1, vai arī dažās vietās tas pilnībā saplūst ar A1 automaģistrāli. Vietās, kur autoceļš dublē A1, to sauc par Autoceļu 91. Laika gaitā ir plānots pilnībā aizstāt Autoceļu 1 ar Automaģistrāli A1. Posmā Pjotrkova Tribunalska-Podvarpa autoceļš kļūst par tā saukto Gierkówki, automaģistrāli, kas izbūvēta septiņdesmitajos gados. Beigu posmā pie Katovices A1 maina savu maršrutu, un ieiet Čehijas teritorijā pie Gorzizkas. Posmā no Katovices līdz Čehijai Autoceļu 1 dublē zemākās klases Automaģistrāle S1. Autoceļš četros posmos šķērso Vislas upi (Helmno, Toruņā, Čehovice-Dzedzicē un Skočovā). Toruņa (10, 80, 91 un S10) Vloclaveka (62) Kovala (apvedceļš, 91) Kutno (apvedceļš, 60 un 92) Strikova (apvedceļš, 14 un A2) Lodza (14, 72 un 91) Tušina Pjotrkova Tribunalska (apvedceļs, 91, S8 un 8) Kameņska (apvedceļš) Radomsko (apvedceļš, 42) Čenstohova (91, 46 un 43) Kozeglovi (apvedceļš) Seveža (78 un 86) Dombrova Gurņiča (apvedceļš, 94) Sosnoveca (apvedceļš) Javožno (apvedceļš) Mislovice (apvedceļš, A4) Tihi (86 un 44) Kobjora (apvedceļš) Pščina Gočalkovicezdroja Čehovice-Dzedzice Belsko-Bjala (apvedceļš, 69 un 52) Skočova (apvedceļš, 81) Cešina (apvedceļš) Automaģistrāle A1 Automaģistrāle S1 Autoceļš 91 Eiropas autoceļš E75 Gierkówka E-75 do Graniczna/E-75 - Mapy Google[novecojusi saite]