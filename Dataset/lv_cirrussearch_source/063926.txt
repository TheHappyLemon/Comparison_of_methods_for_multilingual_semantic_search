Metālapstrāde ir metālu formēšanas un pārveidošanas process, kura rezultātā tiek izgatavotas noderīgas detaļas, priekšmeti un liela mēroga konstrukcijas. Metālapstrāde ir viena no apstrādes rūpniecības apakškategorijām. Metālapstrāde aptver plašu un daudzveidīgu prasmju un rīku klāstu jebkura mēroga objektu ražošanai — sākot no precīzām dzinēju daļām un smalkām rotaslietām, līdz pat milzīgiem kuģiem, ēkām un tiltiem. Ir izstrādāti simtiem specializētu metālapstrādes procesu, taču tos var iedalīt piecās plašās grupās: velmēšana, ekstrūzija, vilkšana, kalšana un lokšņu metāla formēšana. «metallurgy - Metalworking | Britannica». www.britannica.com (angļu). Skatīts: 2022-10-14.