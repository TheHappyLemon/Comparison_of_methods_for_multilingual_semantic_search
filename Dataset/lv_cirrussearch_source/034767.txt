Jurijs Balašovs (krievu: Юрий Сергеевич Балашов; dzimis 1949. gada 12. martā Šadrinskā) ir Krievijas starptautiskais lielmeistars šahā (1973). 1960. gadu beigās un 1970. gadu sākumā bijis viens no talantīgākajiem PSRS jaunajiem šahistiem. Piecpadsmit gadu vecumā kļuvis par jaunāko PSRS sporta meistaru šahā. 1967. gadā Rīgā uzvarējis starptautiskajā jauniešu šaha turnīrā. 1970. gadā bijis pirmais Maskavas pilsētas šaha čempionātā. 1977. gadā Klaipēdā uzvarējis Lietuvas atklātajā šaha čempionātā. Vairākkārt piedalījies PSRS šaha čempionāta finālos, kur labākos rezultātus sasniedzis 1970. gadā Rīgā, kad ieņēmis 4. vietu, un 1976. gadā Maskavā, kad bijis otrais aiz toreizējā Pasaules šaha čempiona Anatolija Karpova. Daudzu starptautisko šaha turnīru laureāts: 1973. gadā dalījis 3.-6. vietu Tallinā, 1977. gadā dalījis 1.-4. vietu Lonpainā (ASV), 1980. gadā bijis otrais Mihaila Čigorina memoriālā Sočos, 1985. gadā dalījis 3.-4. vietu Jūrmalā, 1986. gadā uzvarējis Minskā. Maskavas komandas sastāvā trīs reizes uzvarējis PSRS komandu šaha čempionātos (1969, 1972, 1983). Par panākumiem turnīros FIDE Balašovam 1970. gadā piešķīra starptautiskā meistara (IM) nosaukumu, bet 1973. gadā - starptautiskā lielmeistara (GM) nosaukumu. Četras reizes piedalījies Pasaules šaha čempiona nosaukuma izcīņas cikla starpzonu turnīros: 1976. gadā ieņēmis 9. vietu, 1979. gadā bijis 7. vietā, 1982. gadā atkal ieņēmis 9. vietu, bet 1985. gadā izstājies pēc 11. kārtas un palicis pēdējā vietā. Pārstāvējis PSRS komandu lielākajos komandu šaha turnīros: Pasaules šaha olimpiādē piedalījies 1980. gadā un gan komandu, gan individuālajā vērtējumā izcīnījis zelta medaļas; Eiropas komandu šaha čempionātos piedalījies 4 reizes (1970-1980). Komandu vērtējumā izcīnījis 4 zelta (1970, 1973, 1977, 1980) medaļas, bet individuālajā vērtējumā izcīnījis 2 zelta (1973, 1977) un 2 sudraba (1970, 1980) medaļas; Pasaules studentu šaha čempionātā piedalījies 3 reizes (1971-1974). Komandu vērtējumā visas reizes izcīnījis zelta medaļas, bet individuālajā vērtējumā izcīnījis zelta (1971) medaļu. 1972. gadā beidzis Valsts Centrālo fiziskās kultūras institūtu Maskavā. 1981. gadā bijis Anatolija Karpova sekundants mačā par Pasaules šaha čempiona nosaukumu pret Viktoru Korčnoju, bet 1992. gadā bijis Borisa Spaska sekundants atkārtotā mačā pret Robertu Fišeru. 2014. gadā izcīnījis sudraba medaļu Pasaules senioru šaha čempionātā vecuma grupā virs 65 gadiem. International Tournament(juniors) - Riga 21.5-6.6.1967 Championship of Moscow - 12.4-6.5.1970 Championship of Lithuania - Klaipeda 5-28.8.1977 USSR Championship (1970) USSR Championship (1976) Tallinn (1973) Lone Pine (1977) Memorial M.Chigorin Sochi 3-25.9.1980 International Tournament Jurmala August-September 1985 International Tournament Minsk 1986 OlimpBase :: Soviet Team Chess Championship :: Yury Balashov 1976 Manila Interzonal Tournament 1979 Rio de Janeiro Interzonal Tournament 1982 Toluca Interzonal Tournament 1985 Taxco Interzonal Tournament OlimpBase :: Men's Chess Olympiads :: Yury Balashov OlimpBase :: European Men's Team Chess Championship :: Yury Balashov OlimpBase :: World Student Team Chess Championship :: Yury Balashov 24th World Senior Chess Championship Senior 65+ Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)