Albī (franču: Albi) ir pilsēta Francijas dienvidos, Oksitānijas reģionā. Pilsēta atrodas pie Tarnas upes, 85 kilometrus uz ziemeļiemaustrumiem no Tulūzas. Pilsētas platība ir 44,26 km2, un 2019. gadā pilsētas teritorijā dzīvoja 48 902 iedzīvotāji Albī ir saglabājusi savu bagāto arhitektūras mantojumu jau vairāku gadsimtu garumā. Bieži tiek veikti restaurācijas darbi vecajām ēkām, lai uzlabotu to izskatu un saglabātu arhitektūras mantojumu nākamajām paaudzēm. 2010. gadā teritoriju ap katedrāli, kura ir celta 13. gadsimtā dienvid gotikas stilā, veco pilsētas tiltu, Sant Salvi ceturksni un ceturkšņa baznīcu iekļāva UNESCO pasaules mantojuma sarakstā. Tie visi ir būvēti vienotā stilā, to izskats nav mainijies jau vairākus gadsimtus no viduslaikiem līdz mūsdienām. Pilsētā ir nedaudz mazāk par 50 000 iedzīvotāju, pilsētas aglomerācijas iedzīvotāju skaits sasniedz 80 000. Albī atrodas 80 kilometru attālumā uz ziemeļaustrumiem no Tulūzas. Cauri Albī tek Tarnas upe. Jau romiešu laikos pie Tarnas upes tika dibināta pilsēta — Civitas Albiensium. 843. gadā par pilsētas pārvaldnieku kļuva Kārlis Plikgalvis. Albī pilsētā viduslaikos izplatītījās ķecerība, vietējā kataru grupa ir iegājusi vēsturē ar nosaukumu "Albiģieši". Albiģiešu karos 1209-1229 pilsēta tika gandrīz pilnībā iznīcināta. 1678. gadā pilsēta kļuva par Ercbīskapa sēdekli, bet kopš 1790. gada tā ir Tarnas departamenta prefektūra. Albī ir dzimuši vai dzīvojuši: Anrī de Tulūzs-Lotreks (franču: Henri Marie Raymond de Toulouse-Lautrec-Monfa; 1864–1901), franču gleznotājs, estampētājs, zīmētājs un ilustrators "Répertoire national des élus: les maires" (in French) Q124036546.