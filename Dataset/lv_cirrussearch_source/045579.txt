"Biedrs bērns" (igauņu: Seltsimees laps) ir 2018. gadā izdota igauņu režisores Monikas Sīmetsas spēlfilma, kas balstīta uz populārās igauņu rakstnieces Lēlo Tunglas autobiogrāfiskajiem romāniem "Biedrs bērns un lielie cilvēki" (Seltsimees laps ja suured inimesed) un "Samts un zāģu skaidas jeb Biedrs bērns un vēstules" (Samet ja saepuru ehk Seltsimees laps ja kirjatähed). Pirmā no šīm grāmatām iznāca Igaunijā 2008. gadā, bet latviešu valodā Guntara Godiņa tulkojumā 2018. gadā. "Biedrs bērns" ir Monikas Sīmetsas pirmā pilnmetrāžas filma, tā tapusi par godu Igaunijas Republikas 100. dzimšanas dienai. Filma stāsta par lauku skolotājas meitu Lēlo, 6 gadus vecu meiteni, kuras māti padomju vara deportē uz Sibīriju. Filma tiek demonstrēta igauņu valodā ar angļu un krievu valodas subtitriem. Helena Marija Reisnere – Lēlo Tambets Tuisks – Lēlo tēvs Felikss Eva Kolditsa – Lēlo māte Helmesa Līna Vahtrika – tante Anne Lembits Petersons – Lēlo vectēvs Roberts Marija Klenskaja – Lēlo vecāmāte Minna Katarīna Jūlja Auga – skolas direktore Ludmilla Marija Avdjuško – Makajeva Indreks Tālmā – onkulis Arturs Mārja Jakobsone – tante Lilija un citi aktieri. Filmas operators ir Reins Kotovs, mākslinieks – Jāgups Romets, tērpu māksliniece – Kristīna Ago, grima māksliniece – Tīna Lēsika, montāžas režisors – Tambets Tasuja, skaņu režisors – Matiss Reiss, komponists – Tenu Kervitss. Filmas producente ir Rīna Sildosa. 2018, Busanas kinofestivālā (Dienvidkorejā) – skatītāju balva; 2018, Vaterlo vēsturisko filmu festivālā (Beļģijā) – labākā filma, kritiķu mīļākā filma, balva jaunajam aktierim. «Biedrs bērns». www.janisroze.lv (latviešu). Skatīts: 2018-10-27. «Igauņu Simtgades filma “Biedrs bērns” Rīgas kinorepertuārā | Nacionālais Kino centrs». Nacionālais Kino centrs (en-US). 2018-10-26. Skatīts: 2018-10-27. «Simtgades filma, kas vieno igauņu tautu». LA.lv (lv-LV). Skatīts: 2018-10-27. «Latvijas kinoteātros sāk rādīt Igaunijas populāro kinofilmu «Biedrs bērns»» (latviešu). Skatīts: 2018-10-27. «"Seltsimees laps" noppis Busani filmifestivalil võimsa auhinna». Kinoveeb. 1539440728. Skatīts: 2018-10-27.[novecojusi saite] «"Seltsimees laps" pälvis Belgia filmifestivalil peaauhinna». Eesti Päevaleht. 1540192348. Skatīts: 2018-10-27. Seltsimees laps