Dmitrijs Meļeško (baltkrievu: Дзмітрый Віктаравіч Мялешка, krievu: Дмитрий Мелешко; dzimis 1982. gada 8. novembrī) ir baltkrievu hokejists, malējais uzbrucējs, Baltkrievijas hokeja izlases dalībnieks. Pašlaik (2017) Meļeško spēlē Baltkrievijas Ekstralīgas kluba Minskas "Yunost" sastāvā. Profesionāļa karjeru Meļeško uzsāka 2000.—01. gada sezonā, kad aizvadīja desmit spēles Austrumeiropas hokeja līgas klubā Minskas "Yunost". Nākamās četras sezonas hokejists aizvadīja Minskas "Keramin" sastāvā, taču tad pievienojās Krievijas Superlīgas komandai Ufas "Salavat Julajev". Ufā hokejists aizvadīja divas sezonas, taču tad pievienojās Maskavas "Spartak" rindām. 2008.—09. gada sezonu uzbrucējs uzsāka Novosibirskas "Sibirj" rindās, taču sezonas gaitā pievienojās Minskas "Dinamo". Baltkrievijas hokeja izlases rindās Meļeško spēlējis 2010. gada olimpisko spēļu turnīrā, kā arī astoņos Pasaules čempionātos. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)