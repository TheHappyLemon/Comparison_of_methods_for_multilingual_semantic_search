Šebekina (krievu: Шебекино) ir apgabala pakļautības pilsēta Krievijā, Belgorodas apgabalā, Šebekinas rajona centrs. Izvietojusies apgabala dienvidos Ņežegoļas upes krastos 32 km no apgabala centra Belgorodas un 7 km no Ukrainas robežas. Dibināta 1713. gadā kā Šibekinas sloboda (nosaukta pēc pirmā zemes īpašnieka apakšpulkveža Ivana Šibeko). 19. gadsimtā sloboda kļuva par pagasta centru. 1836. gadā Šibekinu nopirka ģenerālleitnants Aleksejs Rebinders un slobodā sāka attīstīties cukura un ķieģeļu ražošana. 20. gadsimta sākumā Šebekinas cukura rūpnīca bija lielākā Krievijā. 1928. gadā Šebekina kļuva par rajona centru, bet 1938. gadā — par pilsētu. 1948. gadā uzbūvēta liela sadzīves ķīmijas rūpnīca. 2023. gadā Šebekinas rajonā notika kaujas starp Krievijas opozīciju, kas karo Ukrainas pusē un Krievijas bruņotajiem spēkiem. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 672. lpp. Администрация городского поселения «Город Шебекино». История города Vikikrātuvē par šo tēmu ir pieejami multivides faili. Skatīt: Šebekina. Krievijas Lielās enciklopēdijas raksts (krieviski)