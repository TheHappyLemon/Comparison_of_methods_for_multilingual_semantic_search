Rozdiļna (ukraiņu: Роздільна) ir pilsēta Ukrainas dienvidrietumos, Odesas apgabalā, Rozdiļnas rajona centrs. Izvietojusies apgabala vidusdaļā 87 km no apgabala centra Odesas. Nozīmīgs dzelzceļa mezgls. Apdzīvotā vieta dibināta 1863. gadā sakarā ar Odesas—Baltas dzelzceļa līnijas būvniecību. Satiksme līnijā atklāta 1865. gadā, bet 1867. gadā no Rozdiļnas tika uzbūvēts atzarojums uz Tiraspoli. 1930. gadā Rozdiļnas stacijas ciemats kļuva par rajona centru, 1938. gadā tam piešķīra pilsētciemata statusu, bet 1957. gadā — pilsētas statusu. Pilsētā darbojas nelieli pārtikas, vieglās, mašīnbūves un metālapstrādes uzņēmumi. Lielākā daļa iedzīvotāju nodarbināti dzelzceļā. «Razdeļnaja». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 593. lpp. Vikikrātuvē par šo tēmu ir pieejami multivides faili. Skatīt: Rozdiļna.