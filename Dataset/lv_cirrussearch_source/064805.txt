Bills Istvans Ginters Skašgords (zviedru: Bill Istvan Günther Skarsgård, dzimis 1990. gada 9. augustā) ir zviedru aktieris. Skašgords vislabāk pazīstams ar klauna Penīvaiza lomu šausmu filmās "Tas" (2017) un "Tas — otrā nodaļa" (2019), kas balstītas uz Stīvena Kinga romānu ar tādu pašu nosaukumu. Skašgords piedalījies arī komēdijā I rymden finns inga känslor (2010), antiutopiskajā trillerī "Citādie 3. daļa: Sabiedrotie" (The Divergent Series: Allegiant, 2016), trillerī "Eksplozīvā blondīne" (2017), melnajā komēdijā "Slepkavību lielvalsts" (2018), šausmu komēdijā Villains (2019), drāmā Nine Days (2020), Marvel Cinematic Universe filmā "Mūžīgie" (2021), šausmu filmā "Barbars" (2022) un spraiga sižeta filmā "Džons Viks 4" (2023). Piedalījies seriālos Hemlock Grove (2013–2015), Castle Rock (2018–2019) un Clark (2022). Billa brāļi Aleksandrs, Gustavs un Valters, kā arī tēvs Stellans Skašgords arī ir aktieri. IMDb profils (angliski) AllMovie profils (angliski)