Otranto šaurums (albāņu: Kanali i Otrantos, itāļu: Canale d'Otranto) ir līdz 75 km plats jūras šaurums Vidusjūrā, kas atdala Salento Apenīnu pussalas dienvidaustrumos no Albānijas piekrastes un savieno Adrijas jūru ziemeļos ar Jonijas jūru dienvidos. Lielākās pilsētas krastā ir Otranto Itālijā un Vļora Albānijā. Šaurumā intensīva kuģu satiksme, krastus savieno vairākas prāmju līnijas. Marineregions.org