Šis raksts ir par Somijas reģionu. Par citām jēdziena Lapzeme nozīmēm skatīt nozīmju atdalīšanas lapu. Lapzeme (somu: Lapin maakunta) ir viens no Somijas reģioniem valsts galējos ziemeļos. Pēc teritorijas tas ir lielākais valstī. Tas robežojas ar Zviedriju rietumos, Norvēģiju ziemeļos un Krieviju austrumos. No dienvidrietumiem to apskalo Baltijas jūras Botnijas līcis, bet no dienvidiem tā robežojas ar Somijas Ziemeļpohjanmā reģionu. Reģionā 21 pašvaldība, no kurām četras ir pilsētas (Rovaniemi (62 963 iedzīvotāju), Tornio (21 872), Kemi (21 024) un Kemijervi (7 375)). Sāmi ir šī reģiona pamatiedzīvotāji, taču tagad Lapzemē tie ir mazākumtautība. Lapzeme tradicionāli tiek uzskatīta par Ziemassvētku vecīša dzimteni. Reģionā atrodas vairāki nacionālie parki, tostarp, Pallasa-Illestunturi nacionālais parks, kas ir viens no valstī populārākajiem parkiem, Sietes nacionālais parks, Pihes-Luosto nacionālais parks, Rīsitunturi nacionālais parks, un citi. Vikikrātuvē par šo tēmu ir pieejami multivides faili. Skatīt: Lapzeme.