Igors Stravinskis (krievu: Игорь Фёдорович Стравинский, dzimis 1882. gada 17. jūnijā [v.s. 5. jūnijā], miris 1971. gada 6. aprīlī) bija krievu komponists, pianists un diriģents. Dzimis Oranienbaumā poļu izcelsmes operdziedoņa ģimenē. Pēc ģimnāzijas beigšanas, pamatojoties uz vecāku vēlēšanos, sāka studēt tieslietas Sanktpēterburgas universitātē, paralēli tomēr apgūstot mūziku. No 1904. līdz 1906. gadam ņēma privātstundas pie Rimska-Korsakova. Starptautisku slavu ieguva pēc tam, kad Sergejs Djagiļevs uzaicināja Stravinski komponēt mūziku Krievu sezonas baletiem Parīzē. No 1910. līdz 1913. gadam tika radītas trīs baleta partitūras — "Ugunsputns" (Жар-птица/L'oiseau de feu), "Petruška" (Петрушка/Pétrouchka) un "Svētpavasaris" (Весна священная/Le Sacre du printemps). Uzturējās gan Parīzē, gan Krievijā, bet Pirmā pasaules kara laiku pavadīja Šveicē. Pēc kara apmetās Parīzē. 20. gadsimta divdesmitajos gados pievērsās t.s. neoklasicismam. Pēc 1939. gada Stravinskis pārcēlās uz ASV, kur pavadīja atlikušo mūža daļu. Šeit pievērsās seriālajai mūzikai. Miris 1971. gadā Ņujorkā. Operas: "Lakstīgala", "Plenča piedzīvojumi", opera oratorija "Kēniņš Edips". Baleti: "Petruška", "Svētpavasaris", "Pulčinella", "Orfejs", "Agons", "Ugunsputns", "Kāzas", "Apollons", "Fejas skūpsts". Simfonijas: Psalmu simfonija (ar kori), Simfonija in C, simfonijas pūšaminstrumentiem, Simfonija 3 daļās. Skaņdarbi klavierēm. Mesa, dziesmas. Svītas. Vikikrātuvē par šo tēmu ir pieejami multivides faili. Skatīt: Igors Stravinskis. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Igora Stravinska profils AllMusic (angliski) Stravinska notis IMSLP (angliski)