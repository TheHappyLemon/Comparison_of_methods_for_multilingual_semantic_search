Iebrukums Dženinā jeb operācija "Māja un dārzs" (ivritā: מבצע בית ווגן) bija Izraēlas Aizsardzības armijas un Izraēlas Galvenā drošības dienesta militārā operācija, kas tika veikta no 2023. gada 3. līdz 5. jūlijam Dženinas bēgļu nometnē un Dženinas pilsētā Palestīnā. Operācija tika īstenota, reaģējot uz teroristu uzbrukumu vilni (50 teroristu uzbrukumu no Dženinas kopš 2023. gada sākuma). Tā bija vērsta pret Palestīnas Islāma džihāda un citu teroristu organizāciju infrastruktūru, un tajā tika iesaistīti gaisa un sauszemes spēki. Dženinas bēgļu nometne tika izveidota 1953. gadā, izmitinot palestīniešus, kuri bēga no Izraēlas karaspēka vai tika izraidīti no tās 1948. gada Izraēlas neatkarības kara laikā. Kopš 1970. gadiem nometnē būvē betona mājas, un tā faktiski kļuvusi par pilsētu blakus Dženinai. Mūsdienās tajā dzīvo aptuveni 12 000 — 18 000 cilvēku. Nometnē ir augsts nabadzības un bezdarba līmenis, un tā saskaras ar sarežģītiem dzīves apstākļiem, viens no kuriem ir Izraēlas uzceltais mūris pie pilsētas, kas norobežo Izraēlu un Palestīnu. Tā vienmēr bijusi svarīgs centrs palestīniešu pretstāvei ar Izraēlu un noraidījusi Izraēlas piedāvājumu uzbūvēt tās iedzīvotājiem jaunu, mūsdienīgāku pilsētu, vērtējot to kā mēģinājumu piespiest viņus atteikties no savām saknēm. Notikumu laikā gāja bojā 13 palestīnieši, no kuriem četri bija Islāma džihāda kaujinieki un viens Hamās kaujinieks. Izraēlas spēki zaudēja vienu karavīru — seržantu Dāvidu Jehudu Ichaku (23). Uzbrukuma dēļ savas mājas bija spiestas pamest līdz 500 ģimenēm. Isabel Kershner. «Israel’s Major Incursion in the West Bank Is Over. Did It Solve Anything?». The New York Times, 2023. gada 5. jūlijs. Skatīts: 2023. gada 6. jūlijs. Ali Sawafta. «Israeli troops withdraw in West Bank, Gaza rockets fired». Reuters, 2023. gada 5. jūlijs. Skatīts: 2023. gada 5. jūlijs. Niha Masih, Miriam Berger. «What is happening in Jenin in the occupied West Bank, and why now?». The Washington Post, 2023. gada 5. jūlijs. Skatīts: 2023. gada 7. jūlijs. Emanuel Fabian. «Soldier killed as massive Jenin operation winds down, all troops leave West Bank city». The Times of Israel, 2023. gada 5. jūlijs. Skatīts: 2023. gada 5. jūlijs. Ali Sawafta. «Palestinians defiant and angry after Israel's Jenin raid». Reuters, 2023-07-05. Skatīts: 2023. gada 18. jūlijs. Hadas Gold, Salma Abdelaziz, Mostafa Salem, Ibrahim Dahman, Abeer Salman. «Angry Palestinians mourn 12 killed in Israeli military operation in Jenin». CNN, 2023. gada 5. jūlijs. Skatīts: 2023. gada 6. jūlijs. «Israel Ha-Yom». www.israelhayom.co.il. Skatīts: 2023-07-07. Anonymous. «The lost potential of Jenin». The Electronic Intifada (angļu), 2020-10-23. Skatīts: 2023-07-07. Sa'di un Abu-Lughod, 2007, lpp. 128—129. «Он был солью земли израильской: в Дженине погиб сержант Давид Иегуда Ицхак». Девятый канал (krievu). 2023-07-05. Skatīts: 2023-07-07. Vikikrātuvē par šo tēmu ir pieejami multivides faili. Skatīt: Iebrukums Dženinā.