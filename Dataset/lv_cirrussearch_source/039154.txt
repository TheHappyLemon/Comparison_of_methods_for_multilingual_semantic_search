Skots Džozefs Kelijs (Scott Joseph Kelly; dzimis 1964. gada 21. februārī) ir NASA kosmonauts. Viņa dvīņu brālis Marks Kelijs (Mark Kelly) arī ir kosmonauts. Kelija pirmais kosmiskais lidojums notika 1999. gada decembrī misijā STS-103, esot kosmoplāna Discovery pilotam. Otro lidojumu STS-118 2007. gada augustā Kelijs veica komandiera amatā. Trešais lidojums sākās 2010. gada oktobrī, ar kosmosa kuģi Sojuz TMA-01M dodoties uz Starptautisko kosmosa staciju. Misija beidzās 2011. gada 16. martā. Ceturtais lidojums kosmosā Kellijam sākās 2015. gada martā ar kosmosa kuģi Sojuz TMA-16M. Viņš kopā ar Mihailu Korņijenko stacijā strādāja gandrīz gadu (340 dienas). Bija 43. un SKS 44. ekspedīcijas lidojuma inženieris, pēc tam SKS 45. un SKS 46. ekspedīcijas komandieris. Uz zemes atgriezās 2016. gada martā kosmosa kuģī Sojuz TMA-18M. Pēc Krievijas iebrukuma Ukrainā 2022. gada 9. martā Skots Kelijs atdeva Krievijai viņam 2011. gadā pasniegto medaļu "Par nopelniem kosmosa apgūšanā", bilstot: Medvedeva kungs, es jums atdodu Krievijas medaļu "Par nopelniem kosmosa apgūšanā". Lūdzu, atdodiet to krievu mātei, kuras dēls gāja bojā šajā netaisnīgajā karā. Aprīļa sākumā Kellijs sadarbībā ar studiju Orange Comet sarīkoja NFT mākslas projektu Dreams Out of This World ("Sapņi no šīs pasaules"), kas sastāvēja no fragmentu sērijas, kurā attēlots Kellijs kosmosā. 12. aprīlī šī kolekcija tika piedāvāta izsolē, kas tika pārdota dažās stundās, iegūstot vairāk nekā 500 tūkstošus ASV dolāru, kas tiktu ziedoti Ukrainas atbalstam. Астронавт NASA Скотт Келли вернул Медведеву медаль Ирина Дождева, vesti.ua, 2022-03-09 Астронавт NASA Скотт Келли собрал 500 тысяч долларов в поддержку украинцев charter97.org, 2022-04-12 Vikikrātuvē par šo tēmu ir pieejami multivides faili. Skatīt: Skots Kelijs.