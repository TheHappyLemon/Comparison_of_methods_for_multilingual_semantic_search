Julimara Andrea Rohasa Rodrigesa (spāņu: Yulimar Andrea Rojas Rodríguez; dzimusi 1995. gada 21. oktobrī) ir Venecuēlas vieglatlēte, startē trīssoļlēkšanas sacensībās. Pasaules rekordiste (15,74 m 2022. gadā), olimpiskā čempione un četrkārtēja pasaules čempione šajā disciplīnā. Divas reizes piedalījusies olimpiskajās spēlēs (2016, 2020). 2016. gada olimpiskajās spēlēs Riodežaneiro izcīnījusi sudraba medaļu, 2020. gada olimpiskajās spēlēs Tokijā ar jaunu pasaules rekordu 15,67 m kļuva par čempioni, kas bija Venecuēlas olimpiskajā vēsturē pirmā zelta medaļa vieglatlētikā. J. Rohasa Pasaules rekordu laboja par 17 cm; iepriekšējais rekords 25 gadus piederēja Inesai Kravecai no Ukrainas. J. Rohasa ir četrkārtēja pasaules čempione stadionā (2017, 2019, 2022, 2023) un trīskārtēja pasaules čempione telpās (2016, 2018, 2022). 2022. gada pasaules čempionātā telpās Serbijas galvaspilsētā Belgradā viņa laboja pašai piederošo pasaules rekordu, sasniedzot 15,74 m atzīmi. Šajā čempionātā viņa otrās vietas ieguvēju Marinu Behu-Romančuku no Ukrainas apsteidza par tieši vienu metru. «Triple Jumper Yulimar Rojas Stays on Course to Make Golden Leap for Venezuela». NBC Boston. Skatīts: 2021. gada 1. augustā. «Rojas wins third world indoor triple jump title with outright world record of 15.74m in Belgrade | REPORT | WIC 22 | World Athletics». www.worldathletics.org. Skatīts: 2022-06-02. Vikikrātuvē par šo tēmu ir pieejami multivides faili. Skatīt: Julimara Rohasa. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlētes profils (angliski) IAAF Dimanta līgas profils (angliski)