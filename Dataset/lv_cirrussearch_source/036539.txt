Gudmundurs Arnlaugssons (islandiešu: Guðmundur Arnlaugsson; 1913. gada 1. septembris Reikjavika — 1996. gada 9. novembris Reikjavika) bija Islandes šahists. 1936. gadā beidzis matemātikas studijas Kopenhāgenas universitātē. Vēlāk strādājis par skolotāju Kopenhāgenas vidusskolā. Pēc Otrā pasaules kara atgriezies Islandē. Strādājis dažādās koledžās un universitātēs. Par savu darbību izglītības jomā 1979. gadā ticis apbalvots ar Islandes universitātes goda doktora nosaukumu. No 1930. gadu beigām līdz 1950. gadu vidum bijis arī viens no vadošajiem Islandes šahistiem. 1949. gadā uzvarējis Islandes šaha čempionātā. Pārstāvējis Islandes komandu lielākajos komandu šaha turnīros: Pasaules šaha olimpiādēs piedalījies 3 reizes (1939, 1952-1954). 1939. gadā Buenosairesā 8. šaha olimpiādē saņēmis zelta medaļu kā labākais rezervists turnīra B finālā; neoficiālajā Pasaules šaha olimpiādē piedalījies 1936. gadā. No 1970. gadu sākuma bijis pazīstams arī kā šaha turnīru tiesnesis. 1972. gadā kļuvis par FIDE starptautisko arbitru. 1981. gadā bijis viens no tiesnešiem Anatolija Karpova un Viktora Korčnoja mača par Pasaules čempiona nosaukumu šahā. Bijis arī šaha apskatnieks un popularizators Islandes radio un televīzijā. Guðmundur Arnlaugsson OlimpBase :: Men's Chess Olympiads :: Guðmundur Arnlaugsson OlimpBase :: unofficial Chess Olympiads :: Guðmundur Arnlaugsson Šahista profils chessgames.com mājaslapā (angliski) Šahista profils 365chess.com mājaslapā (angliski)