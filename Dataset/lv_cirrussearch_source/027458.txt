Benzoilperoksīds ir organisks savienojums, kas pieder pie peroksīdu grupas. Tā struktūrformula ir [C6H5C(O)]2O2. Atbrīvodams atomāro skābekli, kavē anaerobās baktērijas, tāpēc to izmanto piņņu ārstēšanā. Preparāta gela, krēma vai losjona lietošanas laikā āda kļūst sausa un mazāk taukaina, mazinās tās iekaisums. Taukainā sekrēta samazināšanās saistīts ar brīvo taukskābju samazināšanās taukaudos. Audu oksigenācijas uzlabošanās dēļ pastiprinās to granulācija. Šo parādību izmanto galvenokārt trofisko ādas čūlu ārstēšanā. Benzoilperoksīdam piemīt arī keratolītiska (ādu loboša) darbība, kā arī līdzīgi ūdeņraža peroksīdam — balinošas īpašības. Daļai cilvēku uzklāšanas vietās reizēm var būt dedzinoša sajūta un parādīties ādas apsārtums. Benzoilperoksīdam, iespējams, ir kancerogēna iedarbība. Skin tumor-promoting activity of benzoyl peroxide, a widely used free radical-generating compound. Slaga TJ, Klein-Szanto AJ, Triplett LL, Yotti LP, Trosko KE. Indulis Purviņš, Santa Purviņa. Praktiskā farmakoloģija (3. izd.). Rīga : Zāļu infocentrs, 2002. 794. lpp. ISBN 9789984193311.