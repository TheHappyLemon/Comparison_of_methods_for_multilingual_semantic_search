Sumi (ukraiņu: Суми) ir pilsēta Ukrainas ziemeļos, Sumu apgabala centrs. Izvietojusies apgabala dienvidaustrumos Pselas un tās pietekas Sumkas krastos 338 km no valsts galvaspilsētas Kijivas. Sumu rajona centrs. Sumi iedalās divos administratīvajos rajonos, pilsētas padomei pakļauta Piščanes ciema padome (kopā 271 642 iedzīvotāji (2014)). Par pilsētas dibināšanas gadu tradicionāli tiek uzskatīts 1652. gads, kad kazaki pulkveža Gerasima Kondratjeva vadībā nodibināja slobodu un cietoksni pie Sumas un Sumkas upītēm, no kurām arī cēlies pilsētas nosaukums. 1658. gadā Sumi kļuva par Slobodas kazaku pulka centru. Ziemeļu kara laikā Sumi kādu laiku bija Pētera I rezidence. 1780. gadā ieguva pilsētas tiesības. Vēlākos gados pilsēta bijusi dažādu administratīvo veidojumu centrs, bet kopš 1939. gada — Sumu apgabala centrs. Mūsdienās mašīnbūves, ķīmiskās un pārtikas rūpniecības centrs, vairākas universitātes un citas augstākās izglītības iestādes. Sumi dzimuši: Dmitro Kuleba (Дмитро Кулеба, 1981) — politiķis. http://sumy.ukrstat.gov.ua/?menu=99&level=3. «Історія міста». Arhivēts no oriģināla, laiks: 2014. gada 13. aprīlī. Skatīts: 2014. gada 17. maijā. Vikikrātuvē par šo tēmu ir pieejami multivides faili. Skatīt: Sumi.