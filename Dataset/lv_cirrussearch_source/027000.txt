Žans Pjērs Moriss Žoržs Beltuāzs (franču: Jean-Pierre Maurice Georges Beltoise; 1937. gada 26. aprīlis — 2015. gada 5. janvāris) bija Francijas auto un motosportists, kas bija pazīstams ar karjeru Formula 1 pasaules čempionātā. Viņš ir sacīkšu braucēju Antonija un Žiljēna Beltuāzu tēvs, kā arī Fransuā Sevēra sievasbrālis. Beltuāzs trīs gadu laikā izcīnīja 11 Francijas čempiona titulus motošosejā. No 1962. līdz 1964. gadam viņš piedalījās vairākās sacīkstēs Pasaules motošosejas čempionāta sacīkstēs 50, 125 un 250 kubikcentimetru klasēs. 1963. gadā viņš piedalījās Reimsas 12 stundu sacīkstē, kur piedzīvoja avāriju un salauza roku. 1965. gadā viņš izcīnīja uzvaru Formula 3 sacīkstē Reimsā. Braucot ar Matra spēkratiem, Beltuāzs piedalījās Formula 2 sacīkstēs un Formula 1 sacīkstēs. 1967. gadā viņš izcīnīja uzvaru ārpus pasaules čempionāta ieskaites rīkotajā Buenosairesas Grand Prix. Sākot ar 1969. gada sezonu viņš pārstāvēja Matra sacīkšu komandu. 1971. gadā, Buenosairesas 1000 km sacīkstes laikā viņš bija iesaistīts avārijā, kurā gāja bojā Injacio Džunti. Viņam uz laiku tika atņemta sacīkšu braucēja licence. 1972. gadā viņš pievienojās British Racing Motors (BRM) komandai, kuras sastāvā Monako Grand Prix izcīnīja savas karjeras vienīgo un BRM pēdējo pasaules čempionāta uzvaru. Beltuāzs savu pēdējo Formula 1 sezonu aizvadīja 1974. gadā. Pēc tam viņš ir testējis Ligier sacīkšu mašīnas un piedalījies Francijas salonautomašīnu čempionātā, kur divreiz triumfējis. Žans Pjērs Beltuāzs nomira 2015. gada 5. janvārī savā vasarnīcā Dakarā pēc divu insultu pārdzīvošanas. «Jean-Pierre Beltoise, ex-F1 driver and 1972 Monaco GP winner, dies (angliski)». Autosport. 2015. gada 5. janvārī. Skatīts: 2015. gada 5. janvārī. Vikikrātuvē par šo tēmu ir pieejami multivides faili. Skatīt: Žans Pjērs Beltuāzs. Munzüger Sport profils (vāciski) Driver Database profils (angliski) Motorsportstats profils (angliski) Racing-Reference driver profils (angliski) MotoGP profils (angliski) eWRC-results.com profils (angliski)