"Ziemassvētku dziesma" (angļu: A Christmas Carol), grāmatas pilnais nosaukums — "Ziemassvētku dziesma prozā jeb Ziemassvētku spoku stāsts" (A Christmas Carol. In Prose. Being a Ghost Story of Christmas.), ir 1843. gadā izdota angļu rakstnieka Čārlza Dikensa novele. Grāmata ir par skopā Ebenīzera Skrūdža ideoloģijas, ētikas un emocionālisma pārvērtībām pēc pārdabiskās Džeikoba Mārlija un trīs Ziemassvētku spoku (pagātnes, tagadnes un iespējamās nākotnes) parādīšanās. Novele guva tūlītējus panākumus un kritiķu atzinību. Grāmata tika sarakstīta un publicēta Lielbritānijas Viktorijas laikmeta sākumā, kad bija spēcīga Ziemassvētku tradīciju nostalģija, kā arī jaunu tradīciju ieviešanas (piemēram, Ziemassvētku egles un apsveikumu kartītes) sākumā. "Ziemassvētku dziesmas" stāsts ir ticis izmantots vairākās filmās, skatuves darbos, operā un citos veidos. Oriģinālais manuskripts Arhivēts 2013. gada 31. janvārī, Wayback Machine vietnē. (angliski)