2022. gada UEFA Čempionu līgas fināls bija 2021.—2022. gada UEFA Čempionu līgas sezonas finālspēle. Tā notika sestdienā, 2022. gada 28. maijā, Stade de France stadionā Sendenī, Francijā. Finālā tikās Anglijas klubs Liverpool FC un Spānijas klubs Madrides "Real". Sākotnēji bija paredzēts finālu aizvadīt Sanktpēterburgas stadionā, Krievijā, bet sakarā ar Krievijas iebrukumu Ukrainā UEFA nolēma atņemt Krievijai fināla rīkošanas tiesības un pārcelt to uz Franciju. Madrides "Real" uzvarēja ar rezultātu 1:0 un Eiropas spēcīgākā futbola kluba trofeju izcīnīja 14. reizi. Vienīgos vārtus spēles 59. minūtē guva Vinisiuss Žuniors. Par spēles vērtīgāko spēlētāju tika atzīts Madrides "Real" vārtsargs Tibo Kurtuā. Uzvarētāji kvalificējās 2022. gada UEFA Superkausam, kur spēlēs ar 2021.—2022. gada UEFA Eiropas līgas uzvarētājiem Frankfurtes "Eintracht". Piezīmes: M — mājās; V — viesos «Referee teams appointed for 2022 UEFA club competition finals». UEFA.com (angļu). 2022. gada 11. maijs. Skatīts: 2022. gada 29. maijā. «Tactical Line-ups – Final – Saturday 28 May 2022». UEFA.com (angļu). 2022. gada 28. maijs. Skatīts: 2022. gada 29. maijā. «Decisions from today’s extraordinary UEFA Executive Committee meeting». uefa.com (angļu). 2022. gada 25. februāris. Skatīts: 2022. gada 29. maijā. «Player of the Match: Thibaut Courtois». uefa.com (angļu). 2022. gada 28. maijs. Skatīts: 2022. gada 29. maijā. «Regulations of the UEFA Champions League, 2021/22 Season». UEFA.com. Skatīts: 2022. gada 29. maijā. UEFA Čempionu līga (oficiālā mājaslapa)