Galērijs, pilnā vārdā Gajs Galērijs Valērijs Maksimiāns (latīņu: Gaius Galerius Valerius Maximianus) (dzimis ap 250. gadu, miris 311. gada 5. maijā) bija Romas imperators (305-311). Dzimis Serdikā (Serdica, mūsdienās Sofija). Dzimis vienkāršas izcelsmes vecākiem. Tēvs bija trāķietis, bet māte dāku sieviete, kas bijusi spiesta bēgt no dzimtenes. Jau agrā vecumā pārņēmis tēva nodarbošanos kā gans. Aureliāna laikā izkalpojās kā karavīrs. 293. gadā Diokletiāns Galēriju adoptēja un izdeva tam par sievu savu meitu Valēriju. Atbildēja par impērijas Balkānu provincēm. No 296. līdz 298. gadam karoja ar persiešiem. Aktīvi piedalījās Diokletiāna organizētajās kristiešu vajāšanās. Salonikos uzcēla triumfa arku un pili. Miris Nikomēdijā (mūsdienu Izmitā) 311. gadā. Vikikrātuvē par šo tēmu ir pieejami multivides faili. Skatīt: Galērijs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski) Pareizticīgo enciklopēdijas raksts (krieviski)