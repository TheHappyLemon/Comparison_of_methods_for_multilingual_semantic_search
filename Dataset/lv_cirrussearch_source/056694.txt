Džanana Manolova (bulgāru: Джанан Филипова Манолова; dzimusi 1993. gada 16. maijā) ir bulgāru brīvā stila cīkstone, Pasaules un Eiropas čempionātu medaļniece. Ar brīvo cīņu Džanana Manolova sāka nodarboties 2009. gadā. Viņa pārstāv Dimitrovgradas sporta klubu. Treneris ir viņas tēvs Filips Manolovs. Trīs reizes — 2011., 2012. un 2013. gadā viņa kļuva par Eiropas junioru čempionāta bronzas medaļnieci. 2013. gadā viņa izcīnīja arī sudraba medaļu pasaules junioru čempionātā. 2011. gadā viņā pirmoreiz piedalījās pasaules pieaugušo čempionātā, kur ieguva 13. vietu. Gadu vēlāk, 2012. gadā viņā Eiropas čempionātā pusfinālā zaudēja zviedrietei Hennai Jūhansonei, bet cīņā par bronzas medaļu pārspēja Latvijas cīkstoni Kristīni Odriņu-Urbovu. 2014. gada Eiropas čempionātā šo panākumu izdevās atkārtot. Šoreiz viņa pusfinālā zaudēja baltkrievietei Marijai Mamašukai, taču gandarījuma cīņā pieveica zviedrieti Hennu Jūhansoni un izcīnīja savu otro bronzas medaļu Eiropas čempionātos. 2015. gada pasaules čempionātā Lasvegasā Manolova pusfinālā zaudēja mongolietei Suhegijnai Cerenčimedai, taču cīņā par bronzu pieveica ķīnieti Jadžeņu Suņu. Džanana ir precējusies ar Danielu Aleksandrovu. 2019. gada 19. decembrī ģimeni papildināja meita Adele. Arī Džananas jaunākā māsa Elisa Manolova ir cīkstone. Kopš 2015. gada viņa pārstāv Azerbaidžānu. «ДЖАНАН ФИЛИПОВА МАНОЛОВА» (bulgāru). bul-wrestling.org. Skatīts: 2021-03-30. «Джанан Манолова: Благодаря на прекрасните специалисти от „Софиямед“» (bulgāru). в.Телеграф. 2020. gada 23. janvāris. Skatīts: 2021-03-30. FILA profils (angliski)