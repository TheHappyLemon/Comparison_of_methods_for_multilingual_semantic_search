Roberts Uldriķis (dzimis 1998. gada 3. aprīlī Rīgā) ir Latvijas futbolists, spēlē uzbrucēja pozīcijā, Latvijas futbola izlases dalībnieks. Kopš 2021. gada augusta pārstāv Nīderlandes otrās spēcīgākās līgas Eerste Divisie klubu SC Cambuur. R. Uldriķa tēvs ir sporta žurnālists un funkcionārs Askolds Uldriķis. Spēlējis JDFS Alberts un JFC Skonto jauniešu komandās, pārstāvējis arī "Skonto" kluba dublieru komandu. Pirms 2015. gada sezonas pievienojās Virslīgas klubam Metta/LU. Virslīgā debitēja 2015. gada 12. aprīlī spēlē pret "Skonto". Metta/LU kluba sastāvā nospēlēja divas sezonas un 36 spēlēs Virslīgā guva 7 vārtus. 2016. gada sezonā tika divas reizes atzīts par apļa labāko jauno futbolistu. 2016. gada decembrī noslēdza līgumu ar citu Virslīgas klubu RFS. Jau savā pirmajā Virslīgas spēlē jaunā kluba rindās izcēlās ar diviem vārtu guvumiem. 2017. gada sezonas 1. aplī tika vēlreiz atzīts par labāko jauno spēlētāju. 2018. gada jūlijā Uldriķis noslēdza četru gadu līgumu ar Šveices klubu Sion. Šveices Superlīgā aizvadīja 72 spēles un guva 11 vārtus. Izcēlās ar četriem vārtu guvumiem desmit spēlēs arī Šveices kausa izcīņā. 2021. gada 31. augustā pārgāja uz Nīderlandes klubu SC Cambuur. 2021.—2022. gada sezonā Eredivisie 21 spēlē R. Uldriķis guva septiņus vārtus. Nākamo sezonu komanda aizvadīja nesekmīgi un ieņēma iepriekšpēdējo vietu, atstājot valsts augstāko līgu. Bijis dažādu vecumu Latvijas jauniešu izlašu spēlētājs. Latvijas nacionālajā izlasē debitēja 2017. gada 12. jūnijā draudzības spēlē pret Igauniju, laukumā nākot uz maiņu 65. minūtē. Pirmos vārtus izlases laba guva 2018. gada 9. jūnijā pret Azerbaidžānu. «"Skonto" un "Spartakam" visvairāk leģionāru, bruņojas arī "Gulbene"». sportacentrs.com. 2015. gada 10. marts. Skatīts: 2017. gada 13. jūnijā. «R. Uldriķis: "Debija pret "Skonto" bija papildus stimuls"». sportacentrs.com. 2015. gada 14. aprīlis. Skatīts: 2017. gada 13. jūnijā. «Uldriķis atzīts par Virslīgas trešā apļa labāko jauno futbolistu». sportacentrs.com. 2016. gada 7. oktobris. Skatīts: 2017. gada 13. jūnijā. «Uldriķis atzīts par Virslīgas ceturtā apļa labāko jauno futbolistu». sportacentrs.com. 2016. gada 8. decembris. Skatīts: 2017. gada 13. jūnijā. «18 gadus vecais Uldriķis pārceļas uz RFS». sportacentrs.com. 2016. gada 23. decembris. Skatīts: 2017. gada 13. jūnijā. «Platonovam trīs pārliktņi, Uldriķis izrauj RFS uzvaru pār čempioni». sportacentrs.com. 2017. gada 12. marts. Skatīts: 2017. gada 13. jūnijā. «Uldriķis tiek atzīts par 1. apļa labāko jauno spēlētāju Virslīgā». sportacentrs.com. 2017. gada 27. maijs. Skatīts: 2017. gada 13. jūnijā. «Sion transfēra perioda pēdējā dienā pārdod Uldriķi uz Nīderlandes Cambuur». sportacentrs.com. 2021. gada 31. augusts. Skatīts: 2021. gada 31. augustā. «Uldriķa un Tobera pārstāvētie klubi izkrīt no augstākajām līgām Nīderlandē un Polijā». diena.lv. 2023. gada 7. maijs. Skatīts: 2023. gada 12. novembrī. «Latvijas izlase nenosargā pārsvaru un pārbaudes spēlē zaudē Igaunijai». LFF.lv. 2017. gada 12. jūnijs. Skatīts: 2017. gada 13. jūnijā. «Uldriķis: atvieglojums, ka vārtu 'konts' izlasē ir atvērts». delfi.lv. 2018. gada 11. jūnijs. Skatīts: 2020. gada 7. februārī. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)