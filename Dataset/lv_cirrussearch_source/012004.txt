USA-233 jeb WGS-4 (Wideband Global SATCOM 4) ir ASV militārais sakaru pavadonis, kas palaists 2012. gadā. Tas ir ceturtais Wideband Global SATCOM sistēmas pavadonis, pirmais no WGS Block II. Paredzēts sakaru nodrošināšanai ASV bruņotajiem spēkiem Vidējos Austrumos un Dienvidaustrumāzijā. Pavadoņa izmaksa tiek lēstas 464 miljoni USD. Pavadoni izgatavojusi korporācija Boeing uz platformas Boeing 702 bāzes ar masu 5987 kg. Ģeostacionārās orbītas sasniegšanai pavadonis apgādāts ar konvenciālo raķešdzinēju R-4D un jonu dzinēju XIPS-25. USA-233 var pārraidīt datus ar ātrumu 3,6 gigabiti sekundē. Tam ir 19 individuāli vēršami kūļi, kas darbojas X joslas un Ka joslas frekvencēs. WGS-4 tika palaists 2012. gada 20. janvārī 00:38 UTC ar nesējraķeti Delta IV Medium+(5,4) (lidojums D358) no Kanaveralas zemesraga Gaisa spēku stacijas starta kompleksa SLC-37B. Pēc veiksmīgā starta pavadonim tika dots nosaukums USA-233. Sākotnēji tas tika ievadīts augsti eliptiskā orbītā. Līdz februāra sākumam veiktas astoņas R-4D dzinēja iedarbināšanas un pēc tam 40 dienu laikā ar jonu dzinēja XIPS-25 palīdzību tika sasniegta ģeostacionārā orbīta. Sākotnēji tas atradās punktā 125° R. Pēc tam, kad tika pabeigta pavadoņa sistēmu izmēģināšana, 12. aprīlī WGS-4 tika nodots Gaisa spēkiem. Gaisa spēki veica papildu testēšanu, par kuras pabeigšanu paziņots 2012. gada 19. jūlijā. Tas tika novietots virs Indijas okeāna punktā 88,5 grādi austrumu garuma. WGS 4 - NORAD 38070 3D Online Satellite Tracking Delta 4 rocket soars on Defense Department mission Arhivēts 2012. gada 22. janvārī, Wayback Machine vietnē. JUSTIN RAY, SPACEFLIGHT NOW, 2012-01-20, (angliski) «WGS-4 Mission Overview». United Launch Alliance. Skatīts: 2012. gada 20. janvāris.[novecojusi saite] 2012 - Launches to Orbit and Beyond Arhivēts 2017. gada 23. jūnijā, Wayback Machine vietnē. Robert Christy (angliski) Communications spacecraft achieves major milestone army.mil, 2012-07-19, (angliski) ULA Delta IV successfully lofts WGS-5 satellite William Graham, nasaspaceflight.com, 2013-05-24, (angliski) WGS 1, 2, 3, 4, 5, 6, 7, 8, 9 Gunter Dirk Kreb