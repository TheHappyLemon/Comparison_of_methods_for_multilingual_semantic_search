Inmarsat plc ir Apvienotajā Karalistē reģistrēts uzņēmums. Tam pieder globāla mobilo sakaru pavadoņu sistēma. Sistēma ļauj veikt balss un datu sakarus lielākajā daļā zemeslodes, lietotājiem izmantojot īpašus termināļus. Atšķirībā no zemās Zemes orbītās riņķojošiem pavadoņiem (Iridium, Globalstar), Inmarsat pavadoņi izvietoti ģeostacionārajā orbītā. Tam ir priekšrocības — nav vajadzīgs liels skaits pavadoņu, bet ir arī trūkumi — tīkls nenosedz polāros apgabalus, kā arī radiosignāls pavadoņus sasniedz vēlāk. 2007. gada sākumā Inmarsat sistēmas lietotāju skaits bija vairāk nekā 287 000. Inmarsat iz veidojies no 1979. gadā dibinātas starpvalstu organizācijas, kas bāzēta Londonā, Apvienotajā Karalistē. Tā sāka piedāvāt avārijas signālu un sakaru pakalpojumus kuģiem, īrējot sakaru pavadoņu Marisat kanālus no uzņēmuma Comsat. 1980. gada sākumā Inmarsat klientu lokā bija 900 kuģi. Vēlāk Inmarsat sāka palaist savus pavadoņus, kā arī piedāvāt sakarus ne tikai jūrā, bet arī uz sauszemes un gaisā. 1999. gadā Inmarsat kļuva par privātu uzņēmumu. 2021. gada 8. novembrī tika paziņots, ka ASV uzņēmums Viasat iegādāsies Inmarsat no īpašnieku konsorcija, ko pārvaldīja Apax un Warburg Pincus; darījums pabeigts 2023. gada 31. maijā. Vikikrātuvē par šo tēmu ir pieejami multivides faili. Skatīt: Inmarsat. Oficiālā vietne