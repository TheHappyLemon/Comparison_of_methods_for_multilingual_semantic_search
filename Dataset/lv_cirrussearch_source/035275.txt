Valenti Marins (spāņu: Valentí Marín; 1872. gada 17. janvāris Barselona — 1936. gada 7. decembris Barselona) bija Spānijas šahists. Pēc profesijas advokāts. Bijis viens no vadošajiem Katalonijas šahistiem 20. gadsimta sākumā. Pārstāvējis Spānijas komandu lielākajos komandu šaha turnīros: Pasaules šaha olimpiādē piedalījies 4 reizes (1927-1931); neoficiālajā Pasaules šaha olimpiādē piedalījies 1924. gadā. Pazīstams arī kā šaha kompozīciju sastādītājs. No 1893. gada līdz sava mūža beigām publicējis aptuveni 260 dažādu žanru šaha uzdevumus. Šaha kompozīciju konkursos izcīnījis 150 godalgas, tajā skaitā 42 pirmās balvas. Savos daudzvilčos bijis tā sauktās Vecvācu skolas sekotājs, kurā radījis savu stilu: figūru spēle no slēpņa, līniju atvēršana galvenajos variantos, atrisinājumi ar figūru upuriem, bet fināla pozīcijās — obligātie pareizie mati. Vācijas šaha savienības konkurss (1910), III godalga 1. Dd5! — gājiena spaids, 1. … Zf7 2. Dh1!! un 3. Tg3# hg 4. h4#, 1. … b5 2. Tс3! (~ 3. Zе4 +), 1. … с4 2. Tb3! un 1. … d3 2. Txd3 h3 3. Dxf5+! Kxf5 4. Txс5 (Tb5, Td5) # Veiksmīgs divu klasisko Semjuela Loida un austriešu problēmista M. Feigla (1871—1930) trīsvilču savietojums. OlimpBase :: Men's Chess Olympiads :: Valentín Marin y Llovet OlimpBase :: unofficial Chess Olympiads :: Valentín Marin y Llovet Valenti Marins šahista profils vietnē chessgames.com Valenti Marins šahista profils vietnē 365chess.com Valenti Marins šahista kompozīcijas vietnē "Chess Problem Database Server"