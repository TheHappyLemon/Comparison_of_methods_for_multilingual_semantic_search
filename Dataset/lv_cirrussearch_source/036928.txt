Pagaidu valdība ir ārkārtas valdības veids, kas parasti tiek izveidots jaundibinātās valstīs, kā arī karu, revolūciju vai iepriekšējās valsts iekārtas sabrukuma rezultātā. Pagaidu valdības parasti izveidojas pašas, vai arī tās ieceļ. Pagaidu valdības galvenais uzdevums parasti ir nostiprināt jaunā režīma autoritāti un sarīkot vēlēšanas, kuru rezultātā tiek izveidota jauna, leģitīma valsts pārvaldes iekārta. Pagaidu valdības var grupēt četrās kategorijās: Revolucionāra pagaidu valdība, kuru veido iepriekšējo režīmu gāzušie revolucionāri. Pagaidu koalīcijas valdība, kuru veido aizejošā vecā režīma un jaunā režīma pārstāvji. Pārejas posma valdība, kurā līdz vēlēšanām vara pieder aizejošā režīma pārstāvjiem. Starptautiski iecelta pagaidu valdība, kurā valdību veido un ieceļ starptautiskā sabiedrība vai okupācijas administrācija. Dažas no zināmākajām pagaidu valdībām ir: Kontinentālais kongress (ASV), 1774-1781. Krievijas Pagaidu valdība, 1917. Latvijas Pagaidu valdība, 1918-1920. Īrijas Pagaidu valdība, 1922. Francijas Pagaidu valdība, 1944-1946. Dienvidvjetnamas Revolucionārā pagaidu valdība, 1969-1976. Palestīnas autonomija, 1994- Koalīcijas Pagaidu pārvalde Irākā, 2003-2004.