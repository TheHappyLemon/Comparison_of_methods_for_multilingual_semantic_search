Prinča Edvarda salas (angļu: Prince Edward Islands) ir divu nelielu Dienvidāfrikai piederošu salu grupa Indijas okeāna dienvidrietumos 1770 km no Portelizabetes. Sastāv no divām salām: lielākās Mariona salas un Prinča Edvarda salas. Salās nav patstāvīgo iedzīvotāju. Mariona salā kopš 1947. gada tiek uzturēta Marionailendas meteostacija. Salas 1663. gadā atklāja holandiešu kuģis Maerseveen. 1776. gadā Džeimss Kuks neveiksmīgi mēģināja izkāpt krastā un nosauca mazāko salu karaļa Džordža III ceturtā dēla prinča Edvarda vārdā. Lielākā sala tika nosaukta par godu franču jūrasbraucējam Markam Žozefam Marionam Di Frenam. Pirmo dokumentēto izkāpšanu krastā 1803. gadā veica roņu mednieki, kas krastā atklāja agrākas cilvēku (citu jūrnieku) klātbūtnes liecības. 1947. gada 29. decembrī Dienvidāfrikas Savienība anektēja Mariona salu, bet nākamā gada 4. janvārī — Prinča Edvarda salu. Tajā pat gadā Mariona salā tika izveidota meteostacija. Dienvidāfrikas pētniecības stacija Mariona salā Mariona sala Prince Edward Islands Act 43 of 1948 No Pathway Here - par salu aneksiju