Buluana (filipīniešu: Bayan ng Buluan, angļu: Municipality of Buluan, magindanaju: Inged nu Buluan) ir municipalitāte Filipīnās, Bangsamoro autonomajā reģionā, Dienvidmagindanao provinces galvaspilsēta un lielākā apdzīvotā vieta. Atrodas provinces dienvidaustrumos Buluanas ezera ziemeļu galā pie iztekošās Buluanas upes. Lielākā daļa iedzīvotāju ir magindanaji. Municipalitāte dibināta 1947. gada 8. augustā. Vēlākos gados no tās nodalītas vairākas citas municipalitātes. 1973. gadā, sadalot Kotabato provinci, iekļauta Magindanao provincē. 2014. gadā Buluana tika pasludināta par Magindanao provinces jauno galvaspilsētu, bet provinces valdība turpināja darboties vecajā valdības kompleksā Sultankudaratā. 2023. gadā, sadalot Magindanao provinci, Buluana tika pasludināta par Dienvidmagindanao provinces galvaspilsētu. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Buluana.