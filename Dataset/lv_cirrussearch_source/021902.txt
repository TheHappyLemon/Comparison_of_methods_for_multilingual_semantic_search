Sers Hairems Stīvenss Maksims (angļu: Sir Hiram Stevens Maxim; dzimis 1840. gada 5. februārī, miris 1916. gada 24. novembrī) bija amerikāņu/britu izgudrotājs. Mūsdienās visplašāk pazīstams kā Maksima ložmetēja — pirmā pilnībā automātiskā ieroča, radītājs. Dzimis ASV, tomēr 1881. gadā ieradās Lielbritānijā, kur apmetās uz dzīvi, un 1900. gadā kļuva par Lielbritānijas pilsoni. 1884. gadā viņš radīja savu pazīstamāko izgudrojumu — Maksima ložmetēju. Konstruējis arī peļu slazdu, inhalatoru, aparātu pulksteņu demagnetizēšanai, ugunsdzēsības signalizāciju un citas iekārtas, tai skaitā neveiksmīgu lidmašīnas dizainu. Apstrīdējis Edisona patentu uz kvēlspuldzi. Vikikrātuvē par šo tēmu ir pieejami multivides faili. Skatīt: Hairems Maksims.