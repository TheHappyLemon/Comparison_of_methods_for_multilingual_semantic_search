Hranice (čehu: Hranice) ir pilsēta Čehijā, Olomoucas apgabala Pršerovas apriņķī pie Bečvas upes. Pie pilsētas atrodas karsta veidojums — 442,5 metrus dziļais Hranices bezdibenis (Hranická propast). Rakstos pirmoreiz minēta 1169. gadā. Ilgus gadsimtus pilsēta atradās Hābsburgu impērijas sastāvā, un tās vāciskais nosaukums bija Mērišveiskirhene (vācu: Mährisch Weißkirchen). Pilsētā vēsturiski atradās kara skola, arī mūsdienās pie pilsētas ir armijas bāze. No 1918. gada — Čehoslovākijas sastāvā, bet kopš 1993. gada — Čehijas sastāvā. Vietējā kara skolā mācījies austriešu rakstnieks Roberts Mūzils (Robert Musil, 1880—1942). Šo pieredzi viņš aprakstījis debijas romānā Die Verwirrungen des Zöglings Törleß (1906). Kara skolā mācījušies arī Austrijas prezidents Teodors Kerners (Theodor Körner, 1873—1957) un austriešu ģeologs Kārlis fon Terzagi (Karl von Terzaghi, 1883—1963). Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023. Vikikrātuvē par šo tēmu ir pieejami multivides faili. Skatīt: Hranice.