Arkadaga (turkmēņu: Arkadag) ir pilsēta Turkmenistānas dienvidos, Ahala vilajeta administratīvais centrs. Izvietojusies valsts galvaspilsētas Ašgabatas rietumu pierobežā, ietilpst tās aglomerācijā. Lēmums par jauna Ahala vilajeta administratīvā centra izbūvi pieņemts 2019. gadā, apvienojot vairākus ciemus Ašgabatas pierobežā un pārvietojot uz turieni Ahala vilajeta administratīvās iestādes no Enevas Ašgabatas austrumu pierobežā. Pilsētas pamatakmens ielikšanā piedalījās tābrīža valsts prezidents Gurbanguli Berdimuhamedovs. Pilsētas statuss piešķirts 2022. gadā. Pilsēta nosaukta Gurbanguli Berdimuhamedova vārdā; viņa oficiālais tituls bija «Arkadags» — ‘aizbildnis’, vai burtiski — ‘Kalns aiz [mums]’. Pilsētā izbūvēti vai tiek būvēti vairāki nozīmīgi infrastruktūras objekti — zirgkopības akadēmija, hipodroms, stadions, vilajeta centrālā slimnīca, drāmas teātris, cirks u.c. Vikikrātuvē par šo tēmu ir pieejami multivides faili. Skatīt: Arkadaga.