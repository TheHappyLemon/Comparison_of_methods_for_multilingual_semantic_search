Peters Tūresens (norvēģu: Petter Thoresen; dzimis 1961. gada 25. jūlijā Oslo, Norvēģijā) ir norvēģu hokeja treneris un bijušais hokejists. Spēlējis malējā uzbrucēja pozīcijā, bijis Norvēģijas hokeja izlases dalībnieks. Kopš 2016. gada ir Norvēģijas izlases galvenais treneris. Arī viņa dēli Stefens Tūresens un Patriks Tūresens ir hokejisti. Spēlētāja karjeras laikā pārstāvējis Norvēģijas klubus SK Forward, Hasle-Løren, Mangleru "Star", Vålerenga un Storhamar. Norvēģijas izlases sastāvā piedalījies piecās ziemas olimpiskajās spēles — no 1980. līdz 1994. gadam. 1995.—1996. gada sezonas laikā kļuva par Storhamar komandas treneri un jau savā pirmajā sezonā izcīnīja Norvēģijas čempiontitulu. Šo panākumu atkārtoja arī 1996.—1997. un 1999.—2000. gada sezonās. 2000. gadā tika iecelts par Vålerenga kluba galveno treneri. P. Tūresens nostrādāja šajā amatā līdz 2004. gadam un divas reizes aizveda komadu līdz čempionu titulam. Pēc tam uz dažām sezonām atgriezās Storhamar klubā, palīdzot komandai uzvarēt 2005.—2006. gada sezonas regulārajā čempionātā. 2009. gadā stājās Stavangeres "Oilers" galvenā trenera amatā. Sākotnēji līgums tika parakstīts uz trīs gadiem, bet nostrādāja klubā septiņas sezonas. Šajā laikā sešas reizes izcīnīja Norvēģijas čempiontitulu un 2014. gadā triumfēja Kontinentālā kausa izcīņā. 2015. gada decembrī tika panākta vienošanās, ka ar 2016. jūniju Tūresens kļūst par Norvēģijas hokeja izlases galveno treneri. «Dragons win for Oilers» (angļu). IIHF.com. 2014. gada 12. janvāris. Skatīts: 2018. gada 3. februārī.[novecojusi saite] «Petter Thoresen overtar som hockeysjef: – Jeg er mer rappkjeftet» (norvēģu). vg.no. 2015. gada 4. decembris. Skatīts: 2018. gada 3. februārī. Olympedia profils (angliski) Eliteprospects profils (angliski) Eurohockey profils (angliski)