Lukunora (čūkiešu: Lukunor) ir koraļļu atols Klusajā okeānā, Karolīnu salu arhipelāga centrālajā daļā, viens no Mortloka grupas atoliem. Ietilpst Mikronēzijas Federatīvo Valstu Čūkas pavalstī, administratīvi veido divas municipalitātes — Lekinioču (848 iedzīvotāji) atola austrumos un Oneopu (400 iedzīvotāji) rietumos. Iedzīvotāji ir mikronēzieši, runā mortlokiešu valodā. Lukunora ir koraļļu atols Karolīnu salu centrālajā daļā 263 km uz dienvidaustrumiem no Čūkas atola un 8,5 km uz ziemeļaustrumiem no Mortloka salu lielākā Satavanas atola. Atolā 18 salas, kas izvietojušās galvenokārt gar atola dienvidu un austrumu malām; to kopējā sauszemes platība ir 2,822 km². Koraļļu rifs ieskauj 55 km² lielu lagūnu; kopējā atola platība ir 67 km². Apdzīvotas ir Lukunočas sala atola dienvidaustrumos un Oneopas sala rietumos. Vikikrātuvē par šo tēmu ir pieejami multivides faili. Skatīt: Lukunora.