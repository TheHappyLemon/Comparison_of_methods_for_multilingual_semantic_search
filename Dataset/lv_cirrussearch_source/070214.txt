Rubelhālī ir tropiskās joslas smilšu tuksnesis (ergs) Arābijas pussalas dienvidaustrumos, Saūda Arābijā, AAE, Omānā un Jemenā. Tas ir Arābijas tuksneša sastāvdaļa un aizņem ap 650 000 km². Tuksnesis ir ap 1000 kilometrus garš un 500 kilometrus plats. Tā virsmas augstums svārstās no 800 metriem dienvidrietumos līdz aptuveni jūras līmenim ziemeļaustrumos. Reljefs klāts ar smilšu kāpām ar augstumu līdz 250 metriem, kas mijas ar grants un ģipšakmens līdzenumiem. Smiltis ir sarkanīgi oranžas laukšpata klātbūtnes dēļ. Dažos apgabalos ir arī iesāļi un sāls līdzenumi. Smilšu kāpas gandrīz nepārvietojas vēja ietekmē, iespējams, pateicoties mitrumam, kas kāpu pamatnē saglabājas sabhās — sāļos līdzenumos, pateicoties sāls higroskopiskajām īpašībām. Kontinentālās sabhas pamatne parasti ir cieta smilšu, dubļu un sāls kombinācija. Ir viegli staigāt vai braukt pa to pēc ilgstoša sausuma. Tomēr pēc lietavām vai plūdiem sabha pārklājas ar sekla ūdens slāni, un to nevar šķērsot, kamēr tas nav izžuvis, izveidojot jaunu garozu. Kad zeme ir daļēji izžuvusi, virs mīkstiem dubļiem vai iedobumiem veidojas sāls garoza, un transportlīdzeklis iestrēgst pēc ielūšanas. Southwestern Asia: Most of Saudi Arabia, extending into Oman, United Arab Emirates, Yemen, Egypt, Iraq, Jordan, and Syria Lakes of the Rub' al-Khali Al-Naimi, Ali (2016). Out of the Desert. Great Britain: Portfolio Penguin. p. 211. ISBN 9780241279250. Vikikrātuvē par šo tēmu ir pieejami multivides faili. Skatīt: Rubelhālī. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)