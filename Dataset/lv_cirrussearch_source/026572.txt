Kerija Frensisa Fišere (angļu: Carrie Frances Fisher; dzimusi 1956. gada 21. oktobrī, mirusi 2016. gada 27. decembrī) bija amerikāņu aktrise, romānu rakstniece, scenāriste. Dzimusi dziedātāja Edija Fišera un aktrises Debijas Renoldsas ģimenē. Vislabāk pazīstama ar princeses Lejas lomu "Zvaigžņu karu" oriģinālajā triloģijā: "Jaunā cerība", "Impērija dod atbildes triecienu" un "Džedu atgriešanās". No 2005. līdz 2016. gadam ieskaņoja Endželu animācijas seriālā "Mana trakā ģimene". Ir sarakstījusi vairākas grāmatas. Pēc pusautobiogrāfiskā romāna Postcards from the Edge motīviem ir tikusi uzņemta tāda paša nosaukuma filma, kuras scenāriju arī sarakstījusi pati Fišere. Fišere atveidoja Lejas lomu arī 2015. gada filmā "Zvaigžņu kari: Spēks mostas". 2016. gada 23. decembrī atpakaļceļā no Londonas uz Losandželosu piecpadsmit minūtes pirms nolaišanās lidostā Fišere pārcieta sirds apstāšanos. Viņu nogādāja slimnīcā, kur 27. decembrī viņa nomira (60 gadu vecumā). Nākamajā dienā no insulta nomira arī Fišeres māte Debija Renoldsa. «Star Wars: Episode VII Cast Announced». StarWars.com. Skatīts: 2014. gada 7. oktobris. «Debbie Reynolds, Wholesome Ingénue in 1950s Films, Dies at 84». nytimes.com. Vikikrātuvē par šo tēmu ir pieejami multivides faili. Skatīt: Kerija Fišere. Oficiālā tīmekļa vietne IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski) Encyclopædia Britannica raksts (angliski) Encyclopædia Universalis raksts (franciski) Ebreju sieviešu enciklopēdijas raksts (angliski)