EUTELSAT 5 West B ir Francijā reģistrēta uzņēmuma Eutelsat sakaru pavadonis. Tas orbītā tika palaists 2019. gada 9. oktobrī. Ģeostacionārajā orbītā pavadonis nodrošina sakarus un datu pārraides (galvenokārt video) pakalpojumus Eiropai, Ziemeļāfrikai un Ziemeļamerikai. Pavadonī ir arī uzstādīta EGNOS aparatūra GEO-3 globālās navigācijas sistēmas uzlabošanai Eiropā. Kosmiskais aparāts darbojas ar 45 % plānotās elektroenerģijas jaudu bojāta saules bateriju paneļa dēl. Pavadonis tika izgatavots uz ASV uzņēmuma Northrop Grumman Innovation Systems platformas GEOStar-2e bāzes, kas bija apgādāta ar pilnībā elektrisku dzinējspēku. Derīgo kravu piegādāja Francijas uzņēmums Airbus Defence and Space. Kosmiskais aparāts bija apgādāts ar 35 36 MHz ekvivalenta Ku joslas raidītājiem. EUTELSAT 5 West B palaists 2019. gada 9. oktobrī 10:17 UTC no Baikonuras kosmodroma 200. laukuma 39. palaišanas iekārtas ar nesējraķeti Proton-M/Briz-M. kopā ar pavadoņu apkalpošanas kosmisko aparātu MEV-1. Ģeostacionāro orbītu tas sasniedza ar saviem dzinējiem. Ģeostacionārajā orbītā EUTELSAT 5 West B tika novietots punktā 7° austrumu garuma, kur jau atradās EUTELSAT 5 West A. 2019. gada 24. oktobrī Eutelsat publicēja īsu ziņojumu, kurā bija minēts, ka EUTELSAT 5 West B ir radušās problēmas ar vienu no diviem saules bateriju paneļiem un tiek meklēts risinājums, piebilstot, ka pavadonis ir pilnībā apdrošināts. 2020. gada 17. janvārī Eutelsat nāca klajā ar paziņojumu, ka viens no diviem paneļiem ir nelietojams, un no tā izrietošais jaudas trūkums nozīmē, ka pavadonis var darboties tikai ar 45 % jaudu. Bija paredzēts, ka tas sāks darboties 2020. gada janvāra beigās, aizstājot 17,5 gadu nokalpojušo Eutelsat 5 West A. Šajā situācijā Eutelsat 5 West A tiks turēts ilgāk degvielu taupošā nedaudz slīpā orbītā, kur varēs apkalpot daļu klientu. Daļa klientu tika pāslēgti uz citiem pavadoņiem. Entry into commercial service of EUTELSAT 7C Eutelsat, Jan 28, 2020 Eutelsat statement on EUTELSAT 5 West B Eutelsat Press release, 2019-10-24 Power loss halves Eutelsat 5 West B capacity, hosted payload spared Caleb Henry, spacenews.com, 2020-01-17 EUTELSAT 5 WEST B Eutelsat (angliski) Eutelsat 5 West B Gunter Dirk Krebs (angliski)