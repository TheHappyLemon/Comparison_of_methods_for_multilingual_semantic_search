2022.—2023. gada UEFA Nāciju līga bija trešā UEFA Nāciju līgas sezona, kurā sacentās 55 UEFA konfederācijas nacionālās vīriešu futbola izlases. Līgas posma spēles (grupu turnīri) norisinājās no 2022. gada jūnija līdz septembrim, bet finālposma spēles notika 2023. gada jūnijā. Nāciju līgas spēles ir saistītas arī ar 2024. gada Eiropas čempionāta kvalifikācijas turnīru. Par Nāciju līgas uzvarētājiem pirmo reizi kļuva Spānijas izlases futbolisti, kas finālā pēcspēles 11 metru sitienu sērijā pieveica Horvātiju. 55 UEFA nacionālās izlases ir sadalītas četrās līgās, kur A, B un C līgās ir katrā pa 16 komandām, kas sadalītas četrās grupās pa četrām komandām. D līgā ir 7 komandas, kas sadalītas divās grupās: vienā grupā ir četras komandas, bet otrā — trīs. Komandas ir sadalītas līgās, pamatojoties uz 2020.—2021. gada UEFA Nāciju līgas kopvērtējumu. Katra komanda savā grupā aizvada sešas spēles, izņemot vienu D līgas grupu ar trim komandām, kurā katra komanda aizvadīs četras spēles, izmantojot divu apļu formātu ar spēlēm savā laukumā un izbraukumā. Augstākajā divīzijā jeb A līgā, komandas sacenšas par UEFA Nāciju līgas čempiontitulu. Četras A līgas grupu uzvarētājas kvalificējas Nāciju līgas finālturnīram, kas notiks 2023. gada jūnijā un tiks izspēlēts izslēgšanas spēļu formātā, kas sastāv no pusfināla, spēles par trešo vietu un fināla. Pusfinālu pāri tiek noteikti izlozes ceļā. Rīkotājvalsti no četrām kvalificētajām komandām izvēlēsies UEFA izpildkomiteja. Komandas sacenšas arī par paaugstināšanu uz augstāku līgu un neizkrišanu uz zemāku līgu. B, C un D līgās grupu uzvarētājas tiks paaugstinātas uz augstāku līgu. A un B līgās komandas, kas ieņem pēdējo vietu, izkrīt līgu zemāk. Tā kā C līgai ir četras grupas, bet D līgai ir tikai divas, abas C līgas komandas, kuras tiks pazeminātas, tiks noteiktas pārspēlēs 2024. gada martā. Ja divām vai vairākām komandām ir vienāds punktu skaits grupā, vietu sadalījums tiek noteikts pēc šādiem kritērijiem: lielāks punktu skaits savstarpējās spēlēs; labāka vārtu starpība savstarpējās spēlēs; lielāks gūto vārtu skaits savstarpējās spēlēs; ja pēc pirmo trīs kritēriju pielietošanas saglabājas komandas ar vienādiem rādītājiem, tad tos atkārto tikai komandām, kam tie joprojām ir vienādi, ja tas nedod rezultātu, pielieto nākamos kritērijus; labāka vārtu starpība visās grupas spēlēs; lielāks gūto vārtu skaits visās grupas spēlēs; lielāks gūto vārtu skaits izbraukumā visās grupas spēlēs; lielāks uzvaru skaits visās grupas spēlēs; lielāks uzvaru skaits izbraukumā visās grupas spēlēs; mazāks disciplīnas punktu skaits (1 punkts par dzelteno kartīti, 3 punkti par sarkano kartīti divu dzelteno kartīšu rezultātā, 3 punkti par tiešu sarkano kartīti, 4 punkti par dzelteno kartīti un tiešu sarkano kartīti vienas spēles laikā); vieta izsēšanas rangā (pēc iepriekšējās sezonas rezultātiem). Vieta līgā tiek noteikta pēc šādiem kritērijiem: vieta grupā; punktu skaits; vārtu starpība; gūto vārtu skaits; gūto vārtu skaits izbraukuma spēlēs; uzvaru skaits; uzvaru skaits izbraukuma spēlēs; mazāks disciplīnas punktu skaits (1 punkts par dzelteno kartīti, 3 punkti par sarkano kartīti divu dzelteno kartīšu rezultātā, 3 punkti par tiešu sarkano kartīti, 4 punkti par dzelteno kartīti un tiešu sarkano kartīti vienas spēles laikā); vieta izsēšanas rangā (pēc iepriekšējās sezonas rezultātiem). Lai noteiktu vietu sadalījumu D līgā, kur ir nevienāds komandu skaits grupā, D1 grupā, salīdzinot pirmās trīs vietas ar D2 grupu, spēles pret ceturto vietu netiek ņemtas vērā. A līgā pirmo 4 komandu vietu sadalījums tiek noteikts pēc finālturnīra rezultātiem. Kopvērtējuma vietas tiek noteiktas šādi: 16 A līgas komandas iegūst vietas no 1. līdz 16. vietai pēc līgas ranga; 16 B līgas komandas iegūst vietas no 17. līdz 32. vietai pēc līgas ranga; 16 C līgas komandas iegūst vietas no 33. līdz 48. vietai pēc līgas ranga; 7 D līgas komandas iegūst vietas no 49. līdz 55. vietai pēc līgas ranga. Pamatraksts: 2024. gada Eiropas čempionāta futbolā kvalifikācija 2022.—2023. gada UEFA Nāciju līga ir saistīta ar 2024. gada Eiropas čempionāta kvalifikāciju, nodrošinot komandām vēl vienu iespēju kvalificēties Eiropas čempionāta finālturnīram. 2024. gada Eiropas čempionāta kvalifikācijas grupu turnīrs norisināsies no 2023. gada marta līdz novembrim, noskaidrojot 20 no 23 komandām, kas iekļūs finālturnīrā un pievienosies mājiniecei Vācijai. 54 komandas pēc UEFA Nāciju līgas noslēguma tiks ielozētas desmit grupās (sešas grupas pa piecām komandām un četras grupas pa sešām komandām, četras 2023. gada UEFA Nāciju līgas finālturnīra dalībnieces tiks ielozētas grupās ar piecām komandām), katras grupas divām labākajām komandām kvalificējoties finālturnīram. Izloze tiks veikta, balstoties uz Nāciju līgas kopvērtējumu. Pārējās trīs komandas, kas kvalificēsies Eiropas čempionāta finālturnīram, tiks noskaidrotas izslēgšanas (play-off) spēlēs 2024. gada martā. Tajās piedalīsies divpadsmit komandas, balstoties uz to sniegumu 2022.—2023. gada Nāciju līgā. Šīs komandas tiks sadalītas trīs zaros, katrā pa četrām komandām, un viena komanda no katra zara kvalificēsies finālturnīram. Nāciju līgas A, B un C līgu grupu uzvarētājas automātiski kvalificēsies savas līgas izslēgšanas spēļu zaram, ja vien tās nebūs jau kvalificējušās finālturnīram caur kvalifikācijas grupu turnīru. Ja grupas uzvarētāja jau ir kvalificējusies finālturnīram, to nomainīs nākamā labākā komanda pēc Nāciju līgas rezultātiem tajā pašā līgā. Taču, ja kādā līgā nebūs pietiekami daudz komandu, kas vēl nav kvalificējušās, tad vietu šajā zarā ieņems D līgas grupas uzvarētāja ar labākajiem rādītājiem (neskaitot rezultātus pret grupas 4. vietu), ja vien šī komanda nav kvalificējusies finālturnīram. Atlikušās vietas tiks piešķirtas nākamajām labākajām komandām Nāciju līgas kopvērtējumā, taču B un C līgu grupu uzvarētāji nevar tikties ar augstākas līgas komandām. Katrā no trim izslēgšanas spēļu zariem būs divi pusfināli un fināls. Uzvarētāji tiks noskaidroti vienā spēlē. Pusfinālos labākā komanda komanda pēc Nāciju līgas ranga savā laukumā uzņems ceturto, bet otrā — trešo. Fināla rīkotāji tiks noteikti ar izlozes palīdzību. Izloze notika 2021. gada 16. decembrī Nionā, Šveicē. Avots: UEFA (R) Pazemināts. Avots: UEFA (R) Pazemināts. Avots: UEFA (R) Pazemināts. Avots: UEFA (R) Pazemināts. Avots: UEFA (P) Paaugstināts; (R) Pazemināts. Avots: UEFA (P) Paaugstināts; (R) Pazemināts. Piezīmes: 2022. gada 2. maijā UEFA paziņoja, ka Krievija ir izslēgta un automātiski pazemināta uz C līgu tās iebrukuma Ukrainā dēļ. Avots: UEFA (P) Paaugstināts; (R) Pazemināts. Avots: UEFA (P) Paaugstināts; (R) Pazemināts. Avots: UEFA (P) Paaugstināts; (Q) Kvalificējas norādītajai fāzei. Avots: UEFA (P) Paaugstināts. Avots: UEFA (P) Paaugstināts. Avots: UEFA (P) Paaugstināts; (Q) Kvalificējas norādītajai fāzei. Sākotnēji bija paredzēts, ka spēlēs par vietas saglabāšanu piedalīsies visas četras ceturtās vietas no katras grupas. Pamatojoties uz Nāciju līgas kopvērtējumu, labākajā vietā esošajai komandai pretī stātos ceturtā vieta, bet otra labākā spēlētu ar trešo. Abas zaudējušās komandas būtu izkritušas uz D līgu, bet uzvarētājas būtu palikušas C līgā. Tomēr, tā kā Krievija joprojām bija izslēgta no visām UEFA sacensībām, līgu sadalījums 2024.—2025. gada UEFA Nāciju līgā tika mainīts tā, lai tikai viena komanda tiktu pazemināta uz D līgu, nodrošinot, ka C līgā joprojām spēlēs 16 komandas. Pamatojoties uz Nāciju līgas kopvērtējumu, izslēgšanas spēlēs piedalījās divas zemāk esošās komandas, bet pārējās divas ceturtajā vietā esošās komandas palika C līgā. Avots: UEFA (P) Paaugstināts. Avots: UEFA (P) Paaugstināts. «Simons pendeļu sērijā nokārto Spānijai pirmo lielo trofeju kopš 2012. gada». sportacentrs.com. Skatīts: 2023. gada 19. jūnijā. «Regulations of the UEFA Nations League». UEFA.com (angļu). Skatīts: 2022. gada 28. maijā. «Regulations of the UEFA European Football Championship, 2022–24». UEFA. Skatīts: 2022. gada 28. maijā. «2022/23 UEFA Nations League: League phase draw». UEFA.com (angļu). 2021. gada 16. decembris. Skatīts: 2022. gada 28. maijā. «UEFA decisions for upcoming competitions relating to the ongoing suspension of Russian national teams and clubs». UEFA.com. 2022. gada 2. maijs. Skatīts: 2022. gada 28. maijā. «UEFA Nations League 2024/25 – Draw Procedure». uefa.com. 2023. gada 2. decembris. Skatīts: 2023. gada 6. decembrī. Oficiālā tīmekļa vietne (angliski)