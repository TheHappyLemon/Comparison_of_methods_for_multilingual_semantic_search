Frodi vai Frodo (latīņu: Frotho, Frodo, vikingu: Fróði) bija viens no teiksmainajiem dāņu vikingu ķēniņiem, kura piedzīvojumus savā hronikā Gesta Danorum 12. gadsimta beigās aprakstījis Saksis Gramatiķis. Teiksmā par Frodi vēstīts par dāņu vikinga Frodi teiksmainiem sirojumiem uz kuršu un rūsu (Ruteni) zemi. Uzskata, ka hronists šī varoņa tēla radīšanai izmantojis daudz senākas sāgas un senāku autoru manuskriptus, kuros aprakstītie notikumi notikuši ap 866.-894. gadu, kad no arheoloģiskajiem izrakumiem ir zināms par dāņu vikingu iebrukumiem Kursā un Daugavas baseinā. Frodi ir dāņu vikingu ķēniņa Hadinga dēls. Pēc tēva nāves kļūstot par valdnieku, ķēniņš Frodi nolemt papildināt ķēniņvalsts bagātību un dodas karagājienā uz Austrumu zemēm. Ar kara viltības palīdzību viņš cīnījās ar kuršu ķēniņu Dorno (Curetum rex Dorno) un rūsu valdnieku Tranonu (Trannones, Rutenae gentis tyrannus). Mājupceļā Frodi appludināja rūsu pilsētu Rotalu (urbs Rotala) kādas lielas upes krastā, pēc tam devās uz Polocku (urbs paltisca). Lai apmānītu Polockas valdnieku, kura pili viņš nespēj ieņemt ar kauju, Frodi noslēpjas nomaļā vietā un liek izplatīt ziņas, ka viņš ir miris. Tie veikt apbedīšanas ceremonija un viņa šķietamajā kapa vietā uzbērts kurgāns. Kad Polockas ķēniņš Vespasijs (rex urbis Vespasius) rīko svinības par godu uzvarai, Frodi ar vikingiem ielaužas pilsētā un nogalina tās ķēniņu.(Saxo, lib. II, cap. I:7) Šo uzvaru iedvesmots Frodi devās karagājienā uz Austrumu lielvalsti (Orientis imperium) un uzbruka Anduana (Andwanus) pilsētai, kurai reiz jau bija uzbrucis viņa tēvs Hadings. Redzot, ka nespēs nosargāt pilsētu, Anduans sakrāva savas bagātības uz kuģa un nogremdēja to. Frodi bildināja ķēniņa meitu un noslēdza savienību ar Anduana valsti, dāvājot tai brīvību. Pēc viņā atgriešanās Dānijā sākas nemieri un Frodi atkal dodas jaunā sirojumā uz Londonas vai Lunas (Lundonia) pilsētu. Kritis karā ar zviedru ķēniņu. H. R. Ellis Davidson (ed.) and Peter Fisher (tr.) (1999). Saxo Grammaticus : The History of the Danes : Books I-IX. Bury St Edmunds: St Edmundsbury Press. ISBN 0-85991-502-6. First published 1979-1980. Elton, Oliver (tr.) (1905). The Nine Books of the Danish History of Saxo Grammaticus. New York: Norroena Society. Available online Olrik, J. and H. Ræder (1931). Saxo Grammaticus : Gesta Danorum. Available online