Tallinas 21. skola (igauņu: Tallinna 21. Kool) ir izglītības iestāde Tallinā, Igaunijā. Skola dibināta 1903. gada 2. oktobrī. Skolā mācās apmēram 1225 skolēni un strādā 84 skolotāji. Sākotnējais skolas nosaukums bija Tallinas 2. sākumskola, kas tika nomainīts uz pašreizējo nosaukumu 1917. gadā. Arī skolas atrašanās vieta laika gaita ir mainījusies, pašreizējā vietā skolas ēka pastāv jau kopš 1924. gadā, ēkas arhitekts bija Arturs Perna. 1967. gadā skolas piebūvē tika ierīkots peldbaseins un sporta zāle. 1997. gadā skolā tika ierīkota datorklase. Skolā ir bijuši vairāki novirzieni, sākotnēji tas bija mūzikas novirziens, vēlāk - angļu valodas novirziens, taču kopš 1988. gada skolā ir humanitārais un eksaktais novirziens. Skolā notiek vairākas aktivitātes, piemēram, šeit darbojas sava skolas avīze "Lennuk", skolas radio, skolā ir koris. Skolas skolēni piedalās skolēnu apmaiņas programmā. 1980. gadu beigās notika veiksmīga apmaiņas programma ar skolēniem no ASV. Tallinas 21. vidusskola ir veiksmīgi pārgājusi uz elektronisko atzīmju žurnālu "e-skola". Mārja-Līsa Ilusa, dziedātāja Katrina Siska, dziedātāja Pireta Jervisa, dziedātāja Skolas oficiālā mājaslapa (igauniski)/(angliski)/(vāciski)/(krieviski)