Vladimirs Krikunovs (krievu: Владимир Васильевич Крикунов, dzimis 1950. gada 24. martā) ir bijušais krievu hokeja aizsargs, tagad hokeja treneris. Kā spēlētājs spēlējis PSRS čempionātā klubos Saratovas "Kristall", Maskavas "Kriļja Sovetov" un Rīgas "Dinamo", kopumā aizvadot 382 spēles un gūstot 47 rezultativitātes punktus. Trenera karjeru sāka kā Minskas "Dinamo" spēlējošais treneris. Pēc tam trenējis Slovēnijas klubu HK Acroni Jesenice, ar kuru kļuva par divkārtēju Slovēnijas čempionu, Slovēnijas hokeja izlasi, Kazaņas "Ak Bars", Ņižņekamskas "Ņeftehimik", Baltkrievijas hokeja izlasi, ar kuru sasniedza tās lielāko sasniegumu vēsturē, iekļūstot olimpisko spēļu pusfinālā, Maskavas "Dinamo", ar ko uzvarēja 2005. gada Krievijas čempionātā, Krievijas hokeja izlasi, ar ko ieguva bronzas medaļas pasaules čempionātā, Astanas "Baris" un Kazahstānas hokeja izlasi. 2021. gada 29. novembrī Vladimirs Krikunovs tika iecelts Rīgas "Dinamo" galvenā trenera amatā. DELFI Sports. «Rīgas 'Dinamo' galvenā trenera amatā negaidīti iecelts pieredzējušais Krikunovs». delfi.lv (latviešu), 2021-11-29. Skatīts: 2021-11-29. Vikikrātuvē par šo tēmu ir pieejami multivides faili. Skatīt: Vladimirs Krikunovs. Eliteprospects profils (angliski) Internet Hockey Database profils (angliski) Eurohockey profils (angliski)