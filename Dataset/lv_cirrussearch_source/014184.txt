Pāvests Jūlijs II (latīņu: Iulius II; dzimis Džuliāno della Rovere (itāļu: Giuliano della Rovere 1443. gada 5. decembrī, miris 1513. gada 21. februārī) no 1503. gada 1. novembra līdz savai nāvei 1513. gada 21. februārī bija 216. Romas pāvests. Viņš bija liels mākslas patrons, viens no sava laika spēcīgākajiem valdniekiem. Jūlijam II bija cieša draudzība ar mākslinieku Mikelandželo. 1506. gadā dibinājis Vatikāna gvardi. Tajā pat gadā ar bullu viņš apstiprināja Tordesiljasas līgumu, novelkot demarkācijas līniju starp Portugāles un Spānijas valdījumiem jaunatklātajās zemēs pa 49°32’56" r.g. meridiānu, kas tika nosaukts par "pāvesta meridiānu". «Julius II (pope) : Introduction». Britannica.com Inc. Britannica Online Encyclopedia. Skatīts: 2012. gada 10. jūnijā. Vikikrātuvē par šo tēmu ir pieejami multivides faili. Skatīt: Jūlijs II. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski)