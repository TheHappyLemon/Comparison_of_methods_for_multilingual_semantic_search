Diablo ir lomu datorspēle tā dēvētajā hack and slash stilā, ko iztrādāja Blizzard North un 1996. gada decembrī izlaida Blizzard Entertainment. Spēlē ir trīs varoņu klases — cīnītājs, strēlnieks un burvis. Diablo bija ļoti populāra, un tāpēc 1997. gadā Sierra On-Line izlaida neoficiālo papildinājumu Diablo: Hellfire. 2000. gadā tika izdots spēles turpinājums — Diablo II. Spēle notiek Handuras karaļvalstī, kurā norisinās karš starp debesīm un elli. Diablo ir viens no spēcīgākajiem dēmoniem un viens no trim galvenajiem ļaunumiem. Slepens burvju ordenis Horadrim katru no galvenajiem ļaunumiem ieslodzīja dvēseļakmenī. Diablo sarkanais akmens tika aprakts alās zem Tristramas un ar laiku aizmirsts. Ieslodzījums bija paredzēts uz mūžu, bet ar katru gadsimtu dvēselakmeņa spēks pavājinājās, ar laiku ļaujot Diablo no dvēseļakmens lietot ierobežotu spēku un viņš telepātiski pārņēma arhibīskapu Lazaru. Spēles oficiālā tīmekļa vietne