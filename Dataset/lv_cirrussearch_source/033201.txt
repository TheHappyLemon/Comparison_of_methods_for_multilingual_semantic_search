"Trīs māsas" (krievu: Три сeстры) ir krievu rakstnieka Antona Čehova luga. Tā tika uzrakstīta 1900. gadā un pirmo reizi publicēta 1901. gadā Maskavā. "Trīs māsu" pirmizrāde notika tajā pašā gadā Maskavas Mākslas teātrī (Московский Художественный театр). "Trīs māsas" ir viens no nozīmīgākajiem A. Čehova darbiem. Luga stāsta par izglītotas ģimenes trīs meitām Krievijas provinces pilsētā, kuru ikdienas dzīve ir tāla no cerētās. Autors uzskatījis, ka luga ir komēdija, taču tā ir poētiska, rūgta optimisma un drāmas piesātināta luga. "Trīs māsas" ir bieži uzvestas arī Latvijas teātros. Jaunajā Rīgas teātrī Māras Ķimeles režijā luga tika izrādīta no 2005. gada. Dailes teātrī Andreja Žagara "Trīs māsu" pirmizrāde bija 2016. gada pavasarī. Dailes teātris :: Trīs māsas