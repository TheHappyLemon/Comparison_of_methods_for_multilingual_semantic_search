Intelsat II F-1 (saukts arī par Blue Bird) bija Intelsat sakaru pavadonis, kas 1966. gada oktobrī kļūmes dēļ ievadīts nepareizā orbītā. Kosmisko aparātu izgatavoja ASV uzņēmuma Hughes Aircraft Company kosmosa un sakaru nodaļa (tagad ietilpst Boeing) uz platformas HS-303A bāzes. Tas bija cilindra formas (142 × 67 cm), stabilizācija nodrošināta ar rotāciju ap centrālo asi. Bija apgādāts ar diviem raidītājiem. Intelsat II F-1 tika palaists 1966. gada 26. oktobrī 23:05:00 UTC ar nesējraķeti Delta E1 (Thrust Augmented Delta) no Kanaveralas zemesraga Gaisa spēku stacijas. No ģeosinhronās pārejas orbītas pēdējai pakāpei SVM-1 vajadzēja pavadoni nogādāt ģeostacionārajā orbītā, kur tiktu izvietots virs Klusā okeāna. Dzinējbloks sabojājās četras sekundes pēc iedarbināšanas, tādējādi Intelsat II F-1 atstājot pārejas orbītā, kur tas nespēja veikt sākotnējos mērķus. To tomēr izmantoja testēšanai un ierobežoti arī sakaru nodrošināšanai. Intelsat II Boeing Intelsat-2 Gunter's Space Page, (angliski)