Meru (sanskritā: मेरु), arī Sineru (tibetiešu: ཪི་རྒྱལ་པོ་རི་རབ་), Sjumišaņs (ķīniešu: 須彌山, Xūmí shān), Sumisans (korejiešu: 수미산, Sumisan), Šumisens (japāņu: 須弥山, Shumisen), ir svētais kalns ar piecām virsotnēm budisma, hinduisma un džainisma kosmoloģijā, kur tas tiek uzskatīts par visu materiālo un garīgo visumu centru. Tiek uzskatīts par Brahmas un citu dievību mājokli. Senindiešu kanoniskajos tekstos purānās teikts, ka Meru kalns atrodas uz viena no Zemes kontinentiem Džambudvīpas, un tā augstums ir 80 000 jodžanu (640 000—1 106 000 km, vairāk, kā attālums līdz Mēnesim). Daudzi hinduistu tempļi, tajā skaitā Ankorvats, būvēti kā simbolisks Meru attēlojums. Ģeogrāfiskais novietojums neskaidrs, bet lielākajā daļā purānu aprakstīts, ka tas atrodas «tālu ziemeļos» un visbiežāk tiek asociēts ar Pamira kalniem. The Geopolitics of South Asia: From Early Empires to the Nuclear Age, 2003, p 16 Vikikrātuvē par šo tēmu ir pieejami multivides faili. Skatīt: Meru. Encyclopædia Britannica raksts (angliski) Krievijas Lielās enciklopēdijas raksts (krieviski) Глава 16. Описание Джамбудвипы The Devi Bhagavatam. THE EIGHTH BOOK Chapter XV On the motion of the Sun