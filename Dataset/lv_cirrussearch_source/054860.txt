Alī Dājī (persiešu: علی دایی, dzimis 1969. gada 21. martā) ir bijušais Irānas futbolists, futbola treneris un uzņēmējs. Dājī spēlēja uzbrucēja pozīcijā, bijis Irānas futbola izlases kapteinis, Eiropā spēlējis tādos klubos kā Arminia Bielefeld, Bayern Munich un Hertha BSC. Pašlaik Dājī ir uzņēmuma Daei Sport vadītājs. Dājī pieder Ginesa rekords par visvairāk gūtajiem vārtiem izlašu spēlēs. Viņš 149 spēlēs Irānas futbola izlases sastāvā guva 109 vārtus. Dājī ir dzimis Ardabīlā, Irānā. 19 gadu vecumā Dājī savu karjeru uzsāka savas dzimtās pilsētas komandā Esteghlal Ardabil. Vēlāk spēlēja vairākos Teherānas klubos, kā Taxirani, Bank Tejarat un Perspolis. Bank Tejarat komandā Dājī 75 spēlēs guva 49 vārtus. Vēlāk vienu sezonu spēlēja Kataras komandā Al Sadd. 1997. gadā Dājī pievienojās Vācijas Bundeslīgas komandai Arminia Bielefeld. Pēc vienas nospēlētas sezonas Bīlefeldes komandā Dājī pievienojās Minhenes "Bayern". Tur viņš kļuva par pirmo Āzijas spēlētāju, kas ir spēlējis UEFA Čempionu līgā. Savā pirmajā sezonā Bayern komandā Dājī izcīnīja Bundeslīgas čempionu titulu. Bayern komandā Dājī spēles laiks bija mazs, tāpēc viņš nolēma pievienoties citai Bundeslīgas komandai Berlīnes "Hertha". Tur viņš Čempionu līgas turnīrā guva divus vārtus, vienus pret Chelsea un otrus pret AC Milan. 34 gadu vecumā Dājī pievienojās Apvienoto Arābu Emirātu klubam Al Shabab. 2003. gadā Dājī atgriezās Perspolis. Savu karjeru Dājī noslēdza Saipa komandā, kur izcīnīja Irānas Pro līgas čempionu titulu. Irānas futbola izlasē Dājī debitēja 1993. gadā pret Pakistānas futbola izlasi. Spēlējis trīs AFC Āzijas kausa finālturnīros, kā arī 1998. un 2006. gada FIFA Pasaules kausā. 2004. gada 17. novembrī Dājī guva četrus vārtus pret Laosu un kļuva par pirmo spēlētāju, kas ir guvis 100 vārtus izlašu spēlēs. Kā treneris, Dājī ir trenējis vairākus Irānas Pro līgas komandas, kā arī no 2008. līdz 2009. gadam trenēja Irānas nacionālo izlasi. Dājī pieder sporta apģērbu un aprīkojuma ražošanas uzņēmums Daei Sport. 2001. gadā Dājī kļuva par UNICEF labās gribas vēstnesi. No 2007. līdz 2013. gadam bija FIFA Futbola komitejas biedrs. 7026. «Ali Daei in Guinness World Records 2014 as best goalscorer». IRNA English (angļu), 2014-01-14. Skatīts: 2020-11-23. «علی دایی و مرحوم حجازی در تیم بانک تجارت‎». خبرآنلاین (persiešu). 2012-10-24. Skatīts: 2020-11-23. «BBC News | Champions League | Chelsea crash in Berlin». news.bbc.co.uk. Skatīts: 2020-11-23. UEFA.com. «Milan-Hertha 1999 History | UEFA Champions League». UEFA.com (angļu). Skatīts: 2020-11-23. «Iran appoint Ali Daei as new manager». France 24 (angļu). 2008-03-02. Skatīts: 2020-11-23. «Ali Daei Sacked As Iran Coach Following Saudi Arabia Loss | Goal.com». www.goal.com. Skatīts: 2020-11-23. «UNICEF appoints Daei GMCJ goodwill harbinger». www.payvand.com. Arhivēts no oriģināla, laiks: 2018-07-27. Skatīts: 2020-11-23. «FIFA crosses out Ali Daei’s name from the Football Committee - PersianLeague.Com (Iran Football League)». www.persianleague.com (en-gb). Skatīts: 2020-11-23. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) FBref spēlētāja profils (angliski)