Narvas bāka (igauniski — Narva-Jõesuu tuletorn) atrodas Igaunijā, Narvas upes rietumu krastā pie ietekas Somu līcī, Narvas-Jēsū pilsētā. Bāka šajā vietā atrodas kopš 1725. gada. 1808. gadā tika uzcelts jauns tornis baltā krāsā. 1866. gadā tas tika pagarināts par apmēram 4 m un tika uzlikta jauna laterna. Otrā pasaules kara laikā šis tornis aizgāja bojā. 1957. gadā tika uzcelta pašreizējā bāka. Bākas augstums ir 30 m. Bāku veido apaļš, cilindrisks betona tornis ar galeriju un laternu. Tornis ir baltā krāsā ar sarkanām, horizontālām joslām. Laterna un galerija melnā krāsā. Gaismas elements atrodas 34 m virs jūras līmeņa. Gaisma balta (2 s deg, 3 s pārtraukums, 2 s deg, 5 s pārtraukums). Gaismas signāls redzams 17 jūras jūdžu attālumā. Bāka darbojas visu gadu, diennakts tumšajā laikā. Estonian Maritime Navigation Narvas bāka 2008 Vikikrātuvē par šo tēmu ir pieejami multivides faili. Skatīt: Narvas bāka.