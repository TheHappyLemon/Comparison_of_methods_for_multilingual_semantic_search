Herberts Deivids Ross (angļu: Herbert David Ross; dzimis 1927. gada 13. maijā, miris 2001. gada 9. oktobrī) bija amerikāņu aktieris, horeogrāfs, režisors un producents. Nominēts divām Amerikas Kinoakadēmijas balvām un Tony balvai. Vislabāk pazīstams, režisējot mūziklus un komēdijas, kā Goodbye, Mr. Chips (1969), The Owl and the Pussycat (1970), "Nospēlē vēlreiz, Sem" (Play It Again, Sam, 1972), The Sunshine Boys (1975), Funny Lady (1975), The Goodbye Girl (1977), California Suite (1978), Pennies from Heaven (1981), "Brīvie" (Footloose, 1984), "Dzelzs magnolijas" (Steel Magnolias, 1989) un "Zēni malā" (1995). Par drāmu The Turning Point (1977) nominēts Kinoakadēmijas balvai kategorijās "Labākais režisors" un "Labākā filma" (kā producents). Saņēmis arī Zelta globusa balvu kategorijā "Labākais režisors". Pazīstams arī ar darbu Brodvejā, kur strādājis par horeogrāfu un sadarbojies ar tādām personām kā Bārbru Streisandi, Stīvenu Sondheimu un Ričardu Rodžersu. IMDb profils (angliski) Internet Broadway Database profils (angliski) AllMovie profils (angliski)