Eskimosi (angļu: Eskimo, franču: Esquimaux, krievu: Эскимосы) ir etnonīms, ar ko apzīmē tuvu radniecīgas tautas, kas apdzīvo Arktikas reģionu Ziemeļamerikā un Krievijas ziemeļaustrumos. Divas galvenās eskimosu tautu grupas ir inuiti (grenlandieši, Kanādas inuiti, inuvialuiti, nunatukavuti un Aļaskas iņupiati) un jupiki (Aļaskas alutīki un jupiki un Sentlorensas salas un Čukču pussalas juiti). Dažkārt pie eskimosiem pieskaita arī pēc valodas radniecīgos aleutus un rietumu literatūrā arī čukčus un citas Krievijas ziemeļaustrumu tautas. Tiek uzskatīts, ka vārds «eskimosi» Eiropas valodās ienācis no krī valodas askamiciw vai askipiw — ‘jēlas gaļas ēdāji’. Pēc cita skaidrojuma nosaukums cēlies no algonkinu ayas̆kimew — ‘sniega kurpju valkātāji’. Pirmoreiz rakstu avotos kā franču Esquimaux 1795. gadā publicētajā Semjuela Hīrna grāmatā A Journey from Prince of Wales's Fort in Hudson's Bay to the Northern Ocean in the Years 1769, 1770, 1771, 1772. Grenlandē, Kanādā un ASV termins «eskimosi» tiek uzskatīts par nicinošu un to ir tendence aizstāt ar etnonīmu «inuiti». Dažkārt ar terminu «inuiti» tiek apzīmētas visas eskimosu tautas, ieskaitot arī par inuitiem sevi neuzskatošos jupikus un juitus. Krievijā termins «eskimosi» ir oficiāls apzīmējums Sibīrijas eskimosiem — juitiem. Antropoloģiski pieder pie mongoloīdās rases arktiskā atzara. Eskimosu tautas apdzīvo galvenokārt Arktikas piekrastes apgabalus un to tradicionālā nodarbošanās ir jūras dzīvnieku medības un zveja. Government of Canada, Statistics Canada. «Inuit population by residence inside or outside Inuit Nunangat, 2016». www.statcan.gc.ca (angļu). Skatīts: 2017-11-12. «The World Factbook (Greenland)». Central Intelligence Agency. 2013. Arhivēts no oriģināla, laiks: 2020. gada 9. maijā. Skatīts: 2013. gada 20. oktobris. «Table 1: American Indian and Alaska Native Alone and Alone or in Combination Population by Tribe for the United States: 2000» (xls). United States Census Bureau. 2000. Skatīts: 2013. gada 20. oktobris. «Statistikbanken». Statistics Denmark. 2015. Arhivēts no oriģināla, laiks: 2018. gada 22. jūlijā. Skatīts: 2016. gada 25. janvāris. "Population data". Посольство России в Великобритании. Retrieved 2017-07-05. Stason.org "Eskimo" (Word origins - alt.usage.english) THE PUBLICATIONS OF THE CHAMPLAIN SOCIETY. HEARNE: A JOURNEY FROM PRINCE OF WALES'S FORT IN HUDSON'S BAY TO THE NORTHERN OCEAN «Информационные материалы об окончательных итогах Всероссийской переписи населения 2010 года». Arhivēts no oriģināla, laiks: 2020. gada 1. maijā. Skatīts: 2021. gada 11. aprīlī. «Eskimosi». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 202. lpp. Vikikrātuvē par šo tēmu ir pieejami multivides faili. Skatīt: Eskimosi. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski)