Visāma Tūbāla (Wissam Toubal; dzimusi 1984. gada 18. janvārī) ir Alžīrijas starptautiskā meistare šahā (2005). Pārstāvējusi Alžīriju Pasaules jauniešu šaha čempionātos dažādās vecuma grupās. 2001. gadā Kairā izcīnījusi 3. vietu Āfrikas šaha čempionātā sievietēm un ieguvusi tiesības piedalīties Pasaules šaha čempionātā sievietēm. Piedalījusies 2001. gada Pasaules šaha čempionātā sievietēm pēc izslēgšanas sistēmas Maskavā, kurā 1. kārtā zaudējusi Alisai Gaļļamovai. 2003. gadā Abudžā Alžīrijas komandas sastāvā uzvarējusi Āfrikas spēļu komandu turnīrā šahā. 2005. gadā Pasaules šaha čempionāta sievietēm atlases cikla Āfrikas zonas turnīrā izcīnījusi 3. vietu. Pārstāvējusi Alžīriju Pasaules šaha olimpiādēs: 2002. gadā pie pirmā rezerves galdiņa 35. sieviešu šaha olimpiādē Bledā (+1, =2, -2), 2006. gadā pie pirmā galdiņa 37. sieviešu šaha olimpiādē Turīnā (+6, =0, -6). Par panākumiem turnīros FIDE 2005. gadā viņai piešķīrusi starptautiskās meistares (WIM) nosaukumu. Africa-ch (Women) Cairo 2001 2001-02 FIDE Knockout Matches OlimpBase :: 8th All-Africa Games (chess - women), Abuja 2003, Algeria Women African Zonal 4.1-2005 ZONE AFRIQUE 4-1 OlimpBase :: Women's Chess Olympiads :: Wissam Toubal Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)