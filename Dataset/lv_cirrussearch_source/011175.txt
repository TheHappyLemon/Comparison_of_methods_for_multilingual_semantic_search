Grunvaldes kauja (poļu: Bitwa pod Grunwaldem), Tannenbergas (vācu: Schlacht bei Tannenberg) jeb Žalgires kauja (lietuviešu: Žalgirio mūšis) notika Vācu ordeņa valsts Prūsijas daļā starp Tannenbergas un Grīnfeldes (vācu: Grünfelde) jeb Grunvaldes (poļu: Grunwald), jeb Zaļģires vai Žalgires (lietuviešu: Žalgiris) ciemiem 1410. gada 15. jūlijā. Polijas karaļa Jagaiļa un Lietuvas dižkunigaiša Vītauta vadītais apvienotais Polijas Karalistes un Lietuvas dižkunigaitijas karaspēks sagrāva Vācu ordeņa spēkus. Kaujā krita Vācu ordeņa virsmestrs Ulrihs fon Jungingens un visa Vācu ordeņa bruņniecības elite. 1411. gadā Toruņā tika noslēgts pirmais Tornas miera līgums, nodrošinot Polijas-Lietuvas robežas un parādot, ka poļu-lietuviešu savienība ir vērā ņemams spēks visā Eiropā. Pēc šī miera līguma Lietuva atguva savā kontrolē Žemaitiju. Jagailis vietu, kur viņi cīnījušies ar krustnešiem, latīņu tekstā nosaucis par Grunenvelt (lejasvācu valodā — 'Zaļais lauks'). Vēlāka laika poļu hronisti to kļūdaini min kā Grunwald, kas augšvācu valodā nozīmēja zaļu mežu. 1446. gada Lietuvas baltkrieviskajā hronikā minēts arī nosaukums "Dubrovenskas kauja", pēc tuvākās pilsētas Dombruvnas vārda. Latviski rakstītajos avotos vācu iespaidā līdz 20. gadsimta vidum kauju dēvēja par "kauju pie Tannenbergas", kā citi nosaukumi šai laikā lietoti "kauja pie Grunvaldes" (poļu variants) vai "kauja pie Zaļģires" (lietuviešu variants). Latvijas PSR laikā (kad Austrumprūsija jau bija sadalīta starp Poliju un PSRS) krievu historiogrāfijas iespaidā latviešu valodā ieviesās nosaukums "Grīnvaldes kauja" (krievu: Грюнвальдская битва), kaut gan Grīnfeldes (vācu: Grünfelde) ciems pēc iekļaušanas Polijā jau bija pārdēvēts par Grunvaldi (poļu: Grunwald). Jučas, 2009, 75. lpp. Urban, 2003, 138. lpp. Turnbull, 2003, 26. lpp. Turnbull, 2003, 28. lpp. Davies, 2005, 98. lpp. Jučas, 2009, 57–58. lpp. Ekdahl S. Die Schlacht bei Tannenberg 1410: Quellenkritische Untersuchungen. Einführung und Quellenlage. — 175. lpp. — Berlin: Duncker & Humblot, 1982. — ISBN 3-428-05243-9. Тарас, Анатолий Ефимович Грюнвальд, 15 июля 1410 г. — 70. lpp. — ФУАинформ, 2010. — ISBN 5-345-00656-3. Latviešu konversācijas vārdnīca. 21. sējums. Rīga : Anša Gulbja izdevniecība. 42188. sleja. Latviešu konversācijas vārdnīca. 17. sējums. Rīga : Anša Gulbja izdevniecība. 33192. sleja. Vikikrātuvē par šo tēmu ir pieejami multivides faili. Skatīt: Grunvaldes kauja. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)