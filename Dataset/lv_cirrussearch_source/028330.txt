Nestlé S.A. ir Šveicē reģistrēts pārtikas un dzērienu uzņēmums. Šis ir pasaulē lielākais pārtikas uzņēmums pēc ieņēmumiem. Starp uzņēmuma produktiem ir zīdaiņu pārtika, dzeramais ūdens, brokastu pārslas, kafija, tēja, konditorejas izstrādājumi, piena produkti, saldējums, saldētā pārtika, pārtika mājdzīvniekiem, uzkodas. 29 Nestlé zīmoli katru gadu tiek pārdoti vairāk nekā 1 miljarda Šveices franku (apmēram 1,1 miljards ASV dolāru) vērtībā katrs. Starp šiem zīmoliem ietilpst Nespresso, Nescafé, Kit Kat, Smarties, Nesquik, Stouffer's, Vittel, Maggi. Uzņēmumam ir 447 fabrikas, tas darbojas 194 valstīs un nodarbina ap 333 tūkstošiem cilvēku. Nestlé ir viens no galvenajiem L'Oreal, pasaules lielākā kosmētikas uzņēmuma, akcionāriem. Uzņēmums dibināts 1905. gadā, apvienojoties 1866. gadā dibinātajiem Anglo-Swiss Milk Company un Farine Lactée Henri Nestlé. 2018. gada janvārī Nestle vienojās par 2,8 miljardiem USD pārdot savu ASV saldumu ražošanas biznesu (zīmoli Nestle Crunch, Butterfinger, Baby Ruth, Raisinets, Nips, Skinny Cow, Laffy Taffy) Itālijas uzņēmumam Ferrero. Darījumu plānots pabeigt līdz marta beigām. Turpmāk Nestle plāno fokusēties tādām kategorijām kā mājdzīvnieku barība, kafija, ūdens pudelēs, saldētas maltītes un zīdaiņu pārtika. 2018. gada 28. augustā Nestle par 7,15 miljardiem dolāru noslēdza vienošanos ar ASV uzņēmumu Starbucks par tiesībām tirgot Starbucks produktus. 2019. gada 2. oktobrī tika paziņots, ka Nestle par 10,2 miljardiem franku (9,4 miljardiem eiro) pārdos ādas kopšanas produktu biznesu grupai, ko pārvalda Zviedrijas privāto investīciju uzņēmums EQT un Abū Dabī ieguldījumu fonds Abu Dhabi Investment Authority. «Annual Results 2013» (PDF). Nestlé. Skatīts: 2014. gada 25. marts. Jobs Arhivēts 2015. gada 9. janvārī, Wayback Machine vietnē. Nestlé, global info "Nestlé's Brabeck: We have a "huge advantage" over big pharma in creating medical foods", CNN Money, 1 April 2011 "Nestlé: The unrepentant chocolatier", The Economist, 29 October 2009. Retrieved 17 May 2012 "Nestlé: Tailoring products to local niches". CNN, 2 July 2010 "Nestlé to Decide on L’Oreal in 2014, Chairman Brabeck Says". Bloomberg, 14 April 2011 Nestle is selling its U.S. candy business to Ferrero for about $2.8 billion Zlati Meyer, USA TODAY, Jan. 16, 2018 "Nestle" par $7 miljardiem iegūst tiesības tirgot "Starbucks" produktus TVNET/LETA, 2018. gada 28. augusts Nestle par teju 10 miljardiem eiro pārdos ādas kopšanas produktu biznesu LETA--AFP, 2019. gada 02. oktobris Vikikrātuvē par šo tēmu ir pieejami multivides faili. Skatīt: Nestlé. Oficiālā tīmekļa vietne Encyclopædia Britannica raksts (angliski)