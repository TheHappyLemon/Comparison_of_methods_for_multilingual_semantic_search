Ovjedo (spāņu: Oviedo, izrunā: [oˈβjeðo]; astūriešu: Uviéu, izrunā: [uˈβjeu̯]) ir pilsēta un pašvaldība Spānijas ziemeļos, Astūrijas autonomā apgabala administratīvais centrs. 2020. gadā Ovjedo dzīvoja 220 tūkstoši iedzīvotāju, otra lielākā pilsēta Astūrijā aiz Hihonas. Ovjedo ir dibināta 757. gadā. Romiešu laikos tā bija pazīstama ar latīnisko nosaukumu Ovetum. 810. gadā tā kļuva par Astūrijas karalistes galvaspilsētu. Ovjedo kļuva par vienu no spāņu pilsētām, kuru viduslaikos neiekaroja mauri. 1608. gadā tika dibināta Ovjedo Universitāte. Ovjedo un Astūrijas karalistes pieminekļi 1985. gadā tika iekļauti UNESCO Pasaules mantojuma sarakstā. 1998. gadā objektā iekļauto pieminekļu skaits tika palielināts. Kopš 2019. gada marta Ovjedo ir divi oficiālie nosaukumi — viens ir spāņu valodā Oviedo, bet otrs ir astūriešu valodā Uviéu. Viduslaiku hronikās kā Astūrijas karalistes pilsēta Ovjedo bija zināma arī ar nosaukumiem Ovetao un Oveto. Pilsēta ir bijusi zināma ar latīnisko nosaukumu Ovetum. Pilsētas nosaukuma etimoloģija nav skaidra. Spāņu valodnieks Ramons Menendess Pidals nosaukuma izcelsmi saista ar ķeltiem. Nosaukuma izcelsme tiek saistīta arī ar basku valodu. Vēl tiek piedāvāta versija, ka pilsētas nosaukums ir cēlies no latīņu vārda Ovis (tulkojumā ‘aita’), kas it kā norāda uz piemērotām ganībām. Pasaulē ir vēl vairākās apdzīvotas vietas, kuru nosaukums ir Ovjedo, piemēram, Floridā, Dominikānā, Paragvajā un Meksikā. Vikikrātuvē par šo tēmu ir pieejami multivides faili. Skatīt: Ovjedo. «Oviedo» (angļu). Encyclopedia Britannica. «Овьедо» (krievu). Большая российская энциклопедия. Arhivēts no oriģināla, laiks: 2020. gada 19. oktobrī. Skatīts: 2020. gada 19. oktobrī. 2023. gada Spānijas municipālais reģistrs.