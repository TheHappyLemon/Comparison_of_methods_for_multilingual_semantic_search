Tár (stilizēti TÁR) ir 2022. gada ASV un Vācijas psiholoģiska drāmas filma. Filmas scenārists un režisors ir Tods Fīlds. Galveno lomu atveido Keita Blanšeta. Filma stāsta par slavenas komponistes un diriģentes karjeras uzplaukumu un kritumu. Otrā plāna lomas atveido Noemi Merlana, Nīna Hosa, Sofija Kauere, Džulians Glovers, Elans Kordjūners un Marks Strongs. Filmas pirmizrāde notika 2022. gada septembrī 79. Venēcijas kinofestivālā, kur Blanšeta ieguva Volpi kausu kā labākā aktrise. No 2022. gada 7. oktobra ASV filma bija skatāma atsevišķos kinoteātros, bet no 20. oktobra filmu visos ASV kinoteātros izplatīja Focus Features. Filma saņēma pozitīvas kritiķu atsauksmes, kas slavēja Blanšetas, Hosas un Merlanas aktierspēli, Fīlda režiju un scenāriju, operatora darbu, montāžu un skaņu. Gan New York Film Critics Circle, gan Losandželosas Kinokritiķu asociācija to nosauca par viņuprāt labāko 2022. gada filmu, un arī Amerikas Kinoinstitūts to uzskata par vienu no labākajām gada filmām. Filma nominēta 80. Zelta globusa balvai kategorijās "Labākā drāmas filma", "Labākais scenārijs" un "Labākā aktrise drāmas filmā" (Blanšeta). Neskatoties uz pozitīvajām atsauksmēm, filmai ir vāji kases ienākumi, tā ir nopelnījusi 5,5 miljonus ASV dolāru pie 35 miljonu dolāru liela ražošanas un mārketinga budžeta. Anthony D'Alessandro. «Todd Field Cate Blanchett Movie Tár Sets 2022 Release & Adds Nina Hoss, Noémie Merlant, Mark Strong & More». Deadline Hollywood, 2021. gada 24. novembris. Skatīts: 2021-11-24. A. O. Scott. «Tár Review: A Maestro Faces the Music». The New York Times, 2022. gada 7. oktobris. Skatīts: 2022. gada 17. oktobris. Owen Gleiberman. «Tár Review: Cate Blanchett Acts With Ferocious Force in Todd Field's Masterful Drama About a Celebrity Conductor». Variety, 2022. gada 1. septembris. Skatīts: 2022. gada 17. oktobris. Justin Chang. «Review: Cate Blanchett is at the peak of her powers in Tár, a magnificent cinematic symphony». Los Angeles Times, 2022. gada 7. oktobris. Skatīts: 2022. gada 17. oktobris. David Rooney. «Tár Review: Cate Blanchett Astounds in Todd Field's Blistering Character Study». The Hollywood Reporter, 2022. gada 1. septembris. Skatīts: 2022. gada 11. novembris. Brooks Barnes. «Highbrow Films Aimed at Winning Oscars Are Losing Audiences». The New York Times (en-US), 2022-12-09. ISSN 0362-4331. Skatīts: 2022-12-09. IMDb profils (angliski) AllMovie profils (angliski) Metacritic profils (angliski) Rotten Tomatoes profils (angliski)