Šešupe (lietuviešu: Šešupė, poļu: Szeszupa, krievu: Шешупе; vācu: Scheschup(p)e) ir upe Polijā, Lietuvā un Krievijas Federācijas Kaļiņingradas apgabals. Upes izteka atrodas uz dienvidaustrumiem no Suvalkiem Polijā, tālāk upe tek caur Marijampoles apriņķim Lietuvā, tad Kaļiņingradas apgabalā, kur arī uz austrumiem no Nemanas (Ragaines) ietek Nemunas upē. Upes kopējais garums ir 298 km, no kuriem 27 km ir Polijā, 158 km Lietuvā, 51 km pa Lietuvas un Krievijas robežu un 62 km Krievijas Federācijā. Pilsētas pie upes: Kalvarija, Marijampole. Pēc 1422. gada Melnas līguma noslēgšanas Šešupe ar savu pieteku Širvintu un Lieponu veidoja stabilu robežu starp Vācu ordeni un Lietuvas Dižkunigaitiju, tad starp Prūsiju un Polijas-Lietuvas kopvalsti, vēlāk starp Vācijas impēriju un Krievijas Impēriju, kopš 1990. gada starp Lietuvu un Krievijas Federāciju. Vāciski upe pazīstama kā Scheschupe, bet poliski — Szeszupa, taču nacisti upes nosaukumu, tāpat kā pārējos baltu cilmes vietvārdus, 1938. gadā nomainīja uz Ostfluss. Vikikrātuvē par šo tēmu ir pieejami multivides faili. Skatīt: Šešupe.