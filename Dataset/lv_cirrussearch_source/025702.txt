Oļegs Jankovskis (krievu: Олег Иванович Янковский; dzimis 1944. gada 23. februārī, miris 2009. gada 20. maijā) bija Kazahstānā dzimis poļu izcelsmes krievu teātra un kinoaktieris, kā arī režisors. Dzimis Kazahstānā, bet 1951. gadā ģimene pārcēlās uz dzīvi Saratovā. Pēc Saratovas teātra skolas beigšanas 1965. gadā, sāka strādāt vietējā teātrī. 1968. gadā kļuva slavens pēc lomām kinofilmās "Vairogs un zobens" un "Dienēja divi biedri". No 1975. gada darbojās Marka Zaharova vadītajā Ļenkom teātrī. No kinolomām, iespējams, slavenākās ir Marka Zaharova filmās "Parastais brīnums" (1978) un "Tas pats Minhauzens" (1979), kā arī Andreja Tarkovska filmās "Spogulis" (1975) un "Nostalģija" (1983). Jankovskis ir PSRS Valsts prēmijas un divkārtējs Krievijas Valsts prēmijas laureāts, kā arī hronoloģiski pēdējais (kopā ar Allu Pugačovu) PSRS Tautas skatuves mākslinieks. Vikikrātuvē par šo tēmu ir pieejami multivides faili. Skatīt: Oļegs Jankovskis. IMDb profils (angliski) AllMovie profils (angliski)