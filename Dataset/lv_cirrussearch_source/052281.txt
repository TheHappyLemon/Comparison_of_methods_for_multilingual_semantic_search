Imers Pampuri (albāņu: Ymer Pampuri; dzimis 1944. gada 30. aprīlī, miris 2017. gada 18. janvārī) bija albāņu svarcēlājs. 1972. gada vasaras olimpiskajās spēlēs viņš kļuva par pirmo albāni, kurš laboja olimpisko rekordu, par pirmo albāni, kurš spiešanā kļuva par pasaules čempionu un pēdējo pasaules čempionu spiešanā, jo pēc 1972. gada šī disciplīna tika izslēgta no starptautisko sacensību programmas. Pampuri dzimis Tirānā. Kad viņam bija septiņi gadi, viņš sāka uzstāties kā akrobāts Tirānas cirkā. Pēc tam viņš pievērsās svarcelšanai. Pampuri kļuva par Tirānas sporta biedrības "17 Nentori" biedru. No 1964. līdz 1974. gadam viņš katru gadu uzvarēja nacionālajā čempionātā.. 1972. gadā Pampuri tika izvēlēts par Albānijas pārstāvi Eiropas čempionātā Konstancā. Spiešanā viņš pacēla 125 kg, tāpat kā poļu sportists Henriks Trembitskis, taču bija smagāks par poli. Tajā pašā gadā viņš piedalījās vasaras olimpiskajās spēlēs. 1972. gadā, kad Pampuri un viņa treneris pirms aizbraukšanas paziņoja, ka gatavojas iegūt medaļu Minhenes olimpiādē, daudzi Albānijas sporta vadītāji smējās. 1972. gada 29. augustā olimpiskajās spēlēs 27 gadus vecais albāņu svarcēlājs spiešanā laboja Josinobu Mijake uzstādīto olimpisko rekordu un kļuva par uzvarētāju šajā disciplīnā. Trīscīņas summā viņš šajās sacensībās ieņēma 9. vietu. Par sasniegumiem viņš saņēma Mjeshter i Madh i Punes titulu. 1981. gadā Imers Pampuri pārtrauca dalību sportā. Viņš atkal sāka koncertēt cirkā, līdz 1994. gadā aizgāja pensijā. 2006. gadā viņš atgriezās svarcelšanā, lai kopā ar citiem veterānu sportistiem piedalītos čempionātā Francijā. Viņš nomira no sirdslēkmes 2017. gada 18. janvārī.. «The Albanian world champion, Ymer Pampuri dies at the age of 73» (angļu). Arhivēts no oriģināla, laiks: 2017-04-18. Skatīts: 2020-03-27. «Interviste e Ymer Pampurit» (albāņu). Arhivēts no oriģināla, laiks: 2017-02-11. Skatīts: 2020-03-27. «Ymer Pampuri at Sports reference» (angļu). Arhivēts no oriģināla, laiks: 2017-06-11. Skatīts: 2020-03-27. «Ymer Pampuri, Albanian sport legend, passed away at 73» (angļu). Arhivēts no oriģināla, laiks: 2017-04-18. Skatīts: 2020-03-27. Olympedia profils (angliski) Raksts par Imeru Pampuri (albāniski)