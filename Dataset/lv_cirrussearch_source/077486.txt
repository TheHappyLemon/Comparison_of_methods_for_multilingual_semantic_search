Šis raksts ir par apdzīvotu vietu. Par citām jēdziena Zīlāni nozīmēm skatīt nozīmju atdalīšanas lapu. Zīlāni ir ciems Jēkabpils novadā, Kūku pagasta centrs. Zīlāni atrodas Kūku pagasta rietumos, Jēkabpils tiešā tuvumā, 3 km uz ziemeļaustrumiem no Jēkabpils centra. Jēkabpilī 1 km uz rietumiem no Zīlāniem atrodas Zīlānu vasarnīcu rajons. Caur Zīlāniem ved Zīlānu iela, kas ir daļa no autoceļa E22 (A12: Jēkabpils—Rēzekne), blakus ir dzelzceļa līnija Krustpils—Rēzekne II, bet savas dzelzceļa stacijas nav. Zīlānos kā pagasta centrā norisinās sabiedriskā dzīve un atrodas pagasta pārvalde. Ciemā ir pieejams feldšeru-vecmāšu punkts, iespējams apmeklēt kultūras namu, kā arī darbojas vairāki uzņēmumi, ir veikals un kafejnīca. Zīlānos ir izveidots ielu tīkls, kas ir daļēji nodrošināts ar centralizētu ūdensapgādi un kanalizāciju. «Vietvārdu datubāze: Informācija par Zīlāniem». Latvijas Ģeotelpiskās informācijas aģentūra. Vietvārdu datubāze Kūku pagasta teritorijas plānojums 2009.—2019. gadam[novecojusi saite] Zīlāni — kadastrs.lv[novecojusi saite] «geo.stat.gov.lv». Skatīts: 2023. gada 31. augustā.