Bārle-Nasava (nīderlandiešu: Baarle-Nassau) ir pilsēta un pašvaldība Nīderlandes dienvidos, Ziemeļbrabantes provincē. 2019. gadā pilsētā dzīvoja 6847 iedzīvotāji. Pilsētā atrodas sarežģīta robeža ar Beļģijas komūnu Bārli-Hertogu. Bārle-Hertoga sastāv no 26 atsevišķiem zemes gabaliem. 22 no 26 zemes gabaliem atrodas Nīderlandes teritorijā, veidojot anklāvus. Savukārt lielākajā Beļģijas anklāvā atrodas seši 6 Nīderlandes anklāvi, kā arī viens atrodas otrajā lielākajā Beļģijas anklāvā. Robežu sarežģītība ir saistīta ar daudziem viduslaiku līgumiem, kā arī zemes apmaiņu un pārdošanu starp Bredas lordiem un Brabantes hercogiem. Galīgās robežas tika precizētas un ratificētas ar Māstrihtas līgumu 1843. gadā. «Kerncijfers wijken en buurten 2021». Q167086. 6 augusts 2021. Vikikrātuvē par šo tēmu ir pieejami multivides faili. Skatīt: Bārle-Nasava. Baarle-Nassau ceļojumu padomi no Wikivoyage (angliski) Mājaslapa