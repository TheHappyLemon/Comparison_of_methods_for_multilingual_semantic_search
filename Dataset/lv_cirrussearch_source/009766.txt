Juzefs Petkēvičs (dzimis 1940. gada 19. decembrī Rīgā) ir Latvijas poļu starptautiskais lielmeistars šahā. Dzimis poļu ģimenē, viņa tēvocis ir bijis katoļu bīskaps. Šahu sācis spēlēt 16 gadu vecumā. Meistarkandidāta normu izpildījis 1960. gadā, meistara normu - 1967. gadā, bet starptautiskā meistara titulu ieguvis 1980. gadā. Laika posmā no 1968. gada līdz 2003. gadam ir piedalījies vairāk nekā 60 starptautiskajos turnīros. Juzefs Petkēvičs ir piecas reizes dalījis pirmo vietu Latvijas šaha čempionātos: 1969, 1974, 1985, 1991, 1998, taču tikai divas reizes (1974, 1985) viņš ir ieguvis Latvijas čempiona titulu. Trīs reizes Latvijas izlases sastāvā ir piedalījies šaha olimpiādēs un PSRS Tautu spartakiādēs. Par uzvaru 2002. gada Pasaules senioru čempionātā Naumburgā (Vācija) Petkēvičam tika piešķirts starptautiskā lielmeistara tituls. 1966. gads, 1. vieta Rīgas šaha čempionātā (13 no 13). 1967. gads, dalīta 1.-3. vieta Pērnavas šaha turnīrā. 1967. gads, pārstāvējis Latvijas izlasi PSRS Tautu spatakiādē Maskavā pie 1.rezerves galdiņa (+1 –1 =1). 1969. gads, dalīta 1.-2. vieta Latvijas šaha čempionātā. 1969. gads, pārstāvējis Latvijas izlasi PSRS komandu čempionātā Groznijā pie 4. galdiņa (+1 –2 =4). 1970. gads, 3. vieta Latvijas šaha čempionātā. 1974. gads, dalīta 1.-2. vieta Latvijas šaha čempionātā. 1975. gads, pārstāvējis Latvijas izlasi PSRS Tautu spatakiādē Rīgā pie 6.galdiņa (3,5 no 5). 1977. gads, dalīta 2.-3. vieta Latvijas šaha čempionātā. 1977. gads, 1. vieta Zabžes starptautiskajā šaha turnīrā. 1977. gads, 1. vieta Žešovas starptautiskajā šaha turnīrā. 1979. gads, 1. vieta Lodzas starptautiskajā šaha turnīrā. 1979. gads, dalīta 2.-3. vieta Vroclavas starptautiskajā šaha turnīrā. 1979. gads, pārstāvējis Latvijas izlasi PSRS Tautu spatakiādē Maskavā pie 4.galdiņa (4,5 no 7). 1981. gads, 2. vieta Latvijas šaha čempionātā. 1985. gads, dalīta 1.-2. vieta Latvijas šaha čempionātā. 1991. gads, dalīta 1.-4. vieta Latvijas šaha čempionātā. 1994. gads, dalīta 2.-3. vieta Latvijas šaha čempionātā. 1994. gads, pārstāvējis Latvijas izlasi 31.šaha olimpiādē Maskavā pie 1.rezerves galdiņa (+1 –1 =4). 1996. gads, dalīta 2.-3. vieta Latvijas šaha čempionātā. 1996. gads, pārstāvējis Latvijas izlasi 32.šaha olimpiādē Erevānā pie 2.rezerves galdiņa (+4 –1 =2). 1998. gads, dalīta 1.-2. vieta Latvijas šaha čempionātā. 1998. gads, pārstāvējis Latvijas izlasi 33.šaha olimpiādē Elistā pie 1.rezerves galdiņa (+2 –0 =3). 1998. gads, 1. vieta šaha festivāla "Liepājas rokāde" ātrspēles turnīrā. 2002. gads, 1. vieta Pasaules senioru šaha čempionātā. «TeleSchach / Senioren Weltmeisterschaft». Arhivēts no oriģināla, laiks: 2011. gada 17. septembrī. Skatīts: 2011. gada 9. septembrī. National Tournament- Parnu 1967 Moscow 1967 ch Latvia 1969 11th Soviet Team Chess Championship: Grozny 1969 ch Latvia 1970 Riga 1975 ch Latvia 1977 Moscow 1979 ch Latvia 1981 ch Latvia 1985 «ch Latvia 1991». Arhivēts no oriģināla, laiks: 2016. gada 5. martā. Skatīts: 2011. gada 9. septembrī. Laikraksts "Kurzemes Vārds" 1998. gada 3. augusts :: Kurzemes-Vards.lv[novecojusi saite] Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski) Žuravļevs, N.; Dulbergs, I.; Kuzmičovs, G. (1980), Latvijas šahistu jaunrade, Riga: Avots. 25. - 26. lpp.