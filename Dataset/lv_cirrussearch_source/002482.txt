Jaroslavs Halāks (slovāku: Jaroslav Halák; dzimis 1985. gada 13. maijā Bratislavā) ir slovāku hokejists, vārtsargs, Slovākijas hokeja izlases dalībnieks. Pašlaik (2022) pārstāv Nacionālās hokeja līgas klubu Ņujorkas "Rangers". 2003. gada NHL draftā viņu izraudzījās Monreālas "Canadiens" ar kopējo 271. kārtas numuru. Pēc divām Ziemeļamerikā aizvadītām sezonām, "Canadiens" rindās Halāks debitēja 2006.—07. gada sezonā. Turpmākajās sezonās viņš bija "Canadiens" otrais vārtsargs aiz Kerija Praisa. 2010. gada vasarā Halāks noslēdza līgumu ar Sentluisas "Blues". 2014. gada 28. februārī tika aizmainīts uz Bufalo "Sabres", taču vien pāris dienas vēlāk nokļuva jau Vašingtonas "Capitals" sastāvā. 2014. gada vasarā Halāks noslēdza četru gadu līgumu ar Ņujorkas "Islanders". 2018. gada vasarā pievienojās Bostonas "Bruins", spēles laiku vārtos dalot ar Tūka Rasku. 2022. gada 13. jūlijā Halāks kā brīvais aģents parakstīja viena gada līgumu, $ 1,55 miljonu vērtībā ar NHL klubu Ņujorkas "Rangers". Slovākijas izlases sastāvā spēlējis 2007., 2009. un 2011. gada Pasaules čempionātā, kā arī 2010. un 2014. gada olimpiskajās spēlēs. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) https://www.nhl.com/rangers/news/rangers-agree-to-terms-with-jaroslav-halak/c-334964366