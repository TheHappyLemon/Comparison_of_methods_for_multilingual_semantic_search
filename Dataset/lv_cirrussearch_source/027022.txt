Google Docs, Sheets un Slides ir bezmaksas internetā bāzēts teksta procesors, izklājlapu un prezentāciju programma. Šo pakalpojumu piedāvā Google savā Google Drive pakalpojumā. Agrāk šis bija arī failu glabāšanas pakalpojums, tomēr šo funkciju pārņēma Google Drive. Google Docs ļauj lietotājam izveidot un labot dokumentus tiešsaistē kopā ar citiem lietotājiem. Pakalpojums pieejams tīmekļa lietotnes, Chrome lietotnes un mobilās lietotnes veidā. Lietotnes ir savietojamas ar Microsoft Office failu formātiem. Paketē ietilpst arī Google Forms, Google Drawings un Google Fusion Tables. Forms un Fusion Tables pieejamas vienīgi tīmekļa lietotņu veidā, Drawings — arī Chrome lietotnes veidā. Visi Google Docs dokumenti pēc noklusējuma tiek saglabāti arī Google Drive. Google Docs