An-24 katastrofa Liepājā bija Aeroflot lidmašīnas An-24B katastrofa regulārā iekšzemes gaisa satiksmes pasažieru reisā L-51 no Rīgas uz Liepāju, kas notika 1967. gada 30. decembrī netālu no Liepājas. Bojā gāja 43 (saskaņā ar citiem avotiem 44) cilvēki, un tā ir līdz šim nāvējošākā aviācijas avārija Latvijas vēsturē. Izmeklēšanā noskaidroja, ka negadījuma iemesls bija pilota kļūda. Reiss L-51 bija regulārs pasažieru reiss no Rīgas uz Liepāju. Tuvojoties Liepājas lidostai, lidmašīna iegāja glisādē ar ātrumu 300 km/h un 300 metru augstumā ieteikto 220 km/h vietā 200 metru augstumā. Lidmašīnas apkalpe izvēlējās izmantot reverso vilkmi, lai palēninātu pārāk ātro un augsto lidmašīnas nosēšanos, bet pēc tam paziņoja par atteiktu nosēšanos un mēģināja aiziešanu otrajā aplī. Apkalpe palielināja abu dzinēju vilkmi un ievilka aizbīdņus un šasiju. Labais dzinējs sāka virzīt lidmašīnu uz priekšu, bet kreisais dzinējs joprojām darbojās atpakaļgaitā. Lidmašīna sāka riņķot pa kreisi, strauji samazinoties augstumam un atsitās pret zemi 0 grādu leņķī 250 metrus pa kreisi no sākotnējā piezemēšanās ceļa sniegotā laukā. Tā kā šasija tika ievilkta, apakšējā fizelāža, tad kreisais propelleris pirms tam pieskārās zemei, un lidmašīna palielināja augstumu un atkal lidoja gaisā, kreisajam propelleram spēcīgi vibrējot. Lidmašīna veica 140 metrus, pēc tam ietriecās telefona stabā, kas pārrāva 3 metrus no labā spārna kopā ar daļu elerona. Lidmašīna pagriezās pa labi un turpināja lidot 1270 metrus, palielinot sānsveres leņķi pa labi, līdz smagi atsitās pret zemi 48 grādu sānsveres leņķī. Avārijas vietā ugunsgrēks nebija izcēlies, taču lidmašīna tika pilnībā iznīcināta. Pirmie, kas ieradās avārijas notikumu vietā bija tuvumā esošie lauksaimnieki, kas izglāba lidmašīnas avārijā izdzīvojušos. Iesaistītais lidaparāts bija An-24B, sērijas numurs 67302909 un reģistrēts ar numuru SSSR-46215 lidsabiedrībai Aeroflot. Lidmašīnas būvniecība tika pabeigta 1966. gada 30. novembrī, un tā pirms avārijas kopumā bija nolidojusi 1934 lidojuma stundas. Pēc detalizētas negadījuma pārbaudes izmeklētāji ziņoja par notikumu ķēdi, kas noveda pie avārijas. Lidmašīna iegāja nosēšanās glisādē ar pārmērīgu ātrumu un pārāk augstu. Apkalpe nepareizi izmantoja reverso vilci lidojuma laikā un nespēja laikus izņemt kreiso dzinēju no beta vilces režīma. Avāriju veicinošs faktors bija priekšlaicīga aizvaru un šasijas ievilkšana apbraukšanas mēģinājuma laikā. «Accident description Saturday 30 December 1967». aviation-safety.net. Skatīts: 2018-05-28. «Катастрофа Ан-24Б Латвийского УГА в Лиепае». «ACCIDENT DETAILS». Arhivēts no oriģināla, laiks: 2018. gada 29. septembrī. Skatīts: 2024. gada 8. februārī.