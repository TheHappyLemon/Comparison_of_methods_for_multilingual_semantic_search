Sūzana Mārgrita Kolinsa (angļu: Susan Margaret Collins, dzimusi 1952. gada 7. decembrī) ir Amerikas Savienoto Valstu politiķe, pārstāv ASV Republikānisko partiju. Kopš 1997. gada ir ASV senatore, pārstāvot Meinas štatu. Pirms kļūšanas par ASV Senatori Kolinsa bija vietējo ģimenes uzņēmējdarbības centra izpilddirektore Hussonas Universitātē. Dzimusi Keribū, Meinas štatā Kolinsa 1975. gadā absolvēja Svēto Lorensa Universitāti, saņemot bakalaura grādu politiskajās zinātnēs. Pēc universitātes absolvēšanas Kolinsa strādāja par parlamentāro palīgu ASV Pārstāvju palātas deputātam un vēlāk ASV senatoram no Meinas štata — Viljamam Koenam. 1987. gadā Kolinsa pievienojās Meinas gubernatora Džona Makkernana kabinetam kā profesionālās un finanšu regulas nodaļas komisāre. 1992. gadā ASV Prezidents Džordžs Herberts Volkers Bušs iecēla Kolinsu par Mazo Biznesu Asociācijas reģionālo direktori Jaunanglijā. 1994. gadā Kolinsa nesekmīgi kandidēja uz Meinas štata gubernatora amatu no ASV Republikāniskās partijas, zaudējot Angusam Kingam — vēlēšanu uzvarētājam. 1994. gadā Kolinsa kļuva par vietējo ģimenes uzņēmējdarbības centra izpilddirektori Hussonas Universitātē. 1996. gadā pēc Viljama Koena paziņošanas par iešanu pensijā, Kolinsa pieteicās, kā ASV Senatora amata kandidāti no ASV Republikāniskās partijas. Vēlēšanās 1996. gadā Kolinsa tika ievēlēta par ASV senatoru, pārspējot Demokrātiskās partijas oponentu Džozefu Brenanu, saņemot 49.18% balsu. Viņa ASV senatora amatā ir tikusi pārvēlēta 4 reizes — 2002. gadā, 2008. gadā, 2014. gadā un 2020. gadā. Kolinsa bija starp septiņiem republikāņu ASV Senatoriem, kuri balsoja par Donalda Trampa notiesāšanu Donalda Trampa otrā impīčmenta prāvā, kurā Donalds Tramps tika apsūdzēts musināšanā uz dumpi saistībā ar 2021. gada uzbrukumu ASV Kapitolijam. «About Susan Collins». Susan Collins for Senate. Arhivēts no oriģināla, laiks: 2010. gada 8. marts. «COLLINS, Susan Margaret». Biographical Directory of the United States Congress. Jessica Rettig. «10 Things You Didn't Know About Susan Collins». U.S. News & World Report, 2010. gada 10. februāris. «General Election Tabulations». Secretary of State of Maine. 1994. gada 8. novembris. Arhivēts no oriģināla, laiks: 2013. gada 17. septembris. Robin Carle. Statistics of the Congressional and Presidential Election of November 5, 1996, 1996. 26. lpp. Keith Bradsher, David M. Herszenhorn, Neil A. Lewis, Steven Lee Myers, Gustav Niebuhr, Eric Schmitt. «The 1996 Eletions: State by State - Northeast». The New York Times, 1996. gada 6. novembris. Skatīts: 2019. gada 17. novembris. Vikikrātuvē par šo tēmu ir pieejami multivides faili. Skatīt: Sūzana Kolinsa. Encyclopædia Britannica raksts (angliski) Senator Susan Collins oficiālā ASV Senāta mājaslapa