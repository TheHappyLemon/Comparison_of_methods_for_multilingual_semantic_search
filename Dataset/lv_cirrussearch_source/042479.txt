Tefta Taško-Koko (albāņu: Tefta Tashko-Koço; dzimusi 1910. gada 2. novembrī, mirusi 1947. gada 22. decembrī) bija albāņu operdziedātāja. 19. gadsimtā dziedātājas vecāki pameta Albāniju un aizbrauca dzīvot uz Ēģipti. Kad Teftai bija 11 gadi, pēc tēva nāves ģimene atgriezās dzimtenē un apmetās Korčā. 1927. gadā ģimene atkal aizceļoja, šoreiz uz Monpeljē Francijā. Tur Tefta pabeidza mūzikas skolu. Jau mācoties skolā, viņas pasniedzēji pievērsa uzmanību viņas vokālajam talantam. Neskatoties uz ģimenes grūto finansu stāvokli Tefta no 1932. līdz 1935. gadam mācījās Parīzes konservatorijā. Taško-Koko atgriezās Albānijā 1935. gada novembrī un uz reiz uzsāka koncertdarbību, kļūstot par vienu no populārākām Albānijas dziedātājām. Koncerti notika visās lielākajās Albānijas pilsētās un tos pavadīja liela ažiotāža. Daudzos gadījumos koncertu apmeklēt gribētāju bija daudz vairāk nekā koncertzāļu iespējas, dažreiz koncerti notika laukumos, kas nebija gatavi tādam apmeklētāju pieplūdumam. 1930. gados parādījās izpildītājas fonogrammu ieraksti. Dziedātājas repertuārā bija pārstāvētas dažādu Albānijas reģionu dziesmas, pašas populārākās klausītāju vidū bija dziesmas "Kroi и fshatit tone", "Dola ne penxhere" un "Zare trendafile". 1937. gadā dziedātāja iepazinās aiz baritonu Kristu Kočo, kurš nesen no ārzemēm bija atgriezies savu senču dzimtenē Albānijā. 1940. gadā Tefta un Kristo apprecējās. 1941. gadā pāris devās uz Milānu, kur savas dziesmas ierakstīja ar profesionālas skaņu ierakstu iekārtas palīdzību. Tur, Itālijā, Tefta dziedāja vairāku itāļu operu iestudējumos, to vidū bija "Traviata" un "Seviljas bārddzinis". Itālijas turnejas laikā Taftas veselība pasliktinājās, tas sevišķi kļuva pamanāms pēc dēla Eno piedzimšanas. 1944. gadā, pēc Albānijas atbrīvošanas no fašistu okupantiem, dziedātāja atgriezās dzimtenē un vairākas reizes piedalījās Albānijas radio-koncertos. Papildus viņa nodarbojās ar pedagoģisko darbu, Tirānas mākslas skolā organizēja vokālās nodarbības. 1946. gadā dziedātājas veselība jūtami pasliktinājās, un viņa tika nosūtīta ārstēties uz PSRS, kur viņai diagnosticēja vēzi. Tefta Taško-Koko nomira 1947. gadā 37 gadu vecumā Tirānā. Pēc dziedātājas nāves viņai piešķīra Albānijas Tautas mākslinieces goda nosaukumu. 1973. gadā par viņu uzņemta dokumentāla filma — Këndon Tefta Tashko Koço (Dzied Tefta Taško-Koko). Dziedātājas nāves sešdesmitās gadadienas piemiņai Albānijā bija sarīkots koncerts, kurā uzstājās valsts vadošie vokālisti. Teftas Taško-Koko vārdā nosaukta viena no Tirānas ielām. Albanian urban lyric song in the 1930s, Volumes 1-2 By Eno Koço Page 60-62 (angliski) [1] Albanian urban lyric song in the 1930s, Volumes 1-2 By Eno Koço Page 53] (angliski) Alma Mile, Teuta Koço, jo thjesht një pinjolle, Shekulli 28 IX 2007. Flori Slatina, Portrete artistesh, Tirana 1999. «Soprano Tefta Tashko Koço (1910-1947)» (angļu). ENO KOÇO. Skatīts: 2018-04-19.