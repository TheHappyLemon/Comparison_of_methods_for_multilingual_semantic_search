Džans Džuns (ķīniešu: 章鍾, piņjiņs: Zhang Zhong; dzimis 1978. gada 5. septembrī Čuncjinā) ir Ķīnas starptautiskais lielmeistars šahā (1998), kas kopš 2007. gada šaha turnīros pārstāv Singapūru. Šahu iemācījies spēlēt astoņu gadu vecumā. Divas reizes uzvarējis Pasaules junioru šaha čempionātos U20 vecuma grupā (1996, 1998). Divas reizes uzvarējis Ķīnas šaha čempionātos (2001, 2003). 2001. gadā Maskavā piedalījies Pasaules šaha čempionātā pēc izslēgšanas sistēmas, kurā 3. kārtā zaudējis Veselinam Topalovam. 2002. gadā Ulanbatorā izcīnījis Pasaules studentu šaha čempiona nosaukumu. 2003. gadā dalījis 1. vietu starptautiskajā šaha turnīrā Šanhajā un uzvarējis Veikanzē (Nīderlande) šaha turnīrā Corus B. 2004. gadā otro reizi piedalījies Pasaules šaha čempionātā pēc izslēgšanas sistēmas, bet zaudējis jau 1. kārtā. 2005. gadā uzvarējis Āzijas individuālajā šaha čempionātā. 2007. gadā dalījis 1. vietu starptautiskajos šaha turnīros Filipīnās un Singapūrā. 2008. gadā dalījis 1. vietu starptautiskajā šaha turnīrā Sidnejā. Pārstāvējis Ķīnas un Singapūras komandas lielākajos komandu šaha turnīros: Pasaules šaha olimpiādēs piedalījies 9 reizes (1996-1998, 2002-2006, 2010-2016). Komandu vērtējumā izcīnījis sudraba (2006) medaļu; Pasaules komandu šaha čempionātos piedalījies 2005. gadā un gan komandu, gan individuālajā vērtējumā izcīnījis sudraba medaļas. Individuālajā vērtējumā izcīnījis sudraba (2005, 2013) medaļas; Āzijas valstu komandu šaha čempionātos piedalījies 4 reizes (1995-2003, 2012). Komandu vērtējumā izcīnījis zelta (2003) un sudraba (1995) medaļas. Individuālajā vērtējumā izcīnījis zelta (1995) un bronzas (1999) medaļas. Par panākumiem turnīros FIDE 1995. gadā Džanam Džunam piešķīrusi starptautiskā meistara (IM), bet 1998. gadā - starptautiskā lielmeistara (GM) nosaukumu. Precējies ar Ķīnas un Singapūras šaha lielmeistari Li Žuofaņu (dzimusi 1978.). FIDE Transfers in 2007 Campeonato de China 2001-02 FIDE Knockout Matches «LIST OF WUC CHESS MEDAL LISTS». Arhivēts no oriģināla, laiks: 2016. gada 4. martā. Skatīts: 2016. gada 11. novembrī. «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2016. gada 11. novembrī. «Sydney International Open 2008». Arhivēts no oriģināla, laiks: 2016. gada 1. jūnijā. Skatīts: 2016. gada 11. novembrī. OlimpBase :: Men's Chess Olympiads :: Zhang Zhong OlimpBase :: World Men's Team Chess Championship :: Zhang Zhong OlimpBase :: Men's Asian Team Chess Championship :: Zhang Zhong Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)