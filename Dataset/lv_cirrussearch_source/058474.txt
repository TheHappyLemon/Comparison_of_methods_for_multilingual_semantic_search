Planteišona ir pilsēta ASV, Floridas štatā, Brovardas grāfistē. 2010. gada ASV tautas skaitīšanā iedzīvotāju skaits tajā bija 84 955. Pilsēta izveidota sākotnēji seminolu indiāņiem piederējušā purvā, kur 20. gadsimta sākumā vairākos mēģinājumos zeme tika daļēji nosusināta. Vispirms tur plānoja audzēt rīsus, taču viesuļvētras un plūdi stipri traucēja lauksaimniecībai. Floridas leģislatūra 1915. gadā izveidoja Brovardas grāfisti (sākotnēji plānota ar nosaukumu “Evergleidsas grāfiste”, bet galu galā nosaukta bijušā zemes īpašnieka un gubernatora Brovarda vārdā), apvienojot Deidas un Palmbīčas grāfistu daļas. 1947.—1948. gadā sāka veidoties pilsētiņa, tika uzbūvētas pirmās 136 mājas, tomēr atkārtojošās vētras un plūdi piespieda pārtraukt attīstību un pievērsties katastrofu infrastruktūras — dambju un sūkņu staciju izveidei. 1953. gadā Planteišona, kurā tolaik dzīvoja ap 300 iedzīvotāju, ieguva pilsētas tiesības. 1963. gadā iedzīvotāju skaits sasniedza 8500. Melānija Amaro (1992), dziedātāja; Kamila Mendesa (1994), aktrise; Džeimss Randi (1928—2020), iluzionists un zinātniskais skeptiķis; Seimūrs Švarcmans (1930—2009), operdziedātājs; XXXTentacion (pilnā vārdā Džasejs Dveins Rikardo Onfrojs, 1998-2018), reperis. Doreen St. Félix. «The Violent Life and Shocking Death of XXXTentacion». The New Yorker (angļu), 2018-06-20. ISSN 0028-792X. Skatīts: 2019-02-05. Vikikrātuvē par šo tēmu ir pieejami multivides faili. Skatīt: Planteišona.