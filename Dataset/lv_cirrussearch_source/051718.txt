Gavrils Veresovs (baltkrievu: Гаўрыла Мікалаевіч Верасаў‎; 1912. gada 28. jūlijs Minska — 1979. gada 18. novembris Minska) bija Baltkrievijas un PSRS starptautiskais meistars šahā (1950). 1939. gadā beidzis Baltkrievijas Valsts universitāti. Otrā pasaules kara dalībnieks: 1941. gadā ticis ievainots, no armijas atvaļinājies kapteiņa pakāpē. 1951. gadā aizstāvējis vēstures zinātņu kandidāta disertāciju. No 1952. līdz 1958. gadam vadījis Baltkrievijas draudzības biedrību ar ārvalstīm. No 1958. līdz 1960. gadam strādājis par Baltkrievijas Zinātņu Akadēmijas vēstures institūta vecāko zinātnisko līdzstrādnieku. Trīs reizes uzvarējis Minskas šaha čempionātos (1933, 1935, 1939). Sešas reizes uzvarējis Baltkrievijas šaha čempionātos (1936, 1939, 1941, 1956, 1958, 1963). Trīs reizes piedalījies PSRS šaha čempionātu finālos: 1935. gadā dalījis 13.-14. vietu, 1940. gadā dalījis 7.-9. vietu, bet 1944. gadā dalījis 8.-10. vietu. Pārstāvējis Baltkrievijas komandu PSRS komandu šaha čempionātos, kuros piedalījies 10 reizes (1953-1972). Komandu un individuālajā vērtējumā izcīnījis 2 bronzas medaļas (1953, 1963). Par panākumiem turnīros 1937. gadā saņēmis PSRS sporta meistara šahā nosaukumu, bet FIDE 1950. gadā viņam kā vienam no pirmajiem piešķīrusi starptautiskā meistara (IM) nosaukumu. 1940. gados kādu laiku vadījis Baltkrievijas PSR sporta komitejas šaha un dambretes nodaļu, bet 1950. gados - Baltkrievijas PSR šaha federāciju. Pazīstams kā šaha teorētiķis, bijis atklātnes autors, kas vēlāk nosaukta viņa vārdā (1. d4 d5 2. Zc3 Zf6 3. Lg5). 8 Championship of Belarus - 1936 11 Championship of Belarus - 1939 12 Championship of Belarus - Minsk April-May 1941 Championship of Belarus - 1956 «Championship of Belarus - 1958». Arhivēts no oriģināla, laiks: 2017. gada 4. maijā. Skatīts: 2020. gada 21. janvārī. Championship of Belarus - 1963 «IX Championship of USSR- Leningrad 7.12.1934-27.1.1935». Arhivēts no oriģināla, laiks: 04.06.2016. Skatīts: 21.01.2020. «12 Championship of USSR Moscow 5.9-3.10.1940». Arhivēts no oriģināla, laiks: 12.05.2012. Skatīts: 21.01.2020. «13 Championship of USSR Moscow 21.5-17.6.1944». Arhivēts no oriģināla, laiks: 11.11.2019. Skatīts: 21.01.2020. OlimpBase :: Soviet Team Chess Championship :: Gavril Veresov Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)