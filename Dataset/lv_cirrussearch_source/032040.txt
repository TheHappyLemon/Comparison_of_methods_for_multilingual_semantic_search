Mīlberga/Elbe (vācu: Mühlberg/Elbe) ir pilsēta Vācijā, Brandenburgā, Elbas-Elsteres apriņķī, Elbas upes labajā krastā, 60 kilometrus uz austrumiem no Leipcigas. Rakstos pirmoreiz minēta 1230. gadā. Pilsētas pievārtē 1547. gada 24. aprīlī imperatora Kārļa V karaspēks sakāva Šmalkaldenes līgas karaspēku. Otrā pasaules kara laikā pie pilsētas atradās viena no lielākajām karagūstekņu nometnēm Vācijā – Stalag IV-B, kas pēc kara beigām tika pārveidota par NKVD speciālo nometni Nr.1. Pēc Otrā pasaules kara Mīlberga atradās VDR sastāvā. Pie Mīlbergas atrodas Marienšternas klosteris, kurā apglabāts Kurzemes hercogs Saksijas Kārlis. 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Mīlberga/Elbe.