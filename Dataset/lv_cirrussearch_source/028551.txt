Edvīns Zāģeris (dzimis 1943. gada 10. maijā) ir bijušais Latvijas vieglatlēts. Startējis 400 m barjerskrējienā. 1961. gadā pabeidzis mācības Kokneses vidusskolā, 1965. gada absolvējis LVFKI. Piedalījies 1964. gada vasaras olimpiskajās spēlēs Tokijā. 400 m/b distancē viņš ieņēma 7. vietu pusfinālā ar rezultātu 52,2 s, priekšskrējienā distanci veica 51,5 s. Kopvērtējumā — 14. vieta. 1966. gada Eiropas čempionātā ieņēmis 7. vietu pusfinālā (52,3 s), priekšskrējienu veicis ātrāk (52,1 s). 1965. gadā ar rezultātu 51,0 s ieņēmis 4. vietu Eiropas kausa II izcīņā Kijevā. Divas reizes izcīnījis uzvaru PSRS čempionātā: 1966. un 1967. gadā. Vēl trīs reizes bijis otrais, vienreiz — trešais. Piedalījos vairākos PSRS un Latvijas PSR mačos ar citām republikām. 1964. gadā uzvarējis 200 m/b un 400 m/b distancē Vissavienības IV studentu spēlēs. 1969. gadā uzvarējis Rīgas kausu sacensībās ar 51,2 s veiktu skrējienu, ieguvis galveno balvu. 14 reizes uzvarējis Latvijas čempionātā dažādās distancēs. 11 reizes labojis Latvijas rekordu dažādās distancēs. Viņa rekords 400 m/b distancē (50,4 s) noturējās no 1966. līdz 1995. gadam, kad to pārspēja Egīls Tēbelis (50,2 s). Bijis treneris, strādājis par pasniedzēju Rīgas civilās aviācijas inženieru institūtā. Strādājis celtniecībā. Andris Staģis. Latvijas vieglatlēti olimpiskajos 100 gados. RaKa, 1998. 2010.—211. lpp. ISBN 9984558657. Olympedia profils (angliski) LOK profils IAAF profils (angliski) Trach and Field vieglatlēta profils (angliski) LOK profils Arhivēts 2018. gada 10. martā, Wayback Machine vietnē. Cilvēku portāls Latvijas portāls Sporta portāls