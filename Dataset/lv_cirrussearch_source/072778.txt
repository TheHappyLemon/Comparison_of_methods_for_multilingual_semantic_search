Novaks Džokovičs (serbu: Novak Đoković, Новак Ђоковић izrunā: [nɔ̂v̞aːk dʑɔ̂ːkɔv̞itɕ]; dzimis 1987. gada 22. maijā Belgradā) ir serbu tenisists, pašreizējais ATP vienspēļu ranga līderis. Tiek uzskatīts par vienu no izcilākajiem tenisistiem vēsturē, vienīgais vīriešu tenisā, kurš ir uzvarējis 24 Grand Slam turnīros (sieviešu konkurencē tikpat uzvaru ir Mārgaritai Kortai). 2018. gada 19. augustā, uzvarot Sinisinati Masters turnīrā, kļuva par pirmo tenisistu, kurš ieguvis visus deviņus Masters titulus jeb "Zelta Masters". Viņa treneris kopš 2019. gada ir Gorans Ivaniševičs. Iepriekšējie treneri: Rikardo Piati (2005—2006), Marks Vudfords (2007), Tods Mārtins (2009—2010), Marians Vajda (2006—2017, 2018—2022) un Boriss Bekers (2013—2016), Andrē Agasi (2017—2018), Mario Ančičs (2017), Radeks Štepāneks (2018). Profesionāļa karjeru uzsāka 2003. gadā. 2011. gada 4. jūlijā viņš pirmo reizi kļuva par ATP vienspēļu ranga līderi pēc 2011. gada Vimbldonas čempionātā sasniegtā fināla. Karjerā N. Džokovičs ir uzvarējis 73 vienspēļu turnīros, tostarp 15 Grand Slam sacensībās. N. Džokovičs kļuva par pirmo Serbijas tenisistu, kas izcīnījis Grand Slam turnīra uzvaru, kā arī jaunāko tenisistu atklātās ēras vēsturē, kurš sasniedzis visu četru Grand Slam turnīru pusfinālus. 2008. gadā, kā arī no 2012. līdz 2014. gadam guva uzvaras ATP Pasaules tūres noslēguma sacensībās. 2008. gada olimpiskajās spēlēs N. Džokovičs izcīnīja bronzas medaļu vienspēlēs. Īpaši veiksmīgi uzsāka 2011. gada ATP sezonu, uzvarot pirmajā 41 spēlē pēc kārtas. Pirmo zaudējumu sezonā viņš piedzīvoja Francijas atklātā čempionāta pusfinālā pret Rodžeru Federeru. 2011. gadā viņš kļuva par pirmo tenisistu, kas viena gada laikā uzvarējis piecos Masters turnīros. Uzvarot 2019. gada Austrālijas atklātajā čempionātā, N. Džokovičs kļuva par pirmo tenisistu, kurš šajās sacensībās uzvarējis 7 reizes. Uzvarot 2023. gada Francijas atklātajā čempionātā viņš ieguva savu 23. Grand Slam turnīra uzvaru, kas nav bijis pa spēkam nevienam citam tenisistam. 2023. gadā uzvarēja arī ASV atklātajā čempionātā, atgriežoties arī pasaules ranga pirmā numura pozīcijā. Valdis Bērziņš. «Džokovičs ar uzvaru pār Federeru pirmoreiz triumfē Sinsinati un iegūst "Zelta Masters"». sportacentrs.com, 2018. gada 20. augustā. Skatīts: 2018. gada 20. augustā. «Džokovičs iekļūst Vimbldonas čempionāta finālā un gāž no troņa pirmo raketi Nadalu». delfi.lv. Skatīts: 2011. gada 4. jūlijā. «Vimbldonas finālā Nadals pret jauno ranga līderi Džokoviču». sportacentrs.com. Skatīts: 2011. gada 4. jūlijā. «Novak Djokovic into final, is new No. 1». ESPN. Skatīts: 2011. gada 4. jūlijā. (angliski) «Roger Federer vs. Novak Ðoković Australian Open Preview». Skatīts: 2008. gada 24. janvāris.[novecojusi saite] Džokovičs pārraksta vēsturi, triumfējot piektajā "Masters" turnīrā šogad Vikikrātuvē par šo tēmu ir pieejami multivides faili. Skatīt: Novaks Džokovičs. Oficiālā tīmekļa vietne (angliski) Olympedia profils (angliski) Munzüger Sport profils (vāciski) ATP tenisista profils (angliski) ITF profils (angliski) Deivisa kausa profils (angliski) Tennis Temple profils (angliski) tennisabstract.com profils (angliski) ESPN profils (angliski)