Džems (angļu: jam) ir cukura sīrupa un veselu vai gabaliņos sagrieztu augļu vai ogu ievārījums ar biezu, želejveida konsistenci. Lai iegūtu džemam raksturīgo konsistenci, izmantotajos augļus un ogās jābūt vismaz 1% pektīnvielu un ap 1% organisko skābju. Pie šādiem augļiem un ogām pieskaitāmi, piemēram, āboli, ērkšķogas, jāņogas, upenes un dzērvenes. Ja džemu gatavo no augļiem un ogām, kuros dabīgi nav vajadzīgā daudzuma pektīnvielu un organisko skābju (piemēram, bumbieriem, ķiršiem un zemenēm), tos var pievienot mākslīgi, gatavošanas laikā pieberot 0,2—0,4% citronskābes un recinātāju (piemēram, pektīnvielu pulveri) vai izmantojot īpašu ievārījuma cukuru, kam jau iepriekš pievienotas pektīnvielas. Daina Kārkliņa, Inga Ciproviča. Pārtikas produktu tehnoloģija. Rīga : LU Akadēmiskais apgāds, 2008. 70. lpp. ISBN 978-9984-45-156-5. Ruta Zimnoha. «Ievārījums, džems vai biezenis. Kas ir kas?» (latviski). Sievietespasaule.lv, 2013. gada 31. septembris. Skatīts: 2015. gada 23. aprīlī.