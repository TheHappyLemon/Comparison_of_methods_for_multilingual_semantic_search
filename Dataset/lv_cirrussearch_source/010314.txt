Bezvadu pārraides iezīmēšanas valoda jeb WML (no angļu Wireless Markup Language) ir iezīmēšanas valoda, kas bāzēta uz XML, un ir paredzēta ierīcēm, kuras izmato WAP jeb bezvadu pielietojuma protokolu (no angļu Wireless Application Protocol). Tā nodrošina navigācijas atbalstu, datu ievadi, hipersaites, teksta un attēlu prezentāciju, līdzīgi kā HTML (no angļu HyperText Markup Language). Trīs mobilā tirgus pasaules līderi - Ericsson (šodien - Sony Ericsson), Motorola, Nokia un kompānija Unwired Planet apvienojās, lai iegūtu priekšrocības mobilās informācijas tirgū, izveidojot WAP forumu , bet līdz ar to 1998. gadā tika radīts WML 1.1 standarts. WML 2.0 tika izstrādāts 2001. gadā, bet tas netika plaši izmantots. To vēlāk papildināja, apvienojot WML un XHTML Mobile Profile jeb paplašināmā hiperteksta iezīmju valodu mobilajām ierīcēm pirms WAP 2.0 specifikācijas pilnveidošanas. Rezultātā XHTML Mobile Profile kļuva par iezīmēšanas valodu, ko izmanto WAP 2.0. Jaunākais aktīvi izmatotais WML standarts ir 1.3. The HCI blog : A Brief History Of WAP[novecojusi saite] «The Network for Technology Professionals: Learning WML - WAP Basics». Arhivēts no oriģināla, laiks: 2011. gada 27. novembrī. Skatīts: 2011. gada 12. oktobrī. WML 2.0 specifikācija (angliski) WAP forums (angliski)