Ceļtekas (latīņu: Plantago) ir ģints ceļteku dzimtā ar kosmopolītisku izplatību. Lielākā daļa ģintī klasificēto sugu ir lakstaugi (lai gan dažas sugas ir apakškrūmi). Augu lapas ir rozetē vai ar vāji izteiktu kātu. Tām ir trīs vai piecas paralēlas dzīslas. Atkarībā no sugas, lapu forma ir plata vai šauta. Ceļteku ģints ir stabils taksons; galvenais taksonomiskais jautājums ir par to vai ģintī jāiekļauj monotipiskā Bougueria ģints un krastenes (Littorella), kurā ir klasificētas 2—3 sugas. Ģintī ir klasificētas aptuveni 200 sugas, no kurām Latvijā ir sastopamas šādas: Briežragu ceļteka (Plantago coronopus) L. Dūkstu ceļteka (Plantago uliginosa) F.W.Schmidt Jūrmalas ceļteka (Plantago maritima) L. Lielā ceļteka (Plantago major) L. Smiltāja ceļteka (Plantago arenaria) Waldst. et Kit. Šaurlapu ceļteka (Plantago lanceolata) L. Vidējā ceļteka (Plantago media) L. Vintera ceļteka (Plantago winteri) Wirtg. «Plantago L. | Plants of the World Online | Kew Science». Plants of the World Online (angļu). Skatīts: 2023-04-01. Clive A. Stace. New flora of the British Isles (Fourth edition izd.). Suffolk, 2019. ISBN 978-1-5272-2630-2. OCLC 1089196503. Albach, D. C., Meudt, H. M. & Oxelman, B. 2005. Piecing together the "new" Plantaginaceae. American Journal of Botany 92: 297–315. «Ceļteku dzimta - Plantaginaceae - Latvijas daba». www.latvijasdaba.lv. Skatīts: 2023-04-01.