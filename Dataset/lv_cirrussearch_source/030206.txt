Karaspēka grupa "Dienvidi" (vācu: Heeresgruppe Süd) bija viena no divām nacistiskās Vācijas izveidotajām armiju grupām, kas Otrā pasaules kara laikā veica uzbrukumu Polijai, kā arī viena no trim armiju grupām, kas 1941. gada jūnijā veica iebrukumu Padomju Savienības teritorijā. 1941. gada vasarā tās stratēģiskais mērķis bija Ukrainas bagātīgās lauksaimniecības un industriālās teritorijas, kā arī tās galvaspilsētas Kijivas ieņemšana. Sākoties operācijai "Barbarossa", par tās komandieri tika nozīmēts feldmaršals Gerds fon Rundštets. Tieši karaspēka grupa "Dienvidi" bija tā, kas laika posmā no 1942. līdz 1943. gadam piedalījās tādās militārās sadursmēs kā Staļingradas kaujā, kaujā par Kaukāzu, Kurskas kaujā un kaujā par Dņepru. 1941. gada vasarā armiju grupas "Dienvidi" militāro sastāvu veidoja: 1. tanku armija 6. armija 11. armija 17. armija 3. armija (Rumānijas) 4. armija (Rumānijas) Ģenerālfeldmaršals Gerds fon Rundštets (no 1939. gada 1. septembra līdz 26. oktobrim, no 1941. gada 22. jūnija līdz 1. decembrim) Ģenerālfeldmaršals Valters fon Reihenavs† (no 1941. gada 1. decembra) Ģenerālfeldmaršals Fedors fon Boks (no 1942. gada 12. janvāra) Ģenerālfeldmaršals Maksimiliāns fon Veihs (no 1942. gada 9. jūlija) Ģenerālfeldmaršals Erihs fon Manšteins (no 1943. gada 12. februāra) Ģenerālpulkvedis Johaness Frīsners (no 1944. gada 23. septembra) Kājnieku ģenerālis Oto Vēlers (no 1944. gada 28. decembra) Ģenerālpulkvedis Lotārs Renduličs (no 1945. gada 7. līdz 30. aprīlim) 1941. gada 22. jūnijā, kad Vācija sāka savu iebrukumu Padomju Savienībā, armiju grupas "Dienvidi" militārās vienības galvenokārt bija izvietotas divās lielās grupās, kuras savā starpā šķīra teju 330 km gara frontes līnija — Polijas dienviddaļā (1. tanku armija, 6. armija un 17. armija) un Rumānijas ziemeļaustrumos (11. armija, Rumānijas 3. un 4. armija). Glantz, D. M. Barbarossa: Hitler's Invasion of Russia, 1941. Charleston: Tempus Publishing, 2001. P. 47.