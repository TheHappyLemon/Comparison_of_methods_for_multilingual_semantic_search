Pogara (krievu: Пога́р) ir vēsturiskā pilsēta (tagad — pilsētciemats) Krievijā, Brjanskas apgabala dienvidos, Pogaras rajona administratīvais centrs. Tajā dzīvo ap 11 tūkstoši iedzīvotāju. Pilsēta atrodas Sudostes upes labajā krastā, 130 km uz DR no Brjanskas. Pogara ir ļoti sena pilsēta. Pirmoreiz tā minēta 1155. gadā, bet līdz 17. gadsimtam tā tikusi saukta par Radogošču (krievu: Ра́догощ) vai Radošču (krievu: Ра́дощ). 17. gadsimta sākumā, kazaku cīņas ar poļu iebrucējiem laikā, tā tika pilnīgi izdedzināta, tādēļ pēc tam, kad bija uzcelta no jauna, saņēma jaunu nosaukumu — Pogara. No 1782. līdz 1797. gadam Pogara bija apriņķa pilsēta, bet vēlāk tā bija pievienota Starodubas apriņķim, Čerņihivas guberņas sastāvā. 1925. gadā Pogara tika noteikta par ciemu; 1938. gadā kļuva par pilsētciematu, tomēr līdz pat šodienai Pogaru bieži sauc par pilsētu. No 1929. gada Pogara ir rajona centrs. Pogara ir pazīstama ar savu cigāru fabriku, kas darbojas kopš 1910. gada līdz mūsdienām. Tā ir vienīgā cigāru fabrika Krievijā. Pogaras cigārus smēķē Vinstons Čērčils un, pēc leģendas, arī Fidels Kastro. «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019. «Численность постоянного населения Российской Федерации по городам, поселкам городского типа и районам на 1 января 2009 г.». Arhivēts no oriģināla, laiks: 2014. gada 2. janvārī. Skatīts: 2021. gada 25. decembrī. Большая русская сигара «Сигарная столица». Arhivēts no oriģināla, laiks: 2008. gada 22. oktobrī. Skatīts: 2009. gada 25. decembrī. «Cigar Clan». Arhivēts no oriģināla, laiks: 2010. gada 31. maijā. Skatīts: 2009. gada 25. decembrī. Ценный дым[novecojusi saite] Сайт Погарской сигаретно-сигарной фабрики[novecojusi saite]