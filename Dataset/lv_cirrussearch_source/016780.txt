Artjoms Aņisimovs (krievu: Артём Алексеевич Анисимов; dzimis 1988. gada 24. maijā) ir krievu hokejists, centra uzbrucējs. Pašlaik (2021) pārstāv Nacionālās hokeja līgas klubu Otavas "Senators". Profesionāļa karjeru Aņisimovs uzsāka 2005.—06. gada sezonā, kad debitēja Krievijas Superlīgas kluba Jaroslavļas "Lokomotiv" sastāvā. Nākamo sezonu Aņisimovs komandas rindās aizvadīja teju pilnībā, taču 2007. gada vasarā izlēma karjeru turpināt Ziemeļamerikā. 2007.—08. gada sezonu hokejists aizvadīja AHL vienībā Hartfordas "Wolf Pack", taču 2008.—09. gada sezonā aizvadīja arī savu debiju NHL klubā Ņujorkas "Rangers". 2009.—10. gada sezonā hokejists "Rangers" sastāvā jau bija nostiprinājies, nākamajos gados būdams viens no komandas vadošajiem uzbrucējiem. Pēc 2011.—12. gada sezonas noslēguma Aņisimovs tika aizmainīts uz Kolumbusas "Blue Jackets" vienību. 2012.—2013. gada NHL sezonas lokauta laikā spēlēja KHL vienībā Jaroslavļas "Lokomotiv". "Blue Jackets" Aņisimovs spēlēja līdz pat 2015. gada vasarai, kad noslēdza piecu gadu līgumu ar Čikāgas "Blackhawks". 2019. gada vasarā tika aizmainīts uz Otavas "Senators". Krievijas hokeja izlases sastāvā kļuvis par 2014. gada Pasaules čempionu, spēlējis arī 2010. gada Pasaules čempionātā, tajā kopā ar izlasi izcīnot sudraba medaļas. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)