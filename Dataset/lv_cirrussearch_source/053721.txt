Šarls Leklērs (franču: Charles Leclerc; dzimis 1997. gada 16. oktobrī) ir Monako autosportists, kurš 2022. gada sezonā piedalās Formula 1 sacīkstēs, pārstāvot Ferrari komandu. Savas karjeras sākumā braucis vairākās formulu sērijās, 2016. gadā kļūstot par GP3 sērijas čempionu, bet 2017. gadā uzvarot Formula 2 čempionātā. Leklērs bija arī Ferrari pilotu akadēmijā. Pirmajā formulā debitējis 2018. gada sezonā, pārstāvot Sauber komandu. Savā pirmajā sezonā Leklērs savāca 39 punktus, kopvērtējumā iegūstot 13. vietu, apsteidzot savu komandas biedru Markusu Ēriksonu. No 2019. gada sezonas Leklērs pārstāv Ferrari komandu. Sezonas otrajā sacīkstē, Bahreinas Grand Prix, Leklērs kvalificējās pirmajā starta vietā, kļūstot par otro jaunāko pole position ieguvēju F1 vēsturē. Sacīksti Leklērs beidza 3. pozīcijā, kas bija viņa pirmais pjedestāls Formula 1 karjerā. Beļģijas Grand Prix Leklērs guva savu trešo pole position sezonā, kā arī uzvarēja sacīkstē, gūstot savu pirmo uzvaru karjerā. Viņš uzvarēja arī nākamajā sacīkstē Itālijas Grand Prix. Sezonu Leklērs beidza ar 264 punktiem, kas deva viņam 4. vietu kopvērtējumā. Šajā sezonā Leklērs 10 reizes ieņēma vietu uz pjedestāla, guva 2 uzvaras, kā arī 7 reizes ieņēma pole position (kas bija visvairāk no visiem pilotiem). 2022. gada sezonas pirmajā posmā Bahreinas Grand Prix, startējot no pole position, izcīnīja savu trešo uzvaru karjerā. Š. Leklēra krusttēvs ir 2014. gadā smagu avāriju piedzīvojušais un 2015. gadā no tās mirušais Francijas F1 pilots Žils Bjanki. Sacīkstes treknrakstā sāktas no pirmās starta pozīcijas. Sacīkstēs slīprakstā ir uzrādīts ātrākais apļa laiks. † Nefinišēja, bet tika klasificēts, jo veica vairāk kā 90% no sacīkstes. ‡ Tika piešķirta puse no punktiem, jo tika veikts mazāk kā 75% no sacīkstes distances. * Pašreizējā sezona. «Qualifying report and highlights for the 2019 Bahrain Grand Prix: Leclerc secures maiden pole in Bahrain as Ferrari lock-out front row». formula1.com. 2019. gada 30. marts. Skatīts: 2020-05-24. {{Tīmekļa atsauce|title=F1 Grand Prix race results: Leclerc wins wild Bahrain GP|url=https://www.motorsport.com/f1/news/f1-grand-prix-race-results-bahrain/9167920/%7Cdate=20[novecojusi saite] March 2022|website=motorsport.com|access-date=2022. gada 6. aprīlī Oficiālā mājaslapa