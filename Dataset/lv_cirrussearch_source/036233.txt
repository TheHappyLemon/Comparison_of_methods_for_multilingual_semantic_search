Timotijs Maikls "Tims" Keins (angļu: Timothy Michael "Tim" Kaine; dzimis 1958. gada 26. februārī) ir amerikāņu politiķis. ASV senators (pārstāv Virdžīnijas štatu), bijis Virdžīnijas gubernators no 2006. līdz 2010. gadam. Demokrātiskās partijas valsts viceprezidenta amata kandidāts 2016. gada ASV prezidenta vēlēšanās. Politisko karjeru sācis Ričmondas pilsētas domē, bijis arī Ričmondas mērs no 1998. līdz 2001. gadam. No 2002. līdz 2006. gadam ieņēmis Virdžīnijas štata gubernatorleitnanta amatu, pēc tam ievēlēts Virdžīnijas gubernatora amatā. Kopš 2013. gada pārstāv Virdžīniju ASV Senātā. 2016. gada 22. jūlijā Demokrātiskās partijas kandidāte ASV prezidenta amatam Hilarija Klintone paziņoja, ka izraudzījusies Keinu par viceprezidenta amata kandidātu. Vikikrātuvē par šo tēmu ir pieejami multivides faili. Skatīt: Tims Keins. Encyclopædia Britannica raksts (angliski)