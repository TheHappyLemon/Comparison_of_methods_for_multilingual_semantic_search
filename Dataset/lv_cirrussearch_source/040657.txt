Fernandu Manuels Fernandišs da Kosta Santušs (portugāļu: Fernando Manuel Fernandes da Costa Santos; dzimis 1954. gada 10. oktobrī Lisabonā, Portugālē) ir portugāļu futbola treneris un bijušais futbolists. Spēlējis aizsarga pozīcijā. Trenera karjeras laikā vadījis Portugāles vadošos klubus, strādājis arī Grieķijā. Līdz 2022. gadam bija Portugāles futbola izlases galvenais treneris. Jauniešu līmenī spēlējis Lisabonas "Benfica" kluba sistēmā, vēlāk pārstāvējis Portugāles klubus Estoril un Marítimo. Uzreiz pēc spēlētāja karjeras beigām sācis strādāt kā treneris Estoril klubā. Vēlāk savas karjeras laikā ir bijis galvenais treneris visos trīs titulētākajos savas valsts klubos — Porto, Sporting un Benfica, kā arī vadījis Grieķijas Superlīgas klubus Atēnu AEK, Panathinaikos un PAOK. 2010. gadā tika atzīts par desmitgades labāko treneri Grieķijā. 2010. gada jūlijā kļuva par Grieķijas futbola izlases galveno treneri, nomainot pēc Pasaules kausa amatu atstājušo Oto Rehāgelu. Ar Grieķijas izlasi iekļuva 2012. gada Eiropas čempionāta finālturnīrā, kur sasniedza ceturtdaļfinālu. Vēlāk kvalificējās arī 2014. gada Pasaules kausam Brazīlijā. Tajā spēja ar izlasi izkļūt no grupas, taču komanda zaudēja astotdaļfinālā pret Kostariku, piekāpjoties pēcspēles 11 metru sitienu sērijā. Pirms tās sākuma pēc domstarpībām ar mača tiesnesi Santušs tika izraidīts uz tribīnēm. 2014. gada septembrī tika iecelts par Portugāles futbola izlases galveno treneri. 2016. gada 10. jūlijā Santuša vadībā Portugāles izlase pirmo reizi tās vēsturē kļuva par Eiropas čempioniem, finālā uzvarot Franciju. Pēc 2018.—2019. gada UEFA Nāciju līgas titula izcīnīšanas Santoss aizveda nacionālo komandu līdz astotdaļfinālam 2020. gada Eiropas čempionāta turnīrā, kur ar 1:0 zaudēja Beļģijas izlasei. 2022. gada Pasaules kausa izcīņā pēc tam, kad portugāļu uzbrucējs Krištianu Ronaldu pret treneri izturējās necienīgi, pēdējā grupas spēlē pret Dienvidkoreju, kad viņš tika nomainīts (2:1 zaudējumā), viņš nolēma izslēgšanas spēlēs nosēdināt Ronaldu uz rezervistu soliņa. Uzvarot Šveices izlasi astotdaļfinālā ar 6:1, bet zaudēja Marokas izlasei ceturtdaļfināla spēlē. 15. decembrī Santušs tika atlaists no galvenā trenera amata. 2023. gada 24. janvārī Santušs tika apstiprināts kā jaunais Polijas izlases treneris, aizstājot Česlavu Mihņeviču, kurš komandu pameta neilgi pēc 2022. gada Pasaules kausa. «Fernando Santos é o treinador da década na Grécia» (portugāļu). maisfutebol.iol.pt. 2010. gada 5. februāris. Arhivēts no oriģināla, laiks: 2016. gada 14. septembrī. Skatīts: 2017. gada 7. decembrī. Krišs Upenieks. «Santušs kļūst par Grieķijas izlases galveno treneri». sportacentrs.com, 2010. gada 2. jūlijs. Skatīts: 2017. gada 7. decembrī. Andrejs Siliņš. «Kostarika uzvar pendelēs un pirmo reizi iekļūst 1/4finālā». sportacentrs.com, 2014. gada 30. jūnijs. Skatīts: 2017. gada 7. decembrī. Jānis Rubulis. «Portugāles izlasi vadīs bijušais Grieķijas treneris Santušs». sportacentrs.com, 2014. gada 23. septembris. Skatīts: 2017. gada 7. decembrī. https://www.bbc.com/sport/football/48191922 https://www.bbc.com/sport/football/57633226 https://www.theguardian.com/football/2022/dec/05/portugal-coach-santos-unimpressed-with-ronaldos-reaction-to-substitution-world-cup https://www.bbc.com/sport/football/63789753 https://www.bbc.com/sport/football/63843785 https://www.reuters.com/lifestyle/sports/portugal-coach-fernando-santos-set-leave-job-after-world-cup-defeat-source-2022-12-15/ https://www.rfi.fr/en/sports/20230124-former-portugal-boss-santos-named-as-poland-coach Vikikrātuvē par šo tēmu ir pieejami multivides faili. Skatīt: Fernandu Santušs. Munzüger Sport profils (vāciski) WorldFootball profils (angliski) Transfermarkt spēlētāja profils (angliski) Transfermarkt trenera profils (angliski)