Šis raksts ir par upi. Par citām jēdziena Amata nozīmēm skatīt nozīmju atdalīšanas lapu. Amata ir Gaujas kreisā krasta pieteka Cēsu novadā. Tās garums ir 66 km. Sākas Vidzemes augstienē no Kūkāļa ezera, 216 metrus virs jūras līmeņa (pastāv citi iztekas varianti). Kopējais kritums 193 metri, lejtecē vietām sasniedz 8—10 m/km. Straumes ātrums mazūdens periodā 0,5—2 m/s, palu laikā — aptuveni 3 m/s. Lejasdaļā tek pa Amatas senleju stāvos, 15—25 m augstos smilšakmens un dolomīta krastos, kuros ir izveidojušies vairāki devona atsegumi, tostarp, Dzilnas iezis, Gulbju iezis, Vanagu iezis, Miglas iezis, u.c. Amatas krastos atrodas Skujene, Tālie Sīļi, Zāģeri, Amata, Bille, Melturi, Kārļi. Kreisā krasta: Dēdupe, Barona Grāvis, Dzirkstupe, Maiļupe, (12 km), Dadžupe (14 km), Nediene (13 km), Gaidene, (3 km) Skujupe, Līčupe, Pērļupe (13 km), Kumada (13 km), Ročupīte. Labā krasta: Gnēzenes grāvis, Kuiļupe (Amatas pieteka), Alupīte, Zvirgzdupe, Dzirnupe, Vilkate, Vīnupīte, Raganiņa, Silnieku strauts, Saltupīte (Amatas pieteka), Akmeņupīte (Amatas pieteka). Ints Lukss, "Ar laivu Latvijas ūdeņos" (1991.—2001.)