Stērlings Volters Heidens (angļu: Sterling Walter Hayden, dzimis 1916. gada 26. martā, miris 1986. gada 23. maijā) bija amerikāņu aktieris, rakstnieks, jūrnieks, modelis un karavīrs. Savu aktiera karjeras lielāko daļu attēlojis galvenās lomas, īpaši vesternu un film noir žanros. Pazīstams ar savām lomām Džona Hjūstona filmā "Asfalta džungļi" (The Asphalt Jungle, 1950), Luisa Allena filmā "Sadenlija" (1954), Nikolasa Reja filmā "Džonijs Ģitāra" (Johnny Guitar, 1954) un Stenlija Kubrika filmā "Slepkavība" (1956). Vēlāk pārsvarā attēlojis otrā plāna lomas, iespējams, vispazīstamākā loma ir Kubrika filmā "Doktors Streindžlavs" (1964). Heidena pazīstamākās lomas "Jaunās Holivudas" ērā ir Frānsisa Forda Kopolas filmā "Krusttēvs" (1972), Roberta Oltmena filmā The Long Goodbye (1973) un Bernardo Bertoluči filmā "1900" (1976). IMDb profils (angliski) AllMovie profils (angliski)