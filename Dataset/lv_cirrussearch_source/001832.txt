Naoko Jamadzaki (山崎 直子 Yamazaki Naoko, pirmslaulības uzvārds Sumino; dzimusi 1970. gada 27. decembrī) ir bijusī JAXA kosmonaute. Viņa ir otrā Japānas sieviete, kas lidojusi kosmosā. Naoko tika izvēlēta par kosmonautu kandidātu 1999. gada februārī un nosūtīta uz ASV apmācības treniņiem, ko pabeidza 2001. gada septembrī. Pēc tam viņa apguva Japānas eksperimentu moduļa iekārtas un operācijas. 2004. gada maijā Jamadzaki pabeidza kosmosa kuģa Sojuz-TMA lidojuma inženiera apmācību kursu Krievijā. 2008. gada novembrī viņa tika iekļauta STS-131 apkalpē. Pirmais un vienīgais Jamadzaki kosmiskais lidojums notika 2010. gada aprīlī misijā STS-131. 2011. gada 31. augustā Naoko Jamadzaki atstāja JAXA. 2000. gadā Naoko apprecējās ar kosmisko inženieri Taiči Jamazaki. Viņiem dzima divi bērni. 2012. gadā viņu laulība šķirta. Japan’s pioneers of new space age Yumi Wijers-Hasegawa, japantimes.co.jp, 2007-01-14