Aleksandrova (krievu: Александров) ir pilsēta Krievijā, Vladimiras apgabalā, Aleksandrovas rajona centrs. Izvietojusies apgabala rietumdaļā Serajas upes krastā 125 km no apgabala centra Vladimiras. Ceturtā lielākā apgabala pilsēta, tūrisma centrs Krievijas «Zelta lokā». Apdzīvota vieta tagadējās pilsētas vietā zināma no 14. gadsimta vidus, sākotnēji kā Veļikaja Sloboda, vēlāk — Aleksandrovskaja Sloboda. Tās relatīvais tuvums pie Maskavas, Sergijevposadas un Pereslavļas-Zaļeskas padarīja to 15. gadsimtā par iecienītu Maskavas kņazu atpūtas vietu ceļā uz dievlūgšanu. No 1509. līdz 1515. gadam Aleksandrovā uzbūvēts piļu un dievnamu komplekss, izveidota viena no kņaza attālajām rezidencēm. Ivana Bargā laikā no 1564. līdz 1581. gadam Aleksandrova faktiski kļuva par Krievijas politisko un kultūras centru, ko cars pameta tikai pēc sava dēla nonāvēšanas. 1778. gadā ar Katrīnas II rīkojumu Aleksandrovai piešķirts apriņķa pilsētas statuss. 19. gadsimtā pilsēta attīstās kā kokvilnas manufaktūru centrs. 1870. gadā uzbūvēts dzelzceļš. 1932. gadā no Maskavas uz Aleksandrovu pārceļ radiorūpnīcu Nr. 3 un pilsēta kļūst par elektrotehniskās rūpniecības centru. 20. gadsimtā Aleksandrova bija zināma arī kā 101. kilometra galvaspilsēta, kur bija spiesti dzīvot Staļina un vēlāk arī Brežņeva režīmu represētie kultūras un sabiedriskie darbinieki. 2008. gadā pilsētai atņemts apgabala pilsētas statuss, bet 2010. gadā atņemts vēsturiskas pilsētas statuss. http://www.gks.ru/free_doc/doc_2017/bul_dr/mun_obr2017.rar. Приказ Министерства культуры Российской Федерации, Министерства регионального развития Российской Федерации от 29 июля 2010 г. N 418/339 г. Москва "Об утверждении перечня исторических поселений" Vikikrātuvē par šo tēmu ir pieejami multivides faili. Skatīt: Aleksandrova. Krievijas Lielās enciklopēdijas raksts (krieviski)