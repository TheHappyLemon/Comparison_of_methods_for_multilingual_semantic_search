Peldēšana 1896. gada vasaras olimpiskajās spēlēs bija viens no deviņiem sporta veidiem, kas bija iekļauts olimpisko spēļu programmā. Peldēšanas sacensības tika aizvadītas 11. aprīlī Zijas līcī. Peldēšanā varēja sacensties 4 disciplīnās brīvajā stilā: 100 metri, 500 metri, 1200 metri un 100 metri jūrniekiem. Peldēšanas sacensībās kopā startēja 13 sportisti no 4 valstīm. Peldēšana bija vienīgais sporta veids, kuram šajās olimpiskajās spēlēs netika veidota speciāla infrastruktūra. Sportisti, kuri sacentās peldēšanā tika ievesti līcī un viņiem bija jāpeld krasta virzienā. Par čempionu 100 metru brīvajā stilā tika atzīts Ungārijas sportists Alfrēds Hajošs; 500 metru brīvajā stilā uzvarēja Austrijas sportists Pauls Neimanis; 1200 metros brīvajā stilā arī uzvarēja ungārijas sportists Alfrēds Hajošs; bet 100 metros brīvajā stilā jūrniekiem uzvarēja Grieķijas sportists Joannis Malokinis. Ungārs Alfrēds Hajošs izcīnīja divas zelta medaļas, savukārt grieķis Efstatijs Horafs izcīnīja divas bronzas medaļas, pārējie sportisti izcīnīja pa vienai medaļai. Ungārija bija vienīgā, kas peldēšanā izcīnīja 2 zelta medaļas, taču visvairāk medaļu izcīnīja Grieķijas sportisti, kopā 7 medaļas. Šīs medaļas piešķīra Starptautiskā Olimpiskā komiteja ar atpakaļejošu datumu; Spēļu laikā uzvarētājiem tika piešķirta sudraba medaļa, bet turpmākās vietas netika apbalvotas. Peldēšanā startēja 15 sportisti no četrām valstīm. Iekavās uzrādīts sportistu skaits no valsts.  ASV (1)  Austrija (2)  Grieķija (9)  Ungārija (1) Pamatraksts: Sportistu uzskaitījums 1896. gada vasaras olimpiskajās spēlēs#Peldēšana «Swimming at the 1896 Athina Summer Games». Arhivēts no oriģināla, laiks: 2011. gada 1. septembrī. Skatīts: 2020. gada 22. martā. «Athens 1896 100m Freestyle Men». Starptautiskā Olimpiskā komiteja. «Athens 1896 500m Freestyle Men». Starptautiskā Olimpiskā komiteja. «Athens 1896 1200m Freestyle Men». Starptautiskā Olimpiskā komiteja. «Athens 1896 100m Freestyle For Sailors Men». Starptautiskā Olimpiskā komiteja. De Coubertin, Pierre, Philemon, Timolean, Politis, N.G., Anninos, Charalambos. «Second Part: The Olympic Games in 1896». The Olympic Games: BC 776 – AD 1896 (PDF). Athens : Charles Beck, 1897. Arhivēts no oriģināla, laiks: 2008-05-27. Skatīts: 2008-03-19. Bill Mallon, Widlund, Ture. «1896 Olympic Games — Analysis and Summaries». The 1896 Olympic Games: Results for All Competitors in All Events, With Commentary. McFarland, 1998. ISBN 0-7864-0379-9. Skatīts: 2008-03-19. Smith, Michael Llewellyn. Olympics in Athens 1896. The Invention of the Modern Olympic Games. London : Profile Books, 2004. ISBN 1-86197-342-X. Starptautiskās olimpiskās komitejas rezultātu datubāze.