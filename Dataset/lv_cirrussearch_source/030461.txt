Luijs XI Saprātīgais (franču: Louis XI le Prudent; dzimis 1423. gada 3. jūlijā, miris 1483. gada 30. augustā) bija Francijas karalis no 1461. līdz 1483. gadam. Valuā dinastijas pārstāvis. Kļuva par valdnieku pēc sava tēva Šarla VII nāves. Turpināja sava tēva darbu Francijas apvienošanā un pastiprināšanā pēc Simtgadu kara. Uzvarēdams Burgundijas karos, pievienoja karalistei Burgundijas hercogisti un Pikardiju; anektēja Anžū (1471); 1481. gadā pievienoja Mēnu un Provansu. Veicināja tirdzniecību, ceļu būvi un uzturēšanu. Turpināja karalistes organizēšanu ar buržuāzisko amatpersonu palīdzību. Pilnveidoja modernās Francijas valdības sistēmu dažos aspektos. Karalis bija ļoti māņticīgs, taču interesējās par zinātni. Reiz atbrīvoja uz nāvi notiesāto, ar nosacījumu, ka viņš piedalīsies žultsakmeņu operācijā kā izmēģināmais. Latvijas padomju enciklopēdija. 6. sējums. Rīga : Galvenā enciklopēdiju redakcija. 259. lpp. Albert Guérard. France: A Modern History. Ann Arbor, Michigan : University of Michigan Press, 1959. 116. lpp. G W Bowersock. From Gibbon to Auden : Essays on the Classical Tradition. Oxford, UK : Oxford University Press, 2009. 64. lpp. ISBN 9780199704071. Vikikrātuvē par šo tēmu ir pieejami multivides faili. Skatīt: Luijs XI. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)