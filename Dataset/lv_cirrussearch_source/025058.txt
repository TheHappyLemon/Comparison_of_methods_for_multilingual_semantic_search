Burština (ukraiņu: Бурштин — ‘Dzintars’) ir pilsēta Ukrainas rietumos, Ivanofrankivskas apgabala Ivanofrankivskas rajonā. Kaut arī rakstos pirmoreiz minēta 1596. gadā kā Polijas apdzīvotā vieta, pilsētas tiesības tai ir tikai no 1993. gada. Pēc Polijas Pirmās dalīšanas 1772. gadā pilsēta iekļāvās Austrijas impērijā (Austroungārijā) un bija tur līdz Pirmā pasaules kara beigām. Pēc Pirmā pasaules kara Burština iekļāvās jaunizveidotajā Polijas valstī. 1939. gadā, pamatojoties uz Molotova-Ribentropa paktu, PSRS iebruka Polijā, un Burština tika iekļauta Ukrainas PSR. No 1941. gada līdz 1944. gada atradās vācu okupācijā. Vācu okupācijas laikā pilsētas ebreji tika iznīcināti. Pēc kara pilsētas poļu iedzīvotāji tika pārcelti uz Poliju. 1966. gadā pie pilsētas uzcēla lielu TES. No 1991. gada - neatkarīgās Ukrainas sastāvā. Pilsētas ekonomikas pamatā ir Burštinas TES darbība, kas, netipiski pārējam valsts energotīklam, ir pieslēgta Eiropas ENTSO-E tīklam. Burštinā 1809. gadā ieradās komponists Francis Ksavers Volfgangs Mocarts un nodzīvoja šeit divus gadus, mācot Austrijas impērijas amatpersonas bērnus. Burština ir dziedātājas Mikas Ņūtones (Мiка Ньютон, 1986) dzimtā pilsēta. Ukrainas iedzīvotāju skaits 2019. gada 1. janvārī; pārbaudes datums: 25 jūnijs 2019. Vikikrātuvē par šo tēmu ir pieejami multivides faili. Skatīt: Burština. Ukrainas vēstures enciklopēdijas raksts (ukrainiski)