Mājas apogs (Athene noctua) ir pūču dzimtas putns. Dabiskais izplatības areāls ir Eiropa, Centrālāzija, Tuvie Austrumi un Ziemeļāfrika. Vēsturiski ligzdojis arī Latvijā, bet mūsdienās sastopama ļoti reti. Mājas apogi uzturas lauku apvidos ar lieliem, veciem kokiem. Uzturā lieto peles un citus sīkus grauzējus, nelielus putnus, kukaiņus, gliemežus un sliekas. Senajā Grieķijā mājas apogs bija gudrības un dievietes Atēnas simbols. Mājas apoga zinātniskais nosaukums Athene noctua ir tulkojams kā "nakts Atēna". Mājas apoga dabiskais izplatības areāls ir Eiropa, izņemot Skandināviju, Centrālāzija, Tuvie Austrumi un Ziemeļāfrika. Suga ir introducēta Lielbritānijā 19. gadsimtā, kā arī Jaunzēlandes Dienvidsalā. Latvijā mājas apogs agrāk ir ligzdojis, taču mūsdienās ligzdošana ir ļoti maz ticama. Pēdējais zināmais novērojums 2017. gadā Mārupē, bet iepriekšējās desmitgadēs sastapts ne biežāk kā reizi desmit gados. Iekļauts Latvijas Sarkanās grāmatas 3. kategorijā. Ķermeņa garums ap 25 cm, svars 150—170 g. Abi dzimumi krāsoti vienādi: mugura gaiši brūna, uz spārniem apaļi balti plankumi. Krūtis un vēders brūni-balti, raibi. Kājas apspavlotas. Acis dzeltenas, sejas disks nav izteikts. Mājas apogs Arhivēts 2009. gada 26. augustā, Wayback Machine vietnē. Putni.lv Pirmais novērojums 24 gadu laikā – Mārupes privātmāju rajonā manīts mājas apogs