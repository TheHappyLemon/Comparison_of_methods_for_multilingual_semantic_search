Džons Mirasti (angļu: Jon Mirasty; dzimis 1982. gada 4. jūnijā) ir kanādiešu hokejists, kreisās malas uzbrucējs. Pašlaik (2013) ir bez kluba. Profesionāļa karjeru Mirasti uzsāka 2003. gadā, kad uzsāka spēlēt ECHL līgas klubā Beikersfildas "Condors". No 2004. līdz pat 2007. gadam Mirasti spēlēja dažādās zemāka līmeņa profesionālajās Ziemeļamerikas hokeja līgās, taču 2007.—08. gada sezonu uzsāka Amerikas hokeja līgas vienībā Sirakūzas "Crunch". "Crunch" sastāvā Mirasti spēlēja līdz pat 2010.—11. gada sezonas vidum, taču 2011. gada vasarā pievienojās KHL vienībai Čehovas "Vitjaz". 2011.—12. gada sezonā Mirasti bija viens no līgas nedisciplinētākajiem spēlētājiem. 2012.—13. gada sezonu aizvadīja Astanas "Baris" sastāvā, taču februārī no komandas rindām tika atlaists. Eliteprospects profils (angliski) Internet Hockey Database profils (angliski) KHL profils (angliski)