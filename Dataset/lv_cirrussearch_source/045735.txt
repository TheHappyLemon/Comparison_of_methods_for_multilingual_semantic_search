Andželina Beļakovska (angļu: Anjelina Belakovskaia; dzimusi 1969. gada 17. maijā Odesā) ir Ukrainā dzimusi ASV starptautiskā lielmeistare šahā (1993). 1990. gadā PSRS izlases sastāvā uzvarējusi Pasaules studenšu komandu čempionātā šahā. 1991. gadā Ļeņingradā piedalījusies Pasaules čempionāta šahā sievietēm zonu turnīrā, kā arī Filadelfijā piedalījusies starptautiskajā šaha turnīrā World Open. 1994. gadā pārcēlusies uz dzīvi ASV un sākusi šaha turnīros pārstāvēt šo valsti. Trīs reizes uzvarējusi ASV sieviešu šaha čempionātos (1995, 1996, 1999), kā arī vienu reizi šajā turnīrā bijusi otrā (1997). Trīs reizes uzvarējusi Ņujorkas pilsētas čempionātā šahā sievietēm. 1995. gadā Kišiņevā piedalījusies Pasaules čempionāta šahā sievietēm starpzonu turnīrā, kurā ieņēmusi 26. vietu. Pārstāvējusi ASV komandu Pasaules šaha olimpiādēs, kurās piedalījusies 3 reizes (1994-1998). Par panākumiem turnīros FIDE 1993. gadā viņai piešķīrusi starptautiskās lielmeistares (WGM) nosaukumu. 1999. gadā beigusi savu aktīvo šahistes karjeru. Odesā beigusi vietējo lauksaimniecības universitāti, bet ASV beigusi Ņujorkas Universitāti ar maģistra grādu finanšu matemātikā. Strādājusi kā nekustamā īpašuma aģents. 1995 Kishinev Interzonal Tournament OlimpBase :: Women's Chess Olympiads :: Anjelina Belakovskaia Anjelina has a home for you | ChessBase Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)