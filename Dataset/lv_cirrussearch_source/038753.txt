WRESAT (Weapons Research Establishment Satellite) bija Austrālijas pirmais Zemes mākslīgais pavadonis. Tas orbītā palaists 1967. gada novembrī. Bija paredzēts Zemes atmosfēras pētniecībai. Pavadoni izgatavoja un apkalpoja Austrālijas ieroču pētniecības aģentūra Weapons Research Establishment. Kosmiskais aparāts ar masu 45 kg bija izgatavots konusa formā ar diametru 76 cm un augstumu 159 cm. Orbītā konuss netika atdalīts no raķetes trešās pakāpes, tādējādi kopējais garums bija 2,17 m. Raidītāja elektroenerģiju nodrošināja ķīmiskās baterijas. Pavadonī bija četri zinātniskie instrumenti, kas aizgūti no Austrālijas zondējošajām raķetēm: Solar UV (1050 — 1660 Å) Solar UV (2500 Å) Geocoronal Hydrogen Lyman Alpha Solar X-Ray (8 Å) WRESAT tika palaists 1967. gada 29. novembrī 04:49 UTC ar nesējraķeti Sparta no Vūmeras raķešu poligona Austrālijā. Pavadonis raidīja 5 dienas, līdz baterijās izbeidzās elektroenerģija. 1968. gada 10. janvārī 11:34 UTC WRESAT nogāja no orbītas un sadega Zemes atmosfērā. WRESAT Australia's First Satellite Mark T. Rigby (angliski) Wresat Gunter Dirk Krebs (angliski)