Karls Stolerijs (angļu: Karl Stollery; dzimis 1987. gada 21. novembrī) ir Kanādas hokejists, spēlē aizsarga pozīcijā. Pašlaik (2021) spēlē Austrijas hokeja līgas kluba HC Bolzano sastāvā. No 2008. līdz 2012. gadam Stolerijs spēlēja NCAA čempionātā, taču tad sāka profesionāļa karjeru, pievienojoties AHL klubam Lake Erie Monsters. 2013. gada maijā noslēdza viena gada līgumu ar NHL klubu Kolorādo "Avalanche", tā rindās nākamajās divās sezonās aizvadot kopumā septiņas spēles. 2015. gada martā tika aizmainīts uz Sanhosē "Sharks", taču arī tur aizvadīja vien piecas spēles, pirms tika nosūtīts uz AHL. 2016.—17. gada sezonā aizvadīja 11 spēles Ņūdžersijas "Devils" sastāvā. 2017. gada vasarā noslēdza viena gada līgumu ar KHL vienību Rīgas "Dinamo". Kanādas hokeja izlases sastāvā piedalījās 2018. gada ziemas olimpiskajās spēlēs, kur izcīnīja bronzas medaļu. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)