Morics Porgess (vācu: Moritz Porges; 1857. gada 22. marts Bohēmija — 1909. gada 27. novembris Prāga) bija ebreju izcelsmes Čehijas šahists. Šahu iemācījies spēlēt trīspadsmit gadu vecumā. Ātri izveidojies par vienu no vadošajiem Prāgas un Vīnes šahistiem. 1882. gadā dalījis 4.—7. vietu Vīnes šaha turnīrā (uzvarējis Vincencs Hrubijs). 1892. gadā Drēzdenē 7. Vācijas šaha kongresā dalījis 2.—3. vietu ar Ģulu Makovecu (uzvarējis Zīgberts Tarrašs). 1898. gadā dalījis 16.-17. vietu Nirnbergas šaha turnīrā (uzvarēja Emanuels Laskers). Šī turnīra laikā uzzinājis, ka ir slims ar gastroenterītu, un turpmākajos gados šaha turnīros piedalījies reti. Vienīgi 1902. gadā nelielā četru šahistu turnīrā Karlsbādē palicis 3. vietā aiz Viktora Tīca and Davida Janovska. Pāragri miris no veselības problēmām. «Das Internationale Turnier Dresden 1892 (7. DSB-Kongress)». Arhivēts no oriģināla, laiks: 2016. gada 6. oktobrī. Skatīts: 2017. gada 16. janvārī. Šahista profils chessgames.com mājaslapā (angliski) Šahista profils 365chess.com mājaslapā (angliski)