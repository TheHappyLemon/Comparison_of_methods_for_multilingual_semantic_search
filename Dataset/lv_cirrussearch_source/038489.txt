CorelDraw ir vektorgrafikas redaktors, kuru izstrādā un izplata Corel Corporation. Jaunākā CorelDraw versija ir X8 (18. versija), kas tika izlaista 2016. gada martā. CorelDraw ir izstrādāts, lai veidotu un rediģētu divdimensiju attēlus, kā piemēram, logo vai plakātus. 1987. gadā Corel pieņēma darbā programmētājus Michel Bouillon un Pat Beirne lai izstrādātu uz vektorgrafikas bāzētu ilustrācijas programmu, ko ievietot viņu darbstaciju publikāciju sistēmā. Šī programma, CorelDraw, tika izlaista 1989. gadā. CorelDraw 1.x un 2.x strādāja ar Windows 2.x un 3.0. CorelDraw 3.0 darbojās ar Microsoft Windows 3.1. Sakarā ar TrueType iekļaušanu Windows 3.1 sastāvā, CorelDraw pārtapa par nopietnu ilustrāciju programmu, kas bija spējīga izstrādā operētājsistēmā iestrādātos stilus un nebija nepieciešams izmantot trešo pušu programmas, piemēram, Adobe Type Manager. Apvienojumā ar attēlu apstrādes programmu (Corel Photo-Paint), stilu menedžeri un dažām citām programmām, tas bija daļa no pirmā viss vienā grafikas komplekta. CorelDraw sākotnēji tika izstrādāts Microsoft Windowsoperētājsistēmai. Senāk bija pieejamas arī versijas Mac OS un Mac OS X, taču pēc sliktajiem pārdošanas rādītājiem to attīstība tika pārtraukta. Pēdējā Linux versija bija 9. versija (izdota 2000. gadā, tā nestrādāja neatkarīgi, bet izmantoja modificētu Wine programmu), un pēdējā versija OS X bija 11. versija (izdota 2001. gadā). Līdz 5. versijai CorelDraw tika izstrādāts arī operētājsistēmām Windows 3.1x, CTOS un OS/2. Ar 6. versiju CorelDraw ieviesa automatizētus Corel uzdevumus, izmantojot patentētu skriptu valodu Corel Script. 10. versijā tika ieviests VBA (Visual Basic for Applications) makrosu skriptu atbalsts. Pirmajās versijās CDR failu formāts bija tikai izmantots vektorgrafikas zīmējumiem, ko varēja atpazīt pēc pirmajiem diviem faila baitiem, kas bija "WL". Sākot no CorelDraw 3, failu formāts tika nomainīts uz Resource Interchange File Format (RIFF), to var atpazīt pēc faila pirmajiem četriem baitiem, kas ir "RIFF" un no 9 līdz 15 baitam ir "CDR*vrsn", pirmajās versijās "*" bija aizstāta ar tukšumu. Sākot ar CorelDraw 4. versiju, versijas numurs programmā tika rakstīts ar heksadecimālajiem skaitļiem. Tas kā informācija tiek saglabāt "RIFF" failu formātā tomēr paliek Corel patentētais formāts. Kopš X4 (14) versijas, CDR failos ir ZIP arhīvs, kurā ir daži faili, starp tiem ir XML faili un RIFF faili. Šobrīd nav pieejama publiska CDR failu formāta specifikācija. Citi CorelDraw failu formāti ietver CorelDraw Compressed (CDX), CorelDraw veidne (CDT) un Corel Presentation Exchange (CMX). 2006. gada decembrī sK1 atvērtā koda projekta komanda sāka ar reversās inženierijas palīdzību dekonstruēt CDR failu formātu. Pirmie rezultāti tika prezentēti importējot CDR failu Libre Graphics 2007. gada konferencē, kas notika 2007. gada maijā, Monreālā (Kanādā). Vēlāk komanda izmantoja šo struktūru citiem Corel failu formātiem, izmantojot atvērtā koda CDR Explorer. No 2008. gada sK1 projekts apgalvo, ka viņiem ir labākais importa atbalsts, starp atvērtā koda programmām, CorelDraw failu formātiem. 2007. gadā Microsoft bloķēja CDR failu formātu Microsoft Office 2003, izdodot 3. servisa paku Office 2003 pakotnei. Vēlāk Microsoft atvainojās, ka nepatiesi tika vainots CDR formāts, kā arī citi failu formāti; drošības problēmu radīšanā Microsoft Office un izdeva rīkus, lai labotu problēmas. «Arhivēta kopija». Arhivēts no oriģināla, laiks: 2016. gada 27. martā. Skatīts: 2017. gada 12. maijā. «CorelDRAW Graphics Suite 2018 | Try it Free». www.coreldraw.com. Vikikrātuvē par šo tēmu ir pieejami multivides faili. Skatīt: CorelDRAW. Oficiālā tīmekļa vietne