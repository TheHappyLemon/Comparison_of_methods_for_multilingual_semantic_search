Mihals Krčmāržs (čehu: Michal Krčmář; dzimis 1991. gada 23. janvārī) ir čehu biatlonists, 2018. gada ziemas olimpisko spēļu sudraba medaļas ieguvējs sprintā. 2012. gadā Kontiolahti izcīnīja sudraba medaļu stafetē Pasaules čempionātā junioriem. Pasaules kausa sacensībās debitēja 2011.—2012. gada sezonā. Pirmo reizi vietu uz goda pjedestāla pasaules kausā izcīnīja 2017. gada 15. janvārī Rūpoldingas posmā, iegūstot 3. vietu iedzīšanā. Piedalījies 2014. gada ziemas olimpiskajās spēlēs Sočos, kur ieguvis 11. vietu stafetē, bet individuālajā distancē ierindojies 60. vietā. 2018. gada ziemas olimpiskajās spēlēs Phjončhanā izcīnīja sudraba medaļu sprintā, uzvarētājam Arndam Peiferam zaudējot 4,4 sekundes. Vikikrātuvē par šo tēmu ir pieejami multivides faili. Skatīt: Mihals Krčmāržs. Olympedia profils (angliski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)