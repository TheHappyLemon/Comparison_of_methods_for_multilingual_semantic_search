Brigite Vāgnere (vācu: Brigitte Wagner; dzimusi 1983. gada 22. novembrī) ir bijusī vācu brīvā stila cīkstone, 2004. gada vasaras olimpisko spēļu dalībniece, Pasaules un Eiropas čempione, Pasaules un Eiropas čempionātu medaļniece. Brigite Vāgnere dzimusi 1983. gadā. Ar cīņas sportu viņa sāka nodarboties 1993. gadā un labus rezultātus uzrādīja jau pusaudzes gados, kļūstot par Pasaules un Eiropas čempioni gan kadetu, gan junioru vecuma grupā. 21. gadsimta sākumā viņa tika uzskatīta par vienu no spēcīgākajām cīkstonēm mušas svarā. Visas savas sportiskās karjeras laikā Vāgnere trenējās kā Hallbermozas sporta kluba "SV Siegfried" cīkstoņu komandas locekle sava trenera un četrkārtējā olimpieša Jirgena Šeibes vadībā. Vāgneres agrīnie panākumi sekmēja viņas karjeru, jo viņa dominēja gan 2002. gada pasaules, gan 2003. gada Eiropas čempionātā, abos izcīnot zelta medaļas. Kad sieviešu brīvā cīņa debitēja 2004. gada vasaras olimpiskajās spēlēs Atēnās, Vāgnere izmantoja savu iespēju piedalīties 48 kg svara kategorijas inaugurācijas sacensībās. Savā apakšgrupā viņa bija otrā aiz japānietes Čiharu Ičo, kas līdz ar trīs citu grupu uzvarētājām iekļuva pusfinālā, Vāgnerei bija jācīnās par 5. līdz 8. vietu. Pirmajā cīņā viņa pārspēja mongolieti Cogtbazarinu Anhžargalu, bet pēc tam zaudēja Krievijas cīkstonei Lorisai Oržakai un ieņēma 6. vietu. «Brigitte Wagner für die Welttitelkämpfe nominiert» [Brigitte Wagner nominated for the World Championships] (vācu). Münchner Merkur. 2007. gada 19. jūnijs. Skatīts: 04 Jun 2020. «Japan dominates women's wrestling; U.S. takes two medals» (angļu). USA Today. 2002. gada 3. novembris. Skatīts: 2020. gada 4. jūnijs. «Ringen: Deutsches Team übertrifft Überwartungen» (vācu). Rheinische Post. 2003. gada 4. maijs. Skatīts: 2020. gada 4. jūnijs. «Wrestling: Women's Freestyle 48kg». Athens 2004. BBC Sport. 2004. gada 15. augusts. Skatīts: 04 Jun 2020. Gary Abbott. «McMann wins silver medal and Miranda wins bronze medal for United States in Olympic women's wrestling». USA Wrestling (The Mat), 2004. gada 23. augusts. Arhivēts no oriģināla, laiks: 2014. gada 28. jūlijs. Skatīts: 04 Jun 2020. Olympedia profils (angliski) Munzüger Sport profils (vāciski) FILA profils (angliski)