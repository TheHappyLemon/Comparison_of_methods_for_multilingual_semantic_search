Pardubices lidosta (čehu: Letiště Pardubice) ir militārā un civilā starptautiskā lidosta Čehijā uz dienvidrietumiem no Pardubices centra. Tā ir viena no senākajām lidostām valstī. No šejienes 1910. gada 16. aprīlī Jans Kašpars veica pirmo aviolidojumu Čehijā, bet 1911. gada 13. maijā veica lidojumu Pardubice — Prāga. 1911. gada 26. aprīlī šeit nodibinājās pirmais čehu avioklubs. Otrā pasaules kara laikā lidlauku izmantoja Luftwaffe, no 1950. gada tas kļuva par pilnībā militāro lidlauku. No 1995. gada lidosta nodrošina arī civilos lidojumus. 2017. gadā tika veikta lidostas pārbūve labākai pasažieru kustības uzlabošanai. Neskaitot čārterlidojumus, lidostā regulārus pasažieru aviopārvadājumus 2020. gada sākumā nodrošināja aviosabiedrības Red Wings Airlines, Ryanair, SkyUp un Smartwings. Visu gadu lidojumi notika uz Ukrainu, bet sezonāli — vēl uz 5 valstīm (Bulgārija, Grieķija, Krievija, Spānija, Turcija). Vikikrātuvē par šo tēmu ir pieejami multivides faili. Skatīt: Pardubices lidosta. Oficiālā tīmekļa vietne