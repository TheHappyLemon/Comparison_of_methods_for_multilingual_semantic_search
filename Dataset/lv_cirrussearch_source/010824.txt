Marjana Dademaša (dzimusi Marjana Ivanova-Jevsejeva 1982. gada 1. septembrī Daugavpilī) ir Latvijas krievu politiķe. Bijusi 11. Saeimas un 12. Saeimas deputāte, pārstāvot partiju "Saskaņa" un apvienību "Saskaņas Centrs". Bijusi Daugavpils domes deputāte. Pabeigusi Daugavpils Universitāti un Baltijas Krievu institūtu, kur ieguvusi izglītību psiholoģijā un uzņēmējdarbībā. Marjana Dademaša ir darbojusies dažādos uzņēmumos: bijusi valdes priekšsēdētāja biedrībā "Piektais elements", bijusi laikraksta Вести сегодня korespondente. Strādājusi Daugavpils pilsētas domē par Jaunatnes departamenta jaunatnes lietu speciālisti. M. Dademaša 10. Saeimas laikā darbojās kā "Saskaņas Centra" deputāta Jāņa Urbanoviča palīdze. 2012. gadā kandidēja Saeimas ārkārtas vēlēšanās no apvienības "Saskaņas Centrs" saraksta un tika ievēlēta 11. Saeimā no Latgales vēlēšanu apgabala. Saeimā darbojas Valsts pārvaldes un pašvaldības komisijā un Publisko izdevumu un revīzijas komisijā. Tāpat ievēlēta 12. Saeimā 2014. gadā. 2015. gada oktobrī nolika Saeimas deputātes mandātu, lai darbotos privātā biznesā (pieteikusies par kandidāti AS "Olainfarm" izpilddirektora amatam). 2017. gada pašvaldību vēlēšanās ievēlēta Daugavpils domē no partijas "Saskaņa". 2018. gadā nolikusi Daugavpils domes deputāta mandātu uz laiku veselības problēmu dēļ. «Marjana Ivanova-Jevsejeva». Arhivēts no oriģināla, laiks: 2012. gada 21. jūnijā. Skatīts: 2011. gada 11. novembrī. «11.Saeimā ievēlētie deputāti». Arhivēts no oriģināla, laiks: 2018. gada 15. augustā. Skatīts: 2011. gada 11. novembrī. «Par Saeimas komisiju sastāvu». Arhivēts no oriģināla, laiks: 2013. gada 30. decembrī. Skatīts: 2011. gada 11. novembrī. «H. Soldatjonoka atbrīvota no Sociālo jautājumu komitejas vadītājas amata». Latgales Laiks (latviešu). Skatīts: 2022-07-19. CVK profils Arhivēts 2011. gada 18. oktobrī, Wayback Machine vietnē. 11. Saeimas profils