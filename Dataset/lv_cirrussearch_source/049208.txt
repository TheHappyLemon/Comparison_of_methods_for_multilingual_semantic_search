Francijas sieviešu futbola izlase (franču: Équipe de France féminine de football) ir nacionālā sieviešu futbola komanda, kas pārstāv Franciju starptautiskās futbola sacensībās. Izlasi pārvalda Francijas Futbola federācija. FIFA Pasaules kausa sievietēm finālturnīrā pirmo reizi spēlēja 2003. gadā, kad ierindojās 3. vietā grupā un izslēgšanas spēlēs neiekļuva. Līdz šim labāko rezultātu Pasaules kausā sasniedza 2011. gadā Vācijā, kad ieguva 4. vietu. Francija tika izvēlēta par 2019. gada FIFA Pasaules kausa finālturnīra rīkotājvalsti, līdz ar to izlase tajā startē mājinieces statusā. Mājas čempionātā aizkļuva līdz ceturtdaļfinālam, kur zaudēja ASV izlasei. Vasaras olimpiskajās spēlēs izlase ir spēlējusi divas reizes. 2012. gadā tika izcīnīta 4. vieta, bet 2016. gadā komanda aizkļuva līdz ceturtdaļfinālam. Eiropas čempionāta finālturnīros izlase ir piedalījusies septiņas reizes, pirmo reizi iekļūstot 1997. gadā. Līdz šim labākais rezultāts ir pusfināls, ko izdevies sasniegt 2022. gadā. Trīs reizes spēlējusi ceturtdaļfinālā (2009, 2013, 2017). 2023. gada jūnijā FIFA Pasaules rangā sievietēm izlase bija 5. vietā. «Women's Ranking». FIFA.com (angļu). Skatīts: 2023. gada 26. jūlijā. Vikikrātuvē par šo tēmu ir pieejami multivides faili. Skatīt: Francijas sieviešu futbola izlase. Sieviešu izlase Francijas Futbola federācijas vietnē Arhivēts 2018. gada 26. janvārī, Wayback Machine vietnē. (franciski) Francijas profils FIFA vietnē Arhivēts 2021. gada 19. aprīlī, Wayback Machine vietnē. (angliski)