Need for Speed (NFS) ir Criterion Games izstrādāta un Electronic Arts izdota ātrumsacīkšu spēļu sērija, kurā spēlētājs ar automašīnu piedalās dažādās sacīkstēs. Uzvarot sacīkstēs, spēlētājam kļūst pieejamas jaunas automašīnas un trases. Visām spēlēm ir arī daudzspēlētāju režīms, kurā spēlētāji caur internetu vai lokālo tīklu var sacensties viens ar otru. Spēļu mehānika var diezgan atšķirties, piemēram, dažās spēlēs automašīnas var ciest no mehāniskiem un vizuāliem bojājumiem, taču citās automašīnas nevar sabojāt. Lielākajā daļā sērijas spēļu ir iestrādāti fizikas likumi, tomēr dažās no spēlēm fizikas likumi iestrādāti nav un, piemēram, līkumos iespējams braukt ar vislielāko ātrumu. Kopš Need for Speed: Underground 2, turpmākās spēles pārgāja no eksotisku automašīnu sacīkstēm gleznainās vietās uz atklātām sacīkstēm un ielu sacīkstēm. Need for Speed: Shift un sērijas turpmākajās spēles ir sacīkstēm vistuvāk pielāgotie simulatori. Šajās spēlēs ir tuvu atveidotas reālas trases, kā Nirburgringa un Laguna Seca, bet ielu sacīkstes notiek Londonā, Čikāgā un citās reālās pilsētās. Kopš dragreisa un drifta pievienošanas ielu sacīkstēs, tie ir paturēti un prezentēti arī kā profesionāls sports. Ir arī sacīkstes, kuras fokusētas uz FIA GT3 Eiropas čempionātu un FIA GT1 pasaules čempionātu. Pieejamas gan eksotiskas, gan sporta, gan arī īpašas sacīkšu automašīnas. Lielākajā spēļu daļā ir iekļauta policija. Pirmajā NFS daļā spēlētājs sacenšas pret X-Men, uzdevums ir uzvarēt viņu netiekot apcietinātam. Dažās nākamajās spēlēs, spēlētājs var spēlēt gan kā policists, gan kā noziedznieks. Kā noziedzniekam spēlētājam jācenšas izvairīties no policijas, kā policistam nepieciešamas notvert un arestēt ļaundari. Drifta sacensībās spēlētājam jāiegūst vairāk punktu nekā pretiniekiem. Punkti tiek piešķirti atkarībā drifta ilguma un garuma. Dragreisos spēlētājam jāizmanto manuālā pārnesumu kārba. Šī veida sacīkstēs spēlētājam jāseko līdzi automašīnas ātrumam un jākontrolē ātrumu maiņu. Lai uzvarētu, spēlētājam pirmajam jāšķērso finiša līnija, neietriecoties nevienā no šķēršļiem. Katrā nākamajā spēlē paplašinātas automašīnu uzlabošanas iespējas. Sērijas pirmajās spēlēs bija pieejami tikai mehāniski uzlabojumi, bet Need for Speed: Underground un turpmākajās spēlēs automašīnu iespējams uzlabot arī vizuāli. Automašīnas izskats kļuva svarīgs sākot ar Need for Speed: Underground 2 spēli. Spēlētāja automašīnas izskats tiek vērtēts 10 punktu skalā. Jo vairāk punktu, jo lielāka iespēja, ka spēlētāja automobilis tiks izraudzīts kādam izdomātam žurnālam. Kad automašīna sasniedz pietiekoši augstu vizuālo vērtējumu, spēlētājam tiek paziņots, ka auto izraudzīts kāda žurnālam vākam. Pēc ielūguma saņemšanas spēlētājam jādodas uz noteiktu vietu, lai uzņemtu foto. Kā jau visās sacīkšu spēlēs, arī Need for Speed spēļu sērijā ir plašs automašīnu klāsts, no kā spēlētājs var izvēlēties. Spēlēs iekļautās automašīnas ir modelētas un nosauktas īstu automašīnu vārdos. Tās ir iedalītas četrās grupās — eksotiskās, muskuļu, tūnētās un speciālās. Eksotiskās automašīnas spēj uzņemt lielu ātrumu un ir dārgas kā, piemēram, Lamborghini Murcielago, Mercedes-Benz SLR McLaren, Chevrolet Corvette un Ford GT. Muskuļu mašīnas pārsvarā atbilst amerikāņu mašīnām kā Ford Musatng, Dodge Challenger. Tūnētās mašīnas pārsvarā ir ievestas Nissan Skyline, Mitsubishi Lancer Evolution. Speciālas mašīnas ir vai nu parastas, vai policijas mašīnas, kas pieejamas dažās no spēlēm — ugundzēsēju mašīnas un takši — Need for Speed: Carbon. Pamatraksts: The Need for Speed Sākotnēji spēle tika izdota 1994. gadā 3DO konsolei. Taču jau 1995. gadā spēli izdeva PC versijā. Vēlāk, 1996. gadā, spēle iznāca uz PlayStation un Dreamcast. Lielāka automašīnu un trašu daļa ir pieejama pašā sākumā, bet atlikušās jāatver, izejot čempionātus. Pirmajā daļa tika iekļauta policijas pakaļdzīšanās (arī iekļauts Need For Speed: III Hot Pursuit, Road Challange, Hot Pursuit 2, Most Wanted, Carbon un Undercover). Pirmais Need For Speed instalējums tika saskaņots ar Road & Track žurnālu lai automašīnām būtu pēc iespējas reālistiskāka vadība (nevienai Need For Speed sērijas spēlei nav bijusi reālistiska vadība, izņemot Need For Speed: Porsche Unleashed un Need For Speed: Shift un Need for Speed: Shift 2 Unleashed). 1996. gadā iznāca spēle Need For Speed: Special Edition. Šī bija vienīgā spēle, kas atbalstīja DirectX 2, TCP/IP networking un DOS. Special Edition izlaidums atšķīrās no pirmās daļas ar divām jaunām trasēm. Pamatraksts: Need for Speed II Spēle iznāca 1997. gadā. Salīdzinājumā ar pirmo Need For Speed otrajam ir daudz labāka grafika. Spēlei ir arī Special Edition — mašīnu tur ir mazāk nekā parastajā. Spēle iznāca uz PC un Playstation. Mūzikas stils — Roks un Tehno. Mašīnas jau kā Mclaren un Italdesign. Pamatraksts: Need for Speed III: Hot Pursuit Spēle iznāca 1998. gadā. Beidzot Need For Speed ieguva savu kaut cik tagadējo izskatu. Spēles galvenais mērķis — bēgšana no policijas. Policijas mašīnas bija Chevrolet Corvette C5, El nino un Lamborghini Diablo. Spēle iznāca uz PC un PlayStation. Pamatraksts: Need for Speed: Road Challenge Eiropā tas ir pazīstams kā Road Challenge, bet ASV — kā High Stakes. Spēle iznāca 1999. gadā un guva ļoti labus panākumus Anglijā. Mašīnas bija Porsche, Ferrari utt. Policijai bija Dodge Camaro, BMW M5, Chevrolet Corvette un Porsche 911. Tā iznāca uz PC un, kā parasti, uz PlayStation. Pamatraksts: Need for Speed: Porsche 2000 Spēlē bija tikai ar Porsche, no 1950. gada līdz mūsdienām. Tā iznāca 2000. gadā, no sākuma uz Playstation un pēc dažām dienām arī uz PC. Sākotnēji spēle nebija paredzēta GameBoy Advanced, bet tikai 2004. gada Need For Speed Porsche Unleashed iznāca uz Gameboy Advanced. Pamatraksts: Need for Speed: Hot Pursuit 2 Publicēta 2002. gada 21. oktobrī. Veiksmīgākā versija tika izlaista Sony Playstation 2 videospēļu sistēmai. Pamatraksts: Need for Speed: Underground Publicēta 2003. gada 17. novembrī. Atšķirībā no iepriekšējām sērijas daļām, visa braukšana noris pilsētā un piepilsētās nakts apstākļos. Galvenā spēles īpatnība ir iespēja tūnēt un uzlabot automašīnas. Spēlē realizēts scenārijs, veltīts ielu braukšanas sacensību kaislībām. Pamatraksts: Need for Speed: Underground 2 Publicēta 2004. gada 9. novembrī. Uzlabots braukšanas fiziskais modelis, grafika, skaņa. Pamatraksts: Need for Speed: Most Wanted Need for Speed: Most Wanted ir 9. spēle sērijā. Atšķirībā no Underground 2, Most Wanted nav tik liels tūnings, visa darbība notiek dienā, ir arī pakaļdzīšanās. Spēle ir pieejama uz PC, PlayStation 2, Xbox 360, PSP, Nintendo GameCube, Nintendo DS, GameBoy Advance un mobilajiem telefoniem. Pamatraksts: Need for Speed: Carbon Pārdošanā no 2006. gada 31. oktobra. Labāks tūnings un grafika, bet vienkāršots fiziskais modelis salīdzinājumā ar iepriekšējām sērijas spēlēm. Carbon turpina NFS: Most Wanted stāstu. Darbība pārnesta uz citu pilsētu, kur galvenais varonis nokļūst pēc pēdējās lielās pakaļdzīšanās Most Wanted spēles noslēgumā. Pamatraksts: Need for Speed: ProStreet Need For Speed: Pro Street ir 11. spēle sērijā. Spēle tika izdota 2007. gada 13. novembrī šādām platformām: Microsoft Windows, PlayStation 2, PlayStation 3, PlayStation Portable, Xbox 360, Nintendo DS un Wii. Atšķirībā no visām iepriekšējām sērijas daļām Pro Street ir attīstīta spēkratu bojājumu sistēma, taču pati spēle ir viena no vissliktāk novērtētajām Need For Speed sērijas daļām. Tā neturpina Underground sērijas tradīcijas un arī neko principiāli jaunu un inovatīvu nepiedāvā. Need For Speed Undercover (NFS: UC) iznāca 2008. gada novembrī. Spēle pēc stāsta ir līdzīga Need for Speed: Most Wanted. Spēles galvenais varonis ir policists, kurš ir iefiltrējies pie sacīkšu braucējiem. Tāpat kā Pro Street, mašīnas var sabojāt (var izslēgt). Spēle ne ar ko īpašu neizceļas no pārējiem Need For Speed tikai daži jauni auto, piem. Bugatti Veyron, Nissan 370Z un arī jaunas tūninga lietas. Spēle ir pieejama uz PC, PlayStation 3, PlayStation 2 Xbox 360, Wii, DS PSP un uz telefoniem. NFS sēriju turpina Shift, kuru izdeva 2009.gada septembrī. To izstrādāja Slightly Mad Studios (bijusī Blimey! Games) un spēle pieejama uz visām populārākajām platformām: Xbox 360, PlayStation 3, PSP, uz mobilajiem telefoniem Android un Symbian un PC. Šoreiz Electronic Arts, kā izdošanas tiesību turētājs, nolēmis atteikties no Underground sērijas un iet simulācijas virzienā. Simulācijas nodrošināšanai izstrādāts atbilstošs dzinējs. Braukšanas procesu nosaka automašīnu tehniskie parametri un to regulējumi, piemēram, kā gaisa spiediens riepās, gumijas biezums u. c. Gravitācijas spēki iedarbojas uz vadību un uz spēkratu dzelžu deformāciju. Šo spēli 2009. gada 3. novembrī (ASV) un 6. novembrī (Eiropa) izdeva īpaši priekš Nintendo konsolēm — Wii un DS. Tā ir 14. spēle sērijā. Šajā spēle nav reālistiska braukšana, kā tas bija Shift. Need for Speed: World ir daudzspēlētāju tiešsaistes sacīkšu spēle, kas pieejama tikai uz datora un to ir iespējams lejupielādēt bez maksas. Spēli izdeva 2010. gada 27. jūlijā. Need for Speed: Hot Pursuit ir pagaidām vienīgā Need for Speed sērijas spēle, kuru izstrādāja Criterion Games, sadarbībā ar DICE. Criterion Games vairāk pazīstama ar Burnout sērijas spēlēm, bet DICE — ar Battlefield sērijas spēlēm. Need for Speed: Hot Pursuit iedvesmojis pats pirmais Need for Speed. Šī ir pirmā Need for Speed spēle ar Autolog funkciju, kuru uzskata par spēles Facebook. Ar to iespējams spēlēt tiešsaistē. Spēle pieejama uz PC, Xbox 360, PlayStation 3, Wii un iOS. Spēle izdeva 2010. gada novembrī. Tā ir 16. spēle sērijā. Need for Speed: Shift 2 Unleashed ir 17. spēle sērijā un turpinājums spēlei Shift. To izstrādāja Slightly Mad Studios. Spēli izdeva 2011. gada 29. martā ASV, 31. martā Eiropā un 1. aprīlī Lielbritānijā. Šajā spēlē, tāpat kā iepriekšējā — uzsvars likts uz reālistisku braukšanu. Spēlē ir arī Autolog funkcija, kura pirmo reizi bija pieejama Need for Speed: Hot Pursuit. Ir iespējams sazināties starp šīm spēlēm. Need for Speed: The Run ir gaidāmā 18. spēle sērijā, kuru izdeva 2011. gada novembrī uz PC, Xbox 360, PlayStation 3, Wii un 3DS. Spēles mērķis ir pārceļot pāri ASV — no Sanfrancisko uz Ņujorku un laimēt 25 miljonus dolāru, lai izpirktos no nepatikšanām. Spēle darbojas uz Frostbite 2 spēles dzinēja, uz tā darbojas arī Battlefield 3. Need for Speet Pro Street mājaslapa Arhivēts 2007. gada 11. oktobrī, Wayback Machine vietnē. (angliski) Need for Speed spēļu sērijas mājaslapa (angliski)