Lara Antonija Sofija Stoka (horvātu: Lara Antonia Sofie Stock; dzimusi 1992. gada 26. maijā Freiburgā) ir Horvātijas starptautiskā lielmeistare šahā (2008). Viņas tēvs ir vācietis, bet māte — horvātiete. Šahu iemācījusies spēlēt sešu gadu vecumā. 2001. gadā pārstāvējusi Vāciju Pasaules jauniešu šaha čempionātā meiteņu U10 vecuma grupā. Pirms 2002. gada Pasaules jauniešu šaha čempionāta radies konflikts starp Vācijas šaha federāciju un Stokas vecākiem, kā rezultātā viņa nolēmusi pārstāvēt Horvātiju. Pāreja bijusi veiksmīga, jo 2002. gada Pasaules jauniešu šaha čempionātā meiteņu U10 vecuma grupā Stoka kļuvusi par uzvarētāju. 2003. gadā izcīnījusi otro vietu atklātajā Āzijas jauniešu šaha čempionātā U14 vecuma grupā. 2004. gadā izcīnījusi uzvaru Eiropas jauniešu šaha čempionātā meiteņu U12 vecuma grupā. 2006. gadā pārstāvējusi Horvātiju Pasaules šaha olimpiādē Turīnā. Par panākumiem turnīros FIDE 2006. gadā Stokai piešķīra starptautiskās meistares (WIM) nosaukumu, bet 2008. gadā — starptautiskās lielmeistares (WGM) nosaukumu. Kopš 2008. gada šaha turnīros piedalījusies reti. 2011. gadā Stoka un viņas tēvs izraisījuši skandālu Jaunzēlandē, jo, izmantojot svešus vārdus, uzvarējuši amatieru šaha turnīrā Hamilton Rookies Shield. «World Youth Championships 2001». Arhivēts no oriģināla, laiks: 2016. gada 1. oktobrī. Skatīts: 2017. gada 29. decembrī. World Youth Chess Championships 2002 Lara Stock gewinnt Schachjugend-Europameisterschaft im türkischen Cappadocia OlimpBase :: Women's Chess Olympiads :: Lara Stock 79th FIDE Congress, 16-26 November 2008, Dresden, GER Female grandmaster wins Hamilton Rookies Shield! Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)