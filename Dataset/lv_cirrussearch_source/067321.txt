Onihodi (Onychodus) ir onihodveidīgo zivju ģints, kuras pārstāvji dzīvoja augšdevonā. Ģinti 1857. gadā izveidoja amerikāņu paleontologs Džons Strongs Ņūberijs, aprakstot jauno sugu Onychodus sigmoides no ASV Ņujorkas štata vidusdevona nogulumiem. Šī ģints bija izplatīta Ziemeļamerikā, Eiropā un Austrālijā. Ģints tipveida suga ir Onychodus sigmoides Newberry, 1857. Šīs zivis, garumā no 0,5 līdz 2 m bija plēsēji-vajātāji ar spēcīgu, garu ķermeni. Parietale un postparietale ir taisnstūrveida forma un var saplūst vienā plātnē ar vienu pārkaulošanās centru. Apakšžoklis ir garš un zems, ar noapaļotu priekšējo un nedaudz ieliektu orālo malu. Dentale priekšējais gals ir mediāli biezāks ar nelielu pazeminājumu, un balsta simfīzo loku ar garu, atpakaļ atliektu, reizēm harpūnveidīgu, zobu rindu, gar kuru malām var atrasties sīki zobi (sīkāki kā strūnijiem). Lielo simfīzo zobu skaits variē sugu līmenī (parasti ne vairāk par 9). Simfīzs ir salīdzinoši liels. Apakšžoklim ir viens garš infradentale. Priekšējais infradentālais flangs ir vidēji attīstīts un garš. Mandibulārais sensoru kanāls iet infradentale vidējā daļā. Lielie zobi šķērsgriezumā ir gareniski-ovāli, ar lielu pulpāro dobumu un ar vāji krokotu pamatni. Žaunu vāks ir stūraini-ovālas formas. Suboperculum nesaskaras ar plecu joslu. Sānu gularia ir izstiepta forma. Maxillare nedaudz pazeminās uz priekšējo malu, aizmugurē pārklājot dentale. ģints: Onychodus suga: Onychodus eriensis Mann, 2017 suga: Onychodus jaekeli Gross, 1933 suga: Onychodus jandemarrai Andrews et al., 2006 suga: Onychodus remotus Obruchev, 1955 suga: Onychodus sigmoides Newberry, 1857 suga: Onychodus yassensis Lindley, 2002 Татаринов Л.П., Новицкая Л.И., Бесчелюстные и древние рыбы. Справочник для палеонтологов, биологов и геологов, МОСКВА, ГЕОС, 2004., 358. lpp.