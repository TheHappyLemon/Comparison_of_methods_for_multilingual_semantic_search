Koordinātas: 42°55′19″N 42°33′05″E﻿ / ﻿42.92194°N 42.55139°E﻿ / 42.92194; 42.55139 Lahili (gruzīnu: ლაჰილი), arī Lahla (ლაჰლა) vai Laila (ლაილა), ir kalnu virsotne Gruzijā, Svanetijas grēdas augstākais punkts. Izvietojies grēdas vidusdaļā. Kalnam ir trīs virsotnes; tas veidots no nogulumiežiem un metamorfajiem iežiem. Virsotne klāta ar sniegu un ledu, no tā noplūst 5 km garš ledājs. Kalnā pirmoreiz uzkāpts 19. gadsimtā. 1887. gadā brits Džons Kokins uzkāpa zemākajā ziemeļu virsotnē (pēc citiem datiem — Duglass Frešfīlds 1888. gadā), bet augstākajā dienvidu virsotnē pirmais uzkāpa Gotfrīds Mercbahers 1891. gadā. «Svanetijas grēda». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 667. lpp. Summitpost.org Mount Layla (Laila) Vikikrātuvē par šo tēmu ir pieejami multivides faili. Skatīt: Lahili. Laila Tour