"Dalasas pircēju klubs" (angļu: Dallas Buyers Club) ir 2013. gada ASV biogrāfiskā drāma, kuras režisors ir Žans Marks Valē. Filma balstīta uz Rona Vudrūfa (1950—1992) biogrāfijas faktiem. Rons ir filmas galvenais varonis. Viņam 20. gadsimta 80. gados konstatēja saslimšanu ar AIDS. Izmēģinot vairākas zāles, viņš atklāja, kuras no tām pozitīvi ietekmē viņa simptomus. Taču šīs zāles nebija reģistrētas ASV Pārtikas un zāļu administrācijā. Tā kā zāles nebija legāli pieejamas, Rons sāka ievest tās Teksasā kontrabandas ceļā, organizējot "Dalasas pircēju klubu" un izplatot zāles starp kluba biedriem — tādiem pašiem ar AIDS slimiem cilvēkiem kā viņš pats. Filmā galvenās lomas attēlo Metjū Makonahijs, Dženifere Gārnere un Džēreds Leto. Metjū Makonahijs tēlo Ronu Vudrūfu. Dženifere Gārnere un Džēreds Leto attēlo izdomātus personāžus. "Dalasas pircēju klubs" pirmizrāde notika 2013. gada 7. septembrī Toronto kinofestivālā. Filma tikusi atzinīgi novērtēta, tāpat tā tikusi nominēta dažādiem apbalvojumiem dažādās kategorijās, tai skaitā sešām Amerikas Kinoakadēmijas balvām, no kurām tika iegūtas trīs. Metjū Makonahijs ieguva balvu kā labākais aktieris galvenajā lomā, bet Džēreds Leto — kā labākais aktieris otrā plāna lomā. Katrs no viņiem ieguva arī Zelta globusa balvu. "Focus Features Acquires HIV/AIDS Drama ‘Dallas Buyers Club’ Starring Matthew McConaughey." Deadline.com (April 22, 2013). «DALLAS BUYERS CLUB (15)». Entertainment One. Britu filmu klasifikācijas padome. 2013. gada 4. decembris. Arhivēts no oriģināla, laiks: 2016. gada 7. martā. Skatīts: 2013. gada 8. decembris. Tim Gray. «Directors on Their Teams: Jean-Marc Vallee Talks ‘Dallas Buyers Club’». Variety, 2013. gada 2. decembris. Skatīts: 2014. gada 3. janvāris. «Dallas Buyers Club». Box Office Mojo. Skatīts: 2021. gada 1. septembrī. Oficiālā tīmekļa vietne IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)