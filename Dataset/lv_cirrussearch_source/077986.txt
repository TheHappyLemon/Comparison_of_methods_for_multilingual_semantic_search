Rihards Kruspe (vācu: Sven Kruspe; dzimis Svens Kruspe (Sven Kruspe) 1967. gada 24. jūnijā) ir vācu muzikants, vairāk pazīstams kā vācu Neue Deutsche Härte grupas Rammstein galvenais ģitārists un ASV bāzētās industriālā metāla grupas Emigrate solists un ģitārists. Svens Kruspe dzimis Vitenbergā (toreizējā Austrumvācijas daļā). Vēlāk viņš nomainīja savu vārdu uz Rihardu, uzskatot, ka ikvienam jābūt iespējai mainīt savu vārdu. Viņam ir divas vecākas māsas un brālis. Viņa vecāki izšķīrās, kad viņš vēl bija mazs, un viņa māte apprecējās vēlreiz, tomēr Kruspem neizveidojās labas attiecības ar patēvu. Ģimene pārcēlās uz Veisenes ciemu. Slikto attiecību dēļ ar patēvu, pusaudža vecumā viņš bieži muka no mājām un nakšņoja parkos uz soliņiem. 16 gadu vecumā Kruspe ar dažiem draugiem aizbrauca uz Čehoslovākiju, kur viņš iegādājās ģitāru, lai to pārdotu dzimtenē. Vēlāk viņš satika meiteni, kas ieraugot ģitāru palūdza, lai Rihards to uzspēlē. Kad Kruspe uzspēlēja dažas notis, meitene teica, ka tas bija skaisti, tādējādi iedvesmojot viņu spēlēt ģitāru. 1985. gadā noguris no apātiskās mājas muzikālās dzīves, Kruspe pārcēlās uz Austrumberlīni. Kaut arī viņam tur nebija neviena paziņas, viņš noīrēja mazu istabiņu, kurā varēja brīvi spēlēt līdzi paņemto ģitāru un bungas. 1989. gada 10. oktobrī pirms Berlīnes mūra gāšanas, Kruspe brauca ar metro. Pēc iznākšanas no metro virszemē viņš nokļuva tieši politiskās demonstrācijas vidū. Viņš saņēma sitienu pa galvu, radot nelielu labās acs bojājumu, kā arī arestēts par atrašanos demonstrācijā un ieslodzīts uz sešām dienām. Iznācis no cietuma, viņš nolēma pamest Austrumvāciju. Rietumvācijā Kruspe nonāca caur Čehoslovākiju, Ungāriju un Austriju. Pēc Berlīnes mūra gāšanas, viņš atgriezās dzīvot Berlīnes austrumos. Kruspes pirmā grupa Das Elegante Chaos, izveidota 1980. gadu beigās. Grupa uzstājās kopā ar citām grupām, piemēram, First Arsch (kurā Tils Lindemans bija bundzinieks). 1989. gadā, kad Kruspem bija 22 gadi, grupa ierakstīja dažas dziesmas; šīs dziesmas vēlāk izdeva 2011. gada Dachboden-Records albumā Lyrik. Meklējot neatkarīgāku pieredzi, Kruspe izveidoja grupu Orgasm Death Gimmick, kas pastāvēja no 1991. līdz 1993. gadam; Orgasm Death Gimmick pirms izformēšanas izlaida trīs demo lentes un reklāmas lenti ar savas izdevniecības Wydoks starpniecību. Savas karjeras sākumā Kruspe spēlēja arī citās grupās, piemēram, First Arsch. Visbeidzot, Rammstein izveidoja 1994. gadā, kad Kruspe, kas tajā laikā dzīvoja kopā ar Oliveru Rīdelu un Kristofu Šneideru, vēlējās izveidot jaunu grupu, kurā radīt jaunu mūzikas stilu. Kruspe 1999. gada 29. oktobrī apprecējās ar Dienvidāfrikas aktrisi Keronu Bernstīnu. Ceremonija notika ebreju valodā, un Kruspe tai komponēja mūziku. Viņu laulības laikā viņš pieņēma otru uzvārdu Rihards Kruspe-Bernšteins. 2001. gadā viņš pārcēlās no Berlīnes uz Ņujorku, lai dzīvotu tuvāk Bernstīnai, taču 2004. gadā viņi izšķīrās, un viņš atgriezās pie sava sākotnējā uzvārda. 2011. gadā viņš pārcēlās atpakaļ uz Berlīni. Viņam ir meita no iepriekšējām attiecībām ar Rammstein dziedātāja Tila Lindemana bijušo sievu. Pamatraksts: Rammstein diskogrāfija 2007 — Emigrate 2014 — Silent So Long 2018 — A Million Degrees 2021 — The Persistence of Memory Graham Hartmann. «Richard Kruspe of Rammstein + Emigrate - Wikipedia: Fact or Fiction?». YouTube. Arhivēts no oriģināla, laiks: 2023-08-18. Skatīts: 2018. gada 14. jūnijs. ESP Guitars USA. «ESP Guitars: Richard Z. Kruspe (Rammstein) Interview - Oct 2011». YouTube. Skatīts: 2023. gada 10. marts. Dave Everley. «Rammstein: The birth of a legend». Metal Hammer. Future plc, 2019. gada 4. jūlijs. Skatīts: 2021. gada 8. janvāris. «Richard Z. Kruspe | Credits». AllMusic. Skatīts: 2020-10-27. «Rammstein Interview». The Gauntlet. 2011. Arhivēts no oriģināla, laiks: 2020. gada 30. oktobris. Skatīts: 2012. gada 10. novembris. Vikikrātuvē par šo tēmu ir pieejami multivides faili. Skatīt: Rihards Kruspe. IMDb profils (angliski)