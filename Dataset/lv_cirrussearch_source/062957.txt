"Slepkavības anatomija" (angļu: Anatomy of a Murder) ir 1959. gada ASV drāmas filma, kuras režisors un producents ir Oto Premingers. Filmā galvenās lomas atveido Džeimss Stjuarts, Lī Remika, Bens Gazara, Arturs O'Konels, Īva Ārdena, Ketrina Grānta un Džordžs Skots. Filma ir balstīta uz Džona Volkera 1958. gada romāna ar tādu pašu nosaukumu. Filma stāsta par advokātu (Stjuarts), kuram jāaizstāv karavīrs, kurš apgalvo, ka nogalinājis vīrieti īslaicīga ārprāta dēļ pēc tam, kad upuris izvaroja viņa sievu. "Slepkavības anatomija" pirmizrāde notika 1959. gada 2. jūlijā. Tā tiek uzskatīta par vienu no labākajām tiesu drāmām vēsturē. "Slepkavības anatomija" tika nominēta sešām Amerikas Kinoakadēmijas balvām kategorijās "Labākā filma", "Labākais aktieris galvenajā lomā" (Stjuarts), "Labākais aktieris otrā plāna lomā" (O'Konels un Skots), "Labākais adaptētais scenārijs", "Labākais operatora darbs" un "Labākā montāža", tomēr nevienu nesaņēma. Filmai ir 100% vērtējums tīmekļa vietnē Rotten Tomatoes. 2012. gadā filma tika iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". «AFI's Top Ten Courtoom Drama». www.amctheatres.com. Skatīts: 2022-07-24. Tom Nicholson. «Your Honour, I Move to Recognise the Best Courtroom Dramas Ever Made». Esquire (en-GB), 2021-10-20. Skatīts: 2022-07-24. «Anatomy of a Murder». Rotten Tomatoes. Skatīts: 24.07.2022. «The 25 films added to the National Film Registry in 2012». The Week (angļu). Skatīts: 2022-07-24. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)