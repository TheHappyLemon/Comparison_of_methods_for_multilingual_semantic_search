Leja Garifullina (krievu: Лея Рафисовна Гарифуллина; dzimusi 2004. gada 5. novembrī Jekaterinburgā) ir tatāru izcelsmes Krievijas starptautiskā lielmeistare šahā (2020). Pārstāvējusi Krieviju Eiropas un Pasaules jauniešu šaha čempionātos, kuros labāko rezultātu sasniegusi 2019. gadā, kad uzvarējusi Pasaules jauniešu šaha čempionātā meitenēm U16 vecuma grupā. 2020. gada decembrī Maskavā dalījusi 3.-6. vietu Krievijas sieviešu šaha čempionāta superfinālā. 2021. gada jūlijā piedalījusies FIDE Pasaules kausa izcīņā sievietēm pēc izslēgšanas sistēmas, kurā 3. kārtā zaudējusi Poļinai Šuvalovai. 2021. gada novembrī Rīgā ierindojusies 33. vietā 2021. gada "FIDE Chess.com Grand Swiss" turnīrā sievietēm. 2022. gada septembrī Čeboksaros dalījusi 7.-10. vietu Krievijas sieviešu šaha čempionāta superfinālā. 2023. gada oktobrī Sanktpēterburgā izcīnījusi 5. vietu Krievijas sieviešu šaha čempionāta superfinālā. 2023. gada novembrī Daglasā izcīnījusi 5. vietu "FIDE Women's Grand Swiss" turnīrā sievietēm. Par panākumiem turnīros FIDE 2019. gadā viņai piešķīra starptautiskās meistares (WIM), bet 2020. gadā - starptautiskās lielmeistares (WGM) nosaukumu. Лея Гарифуллина — восходящая звезда из Екатеринбурга Mumbai 2019 - 37° World Championship u16 (girls) Суперфинал чемпионата России. Москва FIDE World Cup 2.2: Krasenkow shocks Alekseenko 2021 FIDE Chess.com Women's Grand Swiss Суперфинал чемпионата России. Чебоксары. 2022 Суперфинал 73-го Чемпионата России по шахматам среди женщин 023 FIDE Women's Grand Swiss Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)