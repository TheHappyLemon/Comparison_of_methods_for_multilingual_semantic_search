Burgasas lidosta (bulgāru: Летище Бургас) ir starptautiska lidosta Bulgārijas dienvidaustrumos, Burgasā, pie Melnās jūras. Tā kā lidosta apkalpo Melnās jūras piekrastes kūrortus, pasažieru plūsma ir ļoti sezonāla. Pirmie regulārie pasažieru lidojumi no lidostas tika atklāti 1947. gadā. 2006. gadā lidosta uz 35 gadiem tika nodota vācu kompānijas Fraport koncesijā. 2012. gada 18. jūlijā lidostā notika terorakts. Autobusa sprādziena rezultātā gāja bojā 7 Izraēlas tūristi. Neskaitot čārterlidojumus, lidostā regulārus pasažieru aviopārvadājumus 2020. gadā nodrošināja aviosabiedrības Aer Lingus, Aeroflot, Animawings, BH Air, Blue Air, Bulgaria Air, Corendon Dutch Airlines, easyJet, Eurowings, Jet2.com, Polijas aviolīnijas LOT, Luxair, Norwegian Air Shuttle, Rossiya Airlines, Ryanair, S7 Airlines, SkyUp, Smartwings, TUI Airways, TUI fly Belgium, TUI fly Netherlands, Voyage Air, Windrose Airlines, Wizz Air. Visu sezonu lidojumi notiek uz 3 valstīm (tās ir Austrija, Krievija, Lielbritānija), bet sezonāli - vēl uz 19 valstīm (Armēnija, Beļģija, Čehija, Dānija, Francija, Izraēla, Īrija, Luksemburga, Nīderlande, Norvēģija, Polija, Rumānija, Slovākija, Somija, Šveice, Ukraina, Ungārija, Vācija, Zviedrija). Vikikrātuvē par šo tēmu ir pieejami multivides faili. Skatīt: Burgasas lidosta. Oficiālā tīmekļa vietne