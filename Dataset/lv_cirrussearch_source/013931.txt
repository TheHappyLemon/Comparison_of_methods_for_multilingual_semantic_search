Ogams (īru: Ogam, izrunā: [ˈoːmˠ] vai [ˈoːəmˠ]) ir alfabēts, kuru viduslaiku sākumā Britu salās galvenokārt ķelti un pikti izmantoja senās īru valodas pierakstīšanai. Ogams tiek saukts arī par "ķeltu koka alfabētu" (angļu: Celtic Tree Alphabet). Rakstību izmantoja no 4. līdz 10. gadsimtam. Rakstības nosaukuma etimoloģija tiek saistīta ar īru mitoloģijas zināšanu un gudrības dievu Ogmu, lai gan šis apgalvojums nav pilnībā apstiprināts. Vikikrātuvē par šo tēmu ir pieejami multivides faili. Skatīt: Ogams. Encyclopædia Britannica raksts (angliski) Krievijas Lielās enciklopēdijas raksts (krieviski) Pasaules vēstures enciklopēdijas raksts (angliski)