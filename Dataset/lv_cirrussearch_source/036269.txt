Oleksandrs Moisejenko (ukraiņu: Олександр Моісеєнко; dzimis 1980. gada 17. maijā Severomorskā) ir Ukrainas starptautiskais lielmeistars šahā (2000). 1999. gadā Aluštā dalījis pirmo vietu Ukrainas šaha čempionātā. 2002. gadā kopā ar Volodimiru Malaņuku uzvarējis starptautiskajā šaha turnīrā Arhangeļskā. 2003. gadā uzvarējis starptautiskajos šaha turnīros Toronto un 40th Canadian Open (Ontārio). 2004. gadā uzvarējis starptautiskajā šaha turnīrā Ženēvā, bet Harkivā kļuvis par Ukrainas šaha čempionāta bronzas laureātu. Tajā pašā gadā Pasaules šaha čempionātā pēc izslēgšanas sistēmas Tripolē nokļuvis līdz 3. kārtai, kurā zaudējis Vladimiram Akopjanam. 2005. gadā Hantimansijskā Pasaules kausa izcīņā šahā 2. kārtā piekāpies Lūkam van Veli. 2006. gadā uzvarējis starptautiskajos šaha turnīros Kapelā-la-Grandē (Francija) un Saratovā. 2007. gadā Trumsē uzvarējis šaha turnīrā Arctic Chess Challenge, bet 2008. gadā Filadelfijā dalījis pirmo vietu šaha turnīrā World Open. 2009. gadā kopā ar Etjēnu Bakro uzvarējis Maskavas starptautiskajā šaha turnīrā Aeroflot Open. 2013. gadā Legņicā izcīnījis Eiropas individuālā šaha čempiona nosaukumu. 2014. gadā dalījis pirmo vietu Maskavas starptautiskajā šaha turnīrā Moscow Open. Pārstāvējis Ukrainas komandu lielākajos komandu šaha turnīros: Pasaules šaha olimpiādēs piedalījies 6 reizes (2002-2006, 2010-2014). Komandu vērtējumā izcīnījis 2 zelta (2004, 2010) un bronzas (2012) medaļas. Individuālajā vērtējumā izcīnījis sudraba (2014) medaļu; Eiropas komandu šaha čempionātos piedalījies 6 reizes (2003-2007, 2011-2013, 2019). Komandu vērtējumā izcīnījis sudraba (2019) medaļu. Individuālajā vērtējumā izcīnījis sudraba (2013) un bronzas (2005) medaļas; Pasaules komandu šaha čempionātā piedalījies 3 reizes (2005, 2011-2013). Komandu vērtējumā izcīnījis 2 bronzas (2011, 2013) medaļas. Individuālajā vērtējumā izcīnījis zelta (2011) medaļu. Par panākumiem turnīros FIDE 1998. gadā Moisejenko piešķīrusi starptautiskā meistara (IM), bet 2000. gadā - starptautiskā lielmeistara (GM) nosaukumu. 73rd Ukrainian Chess Championship 2004 «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2016. gada 9. novembrī. 2005 World Cup World Open 2008 Etienne Bacrot wins Aeroflot Open 2009 «ME w szachach: Ukrainiec Mojsiejenko złotym medalistą». Arhivēts no oriģināla, laiks: 2015. gada 10. jūnijā. Skatīts: 2016. gada 9. novembrī. «Moscow-Open 2014 A». Arhivēts no oriģināla, laiks: 2018. gada 11. aprīlī. Skatīts: 2016. gada 9. novembrī. OlimpBase :: Men's Chess Olympiads :: Alexander Moiseenko OlimpBase :: European Men's Team Chess Championship :: Alexander Moiseenko OlimpBase :: World Men's Team Chess Championship :: Alexander Moiseenko Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)