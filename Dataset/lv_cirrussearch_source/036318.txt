Žoseps Oms Paļise (katalāņu: Josep Oms Pallise; dzimis 1973. gada 20. jūlijā Ļeidā) ir katalāņu izcelsmes Spānijas starptautiskais lielmeistars šahā (2007), kas no 2003. līdz 2007. gadam šaha turnīros pārstāvēja Andoru. 1993. gadā uzvarējis Spānijas junioru šaha čempionātā un pārstāvējis Spāniju Eiropas junioru šaha čempionātā U18 vecuma grupā. Daudzu starptautisko šaha turnīru uzvarētājs, tajā skaitā Valensijā (1996), Saragosā (1998, 1999), Seviljā (2000), Barselonā (2008). 2000. gadā dalījis 2. vietu Katalonijas šaha čempionātā. No 2003. līdz 2006. gadam četras reizes pēc kārtas uzvarējis Andoras šaha čempionātos. 2004. gadā dalījis trešo vietu Spānijas šaha čempionātā. Pārstāvējis Andoras komandu Pasaules šaha olimpiādēs, kurās piedalījies 2 reizes (2004-2006). Individuālajā vērtējumā izcīnījis zelta (2006) medaļu. Par panākumiem turnīros FIDE 1997. gadā Paļisem piešķīrusi starptautiskā meistara (IM), bet 2007. gadā - starptautiskā lielmeistara (GM) nosaukumu. Transfers in 2007 OlimpBase :: Men's Chess Olympiads :: Josep Oms Pallise Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)