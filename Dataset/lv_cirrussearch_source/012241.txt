Katusha–Alpecin (krievu: Катюша, UCI komandas kods: KAT) ir Šveices šosejas riteņbraukšanas komanda, kura piedalās UCI World Tour, izmantojot Canyon velosipēdus. 2009. gada sezonas sākumā Tinkoff Credit Systems komandu pārsauca par Team Katusha. To organizē Russian Global Cycling Project fonds, kuru finansē tādi Krievijas uzņēmumi kā Gazprom, Itera un Rostechnologii. Komanda tika izveidota ar ievērojamu budžetu, vairāk kā 15 miljoni eiro. Tā parakstīja līgumus ar tādiem vadošiem riteņbraucējiem kā Robijs Makjūens, Vladimirs Karpecs, Filipo Pocato un Gerts Stēgmanss. Komandas pirmās sacensības bija 2009. gada Tour Down Under. 2009. gada sezonā komanda guva 23 uzvaras. Ievērojamākās no tām bija Sergeja Ivanova uzvara velobraucienā Amstel Gold Race un Filipo Pocato uzvara Itālijas čempionātā. Antonio Koloms un Kristians Fannbergers uzrādīja pozitīvas EPO analīzes. Pēc 2012. gada sezonas Katusha zaudēja savu UCI World Tour licenci, lai arī tās sastāvā bija 2012. gada čempions Hoakims Rodrigess un komandu vērtējumā tā ierindojās otrajā vietā. 2013. gada 15. februārī Sporta Arbitrāžas tiesa atzina Team Katusha apelāciju pret UCI lēmumu nepiešķirt WorldTour licenci par pamatotu. UCI bija jāpieņem lēmums piešķirt 19. licenci vai atņemt to kādai no esošajām ProTeam komandām. 18. februārī UCI apstiprināja, ka tā pieļaus 19 komandas šī gada WorldTour sacensībās. No 2012. līdz 2015. gadam komandu pārstāvēja Latvijas riteņbraucējs Gatis Smukulis. piezīme: Enriko Bataljins «Katusha Team + Canyon: a way to the top». Team Katusha (Katusha Management S.A.). 2012. gada 1. janvāris. Arhivēts no oriģināla, laiks: 2012. gada 10. janvārī. Skatīts: 2012. gada 3. janvāris. Renamed Tinkoff Credit System squad undergoes major expansion Stokes, Shane; Cyclingnews.com; 16 July 08; Accessed 19 January 2009 Russian team Katusha unveiled in Moscow AFP; France24.com; 24 December 2008; Accessed 19 January 2009 «Team Katusha». Cycling News. Future Publishing Limited. Skatīts: 2011. gada 23. jūnijs. Gregor Brown. «Saxo-Tinkoff in, Katusha out of UCI WorldTour». Cycling Weekly (IPC Media Sports & Leisure network), 2012. gada 10. decembris. Skatīts: 2012. gada 10. decembris. «CAS orders WorldTour licence for Katusha». Cycling News (Future Publishing Limited). 2013. gada 15. februāris. Skatīts: 2013. gada 15. februāris. Vikikrātuvē par šo tēmu ir pieejami multivides faili. Skatīt: Katusha–Alpecin. Oficiālā tīmekļa vietne Facebook profils Twitter profils