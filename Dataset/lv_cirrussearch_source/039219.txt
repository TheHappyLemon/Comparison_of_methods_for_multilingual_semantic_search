Igors Šestjorkins (krievu: Игорь Шестёркин; dzimis 1995. gada 30. decembrī) ir krievu hokejists, vārtsargs. Pašlaik (2024) Šestjorkins spēlē NHL vienībā Ņujorkas "Rangers". Profesionāļa karjeru Šestjorkins sāka 2013.—14. gada sezonā, kad aizvadīja deviņas spēles KHL kluba Maskavas "Spartak" sastāvā. Tobrīd viņš bija tikai 16 gadus vecs. Jau 2014. gada vasarā vārtsargs pievienojās Sanktpēterburgas SKA rindām. 2016.—17. gada sezonā Šestjorkins kļuva par SKA pamatvārtsargu, pēc sezonas noslēguma tiekot iekļauts arī līgas simboliskajā izlasē. Kopā ar komandu Šestjorkins izcīnīja Gagarina kausu. 2019. gada vasarā Šestjorkins pārcēlās uz NHL, pievienojoties Ņujorkas "Rangers". Nākamajā sezonā komandas rindās aizvadīja 12 spēles. Nacionālā hokeja līga Šestjorkinu izvēlējās dalībai 2023. gada NHL Zvaigžņu spēlē (viņam pirmajā), padarot viņu par septīto vārtsargu "Rangers" vēsturē, kurš kļuvis par visu zvaigžņu spēles dalībnieku. Viņš pievienojās citiem Rangers vārtsargiem Čakam Reineram, Gumpam Vorslijam, Edam Džakominam, Žilam Villemūram, Maikam Rihteram un Henrikam Lundkvistam. Krievijas hokeja izlases rindās spēlējis divos Pasaules čempionātos. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski) https://thehockeynews.com/news/shesterkin-wins-2022-vezina-trophy https://www.nhl.com/rangers/news/igor-shesterkin-selected-to-participate-in-2023-nhl-all-star-game/c-339568710