Talantu aģentūra vai talantu aģents ir uzņēmums vai privātpersona, kas darbojas kā starpnieks starp mākslas vai sporta darbinieku un darba devēju, atrodot darbu aktieriem, mūziķiem, modeļiem un jebkura cita veida speciālistiem un māksliniekiem šovbiznesa, skatuves mākslas, multimediju un sporta jomā. Viņi arī sniedz konsultācijas un padomus dažādos jautājumos, kas saistīti ar viņu klientu specializācijas jomu. Filmu aktieru atlases režisori vai citi uzņēmumi bieži dodas uz talantu aģentūrām, lai atrastu nepieciešamos māksliniekus. Aģenti un aģentūras savus līdzekļus gūst no procentuālās komisijas maksas (pārsvarā 10%), ko saņem no saviem klientiem un sadarbības partneriem. Dažādi noteikumi regulē dažādu veidu aģentus. Nolikumu nosaka mākslinieku arodbiedrības un jurisdikcijas, kurās aģents darbojas. Ir arī talantu aģentūru profesionālās asociācijas. Talantu aģentus uzskata par sava klienta karjeras vārtiem un viņiem pastāv iespēja izmainīt sava klienta tēlu. Kalifornijā talantu aģentūras strādā ar ienesīgiem līgumiem, tādēļ aģentūrām jābūt licencētām saskaņā ar īpašām Kalifornijas Darba kodeksa sadaļām, kas definē aģentu kā "personu vai korporāciju, kas nodarbojas ar iegādi, piedāvāšanu, solīšanu vai mēģinājumu iegādāties darbu māksliniekam vai māksliniekiem." McDonald, Paul.(2008) "Hollywood Film Industry". Malden, MA: Blackwell Publishing Ltd. p.167-168