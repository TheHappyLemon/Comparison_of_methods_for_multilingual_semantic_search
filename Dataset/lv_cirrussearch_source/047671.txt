Infobip ir globāla IT un telesakaru pakalpojumu uzņēmumu grupa, kas dibināta 2006. gadā Horvātijā. Tā uztur pilna apjoma sakaru platformu kā pakalpojumu (CPaaS) ar privātu mākoņdatošanas infrastruktūru un "nulles lēciena" savienojamību ar telesakaru operatoriem visā pasaulē. Uzņēmums darbojas vairāk nekā 190 valstīs. Galvenā mītne atrodas Londonā, Zagrebā un Vodnjanā, bet ir arī biroji pasaules metropolēs, piemēram, Buenosairesā, Stambulā, Kualalumpurā, Bangkokā, Vankūverā, Dubaijā, Belgradā, Maskavā un Mumbajā. Infobip pakalpojumi ietver A2P ("no lietojumprogrammas personai") SMS, balss, RCS, lietojumprogrammu ziņojumu, e-pasta, tērzēšanas ziņojumapmaiņu un norēķinus ar operatoriem. Infobip apkalpo gan mobilo tīklu operatorus, gan uzņēmumus, jo īpaši finanšu institūcijas, sociālos tīklus un korporācijas, kā arī bezpeļņas organizācijas un valsts iestādes. 2002. gadā Horvātijas pilsētā Vodnjanā draugu grupa sāka projektu, lai Vodnjanu pārveidotu par digitālo pašvaldību. Sākotnējā ideja bija sasaistīt iedzīvotājus un vietējos uzņēmumus, ļaujot viņiem sazināties, izmantojot tīmekļa lietojumprogrammu, e-pastu un īsziņas. 2003. gadā tika noslēgts pirmais darījums ar Vodnjanas pilsētas padomi par 14000 SMS apsveikuma kartīšu piegādi visai pilsētai. Pēc tam tika attīstīta ziņojumapmaiņas sistēma. 2006. gada aprīlī oficiāli dibināts uzņēmums Infobip. Nākamajos gados tika attīstīts pašu izstrādāts SMS centrs (SMSC), kas ļāva sākt sadarbību ar pasaules lielākajām sakaru operatoru grupām. Uzņēmums kļuva par GSM asociācijas asociēto locekli un cieši veicināja GSM tehnoloģiju standartizāciju. 2009. gadā tika sākta A2P SMSC virtualizācija. Šajā gadā tika atklāts Infobip globālais birojs Londonā, Apvienotajā Karalistē, kā arī birojs Maskavā. 2010. gadā tika palaista automatizēts uzņēmumu ziņojumapmaiņas risinājums mGate; atvērti reģionālie biroji Kualalumpurā, Johannesburgā un Buenosairesā. 2011. gadā Frankfurtē Vācijā tika atvērts īpašs datu centrs, kas nodrošināja pastāvīgu platformas pieejamību ar minimālu dīkstāvi. Pilnībā pašu izstrādāts sGate A2P SMS ugunsmūris palīdzēja mobilajiem operatoriem analizēt ienākošo datplūsmu, lai neitralizētu ātri mainīgos krāpšanas scenārijus un aizsargātu savu tīklu. Jauni vietējie biroji tika atvērti Lagosā, Bangkokā un Sanpaulu. 2012. gadā tika atvērts Ziemeļamerikas birojs Vankūverā, kā arī pārstāvniecības Dubaijā, Stambulā, Sidnejā un Nairobi. 2013. gadā Infobip kļuva par pasaulē lielāko ziņojumapmaiņas tīklu. 2014. gadā sadarbībā ar bSmart tika palaists bizness kā pakalpojums (BaaS) modelis. 2015. gadā tika atvērti biroji Taizemē, Meksikā, Filipīnās, Indonēzijā, Brazīlijā un Ķīnā. Infobip produktu portfelī tika pievienoti balss pakalpojumi. 2017. gada 23. septembrī Vodnjanā tika atklāta Infobip pilsētiņa Pangea, kur 5600 kvadrātmetros biroja, darba, konferenču telpas, kā arī atpūtas, sporta, ēdināšanas, izglītības telpas un parks. 2020. gadā Infobip no investīciju uzņēmuma One Equity Partners ieguva finansējumu 200 miljonu ASV dolāru apmērā. Tādējādi Infobip novērtējums pārsniedza 1 miljardu dolāru, padarot to par pirmo Horvātijas vienradža uzņēmumu. Tā paša gada laikā tika iegādāts ASV uzņēmums OpenMarket, kas sniedza mākoņbāzētus mobilo ziņojumu pakalpojumus uzņēmumiem. Uzņēmums nodarbina vairāk nekā 130 izstrādātāju, kas 5 pētniecības un attīstības centros ir sadalīti 25 grupās, un darbojas pēc nepārtrauktas izstrādes principa, uzturot vairāk nekā 400 pakalpojumu 6 globāli izvietotos datu centros. 2017. gada septembrī, piedaloties Horvātijas premjerministram Andrejam Plenkovičam, uzņēmums atvēra savu augsto tehnoloģiju pilsētiņu, kas aizņēma 17 000 kvadrātmetru zemes Vodnjanā, Horvātijā. Tajā ietilpst centrālā ēka ar birojiem un konferenču telpām (5600 kvadrātmetri), izmitināšanas telpas darbiniekiem un partneriem, āra sporta laukumi, autostāvvietas un Vidusjūras parks. Centrālajai ēkai ir arī fitnesa centrs, skvoša laukumi, ēdnīca darbiniekiem un izglītības centrs, kurā tiek rīkotas mācību programmas. Biggest IT campus in the country opened Infobip vietne Infobip LinkedIn page Crunchbase profile Infobip Limited suite.endole.co.uk