Ilana Davida Glaza (ivritā: אילנה דוד; dzimusi 1961. gada 23. maijā Baku, arī Ļena Glaza) ir Azerbaidžānā dzimusi Izraēlas starptautiskā meistare šahā (1985). 1977. gadā uzvarējusi Azerbaidžānas sieviešu šaha čempionātā. 1978. gadā bijusi labākā PSRS sporta biedrības Dinamo sieviešu šaha čempionātā. Kopš 1979. gada dzīvo Izraēlā. 1980. gadā uzvarējusi Izraēlas sieviešu šaha čempionātā. 1986. gadā piedalījusies Pasaules čempionāta šahā sievietēm starpzonu turnīros Žeļeznovodskā, kurā kopā ar Džovannu Arbuniču dalīja 10.-11. vietu. Pārstāvējusi Izraēlu Pasaules šaha olimpiādēs: 1980. gadā pie pirmā galdiņa 9. sieviešu šaha olimpiādē Valletā (+3, =5, -5), 1982. gadā pie pirmā galdiņa 10. sieviešu šaha olimpiādē Lucernā (+10, =0, -4), 1988. gadā pie otrā galdiņa 28. sieviešu šaha olimpiādē Salonikos (+4, =1, -3), 2014. gadā pie rezerves galdiņa 41. sieviešu šaha olimpiādē Trumsē (+2, =1, -1). Par panākumiem turnīros FIDE 1982. gadā viņai piešķīra starptautiskās meistares (WIM) nosaukumu. 2015. gadā kļuvusi par FIDE arbitru, bet 2016. gadā par FIDE treneri. Strādā par Beerševas šaha skolas direktori un bērnu treneri. Beigusi Jeruzalemes universitāti, kā arī Jeruzalemes mūzikas un dejas akadēmiju. «1985 Zeleznovodsk Interzonal Tournament». Arhivēts no oriģināla, laiks: 2020. gada 29. jūnijā. Skatīts: 2018. gada 18. oktobrī. OlimpBase :: Women's Chess Olympiads :: Ilana David Glaz Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)