Vatikāna apustuliskā bibliotēka (latīņu: Bibliotheca Apostolica Vaticana, itāļu: Biblioteca Apostolica Vaticana) ir pāvesta Siksta IV dibināta bibliotēka Vatikānā. Atrodas Apustuliskās pils telpās. Kaut arī formāli dibināta 1475. gadā, bibliotēkas materiāli sākti vākt daudz senāk. 16. gadsimtā pāvests Pāvils V no Vatikāna bibliotēkas atdalīja Vatikāna slepeno arhīvu. Mūsdienās tā ir milzīga seno un renesanses materiālu krātuve, kura tiek papildināta. Tās kolekcijā ir 1 600 000 grāmatu, 150 000 manuskriptu, 8300 inkunābulu, 100 000 gravīru un ģeogrāfisko karšu, 300 000 monētu un medaļu. Bibliotēkas struktūrā ietilpst bibliotekāru skola un restaurācijas laboratorija. Bibliotēkas materiāli ir pieejami pētniekiem. Kopš 2014. gada notiek bibliotēkas materiālu digitalizācija. Vikikrātuvē par šo tēmu ir pieejami multivides faili. Skatīt: Vatikāna bibliotēka.