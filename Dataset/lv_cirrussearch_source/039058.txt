Latvijas basketbola izlase ir komanda, kas pārstāv Latviju starptautiskās basketbola sacensībās. Izlases lielākais panākums ir uzvara pirmajā Eiropas čempionāta finālturnīrā 1935. gadā, par ko tikusi uzņemta un 2012. gadā izdota filma "Sapņu komanda 1935". 2023. gada septembrī Latvijas izlase FIBA Pasaules izlašu rangā ieņēma 8. vietu, kas ir augstākā vēsturē. Latvijas basketbola izlases galvenais treneris ir itālis Luka Banki. 2022. gada 25. augustā, 2023. gada Pasaules kausa kvalifikācijas spēli pret Turcijas izlasi (uzvara ar 111:85) Arēnā Rīga noskatījās 11 315 skatītāji, kas tādējādi kļuva par vislabāk apmeklēto mājas spēli Latvijas basketbola vēsturē. Šo kvalifikācijas ciklu trenera Lukas Banki vadībā Latvijas izlase aizvadīja veiksmīgi un 2022. gada novembrī pirmo reizi vēsturē kvalificējās Pasaules kausa finālam. Finālturnīrā, kura spēles Latvija aizvadīja Džakartā un Manilā, izlase kļuva par turnīra lielāko pārsteigumu, uzvarot Francijas, Spānijas, Itālijas un Lietuvas izlases un noslēgumā ieņemot 5. vietu. Latvijas sieviešu basketbola izlase Latvijas basketbola izlase 2011. gada Eiropas čempionātā Keisels G. "Latvijas vīriešu basketbola valstsvienība". Nacionālā enciklopēdija. (skatīts 08.12.2022) «Ko viņi ēd? FIBA brīnās par Latvijas un Lietuvas iekļūšanu starp Pasaules kausa TOP 8 komandām». tv3.lv. Skatīts: 2023-09-04. «FIBA World Ranking Presented by NIKE, men». FIBA.basketball (angļu). Skatīts: 2023-09-15. «Latvija fantastiskā spēlē sagrauj Turciju ar 26 punktu pārsvaru». Sportacentrs.com (latviešu). 2022-08-25. Skatīts: 2022-08-27. «FIBA Pasaules kauss – kad, kur un ar ko Latvijas basketbola izlase spēlēs». tv3.lv. Skatīts: 2022-12-08. Vikikrātuvē par šo tēmu ir pieejami multivides faili. Skatīt: Latvijas basketbola izlase. Latvijas Basketbola savienības mājaslapa