Tanegasimas kosmosa centrs (japāņu: 種子島宇宙センタ, Tanegashima Uchū Sentā), arī Tanegašimas kosmosa centrs, ir Japānas lielākais kosmodroms. Izvietots Tanegasimas salas dienvidaustrumu piekrastē, apmēram 40 km uz dienvidiem no lielās Kjusju salas dienvidu krasta. Administratīvi atrodas Kagosimas prefektūrā. Dibināts 1969. gadā, pieder Japānas Aerokosmisko pētījumu aģentūrai — JAXA. Galvenokārt no Tanegasimas kosmisko raķešu palaišanas kompleksa tiek palaistas smagās Japānas nesējraķetes H-IIA un H-IIB, kā arī nelielas suborbitālās raķetes zinātniskiem mērījumiem. Kosmiskos aparātus iespējams palaist līdz 99° leņķī no ekvatora plaknes. Galvenais palaišanas komplekss Josinobu (japāņu: 大型ロケット発射場, Ōgata Rokketo Hassjadzjo, Lielo raķešu starta laukums) sastāv no diviem palaišanas laukumiem. Raķetes uz tiem tiek nogādātas un uzstādītas pilnīgi gatavā veidā. Pie kosmodroma ir izpētes centrs, kurā tiek testēti pavadoņi, dzinēji un degviela. Tanegasimā atrodas kosmosa muzejs, uz to tiek organizētas autobusu ekskursijas. Tuvumā esošajā Minamitanes pilsētiņā izvietoti startu vērošanas punkti. JAXA reklamē šo kosmodromu kā skaistāko pasaulē. Par godu Tanegasimas salai un kosmodromam nosaukts asteroīds #8866. Kosmosa centrs 2018. gadā Skats uz startu no ziemeļiem Viena no H-II raķetēm muzejā. ASV sūtne Japānā Kerolaina Kenedija ar JAXA prezidentu Naoki Okumuru TKC apmeklētāju centrā. JAXA: Tanegashima Space Center JAXA brošūra tūristiem JAXA in Youtube: Pursuing the Limitless Possibilities of Outer Space - The Tanegashima Space Center IAU Minor Planet Center: (8866) Tanegashima Vikikrātuvē par šo tēmu ir pieejami multivides faili. Skatīt: Tanegasimas kosmosa centrs.