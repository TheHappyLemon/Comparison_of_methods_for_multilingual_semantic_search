Natālija Jerjomina (dzimusi 1967. gada 23. martā Rīgā) ir Latvijas krievu izcelsmes šahiste, kas uzvarējusi Latvijas šaha čempionātā sievietēm 1988. gadā. Astoņdesmitajos gados Natālija Jerjomina bija viena no spēcīgākajām Latvijas jaunajām šahistēm, kas regulāri piedalījās Latvijas šaha čempionātā sievietēm finālos (1983 - 1990). 1985. gadā viņa ieguva 4. vietu, 1989. gadā izcīnīja bronzas medaļu, bet 1988. gadā uzvarēja spēcīgā konkurencē, atstājot aiz sevis tādas pazīstamas šahistes kā Andu Šafransku, Ingūnu Ernesti, Ilzi Rubeni, Ingrīdu Priedīti, Astru Goldmani, Tamāru Vilerti, Viju Rožlapu, Sarmu Sedlenieci. Natālija Jerjomina ir pārstāvējusi Latvijas sieviešu izlasi PSRS Tautu spartakiādē Minskā 1986. gadā pie trešā galdiņa. Deviņdesmito gadu sākumā viņa pārtrauca aktīvās šahistes gaitas. 1983. gads, 9. vieta Latvijas sieviešu šaha čempionātā. 1984. gads, 11. vieta Latvijas sieviešu šaha čempionātā. 1985. gads, 4. vieta Latvijas sieviešu šaha čempionātā. 1986. gads, 8. vieta Latvijas sieviešu šaha čempionātā. 1987. gads, 13. vieta Latvijas sieviešu šaha čempionātā. 1988. gads, 1. vieta Latvijas sieviešu šaha čempionātā. 1989. gads, 3. vieta Latvijas sieviešu šaha čempionātā. 1990. gads, 15. vieta Latvijas sieviešu šaha čempionātā. http://www.chessds.lv/ Arhivēts 2012. gada 14. janvārī, Wayback Machine vietnē. – Sadaļa "Turnīri – Latvijas čempionātu rezultāti" OlimpBase :: Soviet Women's Team Chess Championship :: Latvia, Individual Record Natālija Jerjomina šahista profils vietnē fide.com Natālija Jerjomina. Atjaunināts: 2011. gada 12. decembrī šahista profils vietnē chess-online.ru Natālija Jerjomina šahista profils vietnē 365chess.com Natālija Jerjomina[novecojusi saite] šahista profils vietnē chesstempo.com