Šis raksts ir par nacistu ideologu. Par citām jēdziena Vesels nozīmēm skatīt nozīmju atdalīšanas lapu. Horsts Vesels (vācu: Horst Wessel; 1907. gada 9. novembris—1930. gada 23. februāris) bija NSDAP aktīvists, SA šturmfīrers. Viņš sarakstīja dziesmu "Die Fahne hoch", kura kļuva par NSDAP un vēlāk Trešā reiha himnu. Viņa slepkavība, kuru izdarīja komunistu partijas biedrs 1930. gadā, radīja mocekļa oreolu, ko veikli izmantoja NSDAP propagandists Jozefs Gebelss. Dzimis Bīlefeldē, tēvs bija luterāņu mācītājs. 1926. gadā iestājās NSDAP rindās un ātri vien kļuva par vietējās partijas nodaļas vadītāju. Konflikta rezultātā 1930. gada 14. janvārī viņu ievainoja komunists Albrehts Hēlers. 23. februārī Berlīnē viņš nomira no ievainojuma sekām. Nacistu ideoloģijā Horsts Vesels simbolizēja pašaizliedzību, kādai jābūt ikvienam nacionālsociālistam, kurš gatavs mirt par savām idejām. Ričards Dž. Evanss, Trešais Reihs, Atēna, Rīga, 2006. Vikikrātuvē par šo tēmu ir pieejami multivides faili. Skatīt: Horsts Vesels. Encyclopædia Britannica raksts (angliski) Brockhaus Enzyklopädie raksts (vāciski)