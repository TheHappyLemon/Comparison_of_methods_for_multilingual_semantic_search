Džons Kristofers Reilijs (angļu: John Christopher Reilly; dzimis 1965. gada 24. maijā) ir amerikāņu aktieris, komiķis, mūziķis, scenārists un producents. Pēc debijas filmā Casualties of War (1989) Reilijs piedalījās tādās filmās kā "Pērkona dienas" (1990), "Kas nomoka Gilbertu Greipu" (1993) un "Mežonīgā upe" (The River Wild, 1994). Piedalījies Pola Tomasa Andersona filmās Hard Eight (1996), "Naktis bugi stilā" (1997) un "Magnolija" (1999), kā arī Terensa Malika filmā "Šaurā, sārtā līnija" (1998). Par savu sniegumu flimā "Čikāga" (2002), Reilijs tika nominēts Amerikas Kinoakadēmijas balvai kā labākais aktieris otrā plāna lomā. Sadarbojies arī ar Mārtinu Skorsēzi filmās "Ņujorkas bandas" (2002) un "Aviators" (2004). Piedalījies arī tādās filmās kā "Rikijs Bobijs — ātruma karalis" (2006), Walk Hard: The Dewey Cox Story (2007), "Pusbrāļi" (Step Brothers, 2008), Cyrus (2010), We Need to Talk About Kevin (2011), "Asinspirts" (2011), "Galaktikas sargi" (2014), "Omārs" (2015), "Kongs: Galvaskausa sala" (2017), "Brāļi Sisteri" (The Sisters Brothers, 2018) un Stan & Ollie (2018). Vikikrātuvē par šo tēmu ir pieejami multivides faili. Skatīt: Džons Reilijs. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)