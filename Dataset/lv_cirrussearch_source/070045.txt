Alfa Romeo Brera un Alfa Romeo Spider (Type 939) ir divi Alfa Romeo sporta auto, kurus ražoja laika posmā no 2005. gada līdz 2010. gadam (Brera) un 2006. gada līdz 2010. gadam (Spider). Brera ir 2+2 kupeja un Spider ir tās rodstera versija. Abus modeļus ražoja Pininfarina. Kopumā tika saražoti 12 488 Spider eksemplāri un 21 768 Brera eksemplāri. Abu modeļu ražošanu apturēja 2010. gada beigās, taču tos bija iespējams nopirkt visu 2011. gadu. Sākotnēji Brera parādījās 2002. gada Ženēvas auto izstādē kā konceptauto. Tā dizaineris bija Džordžeto Džudžaro no Italdesign Giugiaro. Konceptu darbināja Maserati V8 dzinējs, kas attīsta aptuveni 390 ZS. Koncepts tika plaši atzīts un tika izziņoti plāni uzsākt automašīnas masveida ražošanu 2005. gadā. Ražošanas formā automašina tika prezentēta 2005. gada Ženēvas auto izstādē. Ražošanai paredzētais modelis bija mazāks kā oriģinālajā konceptā, padarot Brera par vidusmēra kupeju, kas balstīta uz FM/Fiat Premium platformas (kopīgi ar Alfa Romeo 159) un paredzēta aizstāt Alfa Romeo GTV. Tika izziņota arī Brera kabrioleta versija ar nosaukumu Spider, kuru plānots prezentēt īsi pēc Brera un ar to paredzēts aizstāt uz GTV bāzēto Spider versiju. Eiropā Brera sākotnēji tika piedāvāta ar diviem benzīndzinējiem - 185 ZS 2.2 L JTS dzinēju un 260 ZS 3.2 L V6 dzinēju, un vienu dīzeļdzinēju - 210 ZS 2.4 L JTD ar turbokompresoru. Modeļi ar 2.2 L benzīndzinēju un dīzeļdzinēju bija aprīkoti ar priekšējo riteņu piedziņu, bet V6 modelis aprīkots ar Torsen četru riteņu piedziņu, kas līdzinās 159 Q4 sistēmai. 2008. gada Ženēvas auto izstādē Alfa Romeo prezentēja uzlaboto Brera un Spider modeli. 3.2 L V6 dzinēju sāka piedāvāt arī ar priekšējo riteņu piedziņu, ļaujot automašīnai sasniegt maksimālo ātrumu 250 km/h. Pilnīgi visi modeļi tika aprīkoti ar e-Q2 elektronisko ierobežotās slīdes difrenciāli, un daudzas detaļas aizstāja ar alumīnija detaļām, kas samazināja automašīnas kopējo svaru par dažiem kilogramiem. Nākamajā gadā, arī Ženēvas auto izstādē tika prezentēts jauns turbokompresora dzinējs 1750 TBi (Turbo Benzina iniezione). 1742 cc agregāts izmantoja tiešās iesmidzināšanas principu un mainīgu vārstu ātrumu gan ieplūdes, gan izplūdes izcilnī, līdz ar to attīstot 197 ZS un 320 Nm griezes momentu. *informācija no Pininfarina Tāpat kā Brera pirmstecim GTV, automašīna sākumā tika piedāvāta divās komplektācijās - 'Medium' un 'Sky View', kuras nosaukums atvasināts no stiklotā panorāmas jumta, kurš iekļauta komplektācijā. 2008. gadā tika prezentēta jauna komplektācija TI, jeb Turismo Internationale, kurā bez 19 collu vieglmetāla diskiem, speciālām nozīmītēm uz automašīnas spārniem un priekšējā pagalvja, iekļautas arī lielākas Brembo bremzes un labāki amortizatori. 2008. gada pavasarī tika izziņota Brera 'S' Special Edition. Šo versiju izstrādāja ALfa Romeo apstiprinātie britu inženieri no Prodrive. Versija bija izstrādā speciāli Lielbritānijai un tās mērķis bija atrisināt problēmas ar daudz kritizēto automašīnas vadāmību standarta versijās. Dažas suspensijas un šasijas detaļas un iestatījumi tikai mainīti, lai panāktu citādāku automašīnas vadību. Tika izmantota Bilstein un Eibach suspensija, Prodrive sporta izpūtējs un īpaši deviņpadsmit collu vieglmetāla diski. Alfa Romeo un Prodrive jau iepriekš sadarbojušies 1994. un 1995. gadā izstrādājot Alfa Romeo 155 versiju BTCC sacensībām. 2009. gadā Alfa Romeo izlaida ierobežota skaita Brera un Spider versijas, kas izstrādātas sadarbojoties ar Italia Independent. Tā ir itāļu dizaina kompānija, kura pieder Fiat impērijas Džanni Anjellī mazdēlam Lepo Elkannam. Tika saražoti 900 eksemplāru, kuri piedāvāti ar tumša titāna toni, 18 collu turbīnes stila vieglmetāla diskiem un alumīnija degvielas tvertnes vāciņu. Interjers standartā tika aprīkots ar navigācijas sistēmu un karbona imitējumu. Tika piedāvāti trīs dīzeļdzinēji - 170 ZS attīstošais 2.0 L JTDM, 210 ZS attīstošais 2.4 L JTDM, 214 ZS attīstošais JTDM, jeb trīs dažādi benzīndzinēji - 200 ZS attsītošais 1.8 L TBi, 185 ZS attīstošais 2.2 L JTS, jeb 260 ZS attīstošais 3.2 L V6. Bija pieejamas gan sešu ātrumu manuālā ātrumkārba, gan "Selespeed", gan Q-Tronic automātiskā ātrumkārba. V6 dzinēju varēja aprīkot ar Alfa Romeo Q4 četru riteņu piedziņu. Automašīnas koncepts tika iebalsots kā Autoweek labākais auto Ženēvas auto izstādē, ieguva balvu kā labākais prototips Villa d’Este Concorso D’Eleganze autošovā. 2002. gadā koncepts ieguvas divas balvas Challenge Bibendum inovāciju forumā un "Super Car Rally 2002" ieguva balvu kā visaizraujošakais auto. Pasaulē skaistākā auto balva 21. Starptautiskajā Automobiļu festivālā 2006. gadā. 2007. gada Eiropas gada auto Japānā "What Diesel Car?" labākais sporta auto/kupeja Eiropas automašīnu dizaina balva 2006. gadā "AutoCar Magazine UK" labākā dizaina balva 2006. gadā Gada kupeja Horvātijā 2006. gadā Jaunā Spider (Type 939) versija tika prezentēta 2006. gada Ženēvas auto izstādē, kur tā arī saņēma gada labākā kabrioleta apbalvojumu. Spider ir balstīts uz Brera kupejas, taču tajā ir tikai divas sēdvietas. Modeļa prezentēšanas brīdī tika piedāvāti divi dzinēji - 2.2 L I4 un 3.2 L V6 JTS benzīndzinēji. 2007. gada Ženēvas auto izstādē tika izziņots Spider ar JTD common rail turbokompresora dīzeļdzinēju. Spider aizstāj 1995. gadā izlaisto Spider 916 modeli. Šī arī tiek uzskatīta par Spider sesto paaudzi, jo pirmais Spider no Alfa tika izlaists 1966. gadā. Automašīnas ražošanu apturēja 2010. gada novembrī. 2009. gadā Alfa Romeo izlaisa ierobežota skaita Brera un Spider versijas, kas radītas sadarbojoties ar itāļu dizaina kompāniju Italia Independent. Tika saražoti 900 eksemplāru, no kurām Brera modeļi tika piedāvāti ar tumša titāna toni, 18 collu turbīnes stila vieglmetāla diskiem un alumīnija degvielas tvertnes vāciņu. Tika piedāvāti trīs dīzeļdzinēji - 170 ZS attīstošais 2.0 L JTDM, 210 ZS attīstošais 2.4 L JTDM, 214 ZS attīstošais JTDM, jeb trīs dažādi benzīndzinēji - 200 ZS attsītošais 1.8 L TBi, 185 ZS attīstošais 2.2 L JTS, jeb 260 ZS attīstošais 3.2 L V6. Bija pieejamas gan sešu ātrumu manuālā ātrumkārba, gan "Selespeed", gan Q-Tronic automātiskā ātrumkārba. V6 dzinēju varēja aprīkot ar Alfa Romeo Q4 četru riteņu piedziņu. Alfa Romeo izveidojis arī īpašu Spider versiju, lai nosvinētu vēsturiskās Mille Miglia 1000 jūdžu sacensības, kuras katru gadu notiek Itālijā. Autoražotājs izlaida tikai vienpadsmit šādas automašīnas, lai atzīmētu vienpadsmit reizes, kad Alfa Romeo ir uzvarējis slavenajās itāļu sacensības. Mašīna nav jaudīgāka par standarta modeļiem, tā ir aprīkota ar 3.2 L V6 dzinēja, kas attīsta 260 ZS. Katra no mašīnām ir apsudrabota, kas simbolizē Alfa Romeo uzvaras starp 1928. un 1947. gadu. Mašīna nāk arī ar ekskluzīvu, koši sarkanu krāsojumu "Rosso 8C", 'Quadrifoglio' (četrlapu āboliņš) logo uz priekšējiem spārniem un sarkanu šuvuma uz melnajiem ādas sēdekļiem. Apgāšanās aizsargstieņi arī nokrāsoti sarkanā, nevis standarta sudraba krāsojumā. Alfa Romeo Spider Limited Edition pieejama trīs dažādās krāsās (Carbonio Black, Alfa Red, Ghiaccio White), aprīkota ar 19 collu vieglmetāla diskiem, ādas apdari un elektriski pielāgojamiem un apsildāmiem priekšējiem sēdeļiem un durvju spoguļiem, kuri aprīkoti arī ar savu autonomo atmiņu. Mašīna pieejama arī ar Fiat grupas Blue&Me bezroku sistēmu ar balss atpazīšanas funkciju un multivides atskaņotāju. Jau minētā Carbonio Black versijā pieejama dabiskas ādas krāsas apdare, bet Alfa Red krāsojums nāk kopā ar pilnīgi melnu salona apdari, lai kontrastētu ar virsbūves krāsojumu. Ghiaccio White krāsojumā iespējams izvēlēties vienu no minētajiem salona stiliem. Motortelpā automašīna aprīkota ar 185 ZS 2.2 L JTS benzīndzinēju, kas uzņem ātrumu no 0–100 km/h 8.8 sekundēs un spēj sasniegt maksimālo ātrumu 224 km/h. No 2009. gada Lielbritānijā tika piedāvāta arī Limited Edition versija ar dīzeļdinēju, kura standarta komplektācijā izmaksāja sākot no 35 000 EUR, spēja sasniegt ātrumu 100 km/h 7.1 sekundē un attīstī maksimālo ātrumu 245 km/h. Mazāk kā 500 eksemplāri tika saražoti kopumā. 214 ZS dīžeļdzinēji bija pieejami tikai Limited Edition Spider modeļiem. Bija pieejami arī modeļi ar 3.2 L V6 bendzīndzinēju, kas attīsta 260 ZS, no 2009. līdz 2010. gadam pieejams arī 214 ZS attīstošais 2.4 L JTDM benzīndzinējs. No 2009. gada tika piedāvāti arī divi dīzeļdzinēji - 2.4 L JTD turbodīzelis un 2.4 L JTDM turbodīzelis, kas attīsta 210 ZS. «Pininfarina | Alfa Spider». web.archive.org. 2011. gada 21. maijs. Arhivēts no oriģināla, laiks: 2011. gada 21. Maijs. Skatīts: 2017. gada 27. Aprīlis. «Arhivēta kopija». Arhivēts no oriģināla, laiks: 2013. gada 29. augustā. Skatīts: 2011. gada 2. janvārī. Arhivēts 2015. gada 4. decembrī, Wayback Machine vietnē. «Arhivēta kopija». Arhivēts no oriģināla, laiks: 2011. gada 24. maijā. Skatīts: 2017. gada 27. aprīlī. https://web.archive.org/web/20110605134418/http://www.pininfarina.it/repository/Finanza/NewsPDF/2011_03_24/2010%20Draft%20Financial%20Statements.pdf «2002 Alfa Romeo Brera Concept - Images, Specifications and Information». Ultimatecarpage.com. «Arhivēta kopija». Arhivēts no oriģināla, laiks: 2013. gada 29. augustā. Skatīts: 2017. gada 28. aprīlī. Arhivēts 2013. gada 29. augustā, at WebCite «Alfa Romeo Brera S». evo. «Alfa Romeo Brera Italia Independent limited edition revealed». web.archive.org. 2010. gada 20. jūn. Arhivēts no oriģināla, laiks: 2010. gada 20. jūnijā. Skatīts: 2017. gada 28. aprīlī. «Alfa Romeo - History». web.archive.org. 2010. gada 22. jūl. Arhivēts no oriģināla, laiks: 2010. gada 22. jūlijā. Skatīts: 2017. gada 28. aprīlī. «italiaspeed.com». www.italiaspeed.com. «Alfa Romeo builds special edition 'Mille Miglia' Spider». Motor Authority. «Arhivēta kopija». Arhivēts no oriģināla, laiks: 2013. gada 29. augustā. Skatīts: 2012. gada 19. oktobrī. «Alfa Romeo Spider Limited Edition».