Julens Lopetegi Agote (spāņu: Julen Lopetegui Agote, dzimis 1966. gada 28. augustā) ir Spānijas futbola treneris un bijušais futbolists, spēlēja vārtsarga pozīcijā, bijis Spānijas futbola izlases dalībnieks. No 2022. gada novembra līdz 2023. gada augustam bija Anglijas Premjerlīgas kluba Vulverhemptonas "Wanderers" galvenais treneris. Kā spēlētājs kopumā piedalījies 149 La Liga mačos deviņu sezonu laikā, pārstāvot Real Madrid, Logroñés, Barcelona un Rayo Vallecano. Piedalījies arī 168 Segunda División mačos. Ar Spānijas futbola izlasi piedalījies 1994. gada FIFA Pasaules kausā. 2003. gadā uzsācis savu trenera karjeru. Bijis vairāku Spānijas jaunieši izlašu treneris, aizvedot U19 un U21 izlases līdz Eiropas čempionu titulam. No 2016. gada līdz 2018. gadam vadījis Spānijas futbola izlasi. No Spānijas izlases trenera amata viņš tika atbrīvots, kad paziņoja par līguma noslēgšanu ar Real Madrid, dienu pirms 2018. gada FIFA Pasaules kausa. Tā paša gada oktobrī, pēc vairākām nesekmīgām spēlēm, Lopetegi tika atlaists. 2019. gada jūnijā viņš kļuva par Sevilla FC galveno treneri. Ar komandu uzvarējis 2019.—2020. gada UEFA Eiropas līgas sezonā. Tomēr 2022. gada 5. oktobrī pēc pieciem zaudējumiem astoņos jaunās sezonas mačos (pēdējais ar 4:1 savā laukumā pret Dortmundes "Borussia" Čempionu līgā) viņš tika atlaists no galvenā trenera amata. Real Madrid La Liga: 1989–90 Barcelona Supercopa de España: 1994, 1996 Sevilla UEFA Eiropas līga: 2019–20 Spānijas U19 izlase UEFA Eiropas U-19 čempionāts: 2012 Spānijas U21 izlase UEFA Eiropas U-21 čempionāts: 2013 https://www.sportazinas.com/eiropas-ligas-uzvaretajs-lopetegi-stajas-wanderers-galvena-trenera-amata/ «Julen Lopetegui sacked by Spain as Fernando Hierro takes over». the Guardian (angļu). 2018-06-13. Skatīts: 2021-11-10. «Official Announcement | Real Madrid CF». Real Madrid C.F. - Web Oficial (angļu). Skatīts: 2021-11-10. https://as.com/futbol/primera/el-sevilla-trata-el-despido-de-lopetegui-n/ Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)