Šis raksts ir par baletu. Par citām jēdziena Gulbju ezers nozīmēm skatīt nozīmju atdalīšanas lapu. "Gulbju ezers" (krievu: Лебединое озеро) ir krievu komponista Pētera Čaikovska balets, kas sarakstīts no 1875. līdz 1876. gadam. Viens no populārākajiem baletiem mūsdienās. Parasti ir četri (pārsvarā ārpus Krievijas un Austrumeiropas) vai trīs cēlieni (pārsvarā Krievijā un Austrumeiropā). Balets ir par princi Zigfrīdu, kas iemīlas noburtajā Odetā (princese dienā pārvēršas par gulbi). Burvestību var lauzt, vienīgi apsolot mūžīgu mīlestību. "Gulbju ezera" pirmizrāde notika Maskavas Lielajā teātrī 1877. gada 4. martā [v.s. 20. februārī]. Šī iestudējuma horeogrāfijas autors bija Jūliuss Reizingers. Pirmizrāde nebija veiksmīga, to negatīvi novērtēja kritiķi, mūzika tika atzīta par pārāk sarežģītu baletam. Mūsdienās lielākā daļa iestudējumu veidoti pēc 1895. gada versijas, kuras autori ir Mariuss Petipā un Ļevs Ivanovs. Šīs versijas pirmizrāde notika Marijas teātrī, Sanktpēterburgā, 1895. gada 15. janvārī. Nav vienprātības par baleta stāsta oriģinālavotu. Par populārāko libreta avotu uzskata vācu autora Johanna Kārļa Augusta Muzeusa pasaka Der geraubte Schleier, kā arī krievu pasaku Белая уточка. Encyclopædia Britannica ieraksts (angliski)