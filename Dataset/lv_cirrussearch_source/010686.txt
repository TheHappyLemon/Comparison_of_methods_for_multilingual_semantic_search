Rostokas Universitāte (vācu: Universität Rostock) ir sabiedriski finansēta universitāte Rostokā, Vācijā. Tā tika dibināta 1419. gadā un skaitās vecākā un lielākā universitāte kontinentālajā Ziemeļeiropā un Baltijas reģionā. Šī ir trešā vecākā pašlaik esošā universitāte Vācijā. Šajā universitātē studēja Kurzemes hercogi Vilhelms Ketlers (no 1590) un Jēkabs Ketlers, luterāņu mācītāji Georgs Mancelis (no 1612), Pauls Einhorns (no 1615), Jānis Reiters (no 1674/1675) un daudz citu studentu no Latvijas (Rīgas, Livonijas (Vidzemes), Kurzemes). Rostokas Universitāti (latīņu: Universitas Rostochiensis) 1419. gadā nodibināja Mēklenburgas-Šverīnas hercogi Johans IV und Albrehts V kopā ar Rostokas pilsētas rāti. 1419. gada 13. februārī Romas pāvests Martins V parakstīja bullu par universitātes dibināšanas atļaušanu, bet svinīgā atklāšanas ceremonija notika 1419. gada 12. novembrī. Sākumā Rostokas Universitātē bija juridiskā, medicīniskā un mākslu (Facultas artium) fakultātes, bet teoloģijas fakultāti atvēra tikai 1433. gadā. 15. gadsimta laikā universitātē studēja vairāk kā 400 studenti no dažādām Ziemeļeiropas valstīm, arī no Livonijas. Reliģisko strīdu dēļ universitāti pārcēla uz Greifsvaldi (1437-1443) un Lībeku (1487-1488). 1542. gadā universitāte pievienojās baznīcas reformācijai. 1569. gadā nodibināja universitātes bibliotēku. No 1760. līdz 1789. gadam to sadalīja rātei pakļautajā Rostokas Universitātē un Mēklenburgas hercogiem pakļautajā Bicovas (Bützow) Universitātē, bet pēc tam atkal apvienoja. 1827. gadā Rostokas Universitāte pārgāja Mēklenburgas-Šverīnas lielhercogistes pakļautībā. VDR pastāvēšanas laikā tā tika saukta par Vilhelma Pīka Universitāti (Wilhelm-Pieck-Universität Rostock, 1976-1990). Johans Kristofs Baumbahs Johans Heinrihs Blūmentāls Liborijs Depkins Pauls Einhorns Gustavs Kristiāns fon Hantvigs Hermanis Helevegs Vilhelms Ketlers Jēkabs Ketlers Pauls Einhorns Georgs Mancelis Frīdrihs Mēnijs Jānis Reiters Johans Frīdrihs Rozenbergers Hermanis Samsons Zahārijs Stopijs Tomass Šēnings Silvestrs Tegetmeijers Suche Vikikrātuvē par šo tēmu ir pieejami multivides faili. Skatīt: Rostokas Universitāte. Krievijas Lielās enciklopēdijas raksts (krieviski) Catalogus Professorum Rostochiensium Rostocker Matrikelportal (1419-1945)