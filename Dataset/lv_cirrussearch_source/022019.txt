Melvila raga lapastes gekons (Saltuarius eximius) ir ķirzaka, kas endēmiska Melvila ragam Austrālijas ziemeļos. Suga atklāta 2013. gadā. Gekona garums ir aptuveni 20 cm. Gaidot medījumu, tas spēj apbrīnojami saplūst ar apkārtējo vidi. Uz šo ķirzakas īpašību norāda arī sugas latīniskais nosaukums eximius - ‘neparasts, izmeklēts’. Melvila raga lapastes gekonu atklāja Jorkas raga pussalas kalnainā tropu mežā. Dienu tas pavada, slēpjoties starp akmeņiem. Kā lielākā gekonu daļa, kļūst aktīvs naktīs, medījot virs akmeņiem un kokos. Ekspedīciju 2013. gada martā uz mazpētīto Austrālijas ziemeļaustrumu reģionu finansēja Nacionālā ģeogrāfijas biedrība. Šajā "zaudētajā pasaulē" ir atklātas vēl vairākas potenciāli jaunas, zinātnei agrāk nezināmas sugas. Jessica Aldred. «Gecko that looks like a leaf among new species found in Australia's 'lost world'». The Guardian. Hoskin, Cinrad J.; Couper, Patrick (1 October 2013). "A spectacular new leaf-tailed gecko (Carphidactylidae: Saltuarius) from the Melville Range, north-east Australia". Zootaxa (4): 543. doi:10.11646/zootaxa.3717.4.6.