Maķedonijas Republika piedalījās 2012. gada vasaras olimpiskajās spēlēs, kas notika Lielbritānijas galvaspilsētā Londonā no 2012. gada 27. jūlija līdz 12. augustam. Šī bija piektā reize, kad Maķedonija piedalījās vasaras olimpiskajās spēlēs, kopš Dienvidslāvijas sabrukuma. Maķedonija olimpiskajās spēlēs piedalījās ar nosaukumu — Bijusī Dienvidslāvijas Republika Maķedonija. Maķedonijas olimpisko komandu 2012. gada vasaras olimpiskajās spēlēs veidoja 4 sportisti (2 vīrieši un 2 sievietes), kuri startēja 2 olimpiskajos sporta veidos — vieglatlētikā un peldēšanā. Šī bija mazākā Maķedonijas olimpiskā komanda, kāda ir piedalījusies vasaras olimpiskajās spēlēs. 2012. gada vasaras olimpiskajās spēlēs Maķedonijas sportisti nespēja izcīnīt olimpiskās medaļas. Maķedonijas karognesējs olimpisko spēļu atklāšanas ceremonijā bija peldētājs Marko Blaževskis, bet olimpisko spēļu noslēguma ceremonijā Maķedonijas karogu nesa sprinteris Kristijans Jefremovs. Marko Blaževskis ( Peldēšana) Kristijans Jefremovs ( Vieglatlētika) Simona Marinova ( Peldēšana) Hristina Risteska ( Vieglatlētika) Macedonia at the 2012 London Summer Games