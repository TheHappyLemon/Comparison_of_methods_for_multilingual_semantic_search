Pelēkā tabaka jeb tabakkoks (latīņu: Nicotiana glauca) ir viena no savvaļas tabakas sugām, kas pieder nakteņu dzimtai (Solanaceae). Pelēkā tabaka savvaļā aug Dienvidamerikā, bet mūsdienās tas ir plaši izplatīts visā pasaulē kā krāšņumaugs. Tas ir parasts augs ASV dienvidrietumu ceļmalās. Augs tiek izmantots tautas medicīnā, kā arī to smēķē vietējie indiāņi. Eiropā tas ir netradicionāls krāšņumaugs, bet pēdējā laikā tas piesaista daudzu uzņēmēju uzmanību, jo no tabakkoka sēklām var ražot biodegvielu. Pelēkā tabaka savvaļā aug augstāk par 2 metriem. Atšķirībā no daudziem citiem tabakas ģints augiem tabakkoka lapas pie stumbra piestiprinās ar kātiņu. Auga lapas un kāts ir segts ar sudrabainu sarmu, kas piešķir augam dekoratīvu sudrabaini zaļu krāsu. No pieskārieniem tas viegli zaudē sarmojumu un krāsa kļūst gaiši zaļa. Tabaka[novecojusi saite] Vikikrātuvē par šo tēmu ir pieejami multivides faili. Skatīt: Pelēkā tabaka. Encyclopædia of Life raksts (angliski)