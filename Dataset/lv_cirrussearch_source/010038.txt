1998. gada FIFA Pasaules kauss notika Francijā no 10. jūnija līdz 12. jūlijam. Tas bija pēc skaita 16. Pasaules kausa finālturnīrs. Pirmoreiz finālturnīrā piedalījās 32 komandas. Par Pasaules čempioniem pirmoreiz kļuva mājinieki Francijas izlase, kas finālā ar 3-0 pārspēja iepriekšējos čempionus Brazīliju. Stade de France, Sendenī - 80 000; Stade Vélodrome, Marseļa - 60 000; Parc des Princes, Parīze - 49 000; Stade Félix Bollaert, Lensa - 41 800; Stade Gerland, Liona - 41 200; Stade de la Beaujoire, Nante - 38 500; Stadium de Toulouse, Tulūza - 37 000; Stade Geoffroy-Guichard, Sentetjēna - 36 000; Parc Lescure, Bordo - 35 200; Stade de la Mosson, Monpeljē - 33 900. Tālāk minētās 32 izlases piedalījās 1998. gada FIFA Pasaules kausa izcīņā. Turnīram automātiski kvalificējās laukuma saimnieki Francijas izlase un 1994. gada Pasaules čempioni Brazīlijas izlase. Turnīra formāts bija atšķirīgs no tā, kas bija 1994. gada čempionātā ASV. Pirmoreiz finālturnīrā piedalījās 32 komandas, kas tika sadalītas 8 apakšgrupās pa 4 katrā. No katras apakšgrupas izslēgšanas turnīrā iekļuva 2 labākās komandas, kas turpināja dalību astotdaļfinālā. Grupu turnīrā vispārsteidzošākie rezultāti bija D grupā, kur astotdaļfinālā neiekļuva spēcīgāks Eiropas izlases Spānija un Bulgārija. No turnīra debitantēm vislabāko sniegumu rādīja Horvātija ar Davoru Šukeru priekšgalā, kas izslēgšanas turnīrā spēja pieveikt spēcīgos rumāņus un vāciešus. Tikmēr pretī finālam pārliecinoši devās iepriekšējā čempione Brazīlija, vēl pusfinālā sīvās cīņās iekļuva nīdrlandieši un mājenieki Francijas izlase, kas ceturtdaļfinālā pārspēja attiecīgi Argentīnu un Itāliju. Pusfinālā francūži ar 2-1 pārspēja horvātus, bet brazīļi tikai pēcspēles 11m sitienu sērijā tika galā ar Nīderlandi. Spēlē par 3. vietu horvāti uzvarēja nīderlandiešus, bet finālā Sendenī pārliecinoši ar 3-0 brazīļus pieveica Francija, kuras labā 2 vārtus guva Zinedins Zidāns. Tā francūži kļuva par 7. izlasi Pasaules kausa vēsturē, kas kļuva par čempioniem. Labākais futbolists: Ronaldo Labākais vārtu guvējs: Davors Šukers Labākais vārtsargs: Fabjēns Bartēzs Atraktīvākā komanda: Francija Godīgākās komandas: Anglija un Francija Labākie vārtu guvēji Davors Šukers - 6 Gabriels Batistuta - 5 Kristians Vjēri - 5 Ronaldo - 4 Marselo Salass - 4 Luiss Ernandess - 4 Brazil v France | 1998 FIFA World Cup Final | Full Match (angliski)