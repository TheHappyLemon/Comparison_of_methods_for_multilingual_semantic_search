Hoanga Thaņa Čanga (vjetnamiešu: Hoàng Thanh Trang; dzimusi 1980. gada 25. aprīlī Hanojā) ir Vjetnamas un Ungārijas starptautiskā lielmeistare šahā (1995). Kopš desmit gadu vecuma kopā ar ģimeni pārcēlusies uz Ungāriju. Vairākkārt pārstāvējusi Vjetnamu Pasaules junioru šaha čempionātos, kuros 1992. gadā Duisburgā dalījusi 2.-4. vietu U12 vecuma grupā, 1993. gadā Bratislavā izcīnījusi 3. vietu U14 vecuma grupā, bet 1998. gadā kļuvusi par Pasaules junioru šaha čempioni U20 vecuma grupā. Kopš 1995. gada piedalījusies Pasaules šaha čempiones izcīņas ciklu turnīros. 1995. gadā Kišiņevā starpzonu turnīrā ieņēmusi 21. vietu. Piedalījusies Pasaules šaha čempionātos sievietēm pēc izslēgšanas sistēmas: 2000. gadā Ņūdelī 1. kārtā zaudējusi Viktorijai Čmilītei; 2001. gadā Maskavā 1. kārtā uzvarējusi Huanu Cjaņu, bet 2. kārtā zaudējusi Aleksandrai Kosteņukai; 2004. gadā Elistā 2. kārtā zaudējusi Tatjanai Kosincevai; 2017. gadā Teherānā 1. kārtā zaudējusi Natālijai Buksai; 2018. gadā Hantimansijskā 1. kārtā uzvarējusi Elinu Danieljanu, bet 2. kārtā zaudējusi Katerinai Lagno. Divas reizes izcīnījusi medaļas Āzijas sieviešu individuālajos šaha čempionātos: zelta (2000) un bronzas (2003). Kopš 2006. gada šaha turnīros pārstāv Ungāriju. 2013. gadā Belgradā kļuvusi par Eiropas sieviešu individuālajos šaha čempionāta uzvarētāju. 2021. gada novembrī Rīgā ierindojusies 38. vietā 2021. gada "FIDE Chess.com Grand Swiss" turnīrā sievietēm. 2023. gada novembrī Daglasā ierindojusies 38. vietā "FIDE Women's Grand Swiss" turnīrā sievietēm. Pārstāvējusi Vjetnamas un Ungārijas komandas lielākajos komandu šaha turnīros: Pasaules šaha olimpiādēs, kurās piedalījusies 12 reizes (1994-2002, 2006-2018). Individuālajā vērtējumā izcīnījusi zelta (2002) un sudraba (2018) medaļas; Pasaules komandu šaha čempionātā piedalījusies 2019. gadā; Eiropas komandu šaha čempionātos piedalījusies 3 reizes (2007, 2011-2013); Āzijas komandu šaha čempionātos piedalījusies 3 reizes (1995-2003). Par panākumiem turnīros FIDE 1995. gadā viņai piešķīra starptautiskās lielmeistares (WIG), bet 2007. gadā - starptautiskās lielmeistara vīriešiem (GM) nosaukumu. Kļuvusi par trīspadsmito sievieti, kurai FIDE ir piešķīrusi vīriešu lielmeistara nosaukumu. «Hoang wins, Krush takes bronze medal in India». Arhivēts no oriģināla, laiks: 2008. gada 2. decembrī. Skatīts: 2008. gada 2. decembrī. 1995 Kishinev Interzonal Tournament 2000 FIDE Knockout Matches 2001-02 FIDE Knockout Matches 2004 FIDE Knockout Matches (Women) «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 13. februārī. Women’s World Championship 2018 Hoang Thanh Trang is European Women’s Chess Champion 2021 FIDE Chess.com Women's Grand Swiss 023 FIDE Women's Grand Swiss OlimpBase :: Women's Chess Olympiads :: Hoang Thanh Trang OlimpBase :: European Women's Team Chess Championship :: Hoang Thanh Trang OlimpBase :: Women's Asian Team Chess Championship :: Hoàng Thanh Trang Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)