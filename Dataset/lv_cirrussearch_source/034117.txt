Menahems Orens (ivritā: מנחם ארן; dzimis Mečislavs (Mendelis) Hvojniks (poļu: Mieczysław (Mendel) Chwojnik); 1902. gada 16. janvāris Sloņima — 1961. gada 1. decembris Telaviva) bija Polijas un Izraēlas šahists. 1920. gados bijis viens no Krakovas spēcīgākajiem šahistiem. Trīs reizes uzvarējis pilsētas šaha čempionātos (1919, 1925, 1926). Piedalījies divu Polijas šaha čempionātu finālos. 1926. gadā Varšavā dalījis 8.—9. vietu, bet 1927. gadā Lodzā ieņēmis 5.—7. vietu. 1929. gadā Polijas komandu šaha čempionātā izcīnījis trešo vietu Krakovas pilsētas komandas sastāvā. 1930. gadu beigās pārcēlies no Krakovas uz Rovno. 1938. gadā uzvarējis pilsētas šaha čempionātā. Otrā pasaules kara laikā dzīvojis Padomju Savienībā, jo pēc Polijas sakāves 1939. gadā Rovno nonāca tās sastāvā. Pēc kara 1945. gadā atgriezies Polijā, taču jau 1949. gadā caur Čehoslovākiju un Austriju pārcēlies uz Izraēlu, kur mainījis savu vārdu un uzvārdu uz Menahems Orens. Arī šeit viņš aktīvi piedalījies šaha dzīvē. 1951. gadā uzvarējis Telavivas pilsētas un Izraēlas šaha čempionātos, bet gadu vēlāk kļuvis par divkārtējo Telavivas šaha čempionu. Pārstāvējis Polijas un Izraēlas komandas Pasaules šaha olimpiādēs, kurās piedalījies 4 reizes (1928, 1952-1956). Komandu vērtējumā izcīnījis bronzas medaļu 1928. gadā Polijas izlases sastāvā. «I Szachowe Mistrzostwa Polski Warszawa 1926». Arhivēts no oriģināla, laiks: 2016. gada 8. martā. Skatīts: 2016. gada 9. jūnijā. II Szachowe Mistrzostwa Polski Łódź 1927[novecojusi saite] OlimpBase :: Polish Team Chess Championship :: Menachem Oren OlimpBase :: Men's Chess Olympiads :: Menachem Oren Menahems Orens šahista profils vietnē chessgames.com Mečislavs Hvojniks šahista profils vietnē 365chess.com Menahems Orens šahista profils vietnē 365chess.com