Nukunonu (tokelaviešu: Nukunonu) ir lielākais no trijiem Tokelau teritoriju veidojošajiem atoliem Klusajā okeānā. Izvietojies teritorijas vidusdaļā 60 km no dienvidaustrumos esošā Fakaofo atola un 90 km no ziemeļrietumos esošā Atafu atola. Nukunonu atola kopējā platība ir ap 98 km², tajā ir 24 saliņas ar kopējo sauszemes platību ap 4,7 km². Apdzīvotas ir divas saliņas atola rietumos — Nukunonu ar Fales ciemu un Motuhaga; tās savienotas ar tiltu. Nukunonu atrodas skola, viesnīca un saules elektrostacija, Motuhagā — slimnīca. Nukunonu pārvalda ciema vecajo padome Taupulega. Periodiski rotācijas kārtībā uz vienu gadu Nukunonu ir salu padomes Fono priekšsēdētāja Ulu o Tokelau rezidences vieta un Tokelau nominālā galvaspilsēta. 60 ha liela teritorija atola austrumdaļā ir noteikta kā putniem nozīmīga vieta — šeit ligzdo vairākas retas putnu sugas — Anous minutus, Anous stolidus, Gygis alba un citas. Government of Tokelau. Villages BirdLife International. Nukunonu Vikikrātuvē par šo tēmu ir pieejami multivides faili. Skatīt: Nukunonu. Encyclopædia Britannica raksts (angliski)