Reichsarbeitsdienst (RAD; Valsts darba dienests) bija nacistiskās Vācijas instruments cīņai ar bezdarbu, tāpat kā Civilian Conservation Corps Amerikas Savienotajās Valstīs. Otrā Pasaules kara laikā RAD veica Armijas (Wehrmacht) palīgdienesta funkcijas. RAD sastāvēja no 40 apgabaliem sauktiem Arbeitsgau (Darba apgabaliem). Katru no šiem apgabaliem vadīja virsnieks ar savu štābu un Sardzes rotu (Wachkompanie). Katrā apgabalā bija sešas līdz astoņas bataljona lieluma Darba grupas (Arbeitsgruppen), 1200—1800 cilvēku katrā. Savukārt, šīs grupas sadalītas sešās rotas lieluma vienībās sauktās RAD-Abteilung. Katram RAD dalībniekam tika nodrošināta lāpsta un velosipēds. Daži latvieši tiešām brīvprātīgi iestājās Darba dienestā, bet tie galvenokārt bija jaunieši, kas vēlējās iestāties Latvijas Universitātē vai kādā no vācu universitātēm. Sākoties mobilizācijai, jauni vīrieši, un vēlāk arī jaunas sievietes vienkārši tika iesaukti RADā un nosūtīti darba nometnēs Vācijā. Tur bija rotu stipruma latviešu vienības. 1944.gada janvārī latviešu RAD vienības tika atsauktas uz dzimteni un divas vai trīs latviešu RAD rotas tika pakļautas vācu virsniekiem. Lielākā daļa RAD apakšvirsnieku (ar nelieliem izņēmumiem) arī bija vācieši. Darbs galvenokārt sastāvēja no nocietinājumu un aizsardzības šķēršļu būves Sarkanas armijas aizturēšanai. Pēc obligātā sešu mēnešu dienesta RADā, visi militāri derīgie vīrieši tika ieskaitīti 15.divīzijā. 1944 gada augustā neatkarīgi no nodienētā laika, visi latviešu RAD vīrieši tika nosūtīti uz SS mācību nometni Konicā (Konitz), kur tie tika pārformēti prettanku grenadieru vienībās (Panzergrenadier). Pēc viena mēneša apmācībām, izglītotākie tika nosūtīti uz virsnieku un apakšvirsnieku kursiem, pārējie pazemināti par dzelzceļa sargiem. RAD dalībnieku formastērpi bija brūnā krāsā. Uz piedurknes (uzšuve) un cepures (kokarde) uz leju vērstas lāpstas formā. Atšķirībā no Ieroču SS, RADā nebija nacionālo atšķirības zīmju. Paskaidrojums: