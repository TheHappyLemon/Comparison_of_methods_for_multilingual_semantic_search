EUTELSAT KONNECT ir Francijā reģistrēta uzņēmuma Eutelsat sakaru pavadonis. Tas orbītā tika palaists 2020. gada 16. janvārī. Ģeostacionārajā orbītā pavadonis nodrošina sakarus un datu pārraides pakalpojumus Āfrikai un Eiropai. Pavadonis tika izgatavots uz Francijas uzņēmuma Thales Alenia Space jaunās platformas Spacebus NEO bāzes, kas bija apgādāta ar pilnībā elektrisku dzinējspēku. Derīgā krava ir Ka joslas raidītāji. EUTELSAT KONNECT tika palaists 2020. gada 16. janvārī 21:05 UTC no Gviānas kosmiskā centra ar nesējraķeti Ariane 5 ECA (lidojums VA251) kopā ar sakaru pavadoni GSAT-30. Ģeostacionārajā orbītā EUTELSAT KONNECT tika novietots punktā 7,2° austrumu garuma. Pēc testēšanas fāzes 2020. gada 16. novembrī tika sākta pavadoņa ekspluatācija. Successful launch of EUTELSAT KONNECT Eutelsat, 2020-01-17 7° EAST SATELLITES EUTELSAT (angliski) Ariane Flight VA251 Arhivēts 2021. gada 4. decembrī, Wayback Machine vietnē. Arianespace (angliski) Eutelsat Konnect Gunter Dirk Krebs (angliski)