Braitona (angļu: Brighton) ir piejūras kūrorts Anglijas dienvidos Lamanša krastā. No 1997. gada kopā ar Hovu veido kopēju pilsētu — Braitona un Hova (City of Brighton and Hove). No 18. gadsimta beigām līdz mūsdienām Braitona tiek uzskatīta par Anglijas prestižāko kūrortu. Politikā pazīstama kā Anglijas galveno politisko partiju ikgadējo konferenču vieta, bet mūzikā — kā grupas The Kooks dzimtene. Pilsētā bāzējas futbola klubs Brighton & Hove Albion, kas spēlē Premjerlīgā. Pirmoreiz minēta 1086. gadā Pastarās tiesas grāmatā kā Bristelmestune. 1514. gadā to nodedzināja franči. 18. gadsimta vidū ārsts Ričards Rasels (Richard Russell) sāka pielietot Braitonas jūras ūdeni ārstniecībā, un gadsimta otrajā pusē Braitona kļuva par Anglijas slavenāko kūrortu. 1841. gadā pilsētu ar Londonu savienoja dzelzceļš, kas deva papildus impulsu pilsētas attīstībā. 1997. gadā Braitonu apvienoja ar tuvējo Houvu, izveidojot Braitonas un Hovas pilsētu (City of Brighton & Hove). Braitonas karaliskais paviljons (Royal Pavilion) — bijusī Anglijas karaļa rezidence. Braitonas mols (Brighton Pier) Volka elektriskais vilciens (Volk's Electric Railway) — vecākais funkcionējošais elektrovilciens pasaulē. Obrijs Bērdslijs (Aubrey Beardsley, 1872—1898) — mākslinieks Džordana (Jordan, 1978) — modele Stīvs Ovets (Steve Ovett, 1955) — vieglatlēts Gilberts Rails (Gilbert Ryle, 1900—1976) — filozofs Martins Rails (Martin Ryle, 1918—1984) — radioastronoms Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 120. lpp. Vikikrātuvē par šo tēmu ir pieejami multivides faili. Skatīt: Braitona. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)