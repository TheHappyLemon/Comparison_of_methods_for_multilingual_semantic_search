Polijas administratīvo iedalījumu veido trīs līmeņu administratīvās vienības, kas pastāv kopš 1999. gada 1. janvāra. Pirmo līmeni veido 16 vojevodistes (poļu: województwo; vēsturiskais latviešu nosaukums — vaivadijas). Vojevodistes sīkāk tiek dalītas 380 apriņķos (poļu: powiatów), no tiem 66 ir pilsētas ar apriņķa tiesībām. Apriņķi sīkāk tiek iedalīti 2479 gminās (poļu: gminas). Gminas ir trīs veidu: 306 pilsētas gminas (poļu: gmina miejska), 602 pilsētas lauku gminas (poļu: gmina miejsko-wiejska) un 1571 lauku gminas (poļu: gmina wiejska). Pamatraksts: Polijas vojevodistes Vojevodistes ir pirmā līmeņa Polijas administratīvais iedalījums. Vēsturiski vojevodistes ir sauktas arī par vaivadijām. Pirmo reizi termins ‘vojevodiste’ parādījās 14. gadsimtā. Kopš 1999. gada 1. janvāra Polijā ir 16 vojevodistes. Pirms tam bija 49 vojevodistes, kas pastāvēja no 1975. gada 1. janvāra līdz 1998. gada 31. decembrim. Administratīvi sīkāk visas vojevodistes tiek dalītas 380 apriņķos, no kurām 66 ir pilsētas ar apriņķa tiesībām. Vislielākā vojevodistes gan pēc platības, gan pēc iedzīvotāju skaita ir Mazovijas vojevodiste, savukārt vismazākā pēc abiem parametriem ir Opoles vojevodiste. Vojevodistu uzskaitījums: Kujāvijas-Pomožes vojevodiste Lejassilēzijas vojevodiste Lielpolijas vojevodiste Lodzas vojevodiste Lubušas vojevodiste Ļubļinas vojevodiste Mazovijas vojevodiste Mazpolijas vojevodiste Opoles vojevodiste Piekarpatu vojevodiste Podlases vojevodiste Pomožes vojevodiste Rietumpomožes vojevodiste Silēzijas vojevodiste Sventokšiskas vojevodiste Varmijas-Mazūrijas vojevodiste «Size and structure of population and vital statistics by territorial division in 2012 (as of December 31)» (PDF) (Polish). Główny Urząd Statystyczny (Central Statistical Office). May 2013. Skatīts: 2013. gada 25. septembris. D. Walczak, Konieczność zmian w podziale terytorialnym gmin, Zeszyty Naukowe SGGW, Ekonomika i Organizacja Gospodarki żywnościowej 2012, nr 99, s. 208 Arhivēts 2016. gada 4. martā, Wayback Machine vietnē.. «Arhivēta kopija». Arhivēts no oriģināla, laiks: 2018. gada 26. decembrī. Skatīts: 2015. gada 14. jūlijā.