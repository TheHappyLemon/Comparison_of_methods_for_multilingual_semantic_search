Ķīnas tatāri (tatāru: Qıtay tatarları, تاتارلار) ir nacionālā minoritāte Ķīnā. Viena no 56 oficiāli atzītajām Ķīnas tautām. Viņi ir tatāru pēcteči, kas pārcēlās uz Ķīnu 19. gadsimtā. Lielākoties viņi apdzīvo Siņdzjanas Uiguru autonomo reģionu. Pēc reliģijas viņi ir sunnītu musulmaņi. Rakstot lieto arābu rakstību. Ķīnas tatāru skaits 2010. gadā bija 3556 cilvēku. Mūsdienu Ķīnas tatāru senči ir Sibīrijas un Volgas tatāri. Līdz 19. gadsimtam, galvenokārt pateicoties tatāru tirgotājiem, Vidusāzijā izveidojās ievērojama tatāru minoritāte. Vēlāk tatāru tirgotāji sāka pārcelties no Vidusāzijas uz Austrumturķestānu, kas piederēja toreizējai Cjinu impērijai, lielākoties reģiona ziemeļos. 19. gadsimta otrajā pusē un 20. gadsimta sākumā arī Mandžūrijā sāka parādīties tatāri. Mandžūrijā dzīvojošie tatāri atšķirībā no Siņdzjanā dzīvojošajiem turpināja uzturēt kontaktus ar krieviem, lielākoties ar tiem pašiem ieceļotājiem. Vēlāk Mandžūrijas tatāru kopiena pilnībā izšķīrās, tās pārstāvji izceļoja uz lielajām pilsētām vai citām valstīm, savukārt Siņdzjanas kopiena pastāvīgi sarūk. Krimas tatāri Volgas tatāri Lietuvas tatāri Vikikrātuvē par šo tēmu ir pieejami multivides faili. Skatīt: Ķīnas tatāri.