StarCraft ir Blizzard Entertainment reāllaika stratēģijas datorspēle un Starcraft sērijas pirmā daļa. Tā tika izdota 1998. gada 31. martā Microsoft Windows. Līdz 2009. gada februārim visā pasaulē ir tikuši pārdoti 11 miljoni spēles kopiju, tādējādi tā ir viena no visu laiku pārdotākajām spēlēm personāldatoriem. Spēles darbība notiek 26. gadsimtā. Daudzi šīs industrijas žurnālisti StarCraft ir slavējuši kā vienu no visu laiku labākajām un svarīgākajām datorspēlēm. Spēles kampaņas darbība norisinās tālā nākotnē, 26. gadsimtā, kad par vietu zem Saules savā starpā cīnās 3 rases: zemieši (cilvēki, kas izraidīti no Zemes un nu ir plašāk pazīstami ar savu spēju pielāgoties jebkādiem apstākļiem), zergi (kukaiņiem līdzīgi naidīgi citplanētieši, kas ir gluži kā apmāti ar ideālas dzīvības formas izveidi, asimilējot visu dzīvo, kas pagadās tiem ceļā) un protosi (cilvēkveidīga suga, kas ar savām psihokinētiskajām spējām cenšas saglābt savu civilizāciju). 12 gadus vēlāk tika izdots StarCraft sērijas turpinājums StraCraft II: Wings of Liberty. StarCraft sižetu iespējams iepazīt, izlasot spēles instrukciju, noskatoties instruktāžu pirms katras misijas un datoranimētu filmu fragmentus spēles laikā. Spēle ir sadalīta 3 daļās, kur katrā daļā spēlētājam ir dota iespēja vadīt kādu no trim rasēm. Pirmajā spēles daļā spēlētājs un viņa vadītais varonis, Džims Reinors (Jim Raynor), cenšas nodrošināt Mar Sara kolonijas pastāvēšanu, neskatoties uz to, ka citplanētieši zergi uzbrūk citām zemiešu pasaulēm. Pēc tam, kad Konfederācija apcietina Reinoru par tās īpašuma iznīcināšanu, neskatoties uz to, ka ēkas bija inficējuši zergi, spēlētājs vada Arkturusu Mengsku (Arcturus Mengsk) un "Korhālas dēlus", kas Visumā pazīstami kā dumpinieki, kas naidīgi noskaņoti pret Konfederāciju. Reinors, kuru atbrīvoja Mengska grupējums tam pievienojas, sadarbojoties ar dumpiniekiem. Pēc tam, kad dumpinieku vadonis ir piespiedis konfederātu ģenerāli hercogu Edmundu (Edmund Duke) apvienot spēkus, Mengsks upurē savu padomnieci Sāru Keriganu un, lai nodrošinātu Konfederācijas iznīcināšanu, pielieto uz Mar Saras atrasto, Konfederācijai piederošo tehnoloģiju, lai ievilinātu zergus tās galvaspilsētā Tarsonis. Reinoru sanikno Mengska patiesie mērķi un viņš dezertē, līdzi ņemot mazu daļu Mar Saras agrākās armijas. Mengsks reorganizē zemiešu populācijas atliekas, izveidojot Zemiešu Valdījumu, pats sevi kronējot par imperatoru. «StarCraft's 10-Year Anniversary: A Retrospective». Blizzard Entertainment. Arhivēts no oriģināla, laiks: 2008-04-02. Skatīts: 2008-03-31. «StarCraft 64». IGN. Arhivēts no oriģināla, laiks: 2009-01-21. Skatīts: 2008-04-19. «StarCraft Patch Downloads». Battle.net. Arhivēts no oriģināla, laiks: 2012. gada 9. aprīlī. Skatīts: 2012. gada 2. aprīlī. Kris Graft. «Blizzard Confirms One "Frontline Release" for '09». Edge, 2009-02-11. Arhivēts no oriģināla, laiks: 2010-08-25. Skatīts: 2009-05-12. «Top 100 Games». Edge. 2007-07-02. Arhivēts no oriģināla, laiks: 2008-02-02. Skatīts: 2008-05-21. «The 52 Most Important Video Games». GamePro. Arhivēts no oriģināla, laiks: 2008-09-13. Skatīts: 2008-05-21. «The Story So Far:Part 1: StarCraft». Arhivēts no oriģināla, laiks: 2011-12-09. Skatīts: 2012-08-24. Oficiālā mājaslapa (angliski)