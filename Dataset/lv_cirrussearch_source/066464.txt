Takeši Kitano (japāņu: 北野 武, dzimis 1947. gada 18. janvārī) ir japāņu komiķis, aktieris un kinorežisors. Kamēr savā dzimtenē viņš labāk pazīstams kā komiķis un TV šovu vadītājs, starptautiski Kitano labāk zināms kā aktieris un režisors. Kitano savu slavu iemantoja 1970. gados kā komiķis. Pēc vairāku nelielu kinolomu atveidošanas, 1989. gadā viņš režisēja savu pirmo filmu, trilleri So No Otoko Kyōbō Ni Tsuki. Starptautiski kļuvis pazīstams pēc filmas Sonachine (1993). 1997. gadā par filmu "Uguņošana" (Hana-bi, 1997) saņēmis Zelta lauvas balvu Venēcijas kinofestivālā. Režisējis arī filmas "Lelles" (Dōruzu, 2002), "Zatoiči" (Zatōichi, 2003), "Ahillejs un bruņurupucis" (Akiresu to Kame, 2008) un jakudzas žanra triloģijas filmas Autoreiji (2010), Autoreiji Biyondo (2012) un Autoreiji Saishūshō (2017). Vadījis pasaulē populāro televīzijas šovu "Takeši pils" (Fūun! Takeshi-jō, 1986—1990), kā arī attēlojis lomu filmā "Karaliskā cīņa" (2000). IMDb profils (angliski) AllMovie profils (angliski)