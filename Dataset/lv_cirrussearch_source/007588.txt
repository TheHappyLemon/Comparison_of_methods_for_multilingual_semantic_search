Pembrukas koledža (angļu: Pembroke College; neformāli saukta vienkārši par Pembruku) ir 1347. gadā dibināta koledža Kembridžas Universitātē. Pembruka ir trešā vecākā no universitātes koledžām, un pirmā, kurā ar īpašu pāvesta atļauju tika uzcelta kapela. Pembrukas māsas koledžā Oksfordā ir Karalienes koledža. Pembrukas ievērojamākie studenti ir angļu politiķis Viljams Pits Jaunākais un dzejnieks Tomass Grejs. Pembrukas koledžu 1347. gada Ziemassvētkos dibināja Pembrukas grāfa Aimera de Valenca atraitne Marija de Saintpola. Par godu dibinātājas vīram, Pembrukas koledžas studentus vēl joprojām sauc par valensiešiem (angļu: Valencians) un oficiāli Pembrukas koledžā reģistrēto velosipēdu numuri sākas ar burtu "V". 1665. gadā iesvētītā kapela bija Kristofera Rena pirmā projektētā ēka un pirmā klasicisma stila kapela gan Kembridžā, gan Oksfordā. Pembrukas koledža bija viena no koledžām, kas neuzņēma sievietes arī pēc tam, kad sievietes varēja studēt un arī iegūt zinātniskos grādus universitātē. Pirmās studentes Pembrukas koledžā sāka studēt tikai 1983. gadā. Pembroke History: Foundation Arhivēts 2012. gada 4. februārī, Wayback Machine vietnē. (angliski) Pembroke History: The 17th Century Arhivēts 2010. gada 4. maijā, Wayback Machine vietnē. (angliski) Pembroke History: Today Arhivēts 2010. gada 4. maijā, Wayback Machine vietnē. (angliski) Pembrukas koledžas mājaslapa[novecojusi saite] (angliski)