2003. gada Tour de France bija 90. Tour de France daudzdienu velobrauciens, kurš notika no 2003. gada 5. līdz 27. jūlijam. Sacensībām nav oficiāla uzvarētāja, bet sākotnēji tajās uzvarēja amerikānis Lānss Ārmstrongs, gūstot piekto no savām vēlāk atņemtajām septiņām uzvarām pēc kārtas. 2012. gada augustā ASV antidopinga aģentūra paziņoja, ka anulējusi visus Ārmstronga rezultātus kopš 1998. gada, ieskaitot septiņas uzvaras pēc kārtas (1999—2005) Tour de France kopvērtējumā, kas tobrīd bija labākas sniegums sacensību vēsturē; Starptautiskā riteņbraukšanas savienība šo diskvalifikāciju apstiprināja. Sacensības sākās un noslēdzās Parīzē; dalībniekiem bijā jāveic 3427 km distance pulksteņa rādītāja virzienā pa Franciju 20 posmos (neskaitot prologu), iekļaujot sešus kalnu posmus. Kā 90. jubilejas sacensības tās pilnībā notika Francijas teritorijā. Jubilejas gadā sacensību distance daļēji atkārtoja 1903. gada maršrutu. Tika izveidota īpaša Centenaire Classement balva par labāko ieņemto vietu katrā no sešiem posmu finišiem, kas sakrita ar 1903. gada tūri — Liona, Marseļa, Tulūza, Bordo, Nante un Parīze. To ieguva Stjuarts O'Greidijs, kurš pārspēja Tūru Hūshovdu. Šīs sacensības saņēma Astūrijas princeses balvu par ieguldījumus sportā. Sacensību favorīta atkal bija Ārmstrongs, kurš varēja iegūt savu piekto uzvaru, kas būtu atkārtots rekords. Pirms sacensībām par viņa galvenajiem konkurentiem tika uzskatīti Ivans Majo, Aitors Gonsaless, Tailers Hamiltons, Ivans Baso, Džilberto Simoni, Jans Ulrihs un Hoseba Beloki, bet Ārmstrongs bija izteikts favorīts. Lai arī viņš uzvarēja, saskaņā ar statistiku un paša Ārmstronga teikto, tā bija viņa vājākā tūre no viņa septiņus gadus ilgā dominēšanas perioda tūrē. Velobraucienā piedalījās arī Latvijas sportists Romāns Vainšteins (Vini Caldirola-So.di), kura augstvērtīgākais sniegums bija trešajā posmā iegūtā otrā vieta. Komandu atlase notika trijos posmos: 2002. gada novembrī automātiski kvalificējās četrpadsmit labākās komandas pēc UCI ranga; 2003. gada janvārī tika ielūgtas četras komandas, bet vēl četras maija vidū. Sacensībās piedalījās šādas komandas: Kvalificējušās komandas US Postal ONCE-Eroski Team Telekom iBanesto.com Rabobank Cofidis Team CSC Fassa Bortolo Kelme-Costa Blanca Team Bianchi Lotto-Domo Gerolsteiner Alessio Vini Caldirola-So.di Ielūgtās komandas Saeco Macchine per Caffè FDJeux.com Quick Step-Davitamon Crédit Agricole AG2R Prévoyance Euskaltel-Euskadi Brioches La Boulangère Jean Delatour «Maillot jaune Lance Armstrong speaks, July 24, 2004». Cycling News. 2004-07-24. Arhivēts no oriģināla, laiks: 2017-12-01. Skatīts: 2009-08-12. «Tour de France 2003 | Stage 3 | Results». www.procyclingstats.com. Skatīts: 2019-02-17. «Tour de France - July 5-27, 2003». Cyclingnews. Arhivēts no oriģināla, laiks: 2011-06-05. Skatīts: 2015. gada 15. marts. Vikikrātuvē par šo tēmu ir pieejami multivides faili. Skatīt: 2003. gada Tour de France. «Oficiālā vietne». Arhivēts no oriģināla, laiks: 2003. gada 8. oktobrī. Skatīts: 2019. gada 18. februārī. 2003. gada Tour de France Cyclingnews.com vietnē