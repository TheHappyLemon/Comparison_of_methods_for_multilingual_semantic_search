Vilhelms Topsē (dāņu: Vilhelm Topsøe, 1840. gada 5. oktobris — 1881. gada 11. jūlijs) bija konservatīvs dāņu rakstnieks. Darbojies arī žurnālistikā, avīzes redaktors. Dzimis tiesneša ģimenē. Pēc tēva nāves ģimene pārvācās uz Kopenhāgenu, kur 1859. gadā Topsē, absolvējot universitāti, ieguva jurista izglītību. Viņš gan nepievērsās jurista karjerai, bet tā vietā viņš sāka strādāt laikrakstā "Dagbladet". Laikrakstos tika publicēti satīriski raksti, kurus Topsē parakstīja ar pseidonīmu. 1867. gadā tika publicēts viņa pirmais literārais darbs. Daudzo ceļojumu iespaidā tika izdotas vairākas grāmatas, kurās Topsē aprakstīja savus ceļojumus pa Eiropu, ASV. No 1872. gada "Dagbladet" redaktors. Bez ceļojuma aprakstiem Topsē spalvai pieder arī vairāki romāni un noveles, kā arī viena luga. Knuts Hamsuns Pa aizaugušām tekām, Rīga: Mansards, 2009.gads (7.lpp.)