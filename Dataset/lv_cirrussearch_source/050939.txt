Lezginka (lezgīnu: Лезги кьуьл, krievu: Лезги́нка) ir populāra dažādu Kaukāza etnisko grupu deja, ko mēdz dejot lezgīni un citas tautas Dagestānā, kā azerbaidžāņi, gruzīni, osetīni, adigi, arī armēņi un inguši, čečeni un karačajieši. Izplatīta kļūda ir šo deju attiecināt tikai uz lezgīniem. Par lezginku sauc arī turku tautas deju, kuru galvenokārt dejo azerbaidžāņu minoritāte Turcijas ziemeļrietumos — Ardahanas, Īgdiras un Karsas ilos. Turcijā to dēvē arī par Kafkas Oyunları (kaukāziešu deju). Dažādos Kaukāza reģionos, kur tiek dejota šī deja, tai ir dažādi nosaukumi, piemēram, abhāzu: қәашара, avāru: кьурди, adigu: зэфакӏу, ислъамый, kabardiešu: лъапэрисэ, ислъамей, karačaju un balkāru: стемей, джангыз, osetīnu: зилгæ кафт, тымбыл кафт, čečenu: хелхар, халхар. Lezginkas mūzika ir ļoti ātra un dinamiska, tās taktsmērs ir 6/8. Tradicionālie mūzikas instrumenti ir kausa bungas tombak, rāmja bungas ghaval vai gruzīnu bungu pāris diplipito, vēlāk tikušas pievienotas arī harmonikas. Lezginka var tikt dejota kā solo deja (dejo tikai vīrietis) vai pāru (dejo vīrietis un sieviete) deja. Dejojot pa pāriem, partneri nepieskaras viens otram. Dalībnieki parasti ir ģērbušies tradicionālajos tērpos, vīrieši pie sāniem nēsā zobenu, bet sievietes valkā garu, izrotātu apģērbu. Vīrietis, atdarinot ērgli (ērglis Kaukāzā ir spēka, diženuma, savaldības un drosmes simbols) dejo enerģiskiem, ātriem un īsiem soļiem, dažādos virzienos mētādams rokas, pēc tam veic straujus lēcienus un nokrīt uz ceļiem, tad atkal uzlec kājās. Savukārt sieviete pārvietojas graciozi, lēni un plūstoši, atdarinot gulbi. Šis lomu sadalījums mūsdienās vairs netiek tik stingri ievērots. Tradicionāli šo deju dejo skatītāju lokā, skatītājiem uz grīdas ar rokām, pātagu vai zobenu izklaudzinot ritmu. Skatītāji reizēm pat ņem dalību dejā. Lezginkā kā elements var būt ietverta deja uz pirkstgaliem, cits elements — zobenu deja, kur rokās vai mutē tiek turēti pieci vai vairāki zobeni, kas viens pēc otra tiek mesti pret zemi. Dažkārt ar zobeniem tiek attēlota cīņa. Armēņu komponista Arama Hačaturjana "Zobenu deja" ir vispazīstamākā daļa no baleta "Gajanē", kuras pamatā ir lezginka. Касландзия В. А. Абхазско-русский словарь. Сухум, 2005 г Аварско-русский словарь под редакцией М.М. Гимбатова — Махачкала: ДНЦ РАН, 2006. – 2096 с. «Исламей в БСЭ». Arhivēts no oriģināla, laiks: 2014-07-28. Skatīts: 2019-05-09. Апажев М. Л., Коков Дж. Н. Кабардино-черкесско-русский словарь / Нальчик: Эльбрус, 2008 Под редакцией Тенишева Э. Р. и Суюнчева Х. И. Къарачай-малкъар-орус сёзлюк. — М.: Русский язык, 1989. С. 571 Абаев В. И. Под редакцией Исаева М. И. Русско-осетинский словарь. — М.: Наука, 2000. С. 223 Исаева З. Г., Цагаева А. Д. Краткий русско-осетинский словарь. — М.: Русский язык, 1978. С. 198 Под редакцией Гуриева Т. А. Ирон-уырыссаг дзырдуат. — Дзæуджыхъæу: Алания, 2004. С. 412] Под редакцией Касаева А. М. Осетинско-русский словарь. — Владикавказ, 1993 Карасаев А. Т., Мациев А. Г. — Русско-чеченский словарь — 1978 Соломонова О. Смысловой потенциал синестезийных процессов в танцевальной музыке (на примере витально-смеховых текстов) //Музыка в содружестве искусств и философско-эстетическая мысль. — 2012. — С. 108. Teil 1, Teil 2, Teil 3 einer älteren Reportage (englisch) über die Musiktraditionen Nordkaukasiens, Bedeutungen und regionale/nationale Unterschiede am Beispiel der Tscherkessen, Osseten, Russen, Kumyken, Awaren, Kosaken und einer tscherkessischen Hochzeit. Zusammenschnitt mehrerer Tänze und Elemente der Lesginka, Aufnahmen aus Georgien, Armenien, Aserbaidschan und Nordkaukasien. Lesginka auf einer aserbaidschanischen Hochzeit Lesginka in Kostümen mit den erwähnten Kniesprüngen