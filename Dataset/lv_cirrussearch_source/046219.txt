Arkādijs Dvorkovičs (krievu: Аркадий Владимирович Дворкович; dzimis 1972. gada 26. martā Maskavā) ir Krievijas politiķis. Krievijas Federācijas valdības priekšsēdētāja vietnieks (2008—2012). Krievijas Federācijas prezidenta palīgs (2008—2012). Starptautiskās šaha federācijas (FIDE) prezidents (no 2018. gada 3. oktobra). Piedzimis šaha meistara un FIDE starptautiskā arbitra Vladimira Dvorkoviča (krievu: Владимир Яковлевич Дворкович) (1937—2005) ģimenē. 1994. gadā beidzis Maskavas Valsts universitātes ekonomikas fakultāti, bet 1997. gadā beidzis Djūka Universitāti ar ekonomikas maģistra diplomu. No 1994. līdz 2000. gadam strādājis Krievijas Finanšu ministrijā, kurā bijis Ekonomikas ekspertu grupas zinātniskais vadītājs, konsultants, vecākais eksperts un izpilddirektors. 2000. gadā bijis eksperts Krievijas Stratēģisko pētījumu centrā. No 2000. gada augusta līdz 2001. gadam bijis Krievijas Federācijas ekonomiskās attīstības ministra Germana Grefa padomnieks. No 2001. līdz 2004. gadam bijis Krievijas Federācijas ekonomiskās attīstības ministra vietnieks. No 2004. gada aprīļa līdz 2008. gada maijam bijis Krievijas Federācijas prezidenta ekspertu grupas vadītājs. No 2008. līdz 2012. gadam bijis Krievijas premjerministra vietnieks un Krievijas Federācijas prezidenta palīgs. No 2007. līdz 2009. gadam bijis Krievijas šaha federācijas viceprezidents, atbildējis par bērnu un jaunatnes šaha attīstību. No 2010. līdz 2014. gadam bijis Krievijas šaha federācijas uzraudzības padomes priekšsēdētājs. 2018. gada 3 oktobrī Dvorkovičs ievēlēts par Starptautiskās šaha federācijas (FIDE) prezidentu. FIDE Presidents Дворкович, Аркадий Владимирович :: Федеральный образовательный портал - ЭКОНОМИКА, СОЦИОЛОГИЯ, МЕНЕДЖМЕНТ Андрей Филатов избран Президентом РШФ Arkady Dvorkovich is the new FIDE President | chess24.com Šahista profils FIDE mājaslapā (angliski)