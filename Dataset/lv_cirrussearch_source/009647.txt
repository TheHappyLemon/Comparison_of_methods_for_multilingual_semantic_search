Bikini ir mazs, divdaļīgs sieviešu peldkostīms. Viena peldkostīma daļa aizsedz krūtis, bet otra cirksni un dažreiz sēžamvietu. Līdz pat 20. gadsimta vidum peldkostīms bija diezgan konservatīvs un klāja lielāko ķermeņa daļu. Par mūsdienu bikini radītāju uzskata Parīzes modes mākslinieku Luiju Reāru, kurš "pilnveidoja" peldkostīmu Atom, ko dažus mēnešus agrāk izveidoja Žaks Eims. Bikini publikai pirmo reizi demonstrēja dejotāja Mišelina Bernardīni 1946. gada 5. jūlijā. Jauno peldkostīmu nosauca par godu Bikini atolam, kur četras dienas iepriekš ASV veica kodolizmēģinājumus. Bija nepieciešami vairāk nekā desmit gadu, pirms bikini pārstāja šokēt ļaudis un iegāja modē. Lielu ieguldījumu bikini popularizācijā 1950. gados deva Brižita Bardo. Ietērpu, kas atgādina bikini, izmantoja sievietes Senajā Romā sporta nodarbību laikā. Mūsdienu bikini ir oficiālā sieviešu sporta forma pludmales volejbola, bodibildinga un sporta deju (samba, rumba, ča-ča-ča) sacensībās. Bodibildinga bikini Pludmales volejbola bikini Miss Amerika 2004, Dženifera Nikola Lī tērpusies bikini Sambas dejotājas bikini 20. gadsimta 70. gadu bikini Bikini paveidi Seno romiešu mozaīka Dainuvīte Guļevska, Aina Miķelsone, Tamara Porīte. Pareizrakstības un pareizrunas rokasgrāmata. Rīga : Avots, 2002. 76. lpp. ISBN 9984-700-64-X. Vikikrātuvē par šo tēmu ir pieejami multivides faili. Skatīt: Bikini. Encyclopædia Britannica raksts (angliski) Bikini vēsture (angliski) Bikini Science (angliski) Bikini izstāde (angliski)}