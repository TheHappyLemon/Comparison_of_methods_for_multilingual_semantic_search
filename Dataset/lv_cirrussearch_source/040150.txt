Korintas līcis (grieķu: Κορινθιακός κόλπος) ir Jonijas jūras līcis starp Peloponēsas pussalu un kontinentālo Grieķiju. Austrumos līci norobežo Korintas zemesšaurums, caur kuru kopš 1893. gada ir izrakts Korintas kanāls, kas savieno Korintas līci ar Egejas jūru. Rietumos līcis atveras uz Patras līci ar Rio un Antirrio zemesragiem, starp kuriem ir uzbūvēts Rio-Antirrio tilts (garākais vanšu tilts Eiropā). Līča garums — 130 km, bet platums no 8,4 līdz 32 km. Līcis izvietots vienā no seismiski bīstamākajām vietām Eiropā. Viduslaikos tas tika dēvēts par Lepanto līci. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 378. lpp. Vikikrātuvē par šo tēmu ir pieejami multivides faili. Skatīt: Korintas līcis. Krievijas Lielās enciklopēdijas raksts (krieviski)