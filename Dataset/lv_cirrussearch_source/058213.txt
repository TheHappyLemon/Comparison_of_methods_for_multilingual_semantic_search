Dzeržoņova (poļu: Dzierżoniów), vēsturiski arī Reihenbaha (vācu: Reichenbach), ir pilsēta Polijas dienvidrietumos, Lejassilēzijas vojevodistē, uz dienvidaustrumiem no Svidņicas, Soves kalnos. 1790. gada 27. jūlijā pilsētā tika noslēgts Reihenbahas līgums starp Prūsijas karali Frīdrihu Vilhelmu II un Svētās Romas impērijas imperatoru Leopoldu II. 1813. gadā pilsētā tika noslēgti Reihenbahas līgumi starp Lielbritāniju, Prūsiju, Krieviju un Austriju par kopīgu darbību pret Napoleonu. Līdz 1945. gadam pilsēta bija Vācijas sastāvā ar nosaukumu Reihenbaha. Pēc kara, pamatojoties uz Potsdamas konferences lēmumiem, tā tika piešķirta Polijai, bet vācu iedzīvotāji no pilsētas padzīti. 1946.gadā pilsēta tika pārdēvēta poļu tautības silēzieša, mūsdienu biškopības pamatlicēja Jana Dzeržona (Jan Dzierżon, 1811—1906) vārdā. Tūlīt pēc kara pilsētā izveidojās 50 000 cilvēku liela holokaustā izdzīvojušo ebreju kopiena Jakuba Egita (Jakub Egit) vadībā, tomēr, mainoties komunistisko varas iestāžu attieksmei, vairums tās locekļu izceļoja uz Izraēlu. https://bdl.stat.gov.pl/api/v1/data/localities/by-unit/030210302021-0983988?var-id=1639616&format=jsonapi; P2701: JSON; pārbaudes datums: 3 oktobris 2022. Vikikrātuvē par šo tēmu ir pieejami multivides faili. Skatīt: Dzeržoņova. Encyclopædia Britannica raksts (angliski)