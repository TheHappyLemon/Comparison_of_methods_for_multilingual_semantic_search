Šis raksts ir par dzelzceļa staciju. Par citām jēdziena Rudbārži nozīmēm skatīt nozīmju atdalīšanas lapu. Rudbārži ir neizmantots pieturas punkts dzelzceļa līnijā Jelgava—Liepāja. Tas atrodas Dienvidkurzemes novada Kalvenes pagastā pie Kuldīgas novada Rudbāržu pagasta robežas ap 3 km uz rietumiem no pagasta centra Rudbāržiem. Uz to ved autoceļš V1247. Pie stacijas atrodas apdzīvota vieta Rudbāržu stacija. Stacijas ēka ir saglabājusies kā dzīvojamā ēka "Rudbāržu stacija". 2017. gadā vēl saglabājušies abi peroni, kaut arī sliedes vairs ir tikai vienas. Rudbāržu stacija tika atvērta 1929. gada 25. septembrī, reizē ar dzelzceļa līnijas Jelgava—Liepāja atklāšanu. Mūsdienu tipveida stacijas ēka atklāta 1932. gada 1. februārī. Apakšstāvā bija stacijas telpas (kanceleja, dežūrtelpas u.c.), bet augšstāvā — dzīvokļi stacijas ierēdņiem. Arī padomju laikā Rudbārži bija stacija ar 3 sliežu ceļiem. Vēlāk stacijas ceļi tika nojaukti, bet stacija — pārveidota par pieturas punktu. Līdz 2001. gada 15. augustam šeit apstājās dīzeļvilciens Rīga—Liepāja. Pēc šī vilciena atcelšanas pieturas punkts vairs netiek izmantots. Skats uz stacijas ēku no autoceļa V1247 beigām[novecojusi saite] T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 159. lpp. ISBN 978-9984-38-698-0 «Latvijas Kareivis, Nr.28 (05.02.1932)». Arhivēts no oriģināla, laiks: 28.04.2020. Skatīts: 05.05.2017. «Rudbāržu stacija PSRS Ģenerālštāba topogrāfiskajā kartē». Arhivēts no oriģināla, laiks: 2016. gada 6. martā. Skatīts: 2013. gada 3. augustā.