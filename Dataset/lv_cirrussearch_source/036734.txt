Šarls VI (franču: Charles VI; dzimis 1368. gada 3. decembrī, miris 1422. gada 21. oktobrī) bija Francijas karalis no 1380. līdz 1422. gadam. Savas ilgās valdīšanas laikā faktiski bija nomināla figūra, jo valdīšanas sākumposmā bija mazgadīgs, bet vēlākajos gados darbību ietekmēja karaļa garīgā saslimšana. Valstī sākās jukas, kas pārauga pilsoņu karā starp armanjaku un burgundiešu partijām. 1415. gada 25. oktobrī franči tika smagi sakauti Azenkūras kaujā. 1420. gada 21. maijā tika noslēgts Truā līgums, kurā Anglijas Henrijs V tika atzīts par Šarla VI troņmantinieku. Pēc Šarla VI nāves tronī kāpa viņa dēls Šarls VII, saņemot valsti smagā stāvoklī. Vikikrātuvē par šo tēmu ir pieejami multivides faili. Skatīt: Šarls VI. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)