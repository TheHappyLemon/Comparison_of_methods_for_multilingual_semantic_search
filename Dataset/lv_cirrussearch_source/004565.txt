Šis raksts ir par latviešu seriālu. Par nekontrolējamu uguns izplatīšanos skatīt rakstu ugunsgrēks. "UgunsGrēks" ir latviešu televīzijas seriāls, kas pārraidīts kanālā TV3 no 2009. gada līdz 2017. gadam un tiek pārraidīts atkal no 2022. gada ar "Atgriešanās" sezonu. "UgunsGrēks" ir turpinājums Latvijas Televīzijas seriālam "Neprāta cena". "UgunsGrēks" tika pārraidīts piecas reizes nedēļā (sākumā to pārraidīja 4 reizes nedēļā). Seriāls tiek parasti filmēts studijā, taču notikumi filmēti arī Bīriņu pilī, un, sākot ar "Atgriešanās" sezonu, seriāls tiek aktīvi filmēts tur. "UgunsGrēks" ticis uzskatīts par vienu no skatītākajiem seriāliem Latvijā. 2013. gadā iznāca seriāla atvasinājums — "Zentas brīvdienas". 2017. gada 5. janvārī tika paziņots, ka seriāls noslēgsies pēc 17. sezonas, kuru sāka demonstrēt 30. janvārī. Pēdējā seriāla sērija tika demonstrēta 2017. gada 19. maijā. Pēc piecu gadu pārtraukuma 2022. gada 11. aprīlī TV3 Group paziņoja par seriāla atgriešanos. 10. oktobrī Go3 straumēšanas platformā iznāca seriāla turpinājums "UgunsGrēks. Atgriešanās.". Pamatraksts: UgunsGrēks. Atgriešanās. Pēc seriāla filmēšanas pārtraukšanas Go3 2022. gadā sāka veidot seriāla turpinājumu, kura nosaukums ir "UgunsGrēks. Atgriešanās.". Režisorei, Intai Gorodeckai, piedāvāja turpināt seriāla filmēšanu priekš otrās sezonas, bet viņas slimības dēļ viņai nebija laika tam. Miršanas apstākļu dēļ pārtrauca filmēšanu, un, pagaidām, nav plānots atsākt seriala darbību. Pamatraksts: Neprāta cena un Ugunsgrēks galveno varoņu saraksts Dažās 7. un 9. sezonas sērijās, tika izmantoti iepriekšējo sezonu sākuma titri, tā Anna Šteina (Kitija) un Ģirts Liuziniks (Deniss) bija redzami tajos titros, neskatoties uz to, ka viņu varoņi tika izrakstīti iepriekšējā sezonā, Kitija 6. sezona un Deniss 8. sezona Uldis Anže (Česlavs) un Jūlija Ļaha (Santa) tika redzēti 7. un 9. sezonas ievadtitros, bet tika noņemts, kad tika noņemta Anna Šteina un Ģirts Liuziniks, taču atšķirībā no iepriekšējiem diviem tie joprojām bija redzami šajās sezonās. 16. sezonas pirmajās desmit sērijās sākuma titros ir redzami Madars Zvagulis (Dāvids) un Emīls Kivlenieks (Intars), sākot ar 11. sēriju viņus aizstāj Līga Zeļģe(Dana) un Jānis Āmanis(Mareks) Aivars Pētersons (1. - 8., 10. - 17. sezona) (Uldis Dumpis) — Pētersonu viesnīcas bijušais īpašnieks, agrākais tenisists un turīgs cilvēks. Pieder zirgu staļļi un ferma Anglijā, kur aizbēdzis no PSRS padomju laikos. Regulāri ceļo uz Angliju. Viņam ir divi dēli, kas viens otru nav satikuši. Ir mazmeita Ieva Timmermane. Viņa dēls Edgars uzauga kopā ar tēvu Anglijā, atbrauca uz Latviju, bet kāzu dienā tika nogalināts, dažas stundas pirms tam apprecot Martu. Viņa otrs dēls Oto jau no dzimšanas dzīvoja pie mātes un ar tēvu iepazinās tikai pēc Edgara nāves. No sākuma bijušas paskarbas attiecības ar Leonu, bet vēlāk abi atraduši kopīgu valodu un palikuši par lieliskiem draugiem. Iepazinies un iemīlējies Martas cietuma biedrenē Solveigā Kārkliņā, domādams, ka viņa ir Martas tante no Austrālijas. Vēlāk pēc Martas nāves apprecējies ar Solveigu, nezzinot par to, ka viņa vainojama Martas uzspridzināšanā. Uzdāvinājis Leonam viesnīcu, lai tas tik ļoti nepārdzīvotu par Martas nāvi. Uzzinot no dēla Oto par Solveigas pagātni, no viņas izšķīries. Pārdzīvojis, ka pieļāvis, ka Solveiga ierodas viesnīcā un aiz muguras paslepus nogalina Martu. Pēc Leona kāzām un pārvākšanās ar Elizabeti uz Vāciju, atkal uzņēmies rūpes par viesnīcu, lai palīdzētu to vadīt Leona meitai Ieviņai. Ar Viestura palīdzību atguva viesnīcu no Danas. Veidoja attiecības ar Magdu, bet viņas alkohola problēmu dēļ tās pārtrauca. Satikās ar Sibillu. Diezgan piekasīgs, uzskata, ka viņa viedoklis ir svarīgākais. Aldis Putniņš (1., 3., 5.- 12., 14., 16. - 17. sezona) (Juris Lisners) — izmeklētājs, Leona un Fēliksa brālēns. Mildas bijušais skolnieks. Izmeklējis daudzus noziegumus. Seriālā parādās diezgan reti, taču bija svarīgāka loma 7. un 11. sezona. Precējies, bija dēka ar Terēzu. Izmeklēja Baranovska lietu. Aleksandrs Jansons (5. - 6. sezona) (Dainis Gaidelis) — iesaukts ''Saša''. Palīdzēja Kitijai ar Ieviņas nolaupīšanu. Piedalījās deju šovā un uzvarēja ar Zentu. Bija attiecības ar Oksanu un bērns no viņas. Aleksis Grīnbergs (1. - 3. sezona) (Ainārs Ančevskis) — bijušais viesnīcas pārvaldnieks, Martas advokāts. Māsai Līgai lika viltot Martas parakstus, tādējādi ievietojot Martu cietumā. 3. sezonā iekļuva autoavārijā un kļuva paralizēts, tomēr vēlāk parādījās cerības uz atveseļošanos. Alise (2. sezona) (Kristīne Priedīte) — Madaras un Gunas draudzene. Alise Sokolova (13. - 14. sezona) (Jana Ļisova) — Kristas labākā draudzene. Bija kopā ar Jezupu un sāka ar viņu dzīvot kopā, bet vēlāk aizbrauca uz Angliju. Anna (2. sezona) (Ilona Balode) — bijusī Vadima mīļākā. Palika no viņa stāvoklī, nozaga Vadimam naudu un aizbēga no viesnīcas. Annija Lazdiņa (17. sezona) (Ance Muižniece) — Aivara Pētersona jaunā privātsekretāre. Ir jūtas pret Kasparu. Antons Dambītis (10. - 11. sezona) (Rūdolfs Plēpis) — Mildas bijušais draugs, strādā par bēres izvadītāju. Lidijas klasesbiedrs, jaunībā ir bijis Lidijā iemīlējies. Aizbrauca uz Īriju pie meitas. Izvadīja Endrjū Āboliņu bēres, kuru Milda noturēja par Ediju. Anna Jagudina (11. - 12., 15. sezona) (Polina Orlova) — Helēnas un Donāta meita. Izlepusi un izlutināta meitene. Grib kļūt par modeli un apmeklējusi modeļu skolu. Tikusi nolaupīta un pamatīgi sazāļota, pēc brīža, kad Āboliņi uzzināja, ka Vadims pasūtijis Gata un Edija vecāku nāves. Satikās ar vecāku, pieaugušu vīrieti Viktoru, Helēna sākumā bija pret, taču Viktors Helēnu piedzirdīja, un Helēna piekrita par abu attiecībām, Donāts bija kategoriski pret. Meloja un izspieda naudu no vecākiem, lai iedotu Viktoram, kas pats gribēja no viņas izdabūt naudu. Apdrošinātājs (1. sezona) (Armans Upīts) — viens no viesnīcas apdrošinātājiem pēc ugunsgrēka. Apsardze (1. - 3., 5. - 7. sezona) (Maija Ievina) — Iepriekš strādāja pie Rasmas Stabulītēs, taču aizgāja prom. Vēlāk redzama kā apsardze cietumā, kur bija Marta, Serafima un Solveiga. Arnis (4. sezona) (Aivars Ieviņš) — Viktorijas vīrs. Draudēja Donātam, lai viņš Viktorijai vairs netuvotos. Augusts Andersons (8. - 9. sezona) (Pāvils Andress) — Elizabetes un Cēzara dēls. Beatrise Hartmane (13. sezona) (Gunta Virkava) – Sofijas māte. Ieradās viesnīcā pēc Sofijas nāves. Iesita Jevgēņijai pa galvu, noturot viņu par Ievu. Cēzars Andersons (8. - 9. sezona) (Normunds Bērzs) — Bijušais riteņbraucējs un pēcāk progresīvs uzņēmējs Francijā, kurš ražo sporta inventāru. Lūcijas dēls un Elizabetes bijušais vīrs. Gribēja nopirkt no Leona Pētersonu viesnīcu. Slimo ar mēnessērdzību un tās iespaidā nogalinājis somu tūristu Peku. Sadūris kaķi, mēnesserdzības lēkmes iespaidā. Nodokļu nemaksāšanas dēļ Francijā zaudējis savu biznesu un piedzīvojis nervu sabrukumu. Ārkārtīgi necieta Leonu. Elizabete šķiršanās laikā atklājusi, ka patiesībā nekad nav Cēzaru mīlējusi. 9. sezonā centās uzbrukt Leonam viņa kāzās ar Elizabeti. Ir dēls Augusts no Elizabetes. Atrodas psihoneiroloģiskajā slimnīcā. Česlavs Komarovskis (4. - 9. sezona) (Uldis Anže) — dejotājs un krāpnieks, Vandas tēvs. Ieradies Pētersonu viesnīcā ar nolūku to iegūt kopā ar Kitiju. Piedalījās Ieviņas nolaupīšanā, bet par to netika apcietināts. Bijis romāns ar Kitiju, Ramonu, Sintiju un Silviju. Izmantoja Silviju naudas dēļ, viņa, to uzzinot, viņu pameta un salaba ar Vadimu. Centās iepatikties Serafimai, jo no Vadima bija dzirdējis, ka Serafima, esot mantojusi naftas atradnes Krievijā, lai gan tā nebija patiesība. Pirmais, kas atrada Rasas līķi biljarda zālē. Centās salabt ar bijušo draudzeni, Vandas māti Sintiju. Astotajā sezonā atgriezās viesnīcā no ārzemēm. Česlavs izlikās par fiktīvu viesnīcas pircēju, lai Cēzars varētu nopirkt viesnīcu. Bijis asinsdonors Vadimam, kad viņam vajadzēja asins pārliešanu. Devītajā sezonā kopā ar dakteri Margotu sameloja Vadimam par viņa veselības stāvokli, cerot, ka izspiedīs naudu. 8. sezonā atklājās, ka Česlavs nodedzināja Ramonas māju, tādā veidā nogalinot Ramonas vīru. Dana Āboliņa (bijusi Felzenbahere) (10. - 17. sezona) (Līga Zeļģe) — viesnīcas "Mare SPA" kādreizējā izpilddirektore, bijusī Edija sieva. Piedzimusi trūcīgā ģimenē. Palika stāvoklī no sava mīļākā Daniela, bet veica abortu. Tikusi ar varu ievietota psihiatriskā slimnīcā un tika sazāļota. Nofilmēja video, kur redzams kā Gatis iešauj Baranovskim. Mācījusies psiholoģiju kopā ar Mareku. Agrāk bija prostitūta. Zaga no Edija konta naudu, lai to maksātu Jurčikam, bet vēlāk viņa Jurčiku nogalināja. Pēc attiecībām ar Gati uz laiku aizbrauca prom, vēlāk atgriezās Pētersonu viesnīcā un atvēra psihiatrijas privātpraksi. Izlikās, ka ir attiecībās ar Mareku, lai padarītu Gati greizsirdīgu. Seriāla noslēgumā apprecējās ar Gati. Daniels Leja (6. - 12. sezona) (Mārtiņš Meiers) — Bijušais Pētersonu un "Mare SPA" viesnīcas administrators un hakeris. Sarmītes brālis, bijušais Markusa draugs. Bija romāns ar Santu, Ramonu, Danu. Patika Vanda. Bija Sabīnes draugs un palīdzēja viņai grūtos brīžos. Iedomīgs un pārliecināts par sevi, visur meklē izdevību. Bija Pētersonu viesnīcas administrators līdz brīdim, kad tika pieķerts dokumentu zagšanā no Ievas datora. Tādēļ uzrakstīja atlūgumu un aizgāja prom. Aiz atriebības gandrīz nodedzināja Pētersonu viesnīcu. Pēc tam strādāja "Mare SPA" viesnīcā par administratoru. Dana gaidīja no viņa bērnu un abiem bija kopīgi plāni, līdz Dana uztaisīja abortu. Daniels par to uz viņu pārskaitās un aizgāja prom no darba. Dāvids Ozols (14. - 16. sezona) (Madars Zvagulis) — ķirurgs, ļoti ilgi seriālā tika slēpts, vēlāk bija Kristas ārsts. Aivara labs paziņa un draugs. Izveidoja attiecības ar Kristu. 16. sezonā viņš ar Kristu apprecējās. Deniss Tarasovs (5. - 8. sezona) (Ģirts Liuziniks) — strādāja par advokātu Ziemeļa firmā, Elizabetes bijušais līgavainis, vēlāk arī vīrs. Santas dēla Jāņa "Juniora" īstais tēvs. Nonāca cietumā pēc nepatiesas Santas liecības par viņas izvarošanas mēģinājumu. No cietuma izkļuvis, pateicoties Leona, Elizabetes un Mareka plānam. Kopā ar Santu plānoja iegūt Ziemeļa firmu un naudu. Šantažējis Elizabeti. Deniss bija parādā Vadimam 10000 latu. Strādāja par Vadima advokātu. Dins/Bruno (10-11., 14. - 17. sezona) (Jēkabs Reinis) — Bruno mēģināja nogalināt Baranovski, bet nesekmīgi.Mare SPA Hotel administrators Dins. Satikās ar Sandiju, rīkojās viņas labā. Bija iemīlējies Annijā. Donāts Jagudins (1. - 15. sezona) (Aldis Siliņš) — uzņēmējs, Pētera Jagudina dēls. Gunas pusbrālis. Ir bērns no Viktorijas, kura pazuda no viesnīcas un neatgriezās. Ir precējies ar Helēnu, ir kopīga meita Anna. Pēc Helēnas atgriešanās no 3 gadu prombūtnes Turcijā, neļāva satikties ar meitu. Ar Vadimu vada kazino biznesu. Kad aizbrauca uz Kazahstānu atvērt jaunu kazino, tur palika un krāpa Helēnu ar savu sekretāri, kura bija stāvoklī. Džonatans un Daniels Felzenbaheri (1., 10. - 11. sezona) (Dmitrijs Hapilovs; Vladislavs Hapilovs, agrāk Viktors Vilks un Vasilijs Vilks) — dvīņi. Silvijas un Vadima Felzenbaheru dēli. Pārdeva viesu namu ko Vadims iedeva. Uzdzīvotāji. Edgars Pētersons † (Mārtiņš Freimanis) — Aivara dēls, Oto pusbrālis, dzīvoja pie tēva Anglijā. Bija iemīlējies Martā, noslepkavots un īsi pirms nāves Martu apprecēja. Edijs Āboliņš (10. - 16. sezona) (Artūrs Dīcis) — arhitekts, Lidijas mazdēls, Gata brālis. Piekritis omes plānam savaldzināt Ievu, lai iegūtu viesnīcu, bet vēlāk viņā iemīlējies. Kopā ar Danu tēloja, ka ir māsa un brālis, lai gan bija laulātie. Nošāva Āboliņu šoferi. Danas bijušais vīrs. Bija nepatiesi apsūdzēts Baranovska slepkavībā. Tika ar varu un bez iemesla ievietots psihiatriskajā klīnikā. Iemīlējās Ievā un gandrīz viņas dēļ izdarīja pašnāvību, pārgriežot vēnas. Vēlāk devās uz Franciju, strādājot arhitekta darbu. Elizabete Timmermane (bijusī Ziemele, Tarasova, Andersone) (4. - 9. sezona) (Maija Doveika) — Leona meitas Ieviņas bijusī mājskolotāja, advokātu biroja priekšnieka Ziemeļa meita un advokāta Denisa bijusī līgava. Ritas labākā draudzene. Aizbēgusi no ģimenes un Denisa, jo uzzinājusi par savu nāvējošo slimību, kura progresē. Ieradusies Pētersonu viesnīcā, kur neviens viņu nezina, lai strādātu par, tikko māti Martu zaudējušās un Leona meitas, Ieviņas mājskolotāju. Izgābusi un atturējusi aklo Leonu no pašnāvības mēģinājuma ezerā. Būdams akls, Leons, kādu laiku centies viņu nicināt un saņēmis nepatiesas baumas no savas medmāsas Kitijas par Elizabeti, kuras visas izrādījušās nepatiesas. Domājusi, ka ir Kitijas draudzene, bet tad uzzinājusi viņas patiesos nodomus un raksturu. 5. sezonā atklājui patiesību, redzi atguvušajam, Leonam par savu izvairīgo rīcību, jo no ārstiem uzzinājusi, ka vairs nav slima. Sākusi attiecības ar Leonu, bet tās izjaukusi Kitija ar savām intrigām. Pēc laika, uzzinot patiesību, atsākusi attiecības ar Leonu, bet tās atkal pārtraukusi autokatastrofa, kurā zaudējusi atmiņu. Deniss to izmantojis savā labā un ar meliem apprecējis Elizabeti. Vēlāk atguvusi atmiņu, bet kopābūšanai ar dakteri Leonu traucējusi Rasa. 7. sezonā īsu brīdi turēta aizdomās par Rasas slepkavību, bet vēlāk pati gandrīz gājusi bojā pēc Georga Lapsas uzbrukuma. Uzzinot, ka Leons slēpis tēva Ziemeļa veselības stāvokli kopā ar pašu tēvu, pametusi Leonu un aizmukusi uz ārzemēm. Francijā iepazinusies ar uzņēmēju un bijušo riteņbraucēju Cēzaru Andersonu un apprecējusi viņu. Abiem piedzimis dēls Augusts. Nevarējusi ciest Cēzara mātes Lūcijas nepatiku pret sevi un Augusta audzināšanu. Pēc 5 gadiem, nezinot atgriezās no Francijas Pētersonu viesnīcā, kuru Cēzars bija ieplānojis iegādāties no Leona un uzdāvināt Elizabetei. Satiekot Leonu, uzvirmojušas vecās mīlas rētas un kopīgā pagātne. Pārdzīvojusi par Leona sašaušanu un no tās gūto invaliditāti. Centusies savākt naudu Leona operācijai Šveicē. 9. sezonā pēc Cēzara uzbraucieniem un Lūcijas naidpilnās attieksmes sapratusi, ka nekad patiesībā nav mīlējusi Cēzaru un izšķīrusies, lai beidzot būtu kopā ar mūža mīlestību dakteri Leonu Timmermani. 9. sezonas pēdējā sērijā notika Leona un Elizabetes kāzas. Pēc tam kopā ar Leonu pārvākušies uz Vāciju, kur bija grūtības atrast darbu un apgūt vācu valodu. Elza Baumane (1. - 2. sezona) (Ilze Ķuzule-Skrastiņa) — bijusī Leona sieva, Oto bērnības draudzene. Piekrāpa Leonu ar Otto, un viņi izšķīrās. Uzauga bērnu namā ar Oto. 2. sezonā pēc vairākām domstarpībām beigās iepatikās Rihards, un viņi apprecējās. Elīna (15. sezona) (Laura Atelsone) — Intara paziņa. Intara uzpirkta, pateica Kristai, ka gaida bērnu no Dāvida, lai viņus sanaidotu. Emīls Baranovskis (11. - 12. sezona) (Ivars Brakovskis) — psihiatriskās klīnikas darbinieks, sadarbojās ar Āboliņiem un sagandēja Danas veselību uz kādu laiku. Gatis viņu sašāva, slimnīcā vēl dažas reizes gandrīz ticis nogalināts. Ernests Jansons (7. sezona) (Uldis Norenbergs) — bioloģiskās zemnieku saimniecības Rūķīši īpašnieks un bijušais kafejnīcas dārzeņu piegādātājs. Iepriekš tiesāts par smagu miesas bojājumu nodarīšanu savai meitai. Ārstējies pie Rasas psihoneiroloģiskajā slimnīcā. Terēza viņu turēja aizdomās par Rasas slepkavību. Garīgi nelīdzsvarots un tika turēts aizdomās par savas sievas slepkavību. Patika Milda. Gribēja nogalināt Aivaru. Iesita Gunāram pa galvu. Eva Grīnberga (bijusi Baumane) (15. - 17. sezona) (Ieva Pļavniece) — precējusies ar Teodoru Grīnbergu. Kristas un Sandijas māte. 16 gadu vecumā satikās ar Gati Āboliņu un dzemdēja dvīnes. Domāja, ka dvīnes ir mirušas, tomēr Edijs viņu uzmeklēja un paziņoja, ka dvīnes ir dzīvas. Atkal ir attiecības ar Gati, bet viņa izlikās, jo grib iekļūt Āboliņu ģimenē, lai sniegtu informāciju par Āboliņu biznesu Teodoram. Kad Grīnbergs tika nogalināts, ieradās viņa brāļa dēls Jānis un šantažēja Evu. Viņas vienīgā uzticamā persona ir Mareks. Bija stāvoklī no Jāņa, bet bērnu zaudēja. Nogalināja Jāņa tēvu un Jāni. Evelīna (1. - 2. sezona) (Dana Lāce) — bijusī Ivo sieva, kura vienlaicīgi satikās ar Kristapu un Aleksi. Feldmanis (4. sezona) (Juris Kalniņš) — bija Leona acu ārsts 4. sezonā, kad Leons bija akls. Fēlikss Seņkovs (3., 5. - 17. sezona) (Ģirts Ķesteris) — Leona dvīņubrālis un izbijis armijnieks no Krievijas. Bērnībā ticis izšķirts no sava dvīņubrāļa Leona Timmermaņa uzreiz pēc dzemdībām un atdots audzināšanā, kādai Seņkovu ģimenei Krievijā. Dienējis un dzīvojis Murmanskā. 3. sezozā ieradās Pētersonu viesnīcā, lai atrastu Leonu. Palīdzējis Leonam uzzināt patiesību par bijušā Pētrsona viesnīcas pārvaldnieka Alekša Grīnberga mahinācijām. Izlicies par uzticības personu Aleksim un visu 3. sezonu mēģināja izlikties par Leonu, lai apturētu Aleksi. Satika viesnīcā Serafimu un iemīlējās, savukārt vēlāk apprecējies ar viņu. Palīdzējis Leonam atgūt Ievu no Kitijas. Pēc laika Serafima viņu piekrāpa un abi izšķīrās. Pēc tam apprecējās ar Jevgēņiju un abiem ir meita Marija. Strādāja viesnīcā, 10. sezonā kļuva par viesnīcas saimniecības daļas vadītāju pēc Leona aizbraukšanas uz Vāciju kopā ar Elizabeti. Leons uzticējis Fēliksam pieskatīt savu meitu Ievu. Gunāra dēla krusttēvs un Ievas onkulis. Kamēr Jevgēņija bija Krievijā ārstēties, bija mīļākā — Sabīne. Greizsirdības iespaidā netīšām tika sadurts no Jevgēnijas ar nazi. Diezgan sportisks un spēcīgs. Mīl iedzert vodku un dievina pelmeņus. Gatis Āboliņš (10. - 17. sezona) (Mārtiņš Brūveris) — jurists, Lidijas mazdēls, Edija brālis. Reiz izvaroja Danu, bet vēlāk ar viņu izveidoja nopietnas attiecības. Baranovska slepkava. Gadu vecāks par Ediju. Naidojās ar Ediju par Ievu. Naivi un labsirdīgi izturas pret savām meitām. Kopš Evas ierašanās ir kopā ar viņu, bet ir pārāk greizsirdīgs, kaut gan pats slepus satikās ar Danu. Gribēja precēties ar Evu, bet uzzinot, ka viņa ir zaudējusi bērnu, viņi izšķīrās. Vēlāk apprecējies ar Danu. Georgs Lapsa (1., 6. - 7. sezona) (Arnolds Osis) — Pirmajā sērijā, tika redzēts kā klients viesnīcā. Ziemeļa kopējs, Santas paziņa. Uztraucās par Rasas slepkavības izmeklēšanu. Pēc Denisa un Santas lūguma centās sazāļot Ziemeli, lai iegūtu Ziemeļa firmu un naudu. Septītās sezonas noslēgumā gandrīz nogalināja Ziemeli un Elizabeti. Izmeklētājs Grava (2. sezona) (Jānis Vimba) — strādā cietumā. Izmeklēja Martas lietu. Guna (2. - 4. sezona) (Anete Krasovska) — Madaras labākā draudzene, Donāta pusmāsa. Attiecības bijušas ar Otto, bet vēlāk ar Maksi. 4. sezonā strādā par oficianti pie Gunāra kafejnīcā. Gunārs Liepiņš (1. - 17. sezona) (Egils Melbārdis) — kafejnīcas īpašnieks, pirms tam bārmenis, ir bijušas četras laulības: pirmā — ar Ritu, otrā — ar Mirdzu Liepiņu. 10. sezonā apprecēja Signi, ir kopīgs dēls Jānis. Piespiedu kārtā apprecējies ar Luīzi, kura pēc laika arī tomēr iepatikās. Guntis Beķeris (13. - 14. sezona) (Juris Jope) — Sofijas klasesbiedrs. Nogalināja Sofiju, un vainoja Ievu un Viesturu Sofijas sašaušanā, jo izņemot Danu un Gati viņi bija pirmie kas atrada Sofijas līķi. Izmeklētājs, iepriekš strādāja Rīgā. Helēna Jagudina (1. - 17. sezona) (dzimusi Felzenbahere) (Zane Daudziņa) — Vadima meita, precējusies ar Donātu, ir meita Anna (Aņa). Par Edgara nogalināšanu piecus gadus sēdēja cietumā. Bija modeļu skolas un skaistumkopšanas salona īpašniece, līdz salons sadega ugunsgrēkā. Bijusi neliela dēka ar Fēliksu pārpratuma dēļ, domājot, ka Donāts viņu krāpj. 3 gadus dzīvoja Turcijā ar citu vīrieti. Atgriezās atpakaļ, lai salabtu ar Donātu. Ir sava tēva mīlule. 16. sezonā uzzina, ka Donāts viņu krāpj un nolemj šķirties. Kafejnīcā satiek Jāni Grīnbergu un izveido attiecības. Ieva Timmermane (1. - 6., 10. - 14. sezona) (Inga Tropa, agrāk Gabriela Utāne) — Leona un Martas meita, viesnīcas īpašniece. Bērnībā ir bijusi nolaupīta, pēc tam uzauga Anglijā. Ieradās atpakaļ uz Leona un Elizabetes kāzām. Iemīlējusies Edijā. Nepatiesi aizturēta aizdomās par Sofijas Hartmanes slepkavību. Ir bijusi kopā ar Viesturu un Ediju. Edija dēļ pārdeva Danai viesnīcu. Pēc šķiršanās ar Ediju aizbrauca uz Angliju. Fēlikss Ievu sauca par ''Dočurku''. Indulis Strautiņš (11. - 17. sezona) (Jānis Jarāns) — naivs policists, Jezupa mātesbrālis. Apprecējās ar Zentu. Ingeborga Bergmane (5., 11. sezona) (Zanda Štrausa) — Zigmāra sieva, audzina dēlu. Strādā vietējā veikalā par pārdevēju. Gunārs domāja, ka viņa ir bankas prezidente un izlikās iemīlējies, cerot, ka dabūs no viņas naudu. Intars Miķelsons (14. - 16. sezona) (Emīls Kivlenieks) — satikās ar Sandiju, kopā ar viņu saindēja Kristu un vēlāk arī nolaupīja. Palaida Kristu brīvībā, jo iemīlējās viņā. Gribēja nošaut Sandiju, bet nenoticēja, ka tā ir Krista, un rezultātā sašāva Dāvidu, kurš, glābjot Kristu, piegāja priekšā. Šobrīd atrodas cietumā. Ivo Balodis (1. sezona) (Ivars Puga) — arhitekts, bija precējies ar Evelīnu, līdz atklāja ka sieva viņu krāpj ar viņa dēlu. Jana Abremenko (17. sezona) (Sarmīte Rubule) — prostitūta, Megijas sabiedrotā. Jānis Bērziņš (2. sezona) (Madars Zvagulis) — Riharda pacients. Piedalījies Alekša mahinācijās. Jānis Grīnbergs † (3., 16. - 17. sezona) (Mārtiņš Liepa) — Jānis Vīksna zināms arī kā "Vaņa". Bija attiecības ar Serafimu, abiem ir kopīgs bērns. Jagudina bijušais šoferis. Sadūra Leonu, domādams, ka tas ir Fēlikss. Solveiga viņu izmantoja, lai nogalinātu Leonu. Teodora brāļa dēls, kurš vainoja Evu tēva slepkavībā. Eva izprovocēja Jāni uz intīmu tuvību, jo pateica Gatim ka ir stāvoklī, bet tūlīt pēc tam nošāva. Jānis Ziemelis (5. - 9. sezona) (Voldemārs Šoriņš) — advokātu firmas īpašnieks, Elizabetes tēvs un Jāņa "juniora" patēvs. Viņa sieva Santa, viņu daudzreiz krāpa. Septītajā sezonā izlikās slims un bezpalīdzīgs, lai uzzinātu, ko Deniss un Santa no viņa slēpj. Kā advokāts mēģināja glābt Cēzara bankrotējušo biznesu. Astotajā sezonā Ziemelis un Elizabete uzzina, ka Jānis "juniors" nav viņa bioloģiskais dēls un vēlas Santu padzīt no ģimenes, bet vēlāk salabst ar viņu, taču 9. sezonā izšķiras no Santas, jo atklāj, ka tā viņu krāpj ar Danielu, bet pēc tam atkal salabst. Jānis Ziemelis (juniors) (8. - 9. sezona) (Ralfs Dragons) — Denisa un Santas bioloģiskais dēls, Ziemeļa pieņemtais dēls. Jevgēnija Seņkova (1. - 2., 9. - 17. sezona) (Jekaterina Frolova) — Fēliksa sieva, agrāk bija Vadima mīļākā. Neilgi strādāja "Mare SPA" par bārmeni. Sadūra Fēliksu netīšām, taču gribēja pabaidīt Sabīni ar nazi. Šobrīd laimīga dzīvo ar Fēliksu un audzina kopīgu meitu Mariju. Gunāra dēla krustmāte. Sibillas un Nikolaja meita. Seriāla beigās Fēliksam pateica, ka ir stāvoklī. Fēlikss viņu sauca par ''Rusalačku''. Jezups Martinovs (10. - 17. sezona) (Kristaps Rasims) — viesnīcas administrators, agrāk patika Ieva. Bija iemīlējies Sabīnē. Satikās ar Alisi un sāka dzīvot kopā, bet Alise aizbrauca uz Angliju. Kafejnīca satiek Janu un sākuma nezin ka Jana ir vieglals uzvedības sieviete Juris ''Jurčiks'' Strazdiņš † (10. sezona) (Vilnis Briedis) — Ramonas draugs un suteners. Agrāk ir izmantojis Danas pakalpojumus, bet pēc tam prasīja no viņas naudu lai visi neuzzina kā viņa piepelnijās jaunībā. Dana naudu pelnijas ar prostitūciju lai varētu māsai palīdzēt. pēc vairākiem gadiem Dana viņu nogalināja. Karīna Grāvīte (14. sezona) (Zane Burnicka) — Gunāra kafejnīcas oficiante. Gunārs viņā iemīlējās, taču viņa izrādījās zagle, apzaga Gunāru. Šobrīd viņu meklē policija. Patiesībā sauc Sanita Cīrule. Kaspars Gross (17. sezona) (Āris Matesovičs) — Aivara Pētersona drauga dēls, privātsekretāra kandidāts, kurš tika padzīts no darba. Ir jūtas pret Anniju. Kaspars Šmits (4. - 7., 12. - 15. sezona) (Kaspars Arājs) — Mērijas galvenais fotogrāfs, šantāžists. Palīdzēja iegāzt Fēliksu sakarā ar Sofijas slepkavību. Katrīna (10. sezona) (Helēna Eimane) — Vadima nolīgtā un apmaksātā Donāta draudzene, lai padarītu Helēnu greizsirdīgu. Tiešām iemīlējās Donātā, bet viņu piekrāpa un atgriezās pie prostitūcijas. Kitija Kārkliņa (4. - 6. sezona) (Anna Šteina) — Solveigas meita. Ieradās viesnīcā, lai savaldzinātu Leonu, izmantojot savu medicīnas darbu. Agrāk bijusi dejotāja un no tiem laikiem pazinusi Česlavu ar, kuru bija romantiskas attiecības. Piektajā sezonā nolaupīja Ieviņu, lai iegūtu Pētersonu viesnīcu, bet Aleksandrs un Česlavs viņas plānu izjauca. Pašlaik atrodas cietumā. Kriss (4. - 6. sezona) (Ivars Lūsis) — dzīvoja kopā ar Ritu, bet dzērumā viņu sita. Krisu atlaida no darba zirgu staļļos, un viņš meklēja darbu Vācijā, kur apgalvoja, ka ticis divreiz apzagts. Bija vienalga par to, ka Ritas bērns nomira nepiedzimis. Mēģinājis veikt pašnāvību. Dzīvo Vācijā ar citu sievieti. Krista Zariņa (13. - 16. sezona) (Marija Linarte) — Gata meita, Alises labākā draudzene. 14. sezonā uzzināja, ka ir adoptēta. Nejaušā gadījumā saņēma bultu vēderā. Sandija ienīst viņu, tādēļ Krista bija saindēta un paralizēta, bijusi nolaupīta, kā arī regulāri nepatiesi apvainota. Izveidojās attiecības ar Dāvidu, kuru iepazina, kad viņš viņu ārstēja. Dāvids par viņu rūpējās un 16. sezonā ar viņu apprecējās. Kristaps (1. sezona) (Ivo Martinsons) — Ivo dēls. Satikās ar Evelīnu, līdz pieķēra viņu gultā ar Aleksi. Laimonis Blumbergs † (1. sezona) (Pēteris Liepiņš) — Rasmas vīrs, aiz muguras Aivaram viesnīcā organizēja striptīza vakarus. Vīrs, kura sieva saindējās ar Laimoņa produktiem, viņu nogalināja. Viesu nama ''Stabulītes'' saimnieks. Leons Timmermanis (1. - 9., (10.) sezona) (Ģirts Ķesteris) — ārsts un bijušais viesnīvas īpašnieks, Elizabtes vīrs un Ievas tēvs, Vadima draugs. Vairākārt precējies. Pirmo sievu Ievu zaudēja autoavārijā kopā ar dēlu. Savulaik bija iemīlējies Annā. Otrā mīļotā bija Līga, kura nokļuva psihiatriskajā klīnikā, vēlāk apprecējies ar Elzu — skolotāju. Abi izšķīrās, kad Leons atkal atjaunoja attiecības ar Martu, bet Elza saprata, ka viņai lemts būt kopā ar psihoterapeitu Rihardu. Ceturtā sieva bija Marta, kas mira kāzu dienā. Ar Martu ir kopīga meita Ieva, kura tika nosaukta Leona pirmās sievas vārdā. Ir iemīlējies meitas bijušajā mājskolotājā Elizabetē. Pēc lielā sprādziena kāzās zaudēja redzi un palika akls. Veica vairākas neveiksmīgas acu operācijas no, kurām pēdējā izrādījās veiksmīga. Gribējis 2 reizes veikt pašnāvību pēc Martas nāves - pirmo reizi viņu no tā atturēja Gunārs un Aivars, bet otrajā Elizabete. Bildinājis Rasu un Ramonu. Kitijas draudu un intrigu dēļ, ar vēlmi izkrāpt viesnīcu, bijis ar viņu saderinājies. Sācis atkal attiecības ar Elizabeti pēc Rasas pašnāvības, taču vēlāk, domājot, ka Leons ir Silvijas mīļākais, Vadims viņu sašāva. Aivars savulaik uzdāvinājis viņam viesnīcu ar nodomu, ka tā vēlāk pāries Ievai. 9. sezonas pēdējā sērijā apprecējās ar Elizabeti, tagad ar viņu dzīvo Vācijā. 10. sezonā runāja vairākas reizes ar Ievu pa Skype. 10. sezonā palīdzēja Gunāra dēlam sarunāt Minhenes slimnīcā aknu transplantāciju. Lidija Āboliņa (10. - 17. sezona) (Olga Dreģe) — Viesnīcas "Mare SPA" īpašniece, miljonāre, Edija un Gata vecmāmiņa, Antona klasesbiedrene. Āboliņu ģimenes galva. Meloja policijai par Jurčika nāves apstākļiem. 14. sezonā Vadims viņu nolaupīja, lai prasītu atbrīvot mazmeitu Annu. 16. sezonā bija Sandijas upuris un izlikās mirusi. Līga Eglīte (1. - 2. sezona) (Kristīne Nevarauska) — Leona bijusī draudzene, Alekša māsa. Savulaik saindēja Helēnas kāzās šampanieti, piedalījās Alekša mahinācijās. Ir psihiski slima un šobrīd atrodas psihiatriskajā klīnikā. 3. sezona Marta apmeklēja Līgu un uzzināja taisnību par Aleksi un viesnīcu. Luīze Apine (9., 15. - 17. sezona) (Madara Melne-Tomsone) — kādreizējā viesnīcas istabene. Signes labākā draudzene. Nākusi no bērnu nama, kur ievietota 10 gadu vecumā, jo bioloģiskie vecāki lietoja alkoholu. 15. sezonā atgriezās seriālā, kā Vadima mīļākā un dzemdēja bērnu no Vadima. Precējusies ar Gunāru aprēķina dēļ, bet tomēr Gunārs iepatikās un laulība ir viņai izdevīga. No Liepājas un satika Signi bērnunamā. Lūcija Andersone (8. - 9. sezona) (Rasma Garne) — Cēzara māte, bijusī Elizabetes vīra māte un Augusta vecmāmiņa. Nepatīk Elizabete, uzskatot, ka viņa nav piemērota Cēzaram. 9. sezonā centās savaldzināt Ziemeli. Gandrīz noindēja Santu. Madara (2. sezona) (Zane Meldere) — skolniece, bija kopā ar Aleksi, līdz abu attiecības izjauca Evelīna. Draudzējas ar Gunu. Evelīnas māsa. Pēc 2. sezonas aizbrauca mācīties uz Angliju. Magda Zariņa (14. - 16. sezona) (Daiga Gaismiņa-Šiliņa) — Kristas audžu māte, bet to ilgi slēpa no savas audžu meitas un par to pieņēma Lidijas Āboliņas naudu. Strādāja Pētersonu viesnīcā par istabeni. Veidoja attiecības ar Aivaru. Ir problēmas ar alkoholu. Aivars viņu atlaida, un viņa strādāja netālā viesu namā par istabeni. Dzērumā, aizstāvot Kristu, nošāva Grīnbergu. Atrodas cietumā. Maigonis (3. sezona) (Ziedonis Veits) — kopā ar Ziedoni ir izspiedēji. Mirdza viņiem bija parādā, un kad izlikās par mirušu, Maigonis un Ziedonis domāja, ka Gunāram ir Mirdzas nauda, tāpēc sāka viņu šantažēt. Vienā brīdī pat nolaupīja Ritu, lai izspiestu naudu ātrāk. Maksis (3. sezona) (Arturs Krūzkops) — Miervalža mazdēls, strādāja par kurjeru, un aizbrauca studēt medicīnu Anglijā. Bija iemīlējies Gunā. Manfrēds Ķirsis (13. sezona) (Edgars Pujāts) — Silvijas līgavainis, aktieris un žigolo. Aizbrauca no viesnīcas. Mareks Bērziņš (5. - 6., 16. - 17. sezona) (Jānis Āmanis) — jurists un psihoterapeits. Denisa bērnības draugs. Pēc ilgāka laika 16. sezonā atkal parādījās kā psihologu semināra dalībnieks un izlēma ar Danu nodibināt psihoterapijas privātpraksi Pētersonu viesnīcā. Agrāk ar Danu kopā mācījies, un, satiekoties atkal, uzplaukst bijušās jūtas, bet Danai ir citas intereses. Mareks kļūst tuvs ar Evu un ir uzticams. Bijis precējies, taču izšķīrās. Margots Vilkābele (9. sezona) (Ģirts Rāviņš) — Šarlatāns, kurš kopā ar Česlavu izspieda naudu no Vadima, pasakot ka viņam ir atlicis maz laika dzīvot. Iepatikās Česlavs. Markuss (6. sezona) (Rihards Lepers) — Vandas un Rozes draugs, jauniešu bandas vadonis. Marta Timmermane† (1. - 3. sezona) (Dita Lūriņa) — bija precējusies ar Edgaru. Anglijā dzīvoja kopā ar Rihardu Baumani, bet vēlāk viņu piekrāpa. Bija iemīlējusies un precējusies ar Leonu. Bija viesnīcas īpašniece. Ar Leonu ir kopīga meita Ieva. Alekša dēļ tika ieslodzīta cietumā. Nomira savās kāzās ar Leonu, Solveigas izraisītā sprādziena dēļ. ''Asiņainā'' Mērija (4. - 7., 12. - 14. sezona) (Inese Ramute) — ziņotāju galvenā redaktore, žurnāliste. Sadarbojās ar Mirdzu. Domāja, ka Gunārs viņu mīl. Megija Lasmane (17. sezona) (Karina Lučiņina) — prostitūta, Evas sabiedrotā, kas palīdzēja slepkavības iestudēšanā un nelikumīgās darbībās. Miervaldis Bērziņs (1. - 17. sezona) (Leons Krivāns) — Pētersonu viesnīcas portjē, Makša vectēvs un Olafa kaimiņš. Bijušais jūrnieks. Milda Upīte (1. - 17. sezona) (Ilze Vazdika) — Pētersonu viesnīcas galvenā pavāre Gunāra kafejnīcā, Leona krustmāte, Zentas nelaiķa vīra māte, bijusī skolotāja. Dzīvo kopā ar Zentu un viņas bārenīšiem. Iemīlējās Antonā, bet viņš aizlidoja uz Īriju. Aivara bijusī klasesbiedrene. Kopā ar Nikolaju. Mirdza Liepiņa (2. - 7., 12. - 13. sezona) (Indra Burkovska) — bijusi pilsētas mērs, precējusies un šķīrusies ar Gunāru, bijusi cietumā par deju šova naudas balvas piesavināšanos. Atbrīvota, pateicoties Ziemelim un Denisam. Maksāja Gunāram lai neizstāsta Mērijai par laulības problēmām. Jaunībā bijušas attiecības ar Pēteri Jagudinu, ar kuru ir kopīga meita Guna. Nikolajs Gončarovs (16. - 17. sezona) (Ģirts Jakovļevs) — Jevgēņijas tēvs, Sibillas vīrs. Dzīvo Krievijā. Meitas aicināts, atbrauca pie sievas uz viesnīcu pierādīt, ka nav vienaldzīgs pret viņu. Iemīlējās Mildā. Oksana Griščeņko (5. - 6. sezona) (Jeļena Sigova) — dejotāja, ar Gunāru piedalījās Mirdzas organizētajā deju šovā. Ir dēls no Sašas. Pēc šova aizbrauca salaužot Gunāra sirdi. Olafs Birznieks (6. - 9. sezona) (Gints Andžāns) — Bijušais Pētersonu viesnīcas administrators, kurš kādu laiku aizvietoja Mieriņu, bet vēlāk pastāvīgi sāka strādāt viesnīcā. Iemīlējies Vandā un abiem bijušas attiecības, vēlāk Signes draugs. Miervalža kaimiņš. Brīvajā laikā remontē automašīnas un spēlē basketbolu. Sportisks. Oto Pētersons (1. - 5. sezona) (Mārtiņš Freimanis) — Aivara dēls, Edgara pusbrālis. Dzīvoja pie mātes Latvijā. Uzaudzis bērnu namā kopā ar Elzu un bijis viņā iemīlējies. Vēlāk nodibinājis attiecības ar Gunu, taču tās izjukušas. Kopā ar Leonu 4. un 5. sezonā centās atklāt patiesību par Solveigas pagātni. Tāpēc, ka diemžēl aktieris un dziedātājs Mārtiņš Freimanis ir miris, Oto vairs nav seriālā redzams, teikts, ka pašlaik dzīvo Anglijā. Pēteris Jagudins (1. - 4., 6. - 7. sezona) (Andris Bērziņš) — Donāta tēvs, uzņēmējs un miljonārs, iemīlējies Sintijā. Bijušas attiecības ar Mirdzu, ar kuru ir kopīga meita Guna. No sākuma bijušas pretenzijas pret Donāta lēmumu precēt Helēnu, bet vēlāk ar šo faktu samierinājies. Centies izjaukt Helēnas un Donāta attiecības, iepazīstinot Donātu ar Viktoriju. Ramona Vintere (8. - 10. sezona) (Ieva Aleksandrova - Eklone) — Bijusī Pētersonu viesnīcas izpilddirektore. Bijusi Leona draudzene pēc Elizabetes nozušanas. Leons viņu bildinājis, bet pārdomājis un sapratis, ka jābūt kopā ar mūža mīlestību Elizabeti. Viņai ir mīļākais — Daniels, kurš viņu izmanto naudas dēļ. Ir meita Signe, kuru pameta dzemdību namā. Leons pēc kāzām ar Elizabeti atlaida viņu no darba par netīrām shēmām grāmatvedībā. Sāka dzert un strādāja par prostitūtu pie Jurčika. Domāja, ka patīk Jurčikam, lai gan viņš viņu izmantoja. Palīdzēja Gunāra dēlam - savam mazdēlam kā aknu donore. Rasa Dimaitīte † (6. sezona) (Liene Gāliņa) — ieradās viesnīcā, lai palīdzētu Elizabetei atgūt atmiņu. Pēc Elizabetes kāzām ar Denisu, uzsāka attiecības ar Leonu. Pēc tam, kad Elizabete atguva atmiņu, viņu tas saniknoja. Septītajā sezonā Rasa tika atrasta mirusi viesnīcas biljarda zālē, sākotnēji visi domāja, ka viņa ir noslepkavota, bet vēlāk atklājās, ka viņa veikusi pašnāvību pakaroties. Rakstījusi dienasgrāmatu, ko izmeklētāja Rakēviča izmantoja kā lietišķo pierādījumu izmeklēšanas gaitā. Rasma Blumberga (1. - 2. sezona) (Indra Briķe) — Blumberga sieva. Līgas un Alekša māte. Viesunama ''Stabulītes'' saimniece. Rihards Baumanis (1. - 2. sezona) (Artūrs Skrastiņš) — psihoterapeits. Kādu laiku nodzīvoja Anglijā kopā ar Martu un Ievu. Gatavojās precēties ar Martu, bet Marta viņu pameta. 2. sezonā apprecējās ar Elzu. Rita Liepiņa (1. - 7., 9. sezona) (Marija Bērziņa) — strādāja Pētersonu viesnīcas apkalpojošā personālā. Bija precējusies ar bārmeni Gunāru. Iemīlējās Krisā, gaidīja no viņa bērnu, bet vēlāk Krisa dzeršanas problēmu dēļ pameta viņu. Martas labākā draudzene, vēlāk — Elizabetes labākā draudzene. 9. sezonā cerēja atjaunot attiecības ar Gunāru. Roze (6. - 7. sezona) (Baiba Neja) — Vandas labākā draudzene, taču neatbalstīja Vandas un Olafa attiecības. Bagātu vecāku meita. Bija iemīlējusies Markusā, tomēr uzzināja, ka viņš to izmantojis. Meloja Česlavam par sava tēva alkoholismu. Rūdolfs (2. sezona) (Valdis Lūriņš) — Martas tēvs. Mīl iedzert. Nedaudz iepatikās Zenta. Sabīne Zivtiņa (11. sezona) (Māra Mennika) — "Mare SPA" istabene, Jezupa paziņa. Neilgu laiku bija romāns ar Fēliksu, līdz atgriezās Jevgēņija. Vienkārša un laucinieciska meitene. Draudzējas ar Danielu. Strādāja pie Donāta par informācijas piegādātāju. Fēlikss viņu sauca par "Fišiņu". Sandija (14. - 16. sezona) (Marija Linarte) — Kristas dvīņu māsa. Gata un Evas meita. Bērnību pavadīja audžuģimenē, līdz uzzināja, ka ir adoptēta. Satikās ar Intaru, kopā saindēja Kristu un arī nolaupīja viņu, tikmēr izliekoties citu acīs par Kristu un pret visiem necienīgi izturējās. Vairākkārt gribējusi Kristu nogalināt, lai būtu vienīgā Āboliņu mantiniece. Ar meliem ieguvusi Āboliņu uzticību un mīlestību, pārvācās pie viņiem un mēģināja nogalināt Lidiju. Izmanto Dīnu savā labā. Atrodas psihatriskajā slimnīcā, jo slimo ar šizofrēniju. Santa Ziemele (4. - 9. sezona) (Jūlija Ļaha) — Ziemeļa sieva (9. sezonā izšķīrās). Pirmo reizi redzēta Silvijas iepazīšanās salona kur satika Vadimu. Krāpa savu vīru ar Vadimu, Denisu un Danielu. Atriebās Denisam, apsūdzot izvarošanas mēģinājumā, bet vēlāk salaba un kopīgi centās iegūt Ziemeļa firmu un naudu. Meloja Ziemelim, ka ir stāvoklī no viņa, lai gan īstenībā bija stāvoklī no Denisa. Lūcija mēģinājusi Santu noindēt. Pēc šķiršanās no Ziemeļa viņi kļuva draugi un nolēma mēģināt vēlreiz atjaunot attiecības. Sarmīte (7. sezona) (Jana Herbsta) — Daniela māsa, uz brīdi bija izjaukusi Vandas attiecības ar Olafu. Serafima Seņkova (2. - 3., 5. - 7. sezona) (Veronika Plotņikova) — sēdēja cietumā, kur iepazinās ar Martu. Cietumā sēdējusi par zagšanu uz, kuru viņu vedinājis iepriekšējais mīļākais Vaņa. Ir bēns no Vaņas, ko nosauca par Ļovu (par godu Leonam, kurš palīdzējis viņai sākt jaunu dzīvi, palīdzot Martai izkļūt no cietuma). Patika Leons, līdz brīdim, kad satika viņa dvīņubrāli Fēliksu, kurā neprātīgi iemīlējās. Vēlāk apprecējās ar Fēliksu un pārvācās uz Murmansku. Nereti vien bija greizsirdīga par Fēliksa patiku pret citām sievietēm un biežo braukšanu uz Latviju, atstājot viņu Murmanskā. Pēc tam piekrāpa Fēliksu ar ģenerāli un viņi izšķīrās. Sibilla Gončarova (16. - 17. sezona) (Lāsma Kugrēna) — Jevgēņijas māte. Dzīvo Krievijā un strādā Omskas stacijas bufetē. 16. sezonā ieradās viesnīcā, lai paciemotos, bet palika ilgu laiku. Pieprot visādus negodīgus trikus un prot labi apmānīt cilvēkus. Nikolaja sieva. Satikās ar Aivaru. Tika turēta aizdomās par Grīnberga slepkavību, jo slepus paņēma savu laimēto naudu. Signe Kļaviņa (9. - 10. sezona) (Anta Aizupe) — bijusī Gunāra kafejnīcas oficiante un Olafa draudzene. Ir Luīzes labākā draudzene ar, kuru Liepājā gāja kopā bērnunamā. Viesnīcā ieradās, lai satiktu un ieraudzītu savu mammu Ramonu, kas viņu pameta bērnunamā. Necietusi, Daniela uzmākšanos Ramonai un Ramonas izturēšanos pret viņu tādēļ centusies Ramonu sāpināt, noceļot Danielu. 10. sezonā apprecējās ar Gunāru, no viņa ir dēls Jānis. Pametusi gan Gunāru, gan savu bērnu, lai ielaistos dēkā ar savu zobārstu. Silvija Felzenbahere (1. - 17. sezona) (Ilze Pukinska) — Vadima sieva. Laulībā ar Vadimu ir dzimuši dvīņi. Bijusi atkarīga no alkohola. Strādājusi skaistumkopšanas salonā. Cietusi lielajā Pētersonu viesnīcas ugunsgrēkā un guvusi apdegumus. Atkal sagājusi kopā ar Vadimu (ar Veronikas piepalīdzēšanu). Vadīja iepazīšanās salonu. Sākotnēji nespēj pieņemt vīra sānsoļus, bet ar laiku pati sāk krāpt vīru ar Česlavu, vēlāk ar Gunāru. Greizsirdīga par to, ka Vadims lutina Aņu vairāk nekā viņas dvīņus. 17. sezonā kļuva par Hotel Mare Spa īpašnieci. Sintija Saulīte (7. sezona) (Evija Skulte) — Vandas māte, bijusī Česlava draudzene. 7. sezonas sākumā bija kopā ar Jagudinu. Sofija Hartmane † (13., (14.) sezona) (Elīna Dzelme) — Viestura bijusī līgava ar kuru Viesturs saderinājās, dzīvojot Austrijā vēl pirms iepazinās ar Ievu. Sofija Insbrukā strādāja par Viestura firmas izpilddirektori. Ieradās Pētersonu viesnīcā, jo bija greizsirdīga par Ievas un Viestura attiecībām. Dusmās, ka Viesturs viņu krāpj ar Ievu, sašāva Viesturu. Pēc tam to ļoti nožēloja un centās pielabināties Viesturam, bet vīlās, jo viņš viņu pameta un patiesi uzsāka nopietnas attiecības ar Ievu. Kopā ar Ediju mēģināja, sanaidot Ievu ar Viesturu, lai abi atgūtu savus mīļotos. Aiz dusmām uz Viesturu, pārgulēja ar Ediju. Piemīt psihiskas problēmas. Sazāļoja Fēliksu un centās nožņaugt Ievu. Izmantoja izmeklētāju Gunti Beķeri, bijušo klasesbiedru, kurš vēlāk viņu nogalināja. 14. sezonā redzēta atskatā, Guntis prasot Sofijai kāpēc nozagusi ieroci, un Sofija atdzinas, ka grib nošaut Ievu. Guntis mēģinot atņemt Sofijai ieroci, iešāva Sofijai netīšām. Solveiga Kārkliņa (bijusi Pētersone) (2. - 5. sezona) (Anita Kvāla) — Aukstasinīga slepkava, Kitijas māte un Aivara bijusī sieva. Sēdēja cietumā par sava vīra nogalināšanu ar cirvi. Cietumā iepazinās ar Martu ar, kuru no sākuma attiecības bija drausmīgas, bet vēlāk kļuva par labām draudzenēm. Tikot izlaistai no cietuma tēloja Martas tanti no Austrālijas, lai slēptu savu tumšo pagātni. Sākusi flirtēt ar Aivatu Pētersonu. Bieži centusies cilvēkus sazāļot vai noindēt. Slēpusi Vaņu no policijas, saistībā ar Leona saduršanu un vēlāk izmantojusi viņu, lai nožmiegtu dakteri Leonu. Tā kā viņai nepatika Leons, viņa Martas kāzu pušķī ielika spridzekli, kuru bija nozagusi, tādējādi nogalināja Martu un padarīja Leonu aklu. Pēc Martas nāves apprecējusies ar Aivaru aiz patikas pret viņa bagātību. Kā Pētersona sieva nekaunīgi un neiejūtīgi komandējusi un izturējusies pret Pētersonu viesnīcas personālu un pārdzīvojusi, kad Aivars viesnīcu uzdāvinājis Leonam. Sadūrusis sevi ar nazi un vainojusi tajā Zentu, lai Aivars viņu atlaiž. Vēlāk Aivars no dēla Oto un Leona uzzināja patiesību par Solveigas pagātni un gribēja viņu patriekt. Uz īsu brīdi salaba ar Aivaru, līdz brīdim, kad aiz nepatikas pret Gunāra kafejnīcu, sabēra zupas katlos indi. Tādejādi gandrīz noindēja Česlavu, Elizabeti un Zentu. Meita Kitija nodevusi viņu un pastāstījusi Leonam, ka indi zupas katlā iebēra māte Solveiga. No Česlava Leons uzzinājis, ka Solveiga nogalinājusi Martu. Solveiga centusies bēgt no policijas un tikusi meklēta pa visu viesnīcu līdz Kriss ar Leonu viņu notvēra. Pēc apcietināšanas atzinusies, ka nogalinājusi Martu un pastrādājusi vēl neskaitāmus noziegumus. Šobrīd atrodas cietumā. Aivars dusmās un bēdās saplēsis visas fotogrāafijas, kurās redzams kopā ar Solveigu un pārdzīvojis, ka nenosargājis Martu no nelietes Solveigas Kārkliņas. Sūna Baltezers (9. sezona) (Juris Abramenko) — Cēzara ārsts, centās panākt, lai viņam kļūst sliktāk. Tikās ar Santu. Svjatoslavs Zaicevs (12. sezona) (Antons Zamišļajevs) — izlikās par Fēliksa dēlu. Izkrāpa no viņa naudu un aizbēga. Svjatoslavs Zaicevs (12. - 13. sezona) (Uldis Siliņš) — pēc mirušās mātes apgalvojumiem domāja, ka ir Fēliksa dēls. Neīstais Svjatoslavs izkrāpa no viņa informāciju un izlikās par Fēliksa dēlu. DNS testa analīzes uzrādīja, ka viņš nav Fēliksa dēls. Terēza Rakēviča (7. sezona) (Marta Grase) — izmeklētāja, ne visai veiksmīgi centās atklāt šķietamo Rasas slepkavības lietu, pamazām apcietinot un tad atbrīvojot vairākus viesnīcas iemītniekus. Dabūjusi pa galvu ar smagu priekšmetu no Ernesta. Iesāka rakstīt atlūgumu, jo domāja, ka nav laba izmeklētāja, jo Rasas slepkavības lieta risinājās ļoti ilgi, bet Aldis viņu atrunāja. Teodors Grīnbergs † (15. - 16. sezona) (Arno Upenieks) — Evas vīrs. Miljonārs, kosmētikas firmas īpašnieks. Ar Evas palīdzību apkrāpis vairākus bagātniekus. Pilnībā neuzticējās Evai un glabāja par viņu nelabvēlīgu informāciju. 16. sezonā tika nogalināts. Vadims Felzenbahers (1. - 17. sezona) (Jakovs Rafaļsons) — krievu miljonārs, vietējā kazino īpašnieks ar plašiem sakariem. Turīgākais un ietekmīgākais cilvēks pilsētā. Helēnas tēvs, Silvijas vīrs, ir dvīņi no sievas Silvijas. Leona draugs līdz brīdim, kad palīdzēja Kitijai izkļūt no cietuma. Uz īsu brīdi salaba ar Leonu, bet pēc tam sašāva viņu, jo domāja, ka viņš ir Silvijas mīļākais, lai gan patiesībā tas bija Gunārs. Noticējis Margota un Česlava meliem par savu veslības stāvokli un domājis, ka drīz mirs. Licies, ka Leons ir tas, kurš melo par viņa slimību, tādēļ atkal sastrīdējušies. Nav bijis ielūgts uz Leona un Elizabetes kāzām, bet tajās ieradies nelūgts, lai salabtu ar draugu Leonu. Bieži krāpj sievu, ir bijušas vairākas mīļākās no kazino. Edija un Gata vecāku slepkava. Ir dēls no Luīzes. Dakteris Valdis Zembergs (2. - 9., 11., 14. - 17. sezona) (Juris Frinbergs) — nopietns ārsts, Leona kolēģis. Pētersonu un Ziemeļu ģimenes ārsts. Strādā arī cietumā. Bija ārsts Martai cietumā, kamēr viņa gaidīja bērnu. Iesitis Leonam par melošanu, lai piekļūtu Martai cietumā. Pēc laika abi salabuši. Baidījās atklāt Aivaram patiesību par Solveigas pagātni, jo negrēbēja riskēt ar savu dzīvību. Solveiga viņu gandrīz noindēja. Palīdzējis Ziemelim tēlot slimu, bet no tā ātri atteicies. 11. sezonā ārstējis Baranovski un atkal gandrīz ticis noindēts ar Vadima sūtītajām konfektēm Baranovskim. Valdis Ziemiņš (2. sezona) (Aivars Siliņš) — valsts advokāts, no kura Marta atteicās. Vanda Saulīte (6. - 7. sezona) (Dārta Daneviča) — bijusī Pētersonu viesnīcas istabene. Tā kā Vandas māte Sintija uz pusgadu aizceļoja uz Angliju, Vanda devās pie sava bioloģiskā tēva Česlava uz viesnīcu. Iepatikās Daniels, līdz Olafs un Vanda sadraudzējās. Pēc 7. sezonas aizbrauca uz ārzemēm studēt. Veronika Strazdite (1. - 2. sezona) (Venta Vecumniece) — draugs visiem. Vecāka kundze, vienmēr priecīga. Saveda Elzu un Rihardu, Vadimu un Silviju kopā. Viesturs Smilga (12. - 14. sezona) (Ivars Kļavinskis) — Aivara daruga dēls un uzņēmējs no Austrijas. Jaunībā nodarbojies ar motosportu un avarējis. Avārijas dēļ zaudējis jušanu vienā no rokām. Aivars viņu uzaicinājis kā fiktīvu pircēju viņa vārdā atpirkt Ievas pazaudēto viesnīcu no Danas. Pēc Aivara lūguma izlicies par viesnīcas īpašnieku, lai parādītu Ievai cik grūti ir jāstrādā, lai iegūtu viesnīcu un, ka ar mantu nedrīkst izturēties vieglprātīgi. Iepatikusies Ieva un nodibinājis ar viņu attiecības. Nav spējis, paziņot līgavai Sofijai Austrijā, ka šķirās no viņas un greizsirdības iespaidā, Sofija viņu sašāvusi. Izšķīries no Sofijas un nodibinājis attiecības ar Ievu. Juties vainīgs Sofijas nāvē. Viktorija (3. sezona) (Inga Misāne-Grasberga) — strādāja viesnīcas kafejnīcā pie Gunāra par oficianti, piekrita iznēsāt Helenai un Donātam mazuli, bet vēlāk iemīlējās Donātā un aizbēga ar Donāta bērnu. Viktors (15. sezona) (Pāvels Griškovs) — sieviešu izmantotājs, kādreizējais Vadima kazino darbinieks, ar ko bija satuvinājusies Helēnas meita Aņa. Visvaldis (12 -14. sezona) (Dainis Ozoliņš) — Āboliņu ģimene mahināciju ceļā piesavinājās Miezīša kunga viesunamu. Diriģents, iemīlējies Mildā. Iebēra aktieru speciālajā pūderī žurku zāles, jo nedabūja lomu Helēnas paredzētajā izrādē. 14. sezonas beigās tiek arestēts. Zenta Upīte (1. - 17. sezona) (Regīna Devīte) — Pētersonu viesnīcas istabene un atraitne, Mildas nelaiķa dēla sieva. Citiem stāsta un uztraucas par saviem bērniem, kurus sauc par bārenīšiem. Dzīvo kopā ar Mildu vienā dzīvoklī. Kādreiz bija iemīlējusies Aivarā un joprojām viņš patīk. Bieži vien ir bezkaunīga, patīk baumot, melot un kādreiz ar to arī nopelnīt. Piemīt vēlme piesavināties kaut ko svešu un noklausīties citu sarunas. Šo izdarību dēļ reiz arī tika atlaista un tad neilgu laiku strādāja "Mare SPA" par istabeni, bet arī tur savu izdarību dēļ tika atlaista. Viņai izdevās Aivaram izlūgties tikt atpakaļ uz Pētersonu viesnīcu. Apprecējās ar Induli. Bijusi iemīlējusies Zigmārā, Rūdolfā un Krisā. 4. sezona tika atlaista, jo Solveiga sameloja, ka Zenta viņai iedūra. Vēlāk viņu pieņēma atpakaļ darbā. Fēlikss palūdza Zentu nelaist Ievu no istabas, jo Ieva gribēja palīdzēt Edijam izkļūt no cietuma. Zenta sabijās no Ievas ka viņu atlaidīs no darba. Ziedonis (3. sezona) (Jānis Kirmuška) — kopā ar Maigoni ir izspiedēji. Mirdza viņiem bija parādā, un kad izlikās par mirušu, Maigonis un Ziedonis domāja, ka Gunāram ir Mirdzas nauda, tāpēc sāka viņu šantažēt. Vienā brīdī pat nolaupīja Ritu, lai izspiestu naudu ātrāk. Zigmārs Bergmanis (11. - 12. sezona) (Aigars Vilims) — Prasmīgs krāpnieks, blēdis un zaglis. Ingeborgas līgavainis ar, kuru ir kopīgs bērns Otomārs. Saukts par "Zigi". Piecas reizes bija precējies, sēdējis cietumā. Apmāna un apkrāpj. Pēc iznākšanas no cietuma iepazinies ar Zentu, to aplidojot. Tādejādi, izkrāpjot naudu. Āboliņi viņu nepatiesi ievietoja psihenē par Baranovska sašaušanu. Ingeborga par naudu sameloja un deva nepatiesu liecību par Zigmāru. Izbēdzis no trako mājas un glabājis pie sevis nočiepto Baranovska piezīmju bloku ar pierādījumiem pret Āboliņu ģimenes mahinācijām. Bloks diemžēl bijis šifrēts. Slēpies viesnīcā, bet vēlāk kārtējo reizi viņu apcietināja un šobrīd Zigmārs atrodas cietumā. Žanete Vītola (5. - 6. sezona) (Vita Vārpiņa)– Stjuarte, kautrīga dāma. Aivars bija viņā iemīlējies. Pieklājīga un pedantiska. "Neprāta cena" «Arhivēta kopija». Arhivēts no oriģināla, laiks: 2017. gada 6. janvārī. Skatīts: 2017. gada 5. janvārī. http://www.delfi.lv/izklaide/televizija/eras-gals-sogad-beigs-radit-serialu-ugunsgreks.d?id=48378467 "UgunsGrēka" producente tiecas pēc veselīgā «"Ugunsgrēks" vienīgais Eiropas audiovizuālais darbs skatītāko seriālu desmitniekā». NRA.lv. Skatīts: 2014. gada 15. martā. «Foto: Kā 1206 sēriju laikā mainījies seriāls «UgunsGrēks»». apollo.tvnet.lv. Arhivēts no oriģināla, laiks: 2017. gada 20. maijā. Skatīts: 2017. gada 20. maijā. «Leģenda atgriežas: sākusies seriāla ”UgunsGrēks” turpinājuma filmēšana». izklaide.tv3.lv. TV kanālu auditorijas 2009. gada «martā». «aprīlī». «maijā». «jūnijā». TNS Latvia. Publicēts 2009. gada 8. jūlijā. TV kanālu auditorijas 2009. gada «augustā». «septembrī». «oktobrī». «novembrī». «decembrī». TNS Latvia. Publicēts 2010. gada 8. janvārī. «2010. gada skatītāko TV programmu TOP 40». TNS Latvia. Publicēts 2011. gada 13. janvārī. «TV kanālu auditorijas 2011. gadā». TNS Latvia. Publicēts 2012. gada 5. janvārī. «2012. gada skatītāko TV programmu TOP 40». TNS Latvia. Publicēts 2013. gada 10. janvārī. «2013. gada skatītāko TV programmu TOP 40». TNS Latvia. Publicēts 2014. gada 10. janvārī. «2014. gada skatītāko TV programmu TOP 40». TNS Latvia. Publicēts 2015. gada 12. janvārī. Līga Švāne. «'UgunsGrēka' piecgade: Fakti, kuriozi un varoņu likstas». Delfi.lv, 2014. gada 15. martā. Skatīts: 2014. gada 15. martā. TVplay profils (latviski) Oficiālā tīmekļa vietne IMDb profils (angliski)