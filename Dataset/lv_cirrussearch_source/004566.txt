SKS 25. ekspedīcija (krievu: Экспедиция МКС-25; angļu: Expedition 25 jeb ISS-25) bija Krievijas un ASV kosmonautu ekspedīcija uz Starptautisko kosmisko staciju (SKS). Andrejs Borisenko (Андрей Борисенко), komandieris (Jurčihina aizvietošanai),  Krievija Paolo Nespoli, lidojuma inženieris (Vīlokam), ESA,  Itālija Ketrīna Kolmena (Catherine Coleman), lidojuma inženieris (Vokerei), NASA,  ASV Anatolijs Ivaņišins (Анатолий Алексеиевич Иванишин), lidojuma inženieris (Kaleri),  Krievija Sergejs Revins (Сергей Николаевич Ревин), lidojuma inženieris (Skripočka),  Krievija Ronalds Gērens (Ronald J. Garan, Jr.), lidojuma inženieris (Kelijam), NASA,  ASV Maiņas pieņemšana no 24. ekspedīcijas notika 2010. gada 22. septembrī. Aleksandrs Skvorcovs nodeva stacijas komandēšanu Daglasam Vīlokam. 2010. gada 7. oktobrī no Baikonuras kosmodroma startēja kosmosa kuģis Sojuz TMA-01M. Tas ar SKS saslēdzās 10. oktobrī. Stacijā ieradās S. Kelijs, A. Kaleri, O. Skripočka. 2. novembrī tika atzīmēta 10 gadu jubileja, kopš Starptautiskās kosmosa stacija ir pastāvīgi apdzīvota. 2010. gada 15. novembrī Fjodors Jurčihins un Oļegs Skripočka veica iziešanu kosmosā. Slūžu kameras Pirs lūka tika atvērta 14:55 UTC. Kosmonauti veica eksperimentu Test, ņemot paraugus no moduļu Zvezda un Pirs virsmas, lai vēlāk veiktu toķīmisko, toksikoloģisko un mikrobioloģisko analīzi. Viņi moduļa Zvezda ārpusē uzstādīja universālo darba vietu, kurā vēlāk izvietos zinātniskās iekārtas. Tad kosmonauti demontēja Vācijas kosmosa aģentūaras DRL manipulatoru Rokviss, kas atklātā kosmosā darbojies no 2005. gada 22. marta līdz 2010. gada 2. novembrim. Ar 50 cm garo Rokviss robotroku tika veikti eksperimenti robota vadīšanai attālināti no zemes. Pie Pirs moduļa viņi piemontēja rokturi, pie Poisk moduļa — materiālu paraugu kasešu konteineru. Darbu beigās kosmonauti no Rassvet moduļa aktīvā saslēgšanās mezgla puses demontēja televīzijas kameru, kura tika izmantota saslēgšanās laikā, bet turpmāk šeit vairs nebija vajadzīga. Kameru viņiem vajadzēja uzstādīt Rassvet pasīvā saslēgšanās mezgla pusē, bet to neizdevās paveikt atšķirīgas pievienošanas ligzdas dēļ. Lūka tika aizvērta 21:23 UTC; iziešanas ilgums bija 6 stundas 28 minūtes. 2010. gada 24. novembra pusnaktī notika maiņas nodošana 26. ekspedīcijai, kuras komandieris ir Skots Kelijs. Departure Preps And Handover Activities For ISS Crew spacedaily.com, 2010-09-23 (angliski) На МКС произойдет «смена власти» Arhivēts 2010. gada 30. novembrī, Wayback Machine vietnē. Росбалт, 2011-11-24 (krieviski) Космонавты Юрчихин и Скрипочка завершили работу в открытом космосе РИА Новости, 2010-11-16 (krieviski) Юрчихин и Скрипочка успешно завершили выход в открытый космос ВЗГЛЯД, 2010-11-16 (krieviski) 25. ekspedīcija NASA mājas lapā (angliski) 25./26. ekspedīcija Energija mājas lapā Arhivēts 2012. gada 15. jūnijā, Wayback Machine vietnē. (krieviski)