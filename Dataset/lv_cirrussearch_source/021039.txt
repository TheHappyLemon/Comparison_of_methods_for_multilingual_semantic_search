Rasmuss Ristolainens (somu: Rasmus Ristolainen; dzimis 1994. gada 27. oktobrī) ir somu hokejists, aizsargs. Pašlaik (2018) Ristolainens spēlē Nacionālās hokeja līgas kluba Bufalo "Sabres" sastāvā. Profesionāļa karjeru Ristolainens sāka 2010.—11. gada sezonā, kad aizvadīja savu debijas spēli SM līgas kluba Turku TPS rindās. Jau nākamajā sezonā aizsargam komandas sastāvā izdevās nostiprināties, tajā aizvadot arī 2012.—13. gada sezonu. 2013. gada vasarā Ristolainens tika izvēlēts NHL draftā ar augsto astoto numuru, un komandas treniņnometnē viņam izdevās izcīnīt vietu NHL kluba Bufalo "Sabres" sastāvā. Turpmākajās sezonas kļuva par vienu no komandas vadošajiem aizsargiem un 2016. gada vasarā pagarināja līgumu ar "Sabres" uz nākamajām sešām sezonām par 5,4 miljoniem ASV dolāru gadā. Somijas hokeja izlases rindās spēlējis 2012., 2013. un 2014. gada Pasaules čempionātos junioriem. Eliteprospects profils (angliski) Internet Hockey Database profils (angliski) Hockey-Reference profils (angliski)