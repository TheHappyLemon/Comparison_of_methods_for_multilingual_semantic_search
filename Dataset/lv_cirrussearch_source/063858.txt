Augmentatīvs ir vārda palielināmā forma, kas apzīmē kaut ko lielu vai lielāku salīdzinājumā ar vārda nosaukto reāliju. Latviešu valodā augmentatīvs var tikt izteikts ar priedēkli pār- vai nedaudz novecojušu formu, atkārtojot sakni un pievienojot galotni -um (pārlaimīgs, pārbagāts; garum garš, vecum vecs, tālum tālu...) Kā augmentatīvi latviešu valodā tiek lietoti arī internacionālismi, piemēram, priedēkļi hiper-, super-, mega-. Tam pretējā, vārda pamazināmā forma ir deminutīvs. «augmentatīvs | Tēzaurs». tezaurs.lv. Skatīts: 2022-10-08.