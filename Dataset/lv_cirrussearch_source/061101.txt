Agrais grīslis (latīņu: Carex praecox) ir grīšļu dzimtas suga. Savvaļā tā ir sastopama Eirāzijā (neiekļaujot Eiropas ziemeļu, rietumu un dienvidu daļu). Agrais grīslis ir sastopams visā Latvijas teritorijā — visbiežāk Daugavas ielejā un tai tuvos apvidos — skrajos mežos, pļavās un gar dzelzceļiem. Agrais grīslis ir daudzgadīgs, 15-50 cm garš lakstaugs, kurš pieder vienādvārpu grīšļu grupai tā tievo, garo sakneņu dēļ. Augs veido skraju, irdenu ceru. Lapas ir šauri lineāras, 0,1-0,2 cm platas, atrodas pie stublāja pamata un gandrīz sasniedz stublāja garumu. Lapas mala ir asa. Visām vārpiņām augšdaļā ir sievišķie ziedi, apakšdaļā — vīrišķie ziedi. Ziedkopa ir blīva, to veido 3—6 vārpiņas. Sievišķo ziedu plēksnes ir rūsganbrūnas. Augļa pūslītis ir iegareni olveidīgs, 0,2-0,4 cm garš un spārnains. Zied maijā un jūnijā. «agrais grīslis - Carex praecox Schreb. - Augi - Latvijas daba». www.latvijasdaba.lv. Skatīts: 2022-04-07. Vikikrātuvē par šo tēmu ir pieejami multivides faili. Skatīt: Agrais grīslis. Encyclopædia of Life raksts (angliski)