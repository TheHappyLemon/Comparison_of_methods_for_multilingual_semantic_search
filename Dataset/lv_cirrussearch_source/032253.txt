Air France-KLM ir Francijā reģistrēta pārvaldītājsabiedrība. Dibināta 2004. gadā, apvienojoties Francijas lidsabiedrībai Air France un Nīderlandes KLM. Galvenais birojs atrodas Tremblay-en-France pašvaldībā, netālu no Parīzes. Air France-KLM akcijas tiek kotētas Euronext biržā (kods AF). Lielākie akcionāri (2015. gada beigās): Francijas valsts (17,6 %), Donald Smith & Co Inc. (5,99 %), Vanguard Selected Value Inv (2,55 %). 2003. gada 30. septembrī Francijas lidsabiedrība Air France Nīderlandes lidsabiedrība KLM paziņoja par apvienošanos. Apvienošanās stājās spēkā 2004. gada 5. maijā. Jaunajā mātes uzņēmumā Air France-KLM 81 % kapitāldaļu ieguva Air France akcionāri (44 % Francijas valsts un 37 % privātie investori), pārējo ieguva KLM akcionāri. 2004. gada decembrī valsts pārdeva 18,4 % akciju, valsts daļa Air France-KLM noslīdēja zem 20 %. 2005. gada oktobrī Air France Cargo un KLM Cargo apvienoja savas biznesa aktivitātes ar vadību no Nīderlandes. 2009. gadā Air France—KLM par 323 miljoniem USD iegādājās 25 % akciju privatizētajā Itālijas lidsabiedrībā Alitalia. 2012. gada janvārī Air France-KLM paziņoja par trīs gadu transformācijas plānu, lai atgūtu rentabilitāti. Plānota izmaksu samazināšana, operāciju restrukturizācija, darbinieku atlaišana. 2013. gada decembrī Air France—KLM pārdeva meitas uzņēmumu Īrijas lidsabiedrību CityJet Vācijas investoriem pieterošajam Intro Aviation. 2023. gada 3. oktobrī tika paziņots, ka Air France-KLM kopā ar cietiem investoriem iesaistījies bankrota procesā esošās Skandināvijas lidsabiedrības Scandinavian Airlines (SAS) finansējuma piesaistes procesā. Shareholding structure Air France-KLM ADR AFLYY investors.morningstar.com Skandināvijas «SAS» restrukturizācijas rezultātā kļūs par Dānijas aviosabiedrību lsm.lv 2023. gada 8. oktobrī Vikikrātuvē par šo tēmu ir pieejami multivides faili. Skatīt: Air France-KLM. Air France-KLM vietne