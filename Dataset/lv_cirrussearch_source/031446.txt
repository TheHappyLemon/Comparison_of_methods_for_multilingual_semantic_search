Sēņmušu dzimta (latīņu: Platypezidae) ir mušveidīgo divspārņu dzimta, kurā ietilpst ap 250 sugām no 19 ģintīm. Sēņmušu dzimtai pieder apmēram 250 sugas, no tām 70 ir sastopamas Palearktikas reģionā, 43 sugas sastopamas Eiropā un pierobežas apgabalos. Sēņmušas ir mazas mušas, kuru ķermeņa garums sasniedz 2 līdz 10 mm. Ķermenis ir tievs vai resns; krāsa parasti melna, pelēka, dzeltena, oranža vai brūna, vai to kombinācija, dažos gadījumos ar gaiši zaļu vai zilu zīmējumu. Spārni tīri vai brūni, vienmēr ar salīdzinoši lielu cup šūnu. Aizmugurējais kāju pāris parasti ir plašs. Dzīvo galvenokārt mežainā vidē. Liels sugu skaits ir sastopams neskartās meža ekosistēmās ar lielu sēņu daudzveidību un tāpēc ir svarīgi no dabas aizsargāšanas viedokļa. Kāpuri barojas ar sēnēm (mikofāgi) vai ir trofiski saistīti ar sēņu micēliju. Vairākas sugas attīstās lielo sēņu augļķermenī. Vairāku sugu trofiskās saites nav zināmas vai vāji izpētītas. Taču no izpētītajām sugām dažas ir monofāgas un dažas ir oligofāgas sugas. Microsania ģints sugas ir taksonomiski un bioloģiski atšķirīgas no pārējām sēņmušām, atrodoties tur, kur bija ugunskurs. Vairāki dzimtas filoģenētiskie pētījumi ir pamatoti uz imago un kāpuru morfoloģiskām raksturīpašībām. Pirmo reizi morfoloģiskās filoģenētiskās saites izpētīja Čandlers 2001. gadā. 2004. gadā Rotreis un līdzautori filoģenētiskos pētījumos izmantoja kāpuru morfoloģiskās raksturīpašības. Informatīvāku morfoloģisku pētījumu 2011. gadā veicis Tkočs savā nepublicētajā MSc disertācijā. 2013. gadā ir veikts informatīvākais molekulārais filoģenētiskais pētījums. Iepriekš sēņmušu dzimtā ietilpa Opetia ģints, taču tagad šī ģints ir atdalīta savā dzimtā Opetiidae. Agrāk Atelestus ģints tika bieži iekļauta sēņmušu dzimtā, taču tagad tā ir pārvietota uz Empioidae dzimtu. Michal Tkoč, Andrea Tóthová, Jaromír Vaňhara, Gunilla Ståhls & Peter J. Chandler (2013). Molecular phylogeny of Platypezidae (Diptera). Jindřich Roháček & Jan Ševčík. The fauna of Opetiidae and Platypezidae (Diptera) in the Gemer region (Central Slovakia). Čas. Slez. Muz. Opava (A), 60: 41-47, 2011 J. F. McAlpine (ed.). WanuaIof Nearctic Diptera. Volume 2. Coordinated by J. F. McAlpine, B. V. Peterson, G. E. Shewell, H. J. Teskey, J. R. Vockeroth & D. M. Wood. Monograph No. 28, 1987 The Flat-footed Flies (Diptera: Opetiidae and Platypezidae) of Europe. By Peter J. Chandler. Koninklijke Brill NV, Leiden, The Netherlands, 2001. ISSN 0106-8377. ISBN 90-04-12023-8