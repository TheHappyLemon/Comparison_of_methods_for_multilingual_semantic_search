Keep Calm and Carry On bija motivējošs plakāts, ko 1939. gadā, gatavojoties Otrajam pasaules karam, radīja Apvienotās Karalistes valdība. Plakāta mērķis bija britu sabiedrības noskaņojuma, kas bija visai drūms, paredzot aktīvus gaisa uzbrukumus lielajām pilsētām, uzlabošana. Lai arī tika izgatavoti 2,45 miljoni plakāta kopiju, un tika piedzīvoti plānotie uzbrukumi, plakāti tā arī netika plaši izvietoti un bija samērā nepazīstami, līdz 2000. gadā tika atrasts un publiskots tā eksemplārs. Kopš tā laika to atkārtoti izdevuši vairāki uzņēmumi, un tas ticis izmantots dekoratīviem nolūkiem dažādiem produktiem. Tika uzskatīts, ka saglabājušās tikai divas oriģinālās kopijas, līdz 2012. gadā Antiques Roadshow izstādē tika demonstrēta 20 plakātu kolekcija, kas piederēja bijušā Royal Observer Corps civilās aizsardzības organizācijas biedra meitai. Keep Calm and Carry On plakātu izgatavoja Apvienotās Karalistes Informācijas ministrija laika posmā no 1939. gada 27. jūnija līdz 6. jūlijam. Tas tika radīts kā daļa no triju Home Publicity plakātu sērijas (pārējie bija "Your Courage, Your Cheerfulness, Your Resolution Will Bring Us Victory" un "Freedom Is in Peril. Defend It With All Your Might"). Katrā plakātā uzraksts atradās zem valsts simbola Tjudoru kroņa. Plakātus bija paredzēts izplatīt, lai uzlabotu iedzīvotāju noskaņojumu kara laika apstākļos, tādos kā lielo pilsētu bombardēšana, izmantojot spēcīgas sprāgstvielas un indīgas gāzes, kas bija sagaidāma jau pāris stundu laikā pēc kara sākšanās. Richard Slocombe, British Posters of the Second World War (London: Imperial War Museum, 2012), p. 6 Rebecca, PhD Lewis. «1939: The Three Posters (PhD Extract)». Keep Calm and Carry on and other Second World War Posters: British Home Front Propaganda Posters of the Second World War, 2009. gada 5. aprīlis. Arhivēts no oriģināla, laiks: 2015. gada 2. aprīlī. Skatīts: 2015. gada 24. aprīlī. Stuart Hughes. «The Greatest Motivational Poster Ever?». BBC News, 2009. gada 4. februāris. Chris Slack. «Keep Calm and Carry On... to the bank: Original wartime poster shows up on Antiques Roadshow». Daily Mail (London), 2012. gada 23. februāris. Skatīts: 2012. gada 13. maijs. Henry Irving. «Keep Calm and Carry On – The Compromise Behind the Slogan». History of Government Blog, 2014. gada 27. jūnijs. Skatīts: 2014. gada 27. jūnijs. Fotogrāfijas ar populāriem plakāta pielietojumiem, The Guardian Oriģinālā plakāta attēls Barter Books vietnē