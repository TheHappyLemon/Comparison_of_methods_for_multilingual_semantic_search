Kanbera (angļu: Canberra, izrunā: [ˈkænbᵊrə]) ir Austrālijas galvaspilsēta un valsts astotā lielākā pilsēta pēc iedzīvotāju skaita. Tā ir lielākā iekšzemes pilsēta. 2011. gadā Kanberas iedzīvotāju skaits pārsniedza 358 000. Kanbera atrodas Austrālijas galvaspilsētas teritorijas ziemeļos, 280 km uz dienvidrietumiem no Sidnejas un 650 km uz ziemeļaustrumiem no Melburnas. Tās atrašanās vietu izvēlējās 1908. gadā kā kompromisu starp divu lielāko pilsētu — Sidnejas un Melburnas — atrašanās vietām. Par Kanberas projektēšanu tika izsludināts starptautisks konkurss, kurā uzvarēja arhitekti Volters Bērlijs Grifins un Merions Mahonijs Grifins (Marion Mahony Griffin) no Čikāgas. Pilsētas celtniecība sākās 1913. gadā. Galvaspilsētas statuss tika piešķirts 1927. gada 9. maijā. Pilsētas struktūra ir balstīta uz dārza pilsētas principiem, tajā ir daudz parku un apzaļumoto teritoriju. Kanberā atrodas Austrālijas Nacionālā bibliotēka, kas dibināta 1960. gadā. 2022. gadā Kanberā tika atklāta Latvijas vēstniecība. Kanberā atrodas arī Austrālijas Aizsardzības skēku galvenais štābs. Pēc 2006. gadā veiktās tautas skaitīšanas datiem Kanberā dzīvoja 323 056 cilvēku. 2022. gadā tika lēsts, ka iedzīvotāju skaits ir aptuveni 456 692 (. Pēc tautas skaitīšanas datiem 1,2% iedzīvotāju ir Austrālijas aborigēnu izcelsme, savukārt 21,7% dzimuši ārpus Austrālijas. Lielākā daļa ieceļojuši no Apvienotās Karalistes un Jaunzēlandes. Salīdzinoši daudz ir arī imigrantu no Ķīnas, Indijas un Vjetnamas. Slavenākās Kanberas sporta komandas ir regbija komandas Canberra Raiders un Brumbies. Abas komandas mājas spēles aizvada Kanberas stadionā. Šajā stadionā notika arī 2000. gada vasaras olimpisko spēļu futbola turnīra un 2003. gada Pasaules kausa regbijā spēles. Veiksmīga ir arī sieviešu basketbola komanda Canberra Capitals, kas 7 reizes no pēdējām 11 sezonām kļuvusi par Austrālijas čempioni. «Main Features». 3218.0 – Regional Population Growth, Australia, 2009–10. Australian Bureau of Statistics. 2011-03-31. Skatīts: 2011-04-06. «Kanberā atklāta Latvijas vēstniecība Austrālijā». www.lsm.lv (latviešu). Skatīts: 2022-08-03. Vikikrātuvē par šo tēmu ir pieejami multivides faili. Skatīt: Kanbera. Encyclopædia Britannica raksts (angliski) Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Mājaslapa