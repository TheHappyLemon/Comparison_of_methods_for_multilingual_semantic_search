Ponciāni atklātne ir šaha atklātne, kas sākas ar gājieniem: 1. e2-e4 e7-e5 2. Zg1-f3 Zb8-c6 3. c2-c3. Tā pieder pie atklātām atklātnēm un tai ir piešķirts Šaha atklātņu enciklopēdijas kods C44. Pirmoreiz pieminēta Getingenes rokrakstā. Pirmais to pētījis itāļu šahists D. Ponciāni traktātā "Nesalīdzināmā šaha spēle" (1769. g.), no kā radies arī atklātnes nosaukums. Pēc tam tās analīzi rakstā "Angļu partija" ("The English Opening") publicējis angļu šahists H. Stauntons. Baltie plāno ar uzbrukumu centrā d2-d4 izveidot spēcīgu centru, bet balto trešais gājiens kavē tiem figūru attīstību un dod iespēju melniem izlīdzināt spēli. Mūsdienu praksē atklātne sastopama ļoti reti. 3. ... Zg8-f6 4. d2-d4 Zf6xe4 5. d4-d5 - Janiša variants. 3. ... d7-d5 4. Dd1-a4 4. ... Zg8-f6 5. Zf3xe5 - Leonhardta variants. 4. ... f7-f6 5. Lf1-b5 - Steinica variants. 3. ... f7-f5 - Ponciāni variants. Taylor, Dave; Hayward, Keith (2010). Play the Ponziani. Everyman Chess. ISBN 1-85744-620-8. (angliski) Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 17. lpp. ISBN 5-85 270-005-3. (krieviski) Ponciāni atklātnes partijas