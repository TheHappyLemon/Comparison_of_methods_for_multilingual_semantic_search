Kārlis Johansons (dzimis 1890. gada 16. janvārī Cēsīs, miris 1929. gada 18. oktobrī Maskavā) bija latviešu mākslinieks — avangardists. Mācījās Rīgas pilsētas mākslas skolā, kur 1914. gadā iekļāvās mākslinieku — avangardistu apvienībā "Zaļā puķe" (bez Johansona tur bija arī Aleksandrs Drēviņš, Valdemārs Tone un Konrāds Ubāns). Krievijas revolūcijas gados nokļuva Maskavā, piedalījās krievu konstruktīvisma kustībā. 1921. gadā izstādīja "pašspriegojošas konstrukcijas", kuras pasaulē kļuva aktuālas kā "tensegrity" koncepts 1950. gados Ričarda Fulera darbos. "Kārlis Johansons. Cēsnieks ar pasaules elpu." la.lv