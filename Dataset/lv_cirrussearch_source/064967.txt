"Ēdienkarte" (angļu: The Menu) ir 2022. gada ASV melnās komēdijas šausmu filma, kuras režisors ir Marks Mailods. Filmā galvenās lomas atveido Reifs Fainss, Anja Teilore-Džoja, Nikolass Holts, Honga Čau, Dženeta Maktīra, Rīds Bīrnijs, Džūdita Laita un Džons Legisamo. Filma stāsta par jaunu pāri, kas dodas uz nomaļu salu, lai apmeklētu ekskluzīvu restorānu, kur šefpavārs ir sarīkojis greznu ēdienkarti ar šokējošiem pārsteigumiem. Filmas "Ēdienkarte" pirmizrāde notika 2022. gada 10. septembrī 47. Toronto Starptautiskajā kinofestivālā un to izplatīja Searchlight Pictures. Latvijā filmas pirmizrāde notika 2022. gada 18. novembrī. Filma saņēma pozitīvas kritiķu atsauksmes un nopelnīja 73 miljonus ASV dolāru pie 30 miljonu budžeta. Tīmekļa vietnē Rotten Tomatoes filmai ir 89% vērtējums. «The Menu (2022 film)». Box Office Mojo. Skatīts: 2023. gada 5. janvārī. «The Menu (2022)». Rotten Tomatoes. Skatīts: 05.01.2023. IMDb profils (angliski) AllMovie profils (angliski) Metacritic profils (angliski) Rotten Tomatoes profils (angliski)