Spāņi (spāņu: españoles IPA: [espa'ɲoles]) ir tauta, Spānijas iedzīvotāji un pilsoņi, kā arī tie pilsoņi, kuri dzīvo ārpus Spānijas. Sarežģītās Spānijas vēstures un kultūras, kā arī mūsdienu Spānijas autonomo apgabalu un valodas politikas dēļ, ir izveidojies spēcīgs reģionālisms un savdabīgs kultūras plurālisms, tāpēc Spānijas pilsoņus mēdz arī iedalīt sīkākās grupās, piemēram baski Basku zemē, galisieši Galisijā un katalonieši Katalonijā. Spāņu jeb kastīliešu valoda (español jeb castellano) ir indoeiropiešu valodu saimes, romāņu valodu grupas valoda, kas ir dzimtā gandrīz 400 miljoniem cilvēku galvenokārt Ibērijas pussalā un Amerikā. 2012. gadā Spānijā dzīvoja 47 miljoni iedzīvotāju. 20. gadsimtā iedzīvotāju skaits Spānijā dubultojās, bet pieaugums bija nevienāds iekšējās migrācijas dēļ. 15. gadsimtā liels Pireneju pussalas kolonistu skaits sāka apmesties Latīņamerikā un mūsdienās aptuveni viena trešdaļa no Latīņamerikas iedzīvotāju kopskaita ir spāņu vai portugāļu izcelsmes. 16. gadsimtā aptuveni 240 000 spāņi emigrēja, lielākoties uz Peru vai Meksiku. Šim skaitam nākamajā gadsimtā pievienojās vēl 450 000 spāniešu. Laika posmā starp 1846. un 1932. gadu gandrīz 5 miljoni spāņu devās uz Ameriku, it īpaši uz Argentīnu un Brazīliju. No 1960. gada līdz 1975. gadam aptuveni divi miljoni spāņi pārceļoja uz Rietumeiropu un 300 000 uz Latīņameriku. (angliski) «Población extranjera por sexo, país de nacionalidad y edad». Instituto Nacional de Estadística. Arhivēts no oriģināla, laiks: 2008-03-25. Skatīts: 2008-08-13. (angliski) Migration to Latin America Arhivēts 2014. gada 20. maijā, Wayback Machine vietnē.. Universiteit Leiden. (angliski) Axtell, James (September/October 1991), "The Columbian Mosaic in Colonial America", Humanities 12 (5): 12-18. Atjaunināts: 2008-10-08 (angliski) Spain — People. Britannica Online Encyclopedia. (angliski) Spain. Focus–Migration.