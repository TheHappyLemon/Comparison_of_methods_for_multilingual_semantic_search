Pjotrs Svidlers (krievu: Пётр Вениаминович Свидлер; dzimis 1976. gada 17. jūnijā, Ļeņingradā) ir Krievijas starptautiskais lielmeistars šahā (1994). Ar šahu sācis nodarboties 7 gadu vecumā. 1994. gadā uzvarējis Pasaules junioru šaha čempionātā U18 vecuma grupā. Tajā pat gadā kļuvis par FIDE starptautisko lielmeistaru (GM). 1995. gadā uzvarējis Sanktpēterburgas šaha čempionātā. Astoņkārtējs Krievijas šaha čempionāta uzvarētājs (1994, 1995, 1997, 2003, 2008, 2011, 2013, 2017). Regulāri piedalījies Pasaules šaha čempiona izcīņas ciklos. 1997. gadā Pasaules šaha čempionātā pēc izslēgšanas sistēmas Groningenā ticis līdz 4. kārtai, kurā zaudējis Maiklam Adamsam ar 2:4. 2001. gadā Ņūdelī atkārtojis šo panākumu, atkārtoti piekāpjoties Adamsam ar 1½:2½. 2001. gada Pasaules šaha čempionātā pēc izslēgšanas sistēmas Maskavā iekļuvis pusfinālā, kur zaudējis Ruslanam Ponomarjovam ar 1½:2½. 2005. gadā Pasaules šaha čempionāta finālturnīrā Sanluisā (Argentīna) dalījis 2.-3. vietu ar Višvanatanu Anandu. 2007. gada Pasaules šaha čempionāta Mehiko ieņēmis 5. vietu. 2011. gadā uzvarējis Pasaules kausa izcīņā Hantimansijskā finālā pieveicot Aleksandru Griščuku ar 2½:1½. 2013. gadā Londonā dalījis ar Levonu Aronjanu 3.-4. vietu pretendentu turnīrā. 2014. gadā pretendentu turnīrā Hantimansijskā dalījis (atkal ar Aronjanu) 6.-7. vietu. 2017. gadā Tbilisi iekļuvis Pasaules kausa šahā ceturtdaļfinālā, kurā piekāpies Maksimam Vašjēram-Lagravam. 2017. gada decembrī uzvarējis Krievijas šaha čempionātā. 2020. gada decembrī Maskavā dalījis 7.-8. vietu Krievijas vīriešu šaha čempionāta superfinālā. 2021. gada novembrī Rīgā ierindojies 66. vietā 2021. gada "FIDE Chess.com Grand Swiss" turnīrā. Vairākkārt pārstāvējis Krievijas izlasi lielākajos komandu šaha turnīros: Pasaules šaha olimpiādēs piedalījies 10 reizes (1994-2014). Komandu vērtējumā izcīnījis 5 zelta (1994, 1996, 1998, 2000, 2002) un 2 sudraba (2004, 2010) medaļas, bet individuālajā - bronzas (1996) medaļu, Pasaules komandu šaha čempionātos piedalījies 5 reizes (1997-2005, 2011, 2017). Komandu vērtējumā izcīnījis 2 zelta (1997, 2005) un 2 sudraba (2001, 2017) medaļas, bet individuālajā - 2 zelta (1997, 2005) un bronzas (2001) medaļu, Eiropas komandu šaha čempionātos piedalījies 8 reizes (1997, 2003-2015). Komandu vērtējumā izcīnījis 3 zelta (2003, 2007, 2015), 2 sudraba (1997, 2009) un bronzas (2013) medaļas, bet individuālajā - 2 zelta (2005, 2013) un bronzas (1997) medaļu. Trīskārtējs Eiropas klubu komandu šaha čempionāta uzvarētājs: 1997. gadā Krievijas komandas "Ladya Azov" sastāvā, 2003. gadā Francijas komandas "NAO Paris" sastāvā, 2011. gadā Krievijas komandas "Sankt Petersburg" sastāvā. «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2014. gada 1. aprīlī. 2000 FIDE Knockout Matches 2001-02 FIDE Knockout Matches World Chess Championship 2005 San Luis World Chess Championship 2007 Mexico City 2011 World Cup 2013 Candidates Event Viswanathan Anand is the winner of Candidates Tournament 2017 World Cup Суперфинал чемпионата России. Санкт-Петербург 2017 Суперфинал чемпионата России. Москва 2021 FIDE Chess.com Grand Swiss Pjotrs Svidlers šahista profils vietnē fide.com Pjotrs Svidlers šahista profils vietnē chessgames.com Pjotrs Svidlers šahista profils vietnē 365chess.com Pjotrs Svidlers šahista profils vietnē chesstempo.com Pjotrs Svidlers šahista profils vietnē olimpbase.org (Pasaules šaha olimpiādes) Pjotrs Svidlers šahista profils vietnē olimpbase.org (Eiropas komandu šaha čempionāti) Pjotrs Svidlers šahista profils vietnē olimpbase.org (Pasaules komandu šaha čempionāti) Pjotrs Svidlers šahista profils vietnē olimpbase.org (Eiropas klubu komandu šaha čempionāti)