Van Halen ir amerikāņu smagā roka grupa, kas izveidota 1972. gadā Pasadīnā, Kalifornijā. Grupai bija lieli panākumi sākot no 1978. gada, kad tika izdots grupas debijas albums Van Halen līdz pat 1990. gadu beigām, kad grupai radās vairākas problēmas. Van Halen albumi visā pasaulē ir pārdoti vairāk nekā 80 miljonos eksemplāru, no tiem 56 miljoni ASV. 2007. gadā grupa tika iekļauta Rokenrola slavas zālē. Pazīstamākās grupas dziesmas ir "Jump", "Why Can't This Be Love", "When It's Love", "(Oh) Pretty Woman", grupas pirmais singls "You Really Got Me", kas ir britu grupas "The Kinks" dziesmas kaverversija, kā arī instrumentālais skaņdarbs "Eruption", kuram pēc kritiķu atzinumiem ir viena no visu laiku labākajām ģitāras solo partijām. Van Halen sastāvs laika gaitā ir vairākkārt mainījies, taču vislielākos panākumus grupa ir sasniegusi, kad tās sastāvā ir bijuši abi grupas dibinātāji Nīderlandē dzimušie brāļi soloģitārists Edijs van Halens un bundzenieks Alekss van Haleni, solists Deivids Lī Rots un basģitārists Maikls Entonijs. Kopš 1990. gadu beigām grupa ir piedzīvojusi vairākas īslaicīgas apvienošanās. Kopš 2006. gada grupas sastāvā ir abi brāļi van Haleni, Rots un Edija dēls Volfgangs van Halens. Šajā sastāvā arī tiek gatavots jauns studijas albums. "Van Halen" (1978) "Van Halen II" (1979) "Women and Children First" (1980) "Fair Warning" (1981) "Diver Down" (1982) "1984" (1984) "5150" (1986) "OU812" (1988) "For Unlawful Carnal Knowledge" (1991) "Balance" (1995) "Van Halen III (1998) "A Different Kind of Truth (2012) "Best of Volume I" (1996) "The Best of Both Worlds" (2004) Edijs van Halens — ģitāra, akustiskā ģitāra, taustiņinstrumenti, fona vokāls (1972—pašlaik) Deivids Lī Rots — vokāls, akustiskā ģitāra (1974—1985, 1996, 2000, 2001, 2006—pašlaik) Volfgangs van Halens — basģitāra, fona vokāls (2006—pašlaik) Alekss van Halens — bungas, perkusijas, fona vokāls (1972—pašlaik) Marks Stouns — basģitāra (1972—1974) Maikls Entonijs — basģitāra, fona vokāls, taustiņinstrumenti (1974—2002, 2003—2005) Semijs Hagars — vokāls, ģitāra, akustiskā ģitāra (1985—1996, 2003—2005) Mičs Melojs — vokāls (1996) Gerijs Čerone — vokāls (1996—1999) Vikikrātuvē par šo tēmu ir pieejami multivides faili. Skatīt: Van Halen. Van-Halen.com — grupas oficiālā mājaslapa «100 izcilākie ģitārsolo». Arhivēts no oriģināla, laiks: 2016. gada 5. martā. Skatīts: 2008. gada 4. janvārī.