Miglena Seliška (bulgāru: Миглена Георгиева Селишка; dzimusi 1997. gada 14. maijā) ir bulgāru brīvā stila cīkstone, 2020. gada Eiropas čempione, Eiropas spēļu un Eiropas čempionāta medaļniece. Dzimusi 1996. gadā Dupnicā. 2012. gadā viņa ieguva 2. vietu Eiropas kadetu čempionātā. 2013. gadā viņa kļuva par Eiropas junioru čempioni un ieņēma 2. vietu pasaules kadetu čempionātā. 2014. gadā viņa atkal kļuva par Eiropas junioru čempioni un pasaules junioru čempionātā ieņēma 3. vietu. 2015. gadā viņa atkal kļuva par Eiropas junioru čempioni. 2016. gadā viņa atkal ieņēma 3. vietu pasaules junioru čempionātā. 2019. gadā aprīlī Seliška kļuva par Eiropas čempionāta sudraba medaļnieci. Finālā viņa zaudēja sportistei no Ukrainas Oksanai Livačai. Tā paša gada jūnijā Eiropas spēlēs viņa ieguva bronzas medaļu. 2020. gada februārī Itālijas galvaspilsētā Romā Miglena piedalījās Eiropas čempionātā. Svara kategorijā līdz 50 kg cīņā par čempionu titulu viņa šoreiz pieveica ukrainieti Oksanu Livaču un izcīnīja Eiropas čempionāta zelta medaļu. «50 кг - МИГЛЕНА СЕЛИШКА, ФАТМЕ МАНДЕВА» (bulgāru). bul-wrestling.org. Arhivēts no oriģināla, laiks: 2021-01-18. Skatīts: 2020-05-14. «Ново злато!!! Миглена Селишка също спечели титлата на ЕП по борба» (bulgāru). sportal.bg. 2020. gada 13. februāris. Skatīts: 2020-05-14. Olympedia profils (angliski) The Sport.org profils (angliski) FILA profils (angliski)