Henrijs Grobs (vācu: Henry Grob; 1904. gada 4. jūnijs, Turgavas kantons — 1974. gada 5. jūlijs, Cīrihe) bija Šveices šahists. 20. gadsimta vidū bijis viens no spēcīgākajiem Šveices šahistiem. Divas reizes (1939, 1951) uzvarējis Šveices šaha čempionātos. Piedalījies arī spēcīgos starptautiskos šaha turnīros: 1932. gadā Bernē un 1934. gadā Cīrihē, kur gan nav guvis augstas vietas. Šveices izlases sastāvā 3 reizes (1927, 1935, 1952) piedalījies Pasaules šaha olimpiādēs, kā arī 1936. gada neoficiālajā šaha olimpiādē Minhenē. 1953. gadā palīdzējis Šveices komandai izcīnīt 3. vietu Klāras Benediktas kausa izcīņā. FIDE Grobam 1950. gadā kā vienam no pirmajiem piešķīra starptautiskā meistara (IM) nosaukumu. Bijis arī labs korespondencšahists. No 1946. gada līdz 1972. gadam kā laikraksta Neue Zürcher Zeitung redaktors nospēlējis ar saviem lasītājiem 3614 korespondencšaha partijas. Devis nozīmīgu ieguldījumu šaha atklātņu teorijā. Viņa vārdā ir nosaukts Groba uzbrukums - savdabīga atklātne, kas sākās ar 1. g4. 1942. gadā Grobs šai atklātnei veltījis Cīrihē izdotu grāmatu Angriff g2-g4. Ehrentafel Herren Berne (1932) Zurich (1934) 1st Clare Benedict Chess Cup: Mont Pélérin 1953 Henrijs Grobs šahista profils vietnē chessgames.com Henrijs Grobs šahista profils vietnē 365chess.com Henrijs Grobs šahista profils vietnē chesstempo.com Henrijs Grobs šahista profils vietnē olimpbase.org (Pasaules šaha olimpiādes) Henrijs Grobs šahista profils vietnē olimpbase.org (neoficiālās Pasaules šaha olimpiādes)