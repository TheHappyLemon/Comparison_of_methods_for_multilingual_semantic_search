Nelja Energia AS (zīmols 4Energia) bija Igaunijas enerģētikas uzņēmums, kas nodarbojās ar atjaunīgās enerģijas ražošanu. Galvenais birojs atradās Tallinā. Tas bija dibināts 2005. gadā. 2018. gadā uzņēmumu iegādājās Igaunijas valstij piederošā uzņēmuma Eesti Energia meitas uzņēmums Enefit Green; 2019. gadā tas tika integrēts Enefit Green struktūrā un beidza pastāvēt. Nelja Energia piederēja 10 vēja parki Igaunijā ar kopējo jaudu 140,8 MW un 4 vēja parki Lietuvā ar kopējo jaudu 78,9 MW. Uzņēmums apsaimniekoja divas biogāzes koģenerācijas stacijas Igaunijā ar kopējo jaudu 16 GWh. Latvijā tam piederēja koģenerācijas stacija un kokskaidu granulu ražotne Brocēnos. Nelja Energia plānoja uzbūvēt 700 — 1100 MW vēja parku jūrā pie Hījumā. Nelja igauņu valodā ir "četri", simbolizējot četrus atjaunīgās enerģijas avotus: vēju, ūdeni, biomasu un sauli. 2005. gada 3. novembrī Igaunijas investoru grupa un Eiropas Rekonstrukcijas un attīstības banka (33 % kapitāldaļu) dibināja investīciju uzņēmumu Freenergy AS ar mērķi Igaunijā attīstīt atjaunīgās enerģijas iegūšanu. Vēja parku attīstīšanai un apkalpošanai 2005. gada 20. decembrī tika dibināts uzņēmums Nelja Energia OÜ, kā 50 % kapitāldaļu piederēja Freenergy un 50 % Vardar Eurus (īpašnieki Norvēģijas enerģētikas uzņēmums Vardar AS ar 90 % un investīciju fonds Nordic Environment Finance Corporation ar 10 %). 2010. gada 17. augustā Freenergy AS un Vardar Eurus AS (katrs 50 %) iegādājās Lietuvas uzņēmuma UAB Naujoji Energija (tagad UAB 4ENERGIA) kapitāldaļas. Naujoji Energija plānoja pie jūras izveidot 40 MW vēja parku. Čūteļu vēja parks sāka darbu 2012. gadā. 2012. gadā Nelja Energia OÜ apvienojās ar Freenergy AS. 2012. gada 26. aprīlī Freenergy AS nosaukums mainīts uz Nelja Energia AS, vienlaikus Nelja Energia OÜ dzēšot no Igaunijas uzņēmumu reģistra. Nelja Energia AS lielākais kapitāldaļu turētājs bija Vardar Eurus (77 %). 33 % kapitāldaļu piederēja Igaunijas investoriem: Ivard OÜ (Petera Mends), Vestman Energia AS (Aivars Bērziņš), JMB Investeeringute OÜ (Jiri Meiss), HTB Investeeringute OÜ (Hanness Tamjervs); Nelja Energia līdzšinējās vadības piederošajiem uzņēmumiem Solarcom OÜ (Martins Krūss) un Atradius OÜ (Kalle Kīgske), Skype izveidotāju investīciju uzņēmumiem Ambient Sound Investments OÜ, United Partners Investments OÜ un Kakssada Kakskümmend Volti OÜ. 2017. gada 15. jūnijā Latvijā, Brocēnos atklāta koģenerācijas stacija un kokskaidu granulu ražotne. 2018. gada 29. maijā paziņots, ka Eesti Energia meitas uzņēmums Enefit Green iegādāsies Nelja Energia. Par 100 % akciju tiks samaksāti 289 miljoni EUR, kā arī pārņemti 204 miljonu eiro Nelja Energia parādi. 6. novembrī darījumu atļāva Igaunijas konkurences padome, un Nelja Energia iegāde tika pabeigta. Pēc tam uzņēmuma Skinest īpašnieks Oļegs Osinovskis administratīvajā tiesā iesniedza prasību atcelt apvienošanos. Nelja Energia aktīvi tika integrēti Enefit Green struktūrā, un 2019. gada 2. aprīlī tas tika dzēsts no Igaunijas uzņēmumu reģistra. Nelja Energia AS meitas uzņēmumi: 4E Biofond OÜ (69,88 %), biogāzes koģenerācijas stacijas Vinni Biogaas OÜ Oisu Biogaas OÜ UAB 4ENERGIA (Lietuva) AS 4 ENERGIA (Latvija) SIA Pellet 4Energia (Latvija) Igaunijas energokompānija Enefit Green iegādājas uzņēmumu Nelja Energia Monta Glumane, Dienas Bizness, 2018. gada 29. maijs После жалобы Олега Осиновского суд приостановил полумиллиардную сделку Eesti Energia Анн-Марий Нерги, rus.delfi.ee, 15.11.2018 Nelja Energia (igauniski) Nelja Energia (latviski)