"Bohēmista rapsodija" (angļu: Bohemian Rhapsody) ir 2018. gada ASV un Apvienotās Karalistes biogrāfiska filma, kuras oficiālais režisors ir Braiens Singers, kuru filmēšanas procesa noslēgumā aizstāja Deksters Flečers. Galvenās lomas atveido Rāmī Māleks, Lūsija Bojtona, Bens Hārdijs, Džozefs Mazello, Eidens Gilens, Toms Holanders, Maiks Maierss un Gvilims Lī. Filmas pirmizrāde notika 2018. gada 23. oktobrī Londonā. Filmā parādīta grupas Queen karjeras attīstība līdz pat leģendārajam 1985. gada Live Aid koncertam. Filmā ir vairākas vēsturiskas neprecizitātes. Daļa no vēsturiskajiem notikumiem filmā nav attēloti hronoloģiski; Makkartens apgalvojis, kas tas darīts dramatiskākam efektam: "Mēs veidojam mākslas, nevis dokumentālo filmu." Queen izveide nebija tik vienkārša, kā attēlots filmā. Merkūrijs Stafelu pazina jau kopš mākslas koledžas un bija izrādījis vēlmi pievienoties grupai, jau pirms Stafels to pameta. Džons Dīkons nebija sākotnējais basģitārists, bet gan ceturtais. Reja Fostera tēls ir izdomāts un veidots pēc attālas līdzības ar EMI vadītāju Roju Feterstonu. Lai arī Feterstons un citi uzskatīja, ka "Bohemian Rhapsody" ir par garu, lai to izdotu singlā, Feterstons bija grupas fans. Merkūrijas nebija pirmais grupas dalībnieks, kas izdeva soloalbumu: Teilors 1981. gada aprīlī izdeva Fun in Space un 1984. gada jūnijā Strange Frontier. Mejs 1983. gada oktobrī izdeva Star Fleet Project. Merkūrija Mr. Bad Guy tika izdots 1985. gada aprīlī. Queen nekad neizjuka, tāpēc Live Aid koncerts nebija apvienošanās. Viņi 1984. gada sākumā izdeva The Works un pēc tam devās albuma Pasaules koncerttūrē. Pēdējais tūres koncerts bija astoņas nedēļas pirms Live Aid. Saskaņā ar Vanity Fair, filmā izlaistas daudzas detaļas par Merkūrija attiecībām ar Mēriju Ostinu un Džimu Hatonu, sagrozot un izlaižot faktus. Merkūrijs nesatika Mēriju Ostinu tajā pašā vakarā, kad pievienojās grupai. Džims Hatons nebija viesmīlis kādā no Merkūrija ballītēm; viņš bija frizieris Savojas viesnīcā, kurš Merkūriju satika naktsklubā. Īpašu kritiku saņēma Merkūrija HIV diagnozes attēlojums, The Spectator žurnālistam Jasperam Rīsam to aprakstot kā "viscietsirdīgāko faktu pārkārtošana". Brīdis, kad Merkūrijs uzzināja par HIV, ir strīdīgs, bet parasti tiek norādīts starp 1986. un 1987. gadu, nevis pirms Live Aid koncerta 1985. gadā, kā attēlots filmā. Citi grupas dalībnieki netika informēti līdz 1989. gadam. «Bohemian Rhapsody». Britu filmu klasifikācijas padome. Arhivēts no oriģināla, laiks: 2018. gada 5. novembrī. Skatīts: 2018. gada 12. novembris. «Bohemian Rhapsody (2018)». Box Office Mojo (Amazon.com). Skatīts: 2018. gada 12. novembris. Andy Greene. «Fact-Checking the Queen Biopic, 'Bohemian Rhapsody'». Rolling Stone, 2018. gada 1. novembris. Skatīts: 2018. gada 8. novembris. Russell Baillie. «How Kiwi Anthony McCarten wrote the Queen movie Bohemian Rhapsody». Noted. BAUER MEDIA PTY LTD, 2018. gada 14. novembris. Arhivēts no oriģināla, laiks: 2019. gada 6. janvārī. Skatīts: 2019. gada 5. janvāris. David Chiu. «The History of Smile: The Band That Set the Stage for Queen». Ultimate Classic Rock, 2018. gada 5. novembris. «5 Things You Didn't Know About Freddie Mercury's Solo Career». Billboard. 2018. gada 15. decembris. Skatīts: 2018. gada 19. decembris. Yohana Desta. «Bohemian Rhapsody: The True Story Behind Freddie Mercury’s Relationships». Vanity Fair, 2018. gada 1. novembris. Skatīts: 2018. gada 21. decembris. Zack Sharf. «"Bohemian Rhapsody" called out for inaccuracies, including handling of Mercury's HIV diagnosis». Salon, 2018. gada 7. novembris. Skatīts: 2018. gada 12. novembris. Cayla Bamberger. «Bohemian Rhapsody Draws Harsh Critiques for Factual Inaccuracies». Paste, 2018. gada 5. novembris. Skatīts: 2018. gada 12. novembris. Jasper Rees. «A succession of predigested clichés: Bohemian Rhapsody reviewed». The Spectator. Skatīts: 2018. gada 25. oktobris. Billy Nilles. «Everything Bohemian Rhapsody Got Wrong About Freddie Mercury's Life». E!, 2018. gada 5. novembris. Skatīts: 2019. gada 8. janvāris. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)