Feimaņi ir apdzīvota vieta Rēzeknes novada Feimaņu pagastā, pagasta centrs. Ciems izvietojies Feimaņu ezera austrumu krastā pie Varšavas—Sanktpēterburgas dzelzceļa (stacija Krāce) 33 km no novada centra Rēzeknes un 229 km no Rīgas. Feimaņi (Vīmani) vēstures avotos pirmo reizi minēti 1752. gadā draudzes dokumentos. 1933. gadā apdzīvotajai vietai tika piešķirts biezi apdzīvotas vietas (ciema) statuss. 1935. gadā Feimaņos bija 212 iedzīvotāji. Kopš 1949. gada Feimaņu ciema padomes (vēlāk pagasta) centrs. Feimaņos atrodas pagasta pārvalde, pamatskola, kultūras nams, bibliotēka, feldšeru punkts, pasts, katoļu baznīca. Ciema teritorijā atrodas vairāki valsts un vietējās nozīmes kultūras pieminekļi. Valsts nozīmes arhitektūras piemineklis ir Feimaņu katoļu baznīca, bet baznīcas altāris ar gleznām, sānu altāri un ēŗģeļu prospekts ir valsts nozīmes mākslas pieminekļi, savukārt Feimaņu katoļu baznīcas zvanu tornis ir vietējās nozīmes arhitektūras piemineklis. Citi vietējās nozīmes kultūras pieminekļi ciema teritorijā: obelisks "Krusta nesējs", krucifiksa nojume, kapela, Feimaņu muižas parks, Feimaņu viduslaiku kapsēta. «Vietvārdu datubāze: Informācija par Feimaņiem». Latvijas Ģeotelpiskās informācijas aģentūra. LĢIA vietvārdu datubāze «Feimaņu ezers». ezeri.lv. Skatīts: 2021.gada 3.janvārī. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. «Feimaņu pamatskola». skola.feimani.lv. Arhivēts no oriģināla, laiks: 2020. gada 21. februārī. Skatīts: 2021.gada 3.janvārī. «Feimaņu pagasta bibliotēka». kulturasdati.lv. Skatīts: 2021.gada 3.janvārī. «Rēzeknes novads. Feimaņu pagasts». Arhivēts no oriģināla, laiks: 2010. gada 26. septembrī. Skatīts: 2011. gada 17. martā. «Feimaņu kultūras pieminekļi». is.mantojums. Skatīts: 2021.gada 3.janvārī.. «Feimaņu muiža». latgalesrevizijas.wordpress.com. Skatīts: 2021.gada 3.janvārī.