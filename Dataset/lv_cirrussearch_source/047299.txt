Iveta Apkalna (dzimusi Viļuma 1976. gada 30. novembrī Rēzeknē) ir latviešu ērģelniece. Dzimusi 1976. gadā Rēzeknē. Studēja klavierspēli Jāzepa Vītola Latvijas Mūzikas akadēmijā profesora Teofila Biķa klasē un ērģeļspēli pie profesora Tālivalža Dekšņa. 1999. gadā ar izcilību absolvēja LMA un 2000. gadā turpināja klavierspēles studijas Londonas Mūzikas un Drāmas augstskolā. No 2000. līdz 2003. gadam studēja Štutgartes Mūzikas un drāmas augstskolā profesora Ludgera Lomana ērģeļsolistu klasē. Uzstājās Eiropas un Ziemeļamerikas katedrālēs, baznīcās un koncertzālēs, piedalījās mūzikas festivālos un saņēma mūzikas balvas un uzvaras nozīmīgos ērģeļmūzikas konkursos. Regulāri koncertē Rīgas Domā un kopā ar Latvijas Nacionālo simfonisko orķestri, Cremerata Baltica, arī Berliner Filarmoniker, Concertgebouworkest, hr-Sinfonieorchester, WDR Sinfonieorchester orķestriem visā pasaulē. Repertuārā ir ērģeļmūzikas skaņdarbi no Baha līdz mūsdienu komponistiem. 1993. gadā bija ērģelniece Romas pāvesta Jāņa Pāvila II vizītes dievkalpojumā Aglonas bazilikā. Kopš 2016. gada ir Hamburgas Elbas Filharmonijas galvenā ērģelniece. Kopš 2019. gada Apkalna rīko "Saullēkta koncertu" Jūrmalā. 1997. gadā 3.vieta Starptautiskā ērģelnieku konkursā (Lahti, Somija) 1999. gadā 3.vieta M.K.Čurļoņa starptautiskajā pianistu un ērģeļnieku konkursā (Viļņa, Lietuva) 2002. gadā Eiropas atlases kārtas uzvarētāja Londonā Royal Bank Calgary starptautiskajā ērģeļu konkursā (Kalgari, Kanāda). 2002. gadā Baha balva Royal Bank Calgary starptautiskā ērģeļu konkursa finālā (Kalgari, Kanāda). 2003. gadā uzvara un 4 speciālbalvas 3. Starptautiskajā M. Tariverdijeva ērģelnieku konkursā (Karaļauči, Krievija) 2003. un 2017. gada Latvijas Lielā Mūzikas Balva. 2005. gadā ECHO KLASSIK balva kategorijā "Gada instrumentālists" par CD "Himmel & Holle". 2008. gadā ECHO KLASSIK balva kategorijā "Mūzika bez robežām" par CD "Noema" kopā ar David Orlowsky Klezmorim 2014. gadā Rēzeknes goda pilsones tituls 2015. gadā Izcilības balva kultūrā 2015. gadā Latgaliešu kultūras gada balva "Boņuks" kategorijā "2015. gada cilvēks kultūrā" 2003 — Iveta Apkalna Live (izdevniecība Hera) 2004 — Touch down in Riga (izdevniecība Querstand) 2004 — Himmel & Holle (izdevniecība Hera) 2006 — Prima Volta (izdevniecība Ifo) 2007 — Noema — David Orlowsky Klezmorim (izdevniecība Sony) 2008 — Trumpet and Organ (izdevniecība Phoenix) 2009 — The New Organ of the Philharmonie Mercatorhalle Duisburg (izdevniecība Acousence Classics) 2011 — L'Amour et la Mort (izdevniecība Oehms Classics) 2012 — Walter Braunfels (1882-1954): Konzert für Orgel,Knabenchor & Orchester op.38 (izdevniecība Oehms Classics) 2012 — Leos Janacek (1854-1928): Missa Glagolytica (izdevniecība Pentatone) 2013 — Mariss Jansons conducts Brahms and Janacek (izdevniecība Arthaus) 2015 — Iveta Apkalna — Bach & Glass (izdevniecība Oehms Classic) 2016 - Von Einem: Philadelphia Symphonie op.28 (izdevniecība Orfeo) 2017 - Concertgebouw Orchestra - Horizon 9 (izdevniecība RCO Live) 2018 - Light and Dark (izdevniecība Berlin) 2019 - Francis Poulenc: Konzert für Orgel, Streicher & Pauken (izdevniecība BRKlassik) 2021 - Triptychon: Vasks, Bach, Liszt (izdevniecība Berlin Classics) Iveta Apkalna OMM — Iveta Apkalna Dejas ar ērģelēm — Video Digitālo ērģeļu ieskandināšanas koncerts Latgales vēstniecībā GORS