Ādams Gajs Rīss (angļu: Adam Guy Riess; dzimis 1969. gada decembrī) ir amerikāņu astrofiziķis. Kopā ar Solu Perlmuteru un Braienu Šmitu 2011. gadā saņēma Nobela prēmiju fizikā par supernovu pētījumiem. 1992. gadā pabeidza studijas Masačūsetsas Tehnoloģiju institūtā, 1996. gadā saņēma doktora grādu Hārvarda Universitātē, turpināja darbu Kalifornijas Universitātē Bērkli. 1999. gadā sāka strādāt Kosmosa teleskopu zinātniskajā institūtā. No 2005. gada strādā Džonsa Hopkinsa Universitātē. 1998. gadā, Perlmuters, Rīss un Šmits, veicot supernovu pētījumus, atklāja Visuma izplešanās paātrināšanos, aprēķināja izplešanās ātrumu un enerģijas blīvumu kosmosā. Par šo atklājumu viņi 2006. gadā saņēma Šova prēmiju astronomijā (Shaw Prize), kas tiek uzskatīta par "Austrumu Nobela prēmiju". Vēlāk, 2011. gadā viņi tika apbalvoti ar Nobela prēmiju fizikā. «The Nobel Prize in Physics 2011». Nobel Foundation. Nobela prēmiju fizikā piešķir visuma pētniekiem Nobelā prēmija fizikā piešķirta trim zinātniekiem par supernovu pētījumiem «Berkeley Lab’s Saul Perlmutter Wins Shaw Prize in Astronomy». Lawrence Berkeley National Laboratory. 2006. gada 21. jūnijs. Skatīts: 2009. gada 20. novembris. Vikikrātuvē par šo tēmu ir pieejami multivides faili. Skatīt: Ādams Rīss. Encyclopædia Britannica raksts (angliski) Brockhaus Enzyklopädie raksts (vāciski) Biogrāfija Nobela prēmijas mājaslapā (angliski)