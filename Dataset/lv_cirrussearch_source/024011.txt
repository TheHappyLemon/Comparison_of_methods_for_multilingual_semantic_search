Sunrise: A Song of Two Humans, sastopams arī īsāks nosaukums Sunrise, ir 1927. gada ASV mēmā filma. Filmas režisors ir F. V. Murnavs. Filmas scenārija autors Kārlis Maiers filmu balstīja uz Hermaņa Zūdermaņa stāstu Die Reise nach Tilsit ("Ceļojums uz Tilzīti"). Sunrise ieguva Amerikas Kinoakadēmijas balvu nominācijā "Unikālais mākslinieciskais izpildījums" pirmajā Kinoakadēmijas balvas pasniegšanas ceremonijā 1929. gadā un pēc sešdesmit gadiem filmu iekļāva Kongresa bibliotēkas Nacionālajā kino reģistrā kā "kulturālu, vēsturisku vai estētiski ievērojamu". Amerikas Kinoinstitūta Desmitgades apkopojumā 2007. gadā filma ierindojās 82. vietā, kamēr Britu Kinoinstitūta 2012. gada aptaujā filma tika atzīta par piekto labāko mākslas filmu vēsturē pēc kritiķu vērtējuma un 22. pēc režisoru vērtējuma. Murnavs izvēlējās jauno Fox Movietone skaņas optisko ierakstīšanas sistēmu, tādēļ šī ir viena no pirmajām filmām ar muzikālo skaņu celiņu un skaņu efektiem. Sadarībā ar Šarlu Guno tika izveidota kompozīcija Funeral March of a Marionette, kas vēlāk tika izmantota kā galvenā muzikālā tēma televīzijas seriālam Alfred Hitchcock Presents (1955-65). Filmas oriģināls tika iznīcināts 1937. gada ugunsgrēkā, jaunu negatīvu izveidoja no kopijas. Galvenās lomas atveidotāja Dženeta Geinore ieguva Kinoakadēmijas balvu nominācijā "Labākā aktrise galvenajā lomā" par lomu šajā filmā un filmās 7th Heaven un Street Angel. Nominācijā "Labākais operatora darbs" balvas ieguva filmas operatori Čārlzs Rošers un Karls Strass. Ročusu Glīzu izvirzīja nominācijā "Labākais mākslinieka darbs", bet balvu viņš neieguva. "The Screen", Mordaunt Hall, The New York Times, 1927. gada 24. septembris. "New Pictures: Oct. 3, 1927" Arhivēts 2012. gada 17. februārī, Wayback Machine vietnē., Time, 1927. gada 3. oktobris Eagan, Daniel. America's Film Legacy: The Authoritative Guide to the Landmark Movies in the National Film Registry. New York: Continuum, 2010, p. 131-133. «100 Years...100 Movies». American Film Institute. Arhivēts no oriģināla, laiks: 2011-08-07. Skatīts: 2009-09-18. «Arhivēta kopija». Arhivēts no oriģināla, laiks: 2012. gada 24. novembrī. Skatīts: 2014. gada 17. maijā. Silent Is Golden Arhivēts 2013. gada 11. septembrī, Wayback Machine vietnē. DVD žurnāls. Pārbaudīts 2009. gada 16. septembrī IMDb profils (angliski) AllMovie profils (angliski) Turner Classic Movies profils (angliski) Metacritic profils (angliski) Rotten Tomatoes profils (angliski)