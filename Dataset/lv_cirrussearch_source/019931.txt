Come Away with Me ir amerikāņu pianistes un dziedātājas Noras Džonsas debijas albums, kas izdots 2002. gada 26. februārī sadarbībā ar ierakstu kompāniju Blue Note Records. Albums tika ierakstīts 2001. gadā Ņujorkā, Sorcerer Sound un Allaire Studios. Ar albumu Nora Džonsa guva atpazīstamību visā pasaulē, iekļūstot Billboard 200 un dažādos džeza topos. Albums arī tika iekļauts daudzu mūzikas kritiķu "gada labāko albumu" sarakstos, procesa laikā iegūstot vērtīgas mūzikas balvas, tajā skaitā astoņas Grammy balvas.