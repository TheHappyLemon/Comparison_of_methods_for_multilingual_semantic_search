"Metropole" (vācu: Metropolis) ir 1927. gada vācu ekspresionisma zinātniskās fantastikas mēmā kino filma, kuras režisors ir Frics Langs. Filma ir par gigantisko Metropoli, kas ir tikusi sadalīta divās daļās — saimnieki dzīvo virszemē un strādnieki mīt pazemē. Pilsētu pārvaldošais magnāts liek uzbūvēt cilvēku robotu, lai tas izprovocētu uz dumpi strādniekus, kurus pēc tam varētu sodīt. Tajā galvenās lomas attēlo Brigite Helma, Alfrēds Ābels un Gustavs Frēlihs. "Metropole" tiek uzskatīta par pirmo zinātniskās fantastikas mākslas filmu. Filmas uzņemšana kopumā izmaksāja apmēram 5 miljonus vācu marku, tādējādi tā bija līdz tam dārgākā uzņemtā filma. Tā tika uzņemta UFA studijā, kur visas dekorācijas, izņemot debesskrāpjus, tika būvētas dabiskajā lielumā. Filmas režisors Langs apgalvoja, ka filmas uzņemšanai iedvesmojies no Ņujorkas. Mūsdienās filmu "Metropole" uzskata par vienu no dižākajām un ietekmīgākajām filmām, kas jebkad uzņemta. 2022. gada filmu žurnāla Sight and Sound kritiķu aptaujā filma ieņēma 67. vietu. 2001. gadā filma iekļauta UNESCO Pasaules atmiņas reģistrā — kā pirmā filma, kas šādi pagodināta. 2023. gada 1. janvārī beidzās filmas ASV autortiesību termiņš, tādējādi tai nokļūstot publiskajā īpašumā. Klaus Kreimeier. The Ufa story: a history of Germany's greatest film company, 1918–1945. Berkeley : University of California Press, 1999. 156. lpp. ISBN 0-520-22069-2. SciFi Film History - Metropolis (1927) Arhivēts 2017. gada 10. oktobrī, Wayback Machine vietnē. - Although the first science fiction film is generally agreed to be Georges Méliès' A Trip To The Moon (1902), Metropolis (1926) is the first feature length outing of the genre. (scififilmhistory.com, retrieved 15 May 2013) 100 labākās pasaules filmas. Zvaigzne ABC. 112.—113. lpp. ISBN 978-9934-0-1124-5. «The Greatest Films of All Time». Sight & Sound (British Film Institute). Skatīts: 2022. gada 19. septembris. Staff (ndg) "Memory of the World: Metropolis – Sicherungsstück Nr. 1: Negative of the restored and reconstructed version 2001" UNESCO website. Accessed: 5 November 2018 «What's Entering the Public Domain in 2023: Fritz Lang's Metropolis, Virginia Woolf's to the Lighthouse, Franz Kafka's Amerika & More | Open Culture». Vikikrātuvē par šo tēmu ir pieejami multivides faili. Skatīt: Metropole. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)