Šrilankas garlūpu lācis (Melursus ursinus inornatus) ir viena no garlūpu lāču (Melursus ursinus) pasugām. Otra pasuga ir Indijas garlūpu lācis (Melursus ursinus ursinus). Šrilankas garlūpu lācis dzīvo Šrilankas līdzenuma sausajos mežos salas ziemeļos un ziemeļaustrumos. Šrilankā ir izveidots nacionālais parks, kurā šos lāčus var novērot. Šī lāča izdzīvošana ir kritiska, un šobrīd savvaļā ir mazāk kā 1000 Šrilankas garlūpu lāču, iespējams, šis skaitlis nepārsniedz 500 indivīdus. To skaits turpina samazināties, jo to dzīves vieta - sausie meži mūsdienās tiek izcirsti. Garlūpu lācis dzīvo tikai mežā, un, samazinoties mežu platībām, samazinās lāču populācija. Kā jau garlūpu lācim, arī Šrilankas lācim ir pinkains, melns kažoks ar pagarinātu apspalvojumu. Mātītēm apspalvojums uz skausta ir biezāks nekā tēviņiem, jo pirmos mēnešus mātes savus mazuļus nēsā uz muguras. Mazie turas, ieķērušies mātes kažokā. Mazuļi parasti uzrāpjas uz muguras pa mātes pakaļkājām, ieķeroties astē, un lejā rāpjas pa priekškājām. Vairāk par ieradumiem un vairošanos lasīt galvenajā rakstā: Garlūpu lācis. Lai arī Šrilankas garlūpu lācis ir visēdājs, tas nemedī, nezvejo un neēd koku dzinumus. Tas barojas ar riekstiem, sēklām, augļiem, ogām, saknēm, ziediem, medu un maitu, priekšroku dodot mīkstajiem iekšējiem orgāniem. Ir novērots, ka garlūpu lācis padzen leopardu no tikko nogalināta medījuma, izēd iekšas un aiziet, pārējo atstājot leopardam. Bet tā galvenā barība ir kukaiņi, īpaši termīti, un to kāpuri. Kukaiņus tas meklē arī trūdošu koku stumbros, tos izsūcot, lietojot garo purnu un lūpas. Garlūpu lāči izveido kaut ko līdzīgu putekļusūcēja caurulei, lai iesūktu skudras. Tās tiek iesūktas ar lielu troksni. «Sloth Bears - Bears Of The World». Arhivēts no oriģināla, laiks: 2009. gada 15. maijā. Skatīts: 2009. gada 28. maijā. «Carnivores of Sri Lanka: Sloth Bear Research - Final Report». Arhivēts no oriģināla, laiks: 2007. gada 16. decembrī. Skatīts: 2009. gada 28. maijā. Sri Lankan Sloth Bear Šrilankas garlūpu lāča video http://www.sandiegozoo.org/animalbytes/t-sloth_bear.html https://web.archive.org/web/20100103024124/http://lankabusinessonline.com/fullstory.php?nid=1510997294 http://www.bioone.org/doi/abs/10.2192/1537-6176(2007)18%5B189:LCOSBR%5D2.0.CO%3B2 http://www.bioone.org/doi/pdf/10.2192/1537-6176(2007)18%5B189:LCOSBR%5D2.0.CO%3B2