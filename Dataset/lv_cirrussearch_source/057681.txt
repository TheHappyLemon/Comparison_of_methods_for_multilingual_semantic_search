Maju Mukaida (japāņu: 向田 真優; dzimusi 1997. gada 22. jūnijā ir japāņu brīvā stila cīkstone, 2020. gada olimpisko spēļu čempione, divkārtējā pasaules čempione, Āzijas čempione. Maju Mukaida ir dzimusi 1997. gadā. 2014. gadā Naņdzjinā viņa kļuva par Jaunatnes olimpisko spēļu čempioni. Budapeštā 2016. gada pasaules čempionāta finālā (svarā kategorijā līdz 55 kg) Mukaida pārliecinoši pieveica Eiropas čempioni Irinu Ologonovu un ieguva savu pirmo pasaules čempiones titulu. 2017. gadā viņa kļuva par Āzijas čempioni un izcīnīja pasaules čempionāta sudraba medaļu. 2018. gadā Maju otrreiz kļuva par pasaules čempioni. 2019. gada pirmsolimpiskajā pasaules čempionātā Kazahstānā svara kategorijā līdz 53 kg Mukaida izcīnīja sudraba medaļu un ieguva olimpisko licenci savas valsts olimpiskajai komitejai. 2021. gada augustā Tokijā 2020. gada vasaras olimpiskajās spēlēs svara kategorijā līdz 53 kg Maju Mukaida finālcīņā pārspēja Ķīnas cīkstoni Panu Cjaņjui un kļuva par olimpisko čempioni. «Risako Kawai and Mayu Mukaida take gold at championships». The Japan Times. 2018. gada 24. oktobris. Skatīts: 2021. gada 24. jūnijs. Olympedia profils (angliski) The Sport.org profils (angliski) FILA profils (angliski)