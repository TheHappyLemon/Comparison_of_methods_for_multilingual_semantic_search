Jauktā stafete bija viena no 11 disciplīnām biatlonā 2022. gada ziemas olimpiskajās spēlēs. Sacensības notika Džandzjakou biatlona centrā, Džandzjakou 2022. gada 5. februārī. Tajās bija pārstāvēti 80 sportisti (20 komandas) no 20 valstīm. Komandu šajās sacensībās veidoja divi vīrieši un divas sievietes. Katram no sportistiem bija jāveic 6 kilometru slēpojums ar šaušanu. Jauktajā stafetē zelta medaļu izcīnīja Norvēģijas biatlonistu komanda (finiša rezultāts — 1:06:45.6) — Marte Olsbu-Reiselanne, Tīrila Ekhofa, Tarjeijs Bē un Juhanness Tīngnēss Bē. Sudraba medaļu izcīnīja Francijas biatlonistu komanda (finiša rezultāts — 1:06:46.5) — Anaisa Ševaljē-Bušē, Žilija Simona, Emiljēns Žaklēns un Kantēns Fijons Maijē. Savukārt bronzas medaļu ieguva Krievijas Olimpiskās komitejas biatlonistu komanda (finiša rezultāts — 1:06:47.1) — Uļjana Ņigmatuļina, Kristīna Rezcova, Aleksandrs Loginovs un Eduards Latipovs. Datums — 2022. gada 5. februāris Sacensību sākuma laiks — 17:00 (pēc Ķīnas laika UTC+8) Atsauce — «Biatlons 2022. gada ziemas olimpiskajās spēlēs — jauktā stafete». Arhivēts no oriģināla, laiks: 2022. gada 5. februārī. Skatīts: 2022. gada 5. februārī. Pamatraksts: Biatlonisti 2022. gada ziemas olimpiskajās spēlēs Sacensībās startēja 80 sportisti no 20 valstīm. Iekavās norādīts sportistu skaits no attiecīgās valsts.  ASV (4)  Austrija (4)  Baltkrievija (4)  Bulgārija (4)  Čehija (4)  Igaunija (4)  Francija (4)  Itālija (4)  Japāna (4)  Kanāda (4)  Krievijas Olimpiskā komiteja (4)  Ķīna (4)  Norvēģija (4)  Slovākija (4)  Slovēnija (4)  Somija (4)  Šveice (4)  Ukraina (4)  Vācija (4)  Zviedrija (4) «Pekinas ziemas olimpisko spēļu biatlona rezultāti jauktajā stafetē (05.02.2022.)». Delfi.lv. Skatīts: 2022. gada 5. febrāris. «Norvēģijas biatlonisti atgūstas no liela deficīta un finišā izrauj zelta medaļu jauktajā stafetē». Delfi.lv. Skatīts: 2022. gada 5. febrāris.