Ivars Grantiņš (dzimis 1972. gadā) ir Latvijas sērijveida slepkava. Ievērību un plašsaziņas līdzekļu uzmanību guva pēc meitas cietsirdīgas slepkavības 2008. gada 26. augustā, kad uz vairākām dienām pazuda bez vēsts un slēpās Ceraukstes mežos, kuru laikā likumsargi nespēja viņu atrast, neskatoties, ka tika iesaistīti ievērojami resursi, un meklēšanas laikā Grantiņš pat sniedza telefoninterviju TV tiešraidē. Apsūdzēts arī par izvarošanu un citām slepkavībām un to mēģinājumiem, Grantiņš pašlaik izcieš mūža ieslodzījumu. Pirmo noziegumu Grantiņš izdarīja 1988. gadā, autobusu pieturā mēģināja nožņaugt 18 gadu vecu sievieti, taču viņu iztraucējuši pieturvietai tuvojošies bērni. Pierādījumu trūkuma dēļ lietu par šo slepkavības mēģinājumu vēlāk slēdza. 1990. gadu sākumā Grantiņš vairākkārt vardarbīgi uzmācās vietējās apkārtnes sievietēm, bet par to upuri policijai izlēma neziņot. Grantiņš pirmoreiz tika tiesāts 1995. gadā — par mēģinājumu stāties dzimumsakaros ar nepilngadīgo, lietojot vardarbību. Viņš sievieti centās nesekmīgi nožņaugt un divreiz sadūra ar nazi, bet tālākas darbības iztraucēja aculiecinieki. Toreiz piespriests nosacīts cietumsods. 1997. gadā Zemgales apgabaltiesa viņam par tīša smaga miesas bojājuma nodarīšanu — uzbrukumu mātei ar cirvi — piesprieda trīs gadus un sešus mēnešus cietumā, divus gadus vēlāk apbrīvots pirms termiņa. 2004. gadā tiesa viņam piesprieda četrus gadus cietumā ar policijas kontroli uz vienu gadu par izvarošanu. Pavadot mājās no balles tur tikko iepazītu pilngadīgu sievieti, viņš to izvaroja un piekāva. Pirmo slepkavību īsi pēc iznākšanas no cietuma Grantiņš izdarīja 2008. gada 29. jūnijā, kad ieradās pie civilsievas vienistabas dzīvoklī Bauskā, kur tā mitinājās ar diviem bērniem. Civilsieva atteikusi viņam pajumti, tādēļ viņš sievieti nožņaudzis. Pēc tam turpat virtuvē sadalījis vairākos gabalos, sapakojis somās un devies gulēt. Bērni gulējuši un slepkavību nav pamanījuši. Nākamajā dienā sadalītais līķis nogādāts mežainā apvidū Bauskas dabas parkā. Pirms aprakšanas to sadalījis vēl mazākās daļās — kopumā sieviete sadalīta 50 gabalos, aprokot tās dažādās vietās Ķirbaksalā. Sievieti neviens nemeklēja, jo domāja, ka tā devusies peļņas nolūkā uz Īriju. Pēc šā nozieguma Grantiņš dzīvoja no Bauskas netālu esošajā ciematā Ceraukstē, kur strādāja pie vietējā saimnieka. 20. jūlijā Grantiņš piedalījies iedzeršanā kādā viensētā Gailīšu pagastā, kurā piedalījusies arī kāda 18 gadu veca sieviete. Iedzeršanas laikā jauniete devās prom. Grantiņš viņu izsekojis, mēģinājis izvarot un pēc tam vietējā dīķī noslīcinājis. Šīs sievietes līķi Grantiņš sadalījis, atbraucot tam pakaļ nākamajā dienā un aprokot mežā netālu no Lietuvas robežas. Galva, rumpis un kājas bija apraktas atsevišķās vietās. Pēc šīs slepkavības Grantiņš turpināja dzīvot Ceraukstē kopā ar savu māti un 11 gadu veco meitu Dainu, kuras māti (savu civilsievu) bija nogalinājis mēnesi iepriekš. 26. augusta vakarā, kad meita gulēja, viņš iegāja viņas istabā un tai seksuāli uzmācās. Meitene pretojās, un tas neizdevās. Dažas minūtes vēlāk viņš atgriezās meitas istabā ar nazi, pārgriežot viņai rīkli, bet pēc tam ar līķi veica anālo dzimumaktu. Nakts vidū Grantiņa māte, atrodot mirušo meiteni, devās pēc palīdzības pie kaimiņiem. Kad mājā ieradās policija, Grantiņš jau bija pazudis. Tika pieļauts, ka Grantiņš slēpjas Ceraukstes mežu masīvā, tomēr likumsargu meklējumi bija nesekmīgi. Meklēšanas laikā radās aizdomas arī par citiem Grantiņa noziedzīgajiem nodarījumiem, tai skaitā sievas neskaidro pazušanu. LNT raidījuma "Degpunktā" žurnālistiem raidījuma tiešraidē izdevās telefoniski sazināties ar Grantiņu. Intervijas laikā Grantiņš bija dzirdams pie šosejas, Viņš paziņoja, ka tikko iznācis no veikala Jūrmalā, kā arī atzinās slepkavībā. Grantiņu aizturēja 29. augustā ap pulksten desmitiem vakarā pussabrukušā šķūnī Gailīšu pagastā pie Lietuvas robežas. Par trim slepkavībām 2009. gada 18. maijā tiesa viņam piesprieda mūža ieslodzījumu. Ceraukstes maniakam mūža ieslodzījums. Cietumā viņš lasot Bībeli. Atjaunināts: 2019. gada 21. novembrī. PAPILDINĀTA: Slepkava Ivars Grantiņš labāk grib mirt, nevis mūžu pavadīt cietumā Arhivēts 2020. gada 1. februārī, Wayback Machine vietnē., Bauskas Dzīve. Atjaunināts: 2020. gada 1. februārī. Policija aiztur nogalinātās meitenes tēvu (papildināta 12:10). Atjaunināts: 2019. gada 21. novembrī. Grantiņam — mūža ieslodzījums. Atjaunināts: 2019. gada 21. novembrī. Ivara Grantiņa dzīvesstāsts — Diena.lv