"Sliktie puiši uz mūžu" (angļu: Bad Boys for Life) ir 2020. gada ASV spriedzes komēdija. Filmas režisori ir Adils El Arbi un Bilals Falahs. Galvenās lomas atveido Vills Smits un Mārtins Lorenss. Šī filmu sērijas daļa ir turpinājums filmai "Sliktie puiši 2" (2003). Filmas producenti ir Džerijs Brukhaimers, Smits un Dags Belgrads. Filmas sižets seko divu detektīvu Maika Lovrija (Smits) un Markusa Bērneta (Lorenss) atkalapvienošanās stāstam, kad atkal kāds sāk slepkavot cilvēkus no viņu jau kādreiz slēgtās lietas. Filmā filmējušies arī Vanesa Hadžensa, Aleksandrs Ludvigs, Čārlzs Meltons, Paola Nunjesa, Keita del Kastiljo, Nikijs Džems un Džo Pantoliano. Par filmu sērijas trešo daļu sāka runāt uzreiz pēc otrās daļas labajiem finansiālajiem rādītājiem. Maikls Bejs paziņoja, ka viņš būtu ieinteresēts atgriezties pie trešās daļas režijas, bet budžeta ierobežojumi to apgrūtinātu. Nākamo desmit gadu laikā filmai bija vairāki tās veidošanas mēģinājumi, mainot gan režisorus, gan scenāristus. Projekts tika izziņots 2018. gada oktobrī, filmēšana norisinājās Atlantā, Maiami un Mehiko 2019. gadā no janvāra līdz jūnijam. Filmas "Sliktie puiši uz mūžu" pirmizrāde gan ASV, gan Latvijā notika 2020. gada 17. janvārī. Filma saņēma pārsvarā pozitīvas atsauksmes, tās ienākumi ir pārsnieguši 400 miljonu ASV dolāru robežu, kļūstot par pelnošāko sērijas filmu. Šī ir trešā ienesīgākā 2020. gada filma. «Lorne Balfe to Score 'Bad Boys for Life'». Film Music Reporter. Arhivēts no oriģināla, laiks: 2019. gada 23. jūlijs. Skatīts: 2019. gada 23. jūlijs. Tom McCarthy. «'Bad Boys for Life' Film Review». The Hollywood Reporter, 2020. gada 15. janvāris. Skatīts: 2020. gada 18. janvāris. «Archived copy». Arhivēts no oriģināla, laiks: 2019. gada 9. maijs. Skatīts: 2019. gada 22. maijs. «Bad Boys for Life (15)». Britu filmu klasifikācijas padome. 2020. gada 14. janvāris. Skatīts: 2020. gada 15. janvāris. «Bad Boys for Life (2020)». British Film Institute. Skatīts: 2020. gada 18. janvāris. «Bad Boys for Life (2020)». Box Office Mojo. IMDb. Skatīts: 2020. gada 10. oktobris. Tambay Obenson. «‘Bad Boys’: Fourth Movie Starring Will Smith and Martin Lawrence Is Already Being Planned». IndieWire, 2020. gada 18. janvāris. Skatīts: 2020. gada 19. janvāris. IMDb profils (angliski) AllMovie profils (angliski) Turner Classic Movies profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)