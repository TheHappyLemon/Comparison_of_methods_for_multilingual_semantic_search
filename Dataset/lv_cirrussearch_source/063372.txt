Kolobžegas bāka (poļu: Latarnia Morska Kołobrzeg) atrodas Polijā, Rietumpomožes vojevodistes Kolobžegas apriņķa Kolobžegā pie Parsentas upes ietekas Baltijas jūrā, upes austrumu krastā. 54°11′17.00″N 15°33′22.00″E﻿ / ﻿54.1880556°N 15.5561111°E﻿ / 54.1880556; 15.5561111 Bāka šajā vietā atrodas kopš 1899. gada. 1909. gadā to nomainīja jauna bāka. Otrā pasaules kara laikā tā tika pilnībā sagrauta. 1948. gadā bāku uzbūvēja no jauna, vietā, kur atradās vecs prūšu cietoksnis. Bākas augstums ir 26 m. Bāku veido apaļš, cilindrisks sarkanu ķieģeļu tornis ar dubultu galeriju un laternu. Laterna ir pacelta virs bākas un atrodas uz astoņām kolonnām. Laterna un galerija ir baltas, laternas jumts melns. Gaismas elements atrodas 36,5 m virs jūras līmeņa. Gaismas iekārtu veido rotējoša ierīce ar 8 paneļiem. Uz katra paneļa atrodas divas 200 W spuldzes. Gaisma balta (1 s deg, 2 s pārtraukums). Gaismas signāls redzams 16 jūras jūdžu attālumā. 2007. gadā Polijas pasts izdeva pastmarku ar bākas attēlu. «Pastmarka». Arhivēts no oriģināla, laiks: 2009. gada 24. janvārī. Skatīts: 2008. gada 16. aprīlī.