Holangīts ir žultsvadu iekaisums, kas rodas no inficētas žults atteces traucējumiem. Holangīts parasti rodas, kad žultsvadi jau ir daļēji nosprostoti ar žultsakmeņiem. Holangīts ir dzīvībai bīstams un tam ir nepieciešama steidzama ārstēšana. Visbiežākie simptomi ir dzelte, drudzis, sāpes vēderā, smagos gadījumos arī zems asinsspiediens un neskaidra apziņa. Biežākie holangīta ierosinātāji ir zarnu nūjiņa, Klebsiella, Pseudomonas aeruginosa, Proteus vulgaris, Streptococcus, Staphylococcus, Salmonella u.c. Infekcija no žultsvadiem var pāriet uz aknām un radīt holangiohepatītu ar strauju daudzu sīku aknu abscesu veidošanos. Kinney TP (April 2007). "Management of ascending cholangitis". Gastrointest Endosc Clin N Am 17 (2): 289–306. doi:10.1016/j.giec.2007.03.006. PMID 17556149. Jānis Gardovskis, Ralfs Kolītis, Jāzeps Baško, Antoņina Sondore u.c. (2013). Ķirurģija. Rīga: Rīgas Stradiņa universitāte. 1013. lpp. ISBN 978-9984-793-28-3