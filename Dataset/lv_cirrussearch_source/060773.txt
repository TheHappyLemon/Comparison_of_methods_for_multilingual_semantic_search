Vējgriķi (latīņu: Fallopia) ir sūreņu dzimtas ģints, kurā ietilpst apmēram 12 vīteņaugu un krūmu sugas sugas, dažas no kurām agrāk tika iekļautas sūreņu (Polygonum) vai dižsūreņu (Reynoutria) ģintīs. Vējgriķu sākotnējais izplatības areāls ir ziemeļu puslodes mērenajos un subtropu reģionos, taču sugas ir ieviestas arī citur. Vējgriķu sugas aug kā vīteņaugi, liānas, krūmi vai krūmāji. Augiem parasti ir divdzimumu ziedi, bet retāk tie var būt arī divmāju. Ārpus ziediem veidojas nektārs. Ziedi ir sakārtoti ķekaros, to lapiņas pēc nobriešanas paliek sausas un līdzīgas papīram. Ziediem ir īsi irbuļi ar daļēji sapludinātām drīksnām. Augļi ir riekstiņi ar trim asām malām. Kopš 2019. gada marta tiek atzītas šādas vējgriķu sugas: Fallopia aubertii (L.Henry) Holub, Fallopia baldschuanica (Regel) Holub, Fallopia convolvulus (L.) Á.Löve - dārza vējgriķis, sastopams Latvijā, Fallopia cristata (Engelm. & A.Gray) Holub, Fallopia cynanchoides (Hemsl.) Haraldson, Fallopia dentatoalata (F.Schmidt) Holub, Fallopia dumetorum (L.) Holub - krūmāja vējgriķis, sastopams Latvijā, Fallopia filipes (H.Hara) Holub, Fallopia × heterocarpa (Beck) Doweld, Fallopia koreana B.U.Oh & J.G.Kim, Fallopia pterocarpa (Wall. ex Meisn.) Holub, Fallopia scandens (L.) Holub, Fallopia schischkinii Tzvelev. «Fallopia Adans. | Plants of the World Online | Kew Science». Plants of the World Online (angļu). Skatīts: 2022-03-20. Schuster, Tanja M.; Wilson, Karen L.; Kron, Kathleen A. (2011-10-01). "Phylogenetic Relationships of Muehlenbeckia, Fallopia, and Reynoutria (Polygonaceae) Investigated with Chloroplast and Nuclear Sequence Data". International Journal of Plant Sciences 172 (8): 1053–1066. doi:10.1086/661293. ISSN 1058-5893. Vikikrātuvē par šo tēmu ir pieejami multivides faili. Skatīt: Vējgriķi. Encyclopædia of Life raksts (angliski)