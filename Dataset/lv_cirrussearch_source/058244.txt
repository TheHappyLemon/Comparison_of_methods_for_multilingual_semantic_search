Tjudori (House of Tudors) bija velsiešu Tvudoru (Twddur) dzimtas valdnieki, karaļu dinastija Anglijas Karalistē (ieskaitot Velsu un Īriju) (1485–1603). Cēlušies no Velsas. Bija saradojušies ar Lankasteru dzimtu (Ovens Tjudors aprecējās ar Henrija V atraitni karalieni Katrīnu, līdz ar to viņu dēli — Edmunds un Džaspers, - bija Henrija VI pusbrāļi; Edmunds Tjudors apprecēja Lankasteras hercoga Ģentes Džona mazmeitu Margaritu Bofortu — tas viss ļāva pretendēt uz troni un uzskatīt Jorkus par uzurpatoriem). Ričmondas grāfa Edmunda Tjudora (Edmund Tudor, 1st Earl of Richmond) un Margaritas Bofortas (Lady Margaret Beaufort) dēls Henrijs, izmantojot smago situāciju karalistē, izsēdināja savu algotņu karaspēku Velsā, devās iekšā iekšzemē, kaujā pie Bosvortas sakāva karali Ričardu III (kurš kaujā krita) un 1485. gada 22. augustā kronējās par karali. 1485. gadā Henrijs Tjudors pēc uzvaras pār Jorku namu un kronēšanas par karali, par miera zīmi Lankasteru nama ģerbonim, kuru rotāja sarkana roze, pievienoja Jorku nama balto rozi. Kopš tā laika Tjudoru roze - dubultā sarkanbaltā roze- ir Anglijas karaļa varas simbols. Edmunds Tjudors (Edmund Tudor, of Hadham, 1st Earl of Richmond, 1430.–1456.), Ričmondas grāfs (1435.–1456.) Henrijs Tjudors (Henry Tudor, 2nd Earl of Richmond, 1456.–1509.), Ričmondas grāfs (1478.–1485.) Henrijs VII Tjudors (Henry VII Tudor, 1457.-1509.), Anglijas karalis (1485.-1509.) Henrijs VIII Tjudors (Henry VIII Tudor, 1491.-1547.), Anglijas karalis (1509.-1547.) Eduards VI Tjudors (Edward VI Tudor, 1537.-1553.), Anglijas un Īrijas karalis (1547.-1553.) Džeina Greja (Tjudora), (Jane Grey of England, 1537.1554.), Anglijas un Īrijas karaliene (1553.) Marija Tjudora (Mary I Tudor, 1516.-1558.), Anglijas un Īrijas karaliene (1553.-1558.) Elizabete I Tjudora (Elizabeth I Tudor, 1533.-1603.), Anglijas un Īrijas karaliene (1558.-1603.) Elizabete I mira, neatstājot pēcnācējus. Tuvākais radinieks, t.i. nopietnākais pretendents uz troni bija Skotijas karalis Džeimss I Stjuarts (Iacobus VI Stuart, James I of England, 1566.-1625.) — Anglijas tronī kāpa Stjuartu dinastija. Мор Т., Эпиграммы. История Ричарда III. — Москва, 1973. Buck, sir George., The History of king Richard III. — Gloucester a. Sutton: 1979, 1982. Vikikrātuvē par šo tēmu ir pieejami multivides faili. Skatīt: Tjudoru dinastija. Tudor Place Tudor History House of Tudor Chronology Official British Royal Site Discussion on the Tudors Tudor and Stuart Family Tree from Official British Royal SitePDF (13.4 KiB) Tudor History