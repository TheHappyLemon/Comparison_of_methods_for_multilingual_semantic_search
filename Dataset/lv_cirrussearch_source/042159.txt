Gruzija olimpiskajās spēlēs piedaļās kopš 1994. gada, kad ziemas olimpiskās spēles notika Norvēģijas pilsētā Lillehammerē. 1996. gadā tā pirmo reizi arī piedalījas vasaras olimpiskajās spēlēs, kuras norisinājās ASV pilsētā Atlantā. Kopš tā laika Gruzija ir startējusi pilnīgi visās vasras un ziemas olimpiskajās spēlēs. Līdz 1994. gadam Gruzijas sportisti olimpiskajās spēlēs startēja citu valstu sastāvā, galvenokārt Padomju Saveinības sastāvā (no 1952. līdz 1988. gadam). Vēl pirms tam no 1900. gada līdz 1912. gadam Gruzijas sportisti startēja Krievijas Impērijas sastāvā. Lai gan Gruzija neatkarību ieguva uzreiz pēc Padomju Saveinības sabrukuma 1991. gadā, tā 1992. gada Barselonas vasaras un 1992. gada Albērvilas ziemas olimpiskajās spēlēs startēja Apvienotās komandas sastāvā. Kopš 1994. gada līdz šim Gruzija olimpiskajās spēlēs ir izcīnījusi 40 olimpiskās medaļas (10 zelta, 12 sudraba un 18 bronzas medaļas). Visas šīs medaļas ir izcīnītas vasaras olimpiskajās spēlēs. Visvairāk medaļu, kopā 8 medaļas, tā ir izcīnījusi 2020. gada Tokijas spēlēs. No sporta veidiem lielākā daļa medaļu, 19 medaļas, ir izcīnītas cīņas sportā. Gruzija olimpiskās medaļas kopumā ir izcīnījusi 5 olimpiskajos sporta veidos, medaļas ir izcīnītas arī džudo (12 medaļas), svarcelšanā (7 medaļas), boksā un šaušanā (abos pa 1 medaļai). Visvairāk medaļu olimpiskajās spēlēs, pārstāvot Gruziju, ir izcīnījuši džudists Laša Šavdatuašvili — 3 medaļas. Cīņas sporta pārstāvji Giorgijs Asanidze, Giorgijs Gogšelidze, Vladimers Hinčegašvili, Eldars Kurtanidze un Geno Petriašvili, kā arī svarcēlājs Laša Talahadze olimpiskajās spēlēs ir izcīnījuši pa divām medaļām. Savukārt sporta šāvēja Nino Salukvadze olimpiskajās spēlēs ir izcīnījusi 3 medaļas, pirmās divas pārstāvot Padomju Savienību. Paskaidrojumi Paskaidrojumi Pamatraksts: Gruzijas olimpisko medaļnieku uzskaitījums Šajā tabulā apkopoti tikai tie sportisti, kas pēc Starptautiskās olimpiskās komitejas datiem pārstāvot Gruziju ir ieguvuši divas un vai vairāk olimpiskās medaļas. Pamatraksts: Gruzijas karognesēji olimpiskajās spēlēs Gruzijas sportisti, kas nesuši valsts karogu olimpisko spēļu atklāšanas ceremonijā. 2020 Tokija — Nino Salukvadze, Laša Talahadze 2016 Riodežaneiro — Avtandils Črikišvili 2012 Londona — Nino Salukvadze 2008 Pekina — Ramazs Nozadze 2004 Atēnas — Zurabs Zviadauri 2000 Sidneja — Georgijs Asanidze 1996 Atlanta — Georgijs Kandelaki 2022 Pekina — Morisi Kvitelašvili, Nino Ciklauri 2018 Phjončhana — Morisi Kvitelašvili 2014 Soči — Nino Ciklauri 2010 Vankūvera — Jāsons Abramašvili 2006 Turīna — Vahtangs Murvanidze 2002 Soltleiksitija — Sofija Ahmeteli 1998 Nagano — Sofija Ahmeteli 1994 Lillehammere — Zurabs Džidžišvili «Georgia». International Olympic Committee. «Georgia». Sports-Reference.com. Arhivēts no oriģināla, laiks: 2020. gada 17. aprīlī. Skatīts: 2018. gada 21. martā. Arhivēts 2018. gada 8. janvārī, Wayback Machine vietnē.