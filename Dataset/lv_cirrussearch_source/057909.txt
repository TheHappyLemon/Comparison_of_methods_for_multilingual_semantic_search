Agate Rašmane (dzimusi 1997. gada 22. augustā Dobelē) ir latviešu sportiste, šāvēja, olimpisko spēļu dalībniece, 2023. gada Pasaules čempionāta bronzas medaļas ieguvēja. Ar šaušanu sākusi nodarboties 12 gadu vecumā. Piedalījusies 2014. gada vasaras jaunatnes olimpiskajās spēlēs Naņdzjinā. Tajās izcīnīja bronzas medaļu šaušanā ar gaisa pistoli 10 metru distancē kopā ar Gvatemalas pārstāvi Vilmaru Madridu. Individuāli ieguva 10. vietu. Piedalījusies 2015. gada Eiropas spēlēs Baku, šaušanā ar pistoli no 25 metriem ieņēma 16. vietu. 2019. gada Eiropas spēlēs Minskā jaukto komandu sacensībās šaušanā ar pistoli 50 metru distancē kopā ar Lauri Strautmani izcīnīja sudraba medaļu. 2021. gada martā Pasaules kausa posmā Indijā šaušanā ar mazkalibra pistoli no 25 metru distances izcīnīja 4. vietu. Tajā pašā posmā ieguva arī sesto vietu ar pneimatisko pistoli no 10 metriem un sesto vietu jaukto komandu sacensībās. Drīz pēc tam Starptautiskā Šaušanas sporta federācija apstiprināja, ka Rašmane ir kvalificējusies 2020. gada vasaras olimpiskājām spēlēm. Tajās viņa startēja divās disciplīnās — 10 metros ar pneimatisko pistoli un 25 metros ar mazkalibra ieroci. Šaušanā no 10 metru distances 53 dalībnieču konkurencē ieguva 19. vietu un finālam nekvalificējās. 25 metru distancē ar pistoli ierindojās 37. vietā. 2023. gada Pasaules čempionātā Baku jaukto komandu sacensībās desmit metru distancē ar pneimatisko pistoli kopā ar Lauri Strautmani ieņēma piekto vietu. Vēlāk individuāli 25 metru distancē ar mazkalibra pistoli izcīnīja bronzas medaļu, nopelnot Latvijai šajā disciplīnā 2024. gada vasaras olimpisko spēļu kvotu. «Šāvēja Rašmane iegūst bronzas godalgu jaunatnes olimpiskajās spēlēs». lsm.lv. 2014. gada 11. augustā. Skatīts: 2021. gada 23. jūlijā. «Latvijas šāvēju duets izcīna sudraba godalgas Eiropas spēlēs». lsm.lv. 2019. gada 24. jūnijā. Skatīts: 2021. gada 23. jūlijā. «Šāvējai Rašmanei ceturtā un sestā vieta Pasaules kausa posmā Indijā». sportacentrs.com. 2021. gada 24. martā. Skatīts: 2021. gada 23. jūlijā. «Šāvēja Rašmane kvalificējas Tokijas olimpiskajām spēlēm». sportacentrs.com. 2021. gada 26. martā. Skatīts: 2021. gada 23. jūlijā. «Šāvēja Rašmane: "Dalība Tokijas olimpiskajās spēlēs būs ļoti emocionāla"». sportacentrs.com. 2021. gada 24. jūnijā. Skatīts: 2021. gada 23. jūlijā. «Rašmanei olimpiskajā debijā 19. vieta». sportacentrs.com. 2021. gada 25. jūlijā. Skatīts: 2021. gada 1. augustā. «Rašmane olimpisko debiju pabeidz ar 37. vietu». sportacentrs.com. 2021. gada 30. jūlijā. Skatīts: 2021. gada 1. augustā. «Strautmanis un Rašmane ieņem piekto vietu pasaules čempionātā». sportacentrs.com. 2023. gada 18. augustā. Skatīts: 2023. gada 20. augustā. «Rašmanei PČ šaušanā bronzas medaļa un olimpisko spēļu kvota». sportacentrs.com. 2023. gada 20. augustā. Skatīts: 2023. gada 20. augustā. Olympedia profils (angliski)