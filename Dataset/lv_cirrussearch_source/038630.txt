2017. gada Apvienotās Karalistes vispārējās vēlēšanas notika 8. jūnijā. Tajās katrs vēlēšanu apgabals ievēlēja vienu deputātu Pārstāvju palātā, kas ir Apvienotās Karalistes parlamenta apakšpalāta. Pēc izmaiņām 2011. gadā, vēlēšanām bija jānotiek 2020. gada 7. maijā, bet 2017. gada 18. aprīlī premjerministres Terēzas Mejas izsludinātās izņēmuma vēlēšanas saņēma nepieciešamo divu trešdaļu atbalsta Pārstāvju palātā. Lai gan Terēza Meja vēlēšanas izsludināja, lai iegūtu lielāku pārsvaru parlamentā Konservatīvajai partijai, rezultātā tā zaudēja 12 vietas, kā arī absolūto vairākumu parlamentā. Liberālie demokrāti zaudēja savu procentu daļu, bet ieguva 3 jaunas vietas, kamēr Skotu nacionālā partija zaudēja gan procentu daļu, gan 19 vietas. Apvienotās Karalistes neatkarības partijas procentu skaits samazinājās no 12.6% līdz 1.8%. Plaid Cymru ieguva vienu jaunu vietu, kopā iegūstot četras, Zaļā partija saglabāja savu vienu vietu. Ziemeļīrijā, Demokrātisko unionistu partija ieguva 10 vietas, Sinn Féin ieguva 7 un neatkarīgā Silvija Hermona saglabāja savu vietu. Konservatīvie saglabāja savu varu mazākuma parlamentā, ar atbalstu no Demokrātiskās unionistu partijas. Apvienotās Karalistes izstāšanās no Eiropas Savienības tika prognozēta kā galvenā kampaņas sastāvdaļa, tomēr pēc diviem lieliem teroristu uzbrukumiem Mančestrā un Londonā, nacionālā drošība kļuva par lielāko problēmu kampaņas beigās. Pēc tam kad visi 650 vēlēšanu apgabali izsludināja rezultātus, tie bija: Aptaujas liecināja, ka 50 dienās no vēlēšanu izsludināšanas līdz vēlēšanām, popularitāti strauji zaudēja Apvienotās Karalistes Neatkarības partija (UKIP), un tās atbalstītāji galvenokārt gatavojās balsot par Konservatīvo partiju. Lai gan Konservatīvā partija saglabāja vadību, strauji savu popularitāti kapināja Leiboristu partija. «Election results 2017: seat by seat» (angliski). The Guardian. Skatīts: 2017. gada 9. jūnijā. «Labour 'could lose 60 seats as Ukip voters switch to the Tories'» (angliski). The Telegraph. Skatīts: 2017. gada 31. maijā.