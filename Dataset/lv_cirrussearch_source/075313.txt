Jekaterinburga (krievu: Екатеринбург) ir pilsēta Urālu centrālajā daļā pie Isetas upes Krievijas Federācijā. Sverdlovskas apgabala centrs, no 1924. līdz 1991. gadam tika saukta par Sverdlovsku. Lielākā pilsēta Urālos, dzelzceļa mezgls un liels mašīnbūves cetrs (lielākā rūpnīca — Uralmaš). Federālo autoceļu R242 un R351 galapunkts. Jekaterinburgu metalurģiskās rūpnīcas celtniecības vietā pie Sibīrijas trakta nodibināja krievu valstsvīrs, etnogrāfs un vēsturnieks Vasilijs Tatiščevs. Pilsēta nosaukta Pētera I sievas un nākamās ķeizarienes Katrīnas I vārdā. 18. gadsimtā bez metalurģiskajām rūpnīcām Jekaterinburgā attīstījās arī dārgakmeņu, pusdārgakmeņu, kā arī zelta apstrāde. 1918. gada 17. jūlijā Jekaterinburgā nogalināja no troņa gāzto Krievijas impērijas ķeizaru Nikolaju II un viņa ģimenes piederīgos. 1920. gados Jekaterinburgā uzbūvēja rūpnīcu Uralmaš un tā kļuva par lielu rūpniecības centru. 1924. gadā pilsētu pārdēvēja Jakova Sverdlova vārdā par Sverdlovsku. 1960. gada 1. maijā virs Jekaterinburgas notrieca ASV izlūklidmašīnu U-2 ar pilotu Frensisu Pauersu, kuru vēlāk samainīja pret padomju spiegu Rūdolfu Ābelu. Jekaterinburgā atrodas Kontinentālās hokeja līgas klubs Jekaterinburgas "Avtomobilist", kā arī tā jauniešu klubs Jekaterinburgas "Avto", kas spēlē Jaunatnes hokeja līgā. Abas komandas savas mājas spēles aizvada Jekaterinburga sporta pilī. Pilsētā bāzēts arī Krievijas Superlīgas basketbolā sievietēm klubs Jekaterinburgas "UGMK". Jekaterinburgā vai tās apkārtnē dzimuši: Pavels Dacjuks (dzimis 1978) — hokejists Jūlija Djomina (dzimis 1969) — starptautiskā lielmeistare šahā Nikolajs Habibuļins (dzimis 1973) — hokejists Aleksejs Jašins (dzimis 1973) — hokejists Nikolajs Kuzņecovs (1911–1944) — diversants Vladimirs Malahovs (dzimis 1968) — hokejists Pavļiks Morozovs (1918–1932) — pionieris Aleksandrs Motiļevs (dzimis 1979) — starptautiskais lielmeistars šahā Sergejs Svetlakovs (dzimis 1977) — komiķis, aktieris, scenārists http://www.gks.ru/free_doc/doc_2018/bul_dr/mun_obr2018.rar; arhivēšanas datums: 26 jūlijs 2018; pārbaudes datums: 25 jūlijs 2018; arhīva URL: https://web.archive.org/web/20180726010024/http://www.gks.ru/free_doc/doc_2018/bul_dr/mun_obr2018.rar. «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019. Vikikrātuvē par šo tēmu ir pieejami multivides faili. Skatīt: Jekaterinburga. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Austrumeiropas enciklopēdijas raksts (vāciski) Enciklopēdijas Krugosvet raksts (krieviski)