Melnkalnes Karaliste (serbu: Краљевина Црна Гора) bija Balkānu valsts, kas pastāvēja daļā no mūsdienu Melnkalnes teritorijas no 1910. līdz 1918. gadam. Piedalījās Balkānu karos. Tās galvaspilsēta bija Cetiņe, naudas vienība perpers. 1910. gada 28. augustā Melnkalnes kņazs Nikola I Petrovičs pasludināja Melnkalnes Karalistes izveidi un 1912. gada 8. oktobrī pieteica karu Osmaņu impērijai, aizsākot Pirmo Balkānu karu, kura laikā Melnkalnes armija ilgstoši aplenca Škodras cietoksni. Otrajā Balkānu karā Melnkalnes Karaliste karoja pret Bulgārijas Karalisti. Pirmā pasaules kara laikā 1916. gadā Melnkalnes Karalisti ieņēma Austroungārijas karaspēks. Karalis Nikola devās trimdā uz Itāliju, vēlāk Franciju. Pēc Pirmā pasaules kara, nodibinoties Serbu, horvātu un slovēņu karalistei, Melnkalne 1918. gada 28. novembrī tika iekļauta Serbijā. Melnkalnes karaļa pils Cetiņē Melnkalnes Karalistes karogs Melnkalnes Karaliste (sarkanā krāsā) pirms Pirmā Balkānu kara Melnkalnes Karaliste pirms Pirmā pasaules kara. Ar svītrojumu iezīmētas tās teritoriālās pretenzijas (1914) Melnkalnes Karalistes okupācija 1916. gadā