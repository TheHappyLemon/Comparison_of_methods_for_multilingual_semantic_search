Jūlija gads ir laika mērvienība astronomijā. Apzīmē a. Viens Jūlija gads ir 365,25 dienas garš. Tā kā dienā ir 86 400 sekundes, tad viens Jūlija gads ir 31 557 600 sekunžu garš. Tas bija vidējais gada garums Jūlija kalendārā, kuru lietoja pirms Gregora kalendāra. Jūlija gads nav fundamentāla mērvienība. Tas nav apstiprināts arī Starptautiskajā mērvienību sistēmā, tomēr astronomi un citi zinātnieki to izmanto, mērot ļoti ilgus notikumus, kurus būtu neērti izteikt vienkārši dienās. Tā kā Jūlija gads aptuveni atbilst laikam, kuru vairums cilvēku uzskata par gadu, tā lietošana veicina izpratni. Piemēram, ir vieglāk izteikt un saprast Plutona orbitālo periodu kā 248 Jūlija gadi (248 a), nevis kā 90 590 dienas. Šā iemesla dēl Jūlija gada lietošanu rekomendē Starptautiskā Astronomiskā apvienība. Jūlija gads tiek izmantots par pamatu gaismas gada noteikšanai. Gads Jūlija kalendārs Starptautiskā Astronomiskā apvienība. Sk. 5.tabulu Starptautiskā Astronomiskā apvienība. Astronomiskās mērvienības