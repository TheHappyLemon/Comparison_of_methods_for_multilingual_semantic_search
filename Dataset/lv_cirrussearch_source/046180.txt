Rīgas Porcelāna muzejs ir keramikas muzejs Rīgā. Tas tika atvērts 2001. gada 30. oktobrī. Muzejs atrodas Vecrīgā, Kalēju ielā 9-11 Konventa sētā. Muzejs piedāvā iepazīties ar Rīgas porcelāna ražošanas vēsturi. Tajā skatāmi gan līdz Pirmajam pasaules karam Rīgā ražotie porcelāna izstrādājumi, gan 20. gadsimta sākuma, vidus un beigu posma porcelāna priekšmeti. Muzeja kolekcijas pamatu veido Rīgas porcelāna rūpnīcas muzeja krājums – tie ir gandrīz septiņi tūkstoši dažādu fajansa un porcelāna priekšmetu, kas tikuši izgatavoti no 19. gadsimta vidus līdz 20. gadsimta beigām. Muzejs regulāri rīko latviešu porcelāna mākslinieku, piemēram, Āra Segliņa, Valdas Podkalnes, Tatjanas Krivenkovas un citu mūsdienu mākslinieku darbu izstādes. Apmeklētājiem tiek piedāvāta arī iespēja pašiem izmēģināt roku porcelāna apgleznošanā. Skolēniem iespējams apmeklēt muzejpedagoģiskās programmas "Kā top porcelāns?” pasākumus. «Riga Porcelain Museum». Riga-Hotels.net. Skatīts: 2011. gada 28. jūnijs. «Porcelāna muzejs :: SĀKUMS». porcelanamuzejs.riga.lv. Arhivēts no oriģināla, laiks: 2018-12-04. Skatīts: 2018-11-30. «Rīgas Porcelāna muzejs :: Kalēju iela 9/11, Vecrīga , Rīga , Rīgas reģ. :: Vietas.lv». Vietas.lv - Latvijas ceļvedis, Latvijas karte, pilsētas, rajoni, tūrisma un citi interesanti objekti, pasākumi. Skatīts: 2018-11-30. «“Dizains nav māksla?…” Āra Segliņa personālizstāde Rīgas Porcelāna muzejā». LA.lv (lv-LV). Skatīts: 2018-11-30. «Izstāde». www.liveriga.com (angļu). Skatīts: 2018-11-30.[novecojusi saite] «studija». www.studija.lv. Skatīts: 2018-11-30. Oficiālā tīmekļa vietne