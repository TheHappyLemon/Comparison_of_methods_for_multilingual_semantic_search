Filipo Simeoni (itāļu: Filippo Simeoni; dzimis 1971. gada 17. augustā) ir bijušais profesionālais Itālijas šosejas riteņbraucējs, 2008. gada Itālijas čempions grupas braucienā. Viņa karjeras lielākie sasniegumi bija divas uzvaras Vuelta a España posmos (2001. un 2003. gadā) un 2008. gada Itālijas čempiona tituls. Simeoni dzimis Dezio, Milānas provincē. F. Simeoni ir plašāk pazīstams ar savām "dumpinieka" darbībām. 2001. gada Vuelta posmā, kur viņš izcīnīja uzvaru, viņš apstājās pirms finiša līnijas un šķērsoja to ar velosipēdu rokās. Viņš to darīja, izrādot cieņu 11. septembrī ASV bojā gājušajiem. Vēlāk par šo darbību viņš saņēma sodu no UCI. 2009. gada maijā viņš atteicās no sava Itālijas čempiona krekla, protestējot pret to, ka viņa komanda netika uzaicināta uz 2009. gada Giro d'Italia. Vairāk zināmas ir Simeoni nesaskaņas ar Lānsu Ārmstrongu. Simeoni sadarbojās ar sporta ārstu Mikēli Ferrāri, kurš bija arī Ārmstronga ārsts. Simeoni tiesā liecināja, ka viņš sācis dopingu 1993. gadā, ka 1996. un 1997. gadā M. Ferrāri viņam parakstījis tādus līdzekļus kā EPO un cilvēka augšanas hormons un ka Ferrāri viņam arī devis norādījumus, kā izmantot šos līdzekļus. 2001. un 2002. gadā Simeoni uz vairākiem mēnešiem bija diskvalificēts par dopinga lietošanu. Ārmstrongs 2003. gada jūlija intervijā Francijas laikrakstam Le Monde nosauca Simeoni par "meli". Simeoni iesūdzēja Ārmstrongu tiesā par neslavas celšanu un pieprasīja 100 000 € kompensāciju, solot šo naudu nodot labdarībai. 2004. gada Tour de France 18. posmā Simeoni no pelotona pārcēlās uz sešu cilvēku atrāvienu, kurš neapdraudēja Ārmstronga kopvērtējuma vadību. Tomēr Ārmstrongs sekoja Simeoni, kas lika Ārmstronga konkurentu komandai T-Mobile Team mēģināt noķert atrāvienu. Noķerot Ārmstrongu, tiktu izslēgta iespēja uzvaru posmā izcīnīt kādam no sešiem atrāviena braucējiem. Seši braucēji lūdza Ārmstrongu atgriezties pelotonā, bet Ārmstrongs piekrita to darīt tikai tad, ja Simeoni to darīs kopā ar viņu. Abi braucēji atgriezās pelotonā. Kad Simeoni atgriezās, viņam uzbruka citi braucēji, ieskaitot Andrea Peronu, Filipo Pocato un Džuzepi Gerīni. Vēlāk intervijā viņš atklāja, ka arī Daniele Nardello apvainojis viņu, nosaucot to par "negodu". Pēc tam Ārmstrongs nodemonstrēja žestu, atdarinot rāvējslēdzēja aizvilkšanu pār lūpām, bet vēlāk izteicās, ka Simeoni "nebija pelnījia" uzvarēt posmā. Divas dienas vēlāk, pēdējā posmā, kurš parasti ir lēns posms, kurā Tūres uzvarētājs (2004. gadā tas bija Ārmstrongs) jau parasti svin uzvaru. Šajā posmā Simeoni atkārtoti uzbruka, lai atspēlētos Ārmstrongam par pāridarījumu pirms trijām dienām, bet katru reizi Ārmstronga komanda pārsvaru sadeldēja. Par šo darbību Simeoni izpelnījās atkārtotus apvainojumus un spļāvienus no citiem braucējiem. Italian Championships June 29 2008, CyclingNews, June 29, 2008 Simeoni hands back jersey after Giro snub Simeoni testifies: "Dr Ferrari prescribed EPO", CyclingNews, February 13, 2002 Stage 18 - July 23: Annemasse - Lons le Saunier, 166.5 km, CyclingNews, July 23, 2004 Jeremy Whittle - Bad Blood Stage 20 - July 25: Montreau - Paris-Champs-Elysees, 163 km, CyclingNews, July 25, 2004 Vikikrātuvē par šo tēmu ir pieejami multivides faili. Skatīt: Filipo Simeoni. ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)