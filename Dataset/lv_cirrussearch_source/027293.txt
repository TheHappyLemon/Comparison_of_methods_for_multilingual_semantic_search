Mēles mandele (latīņu: tonsilla lingualis) ir limfoīdo folikulu sakopojums, kas atrodas mēles saknes gļotādā aiz sulcus terminalis. Tādēļ mēles saknes gļotādas virsma ir nelīdzena. Mēles mandele ir viena vai divas. To sedz daudzkārtains plakans nepārragots epitēlijs, kas turpinās kriptās, ko apņem limfoidālie audi ar sekundāriem mezgliņiem. Epitēlijā ir limfocīti. Kriptas ir seklas un savstarpēji savienojas, tajās atveras siekalu dziedzeri. Mandeli no apkārtējiem audiem atdala saistaudu kapsula. Aina Dālmane. Histoloģija. Rīga : LU Akadēmiskais apgāds, 2004. 319. lpp. ISBN 9984-770-42-7.