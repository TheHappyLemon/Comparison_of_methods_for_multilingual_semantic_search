Šis raksts ir par futbolistu. Par citām jēdziena Kalniņš nozīmēm skatīt nozīmju atdalīšanas lapu. Gatis Kalniņš (dzimis 1981. gada 12. augustā, Valmierā) ir bijušais latviešu futbolists, uzbrucējs. Pašlaik pārstāv Latvijas Virslīgas klubu Valmiera Glass VIA, kur ir viens no trenera asistentiem. Pārstāvējis arī Latvijas izlasi. Futbolista karjeru G. Kalniņš iesāka dzimtās pilsētas komandas FK Valmiera sastāvā, kur spēlēja no 2000. līdz 2002. gadam, kad sezonas vidū viņš pārgāja uz Skonto FC, kur spēlēja līdz 2009. gadam. 2009. gada sezonas sākumā viņš spēlēja FK Audas sastāvā Latvijas 1. līgā, līdz pievienojās Jūrmala-VV. 2010. gada sākumā viņš pievienojās Kipras otrās līgas klubam Othellos Athienou. 2010. gada sezonas sākuma viņš atgriezās Jūrmala-VV sastāvā. 2012. gada sezonas gaitā G. Kalniņš pievienojās virslīgas klubam Metta/LU. Latvijas izlasē G. Kalniņš debitēja 2004. gada februārī pārbaudes spēlē ar Ungārijas izlasi. Izlasē viņš 19 spēlēs guvis vienus vārtus (draudzības spēlē pret Omānas izlasi). Gatis Kalniņš ir pievērsies arī trenera darbam, trenē bērnus futbola skolā "Alberts". Par Lazdiņu, Kalniņu, Silagaili u.c. jeb mūsējo transfēru aktualitātes "Jūrmala-VV" papildina sastāvu, LFF publicē pieteikumus WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)