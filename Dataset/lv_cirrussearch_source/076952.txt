FK Viktoria Žižkov ir viens no vecākajiem futbola klubiem Čehijā, dibināts 1903. gadā. Pašlaik spēlē Čehijas 2. līgā. Mājas spēles aizvada FK Viktoria stadionā (oficiālais nosaukums pašlaik eFotbal Arena), kur ir 5037 skatītāju vietas. Komanda ir divas reizes izcīnījusi Čehijas kausu, bet 1928. gadā kļuvusi pas Čehoslovākijas čempioniem. Lielākais panākums Čehijas čempionātā ir divreiz izcīnīta 3. vieta. Komandu 1903. gadā nodibināja studentu grupa no Zižkovas mazpilsētas (kopš 1922. gada daļa no Prāgas). Viktoria lielākie panākumi bija starpkaru periodā — līdz 1948. gadam tas bija trešais panākumiem bagātākais Čehoslovākijas klubs, uzvarot Čehoslovākijas čempionātā 1928. gadā un ieņemot otro vietu 1929. gadā. Pēc Otrā Pasaules kara un komunisma ēras sākuma 1948. gadā tas izkrita no augstākās līgas un līdz 1993. gadam spēlēja zemākajās līgās. Viktoria veiksmīgi spēlēja periodā no 1993. līdz 2003. gadam, četrreiz piedaloties Eiropas kausu sacensībās un divreiz ieņemot trešo vietu vietējā čempionātā (2002., 2003.). 2002. gadā Žižkovas "Viktoria" no UEFA kausa izslēdza Skotijas komandu Glāzgovas "Rangers". 2004. gadā pēc vairāku neveiksmīgu spēļu sērijas un korupcijas skandāla komanda izkrita uz Čehijas 2. līgu, bet 2007. gadā tā veiksmīgi atgriezās, nākamo sezonu noslēdzot tabulas vidū. 2009. gadā klubs atkal pēc neveiksmīgas sezonas izkrita uz otro līgu, bet pēc divām sezonām spēja atkal atgriezties. 2011.–2012. gada sezonā komanda ierindojās pēdējā (16.) vietā 1. līgā un atkal izkrita uz 2. līgu. 2015. gadā ieguva 4. vietu 2. līgā, bet finansiālu problēmu dēļ neieguva licenci un tika pazemināta uz 3. līgu. Čehoslovākijas čempionāts Čempioni (1): 1927–28 Vicečempioni (1): 1928–29 Čehijas kauss Kausa ieguvēji (2): 1993–94, 2000–01 Finālisti (1): 1994–95 «Stadion». FK Viktoria Žižkov. Arhivēts no oriģināla, laiks: 2008. gada 7. martā. Skatīts: 2016. gada 1. februārī. Rangers fall to extra Czech strike | UEFA Cup | Guardian Unlimited Football «Viktoria Žižkov nedostala licenci a nebude hrát druhou ligu» (čehu). sportovninoviny.cz. Skatīts: 2016. gada 1. februārī. «Czechoslovakia - List of Champions». RSSSF. Skatīts: 2016. gada 1. februārī. «Czech Republic - List of Cup Finals». RSSSF. Skatīts: 2016. gada 1. februārī. Kluba oficiālā vietne (čehiski)