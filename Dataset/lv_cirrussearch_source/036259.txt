Irina Kruša (angļu: Irina Krush; dzimusi 1983. gada 24. decembrī Odesā) ir Ukrainā dzimusi ASV starptautiskā lielmeistare šahā (2001). Šahu iemācījusies spēlēt piecu gadu vecumā. 1989. gadā kopā ar ģimeni pārcēlusies uz ASV. Dzīvojusi Bruklinā. 1998. gadā kļuvusi par jaunāko ASV sieviešu šaha čempionāta uzvarētāju. Tajā pašā gadā Kožikodē (Indija) izcīnījusi bronzas medaļu Pasaules junioru šaha čempionātā U20 vecuma grupā. 2001. gadā Ņujorkā dalījusi pirmo vietu starptautiskajā šaha turnīrā Mayor's Cup. 2002. gadā Haidarābādu Pasaules kausā šahā sievietēm iekļuvusi ceturtdaļfinālā, kur piekāpusies Svetlanai Matvejavai. 2003. gadā kopā ar Leriju Kristiansenu un Jānu Elvestu dalījusi pirmo vietu starptautiskajā šaha turnīrā Ņujorkā. 2007. gadā bijusi otrā staptautiskajā turnīrā Oklahomā un izcīnījusi savu otro ASV šaha čempiones titulu. Vēlākajos gados vēl piecas reizes kļuvusi par ASV sieviešu šaha čempionāta uzvarētāju: 2010., 2012., 2013., 2014. un 2015. gadā. 2017. gadā izcīnījusi bronzas medaļu ASV sieviešu šaha čempionātā aiz Sabinas-Frančeskas Foišoras un Nazi Paikidzes, bet 2018. gadā Sentluisā atkārtojusi šo panākumu. 2019. gada februārī Sentluisā izcīnījusi 3. vietu Cairns Cup izcīņā (turnīrā uzvarējušas Valentīna Guņina un Aleksandra Kosteņuka). 2020. gada februārī Sentluisā dalījusi 7.-9. vietu starptautiskajā sieviešu šaha turnīrā Cairns Cup. 2020. gada oktobrī astoto reizi uzvarējusi ASV sieviešu šaha čempionātā, kas COVID-19 pandēmijas dēļ notika tiešsaites režīmā. 2021. gada oktobrī izcīnījusi 3. vietu ASV sieviešu šaha čempionātā. 2022. gada oktobrī Sentluisā izcīnījusi 2. vietu ASV sieviešu šaha čempionātā. 2023. gada jūnijā Sentluisā dalījusi 3.-4. vietu sieviešu lielmeistaru starptautiskajā šaha turnīrā Cairns Cup. 2023. gada oktobrī Sentluisā izcīnījusi 5. vietu ASV sieviešu šaha čempionātā. Piedalījusies Pasaules sieviešu šaha čempionātos pēc izslēgšanas sistēmas: 2000. gadā Ņūdelī 1. kārtā uzvarējusi Džu Čeņu, bet cietusi neveiksmi 2. kārtā pret Tatjanu Vasiļeviču; 2004. gadā Elistā 1. kārtā uzvarējusi Maricu Arribasu Robainu, bet zaudējusi 2. kārtā; 2006. gadā Jekaterinburgā pēc uzvaras 1. kārtā pār Klaudiju Amuru atkal zaudējusi 2. kārtā Tatjanai Kosincevai; 2012. gadā Hantimansijskā 1. kārtā uzvarējusi Li Žuofaņu, 2. kārtā uzvarējusi Pīa Kramlingu, bet 3. kārtā zaudējusi Huanai Cjaņai; 2015. gadā Sočos 1. kārtā uzvarējusi Sofijai Miljē, bet 2. kārtā zaudējusi Dronavalli Hārikai; 2018. gadā Hantimansijskā 1. kārtā uzvarējusi Innu Gapoņenko, bet 2. kārtā zaudējusi Dzjui Veņdzjuņai. Pārstāvējusi ASV komandu lielākajos komandu šaha turnīros: Pasaules šaha olimpiādēs piedalījusies 10 reizes (1998, 2002-2018). Komandu vērtējumā izcīnījusi sudraba (2004) un bronzas (2008) medaļas. Individuālajā vērtējumā izcīnījusi sudraba (2018) medaļu; Pasaules komandu šaha čempionātā piedalījusies 2 reizes (2009, 2013). Individuālajā vērtējumā izcīnījusi zelta (2013) un sudraba (2013) medaļas. Par panākumiem turnīros FIDE 2001. gadā Krušai piešķīra starptautiskās lielmeistares (WGM) un starptautiskā meistara vīriešiem (IM) nosaukumu, bet 2013. gadā - starptautiskā lielmeistara vīriešiem (GM) nosaukumu. Bijusi otrā ASV šahiste aiz Žužas Polgāras, kas kļuvusi par starptautisko lielmeistaru vīriešiem. «Hoang wins, Krush takes bronze medal in India». Arhivēts no oriģināla, laiks: 2008. gada 2. decembrī. Skatīts: 2008. gada 2. decembrī. FIDE World Cup in Hyderabad 2002 Generation Chess International Tournament 2003 OCF Winter NAO FIDE Open 2007 «2007 US Women's Chess Championship». Arhivēts no oriģināla, laiks: 2007. gada 28. septembrī. Skatīts: 2007. gada 28. septembrī. Irina Krush US Women's Champion 2010 Krush Beats Zatonskih to Win U.S. Women’s Championship 2012 «US 2013 Ch: Krush wins». Arhivēts no oriģināla, laiks: 2015. gada 26. septembrī. Skatīts: 2016. gada 8. novembrī. US-Ch 2014: You were expecting someone else? U.S. Champ Final: Who else?! «2017 U.S. Women's Championship». Arhivēts no oriģināla, laiks: 2017. gada 1. aprīlī. Skatīts: 2017. gada 10. aprīlī. «U.S. CHESS CHAMPS 2018». Arhivēts no oriģināla, laiks: 2019. gada 7. jūlijā. Skatīts: 2018. gada 2. maijā. Gunina Wins Cairns Cup Cairns Cup (2020) Irina Krush Wins 8th U.S. Women's Title 2021 U.S. WOMEN'S CHAMPIONSHIP Pairings & Results | www.uschesschamps.com 2023 Cairns Cup - Day 9 | www.uschesschamps.com 2023 U.S. Women's Championship 2000 FIDE Knockout Matches 2004 FIDE Knockout Matches (Women) 2006 FIDE Knockout Matches «2012 FIDE Knockout Matches». Arhivēts no oriģināla, laiks: 2019. gada 30. aprīlī. Skatīts: 2017. gada 13. aprīlī. 2015 FIDE Knockout Matches Women’s World Championship 2018 OlimpBase :: Women's Chess Olympiads :: Irina Krush OlimpBase :: World Women's Team Chess Championship :: Irina Krush Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)