Džordžs Viljams Rasels (angļu: George William Russell; dzimis 1998. gada 5. februārī Kingslinā) ir britu autosportists, kurš šobrīd (2023) piedalās Formula 1 sacīkstēs, pārstāvot Mercedes komandu. Ar kartingu sācis nodarboties 7 gadu vecumā, šajā sporta veidā izcīnot vairākus titulus. Formulu sacensībās debitējis 2014. gadā. Junioru karjerā izcīnījis vairākus titulus, tai skaitā uzvarējis GP3 Series 2017. gadā, kā arī Formula 2 2018. gadā. 2017. gada sākumā Rasels pievienojās Mercedes jauno pilotu programmai. Tajā pašā gadā Rasels piedalījās pēdējo divu Formula 1 sezonas posmu piektdienas testos, pārstāvot Force India komandu. 2018. gada 13. oktobrī Rasels noslēdza līgumu ar Formula 1 komandu Williams, tādējādi pārstāvot šo komandu 2019. gada sezonā. Sezona komandai izvērtās neveiksmīga, tās formulai esot ievērojami lēnākai par konkurentiem. Rasels sezonu noslēdza 20. vietā čempionātā, esot vienīgais pilots, kuram neizdevās izcīnīt punktos. Arī nākamajā sezonā Rasels turpināja pārstāvēt Williams komandu. Sahiras Grand Prix Rasels Mercedes komandā aizvietoja Luisu Hamiltonu, kam bija pozitīvs koronavīrusa tests. Kvalifikācijā Rasels izcīnīja 2. vietu, 26 milisekundes zaudējot komandas biedram Valteri Botasam, tādējādi pirmo reizi karjerā Rasels sāka sacīksti no pirmās rindas. Sacīkstes startā Rasels apdzina Botasu un lielāko daļu sacīstes atradās vadībā, tomēr pēc Mercedes mehāniķu kļūdas pitstopā, kā arī sekojoša riepas plīsuma dēļ Rasels finišēja 9. vietā, iegūstot savus pirmos punktus Formula 1 karjerā. 2021. gada sezonā Rasels turpināja pārstāvēt Williams. Emīlijas-Romanjas Grand Prix Rasels slapjos apstākļos zaudēja formulas kontroli, mēģinot apdzīt Valteri Botasu, kas rezultējās avārijā, kuras rezultātā gan Rasels, gan Botass bija spiesti izstāties. Austrijas Grand Prix Rasels pirmo reizi sasniedza trešo kvalifikācijas kārtu Williams sastāvā un sacīksti uzsāka 8. vietā, kas bija augstākā starta vieta Williams formulai kopš 2017. gada. Sacīkstē viņš finišēja 11. vietā. Ungārijas Grand Prix uzsākot no 17. vietas, viņš finišēja 8. vietā, kas bija viņa karjeras labākais rezultāts, kā arī viņa pirmie punkti Williams sastāvā. Beļģijas Grand Prix kvalifikācijā lietainos apstākļos Rasels ieguva 2. vietu, piekāpjoties vien Maksam Verstapenam. Sacīkstes starts vairākkārt tika atlikts laikapstākļu dēļ un tajā tika viekti vien divi apļi, abi aiz drošības mašīnas, kas ļāva Raselam noturēt kvalifikācijā iegūto 2. vietu, gūstot pirmo pjedestālu Pirmās formulas karjerā.. Itālijas Grand Prix viņš finišēja 9. vietā, trešo reizi sezonā gūstot punktus. Krievijas Grand Prix Rasels kvalificējās trešais, beigās finišējot 10. vietā. Šajā sacīkstē iegūstais punkts kļuva arī par viņa pēdējo sezonā, ar sezonā iegūtajiem 16 punktiem viņš kopvērtējumā ieguva 15. vietu. Pirms 2022. gada sezonas Rasels pievienojās Mercedes komandai, aizstājot Valteri Botasu. Sacīkstes treknrakstā sāktas no pirmās starta pozīcijas. Sacīkstēs slīprakstā ir uzrādīts ātrākais apļa laiks. † Nefinišēja, bet tika klasificēts, jo veica vairāk kā 90% no sacīkstes. ‡ Par sacīksti tika piešķirti puse no punktiem, jo tika veikts mazāk par 75% no plānotā sacīkstes garuma. «BIOGRAPHY». georgerussell63.com. Skatīts: 2021-02-03. «George Russell takes the 2017 GP3 Series title at Jerez | George Russell Racing». www.georgerussellracing.com. Skatīts: 2017. gada 14. oktobris. «Russell Wins in Dramatic F2 Feature Race at Paul Ricard | George Russell». www.georgerussellracing.com. Skatīts: 2018. gada 27. jūnijs. «British racing driver George Russell added to Mercedes' junior programme». 2017. gada 19. janvāris. Skatīts: 2017. gada 19. janvāris. «British driver George Russell to debut for Force India in Brazilian Grand Prix practice». BBC Sport (en-GB). 2017. gada 7. novembris. Skatīts: 2017. gada 8. novembris. «George Russell joins Williams for Formula 1 2019». skysports.com. Skatīts: 2018. gada 13. oktobris. «Mercedes Confirms George Russell for Sakhir GP». www.mercedesamgf1.com. Skatīts: 2020. gada 2. decembris. «Sergio Perez takes sensational maiden win in Sakhir GP as tyre mix-up ruins Russell's charge». Formula1.com. 2020. gada 6. decembris. Skatīts: 2020. gada 8. decembris. Danny Herbert. «Russell and Bottas crash analysis». DriveTribe (angļu), 2021. gada 19. aprīlis. Arhivēts no oriģināla, laiks: 2022. gada 22. janvārī. Skatīts: 2021. gada 18. jūlijs. «2021 Austrian Grand Prix qualifying facts and stats: McLaren secure first front row start for almost a decade». www.formula1.com (angļu). Skatīts: 2021. gada 4. jūlijs. «Vettel handed 3-place grid drop for impeding Alonso in qualifying». Formula1.com. 2021. gada 3. jūlijs. Skatīts: 2021. gada 3. jūlijs. «Belgian GP: George Russell embraces 'strange' first F1 podium as qualifying heroics count». skysports.com. 2021. gada 29. augusts. Skatīts: 2021. gada 30. augusts. «Russell says converting P3 grid slot to Russian GP podium was 'not realistic' after claiming P10 in Sochi». www.formula1.com (angļu). 2021. gada 27. septembris. Skatīts: 2021-09-27. «Mercedes announce George Russell will partner Lewis Hamilton in 2022 as Briton signs long-term deal». Formula1.com (angļu). 2021-09-07. Skatīts: 2021-09-07. Vikikrātuvē par šo tēmu ir pieejami multivides faili. Skatīt: Džordžs Rasels. Oficiālā mājaslapa