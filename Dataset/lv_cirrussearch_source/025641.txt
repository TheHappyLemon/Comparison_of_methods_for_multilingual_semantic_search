Bens Īgers (angļu: Ben Eager; dzimis 1984. gada 22. janvārī) ir bijušais kanādiešu hokejists, malējais uzbrucējs. Karjeras gaitā aizvadījis deviņas sezonas Nacionālās hokeja līgas klubos Filadelfijas "Flyers", Čikāgas "Blackhawks", Atlantas "Thrashers", Sanhosē "Sharks" un Edmontonas "Oilers". 2010. gadā, spēlējot "Blackhawks" rindās, izcīnījis Stenlija kausu. Profesionāļa karjeru Īgers sāka 2003.—04. gada sezonā, kad vairākas spēles aizvadīja Amerikas hokeja līgas vienībā Filadelfijas "Phantoms". Nākamajā sezonā kopā ar "Phantoms" Īgers izcīnīja Kaldera kausu. 2005.—06. gada sezonā Īgers aizvadīja 25 spēles Filadelfijas "Flyers" sastāvā. 2006.—07. gada sezonā uzbrucējam komandas sastāvā jau izdevās nostiprināties, savukārt 2007.—08. gada sezonas vidū Īgers tika aizmainīts uz Čikāgas "Blackhawks". 2009.—10. gada sezonā Īgers kopā ar "Blackhawks" izcīnīja Stenlija kausu, finālsērijā ar 4—3 pārspējot "Flyers". 2010. gada vasarā uzbrucējs tika aizmainīts uz Atlantas "Thrashers", taču nākamās sezonas vidū nonāca jau Sanhosē "Sharks" sastāvā. 2011. gada vasarā Īgers noslēdza trīs gadu līgumu ar Edmontonas "Oilers". 2012.—13. gada sezonas otrajā pusē Īgers caur neaizsargāto spēlētāju sarakstu tika nosūtīts uz "Oilers" AHL fārmklubu Oklahomsitijas "Barons". 2013.—14. gada sezonas gaitā NHL uzbrucējs aizvadīja vien septiņas spēles. 2014. gada vasarā Īgers noslēdza viena gada līgumu ar KHL klubu Maskavas CSKA. CSKA rindās gan aizvadīja vien 5 spēles, sezonas lielāko daļu aizvadot AHL. Pēc sezonas beigām noslēdza profesionāļa karjeru. Eliteprospects profils (angliski) Internet Hockey Database profils (angliski) Hockey-Reference profils (angliski)