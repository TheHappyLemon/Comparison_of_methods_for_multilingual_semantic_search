Brīvais radikālis ir molekula ar vismaz vienu nesapārotu elektronu. Brīvie radikāļi var būt jonizēti (jonradikāļi) vai neitrāli, un tie reaģē ar citiem brīviem radikāļiem vai ar atomiem, kam ir nesapārots elektrons. Brīvie radikāļi visbiežāk rodas oksidēšanās-reducēšanās reakciju rezultātā, taču var rasties arī jonizējoša starojuma, siltuma, elektriskās izlādes un elektrolīzes iespaidā. Brīvie radikāļi ir svarīgi degšanā, atmosfēras ķīmijā, polimerizācijā, plazmas ķīmijā, bioķīmijā. Vairums dabasvielu rodas, pateicoties brīvos radikāļus veidojošiem enzīmiem. Dzīvos organismos superoksīdi un slāpekļa(II) oksīds regulē vairākus procesus ķermenī, piemēram, asinsspiedienu, vielmaiņu. «radical | chemistry | Britannica». www.britannica.com (angļu). Skatīts: 2022-12-21.