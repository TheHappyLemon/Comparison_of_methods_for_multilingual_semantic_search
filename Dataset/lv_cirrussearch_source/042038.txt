Terenss Stīvens Makvīns (angļu: Terence Steven McQueen; dzimis 1930. gada 24. martā, miris 1980. gada 7. novembrī), plašāk zināms kā Stīvs Makvīns (Steve McQueen), bija amerikāņu aktieris. 1966. gada Amerikas Kinoakadēmijas balvu pasniegšanas ceremonijā tika nominēts labākā aktiera kategorijai par tēlojumu filmā The Sand Pebbles. Citas viņa ievērojamas filmas ir "Lieliskais septiņnieks", "Lielā bēgšana", The Cincinnati Kid, "Tomasa Krauna afēra", Bullitt, The Getaway un "Tauriņš". 1974. gadā viņš kļuva par vispelnošāko aktieri pasaulē, lai gan nebija filmējies kinofilmās četrus gadus. Stīvs Makvīns bija kaislīgs autovadītājs un motociklists. Viņš ir piedalījies arī vairākās autosacīkstēs. Filmās pats izpildīja trikus ar automašīnām un motocikliem. Divas reizes viņam ir atņemtas autovadītāja tiesības par pārsniegtu braukšanas ātrumu. 1978. gadā Makvīnam sākās veselības problēmas. 1979. gada 22. decembrī pēc filmas The Hunter filmēšanas biopsija atklāja pleiras mezoteliomu, ar azbesta iedarbību saistītu vēzi, ko nevar izārstēt. Makvīns nomira Huaresas slimnīcā Meksikā 1980. gada 7. novembrī, 50 gadu vecumā, no sirdslēkmes 12 stundas pēc metastāziskā audzēja operācijas. BH Lerner. When Illness Goes Public. Baltimore : The Johns Hopkins University Press, 2006. 141ff. lpp. ISBN 978-0-8018-8462-7. Steve McQueen. Medical interview. Interview with Burgh Joy, clinical professor at UCLA. Personal archives of Barbara McQueen, 1980. Peter Flint. «Steve McQueen, 50, Is Dead of a Heart Attack After Surgery for Cancer; Family Was at Bedside Established His Stardom In 'Bullitt' and 'Papillon' Friend Suggested Acting 'Don't Cap Me Up'». The New York Times, 1980. gada 8. novembris. Arhivēts no oriģināla, laiks: 2018. gada 22. jūlijs. Skatīts: 2008. gada 26. maijs. Vikikrātuvē par šo tēmu ir pieejami multivides faili. Skatīt: Stīvs Makvīns. IMDb profils (angliski) Internet Broadway Database profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski)