Venka Asenova (bulgāru: Венка Асенова; 1930. gada 17. oktobris Sofija — 1986. gada 29. decembris Sofija) bija Bulgārijas starptautiskā lielmeistare šahā (1986). No 1950. gadiem līdz 1970. gadiem bijusi viena no Bulgārijas spēcīgākajām šahistēm. Deviņas reizes uzvarējusi Bulgārijas sieviešu šaha čempionātos (1953, 1956, 1960, 1961, 1962, 1963, 1965, 1966, 1969). Daudzu starptautisko šaha turnīru laureāte, tajā skaitā izcīnījusi 2. vietu Sofijā (1967), dalījusi 1.-2. vietu Pjotrkova Tribunalskā (1969), dalījusi 2. vietu Veikanzē (Nīderlande, 1970) un Pjotrkova Tribunalskā (1970). 1967. gadā piedalījusies Pasaules šaha čempiones nosaukuma izcīņas cikla pretendentu turnīrā, kurā dalījusi 14.-15. vietu. Vairākkārt pārstāvējusi Bulgārijas izlasi Pasaules šaha olimpiādēs, kurās piedalījusies 7 reizes (1957-1974, 1978). Komandu vērtējumā izcīnījusi bronzas (1974) medaļu, bet individuālajā vērtējumā izcīnījusi bronzas (1966) medaļu. Par panākumiem turnīros FIDE 1965. gadā Asenovai piešķīra starptautiskās meistares (WIM), bet 1986. gadā - starptautiskās lielmeistares (WGM) goda nosaukumu. «1967 Candidates Tournament». Arhivēts no oriģināla, laiks: 2016. gada 3. martā. Skatīts: 2016. gada 5. augustā. OlimpBase :: Women's Chess Olympiads :: Venka Asenova Šahista profils chessgames.com mājaslapā (angliski) Šahista profils 365chess.com mājaslapā (angliski)