Promare (japāņu: プロメア; Puromea) ir 2019. gada zinātniskās fantastikas anime filma, kuru veidoja studijas Trigger un XFLAG. Filmas režisors ir Hirojuki Imaiši, scenāriju sarakstīja Kazuki Nakašima. Filmas pirmizrāde notika 2019. gada 19. maijā Tokijā, ar tās izplatīšanu nodarbojās Toho Animation. Šī filma tika nominēta 47. Annie balvai kategorijā "Labākā animācijas filma", tomēr zaudēja filmai I Lost My Body. Uzmanību! Turpmākajā tekstā var tikt atklātas nozīmīgas detaļas par filmas saturu! Pirms 30 gadiem notika globālā mēroga katastrofa, kuru izraisīja masveida cilvēku pašaizdegšanās. Pēc katastrofas dažiem cilvēkiem attīstījās pirokinētiskās spējas, šos cilvēkus iesauca par Apdedzinātajiem. Filmas galvenais varonis ir Galo Tīmoss, kurš strāda par ugunsdzēsēju Promipolises pilsētā. Kopā ar savu komandu Galo dodas dzēst ugusgrēku, kuru izraisīja radikāli noskaņota Apdedzināto grupa, kuru 30 gadu laikā neviens nevarēja notvert. Galo izdevās uzveikt dedzinātāju līderi Lio Fortiju, tomēr viņam ātri izdevās aizbēgt no ieslodzījuma, atbrīvojot gan savu komandu, gan citus sagūstītos Apdedzinātos. Drīz vien Galo uzzina, ka pilsētas gubernators Krejs Forsaits kopā ar izredzētiem cilvēkiem plāno bēgšanu no Zemes, jo atklājās, ka pusgada laikā planētu iznīcinās nekontrolējams magmas izvirdums no zemes dzīlēm. Krejs plāno izmantot notvertos Apdedzinātos kā degvielu vērpes dzinējam, ar kura palīdzību varēs īstenot savus nodomus. Galo iebilda pret šiem plāniem, jo rezultātā Apdedzinātie aizies bojā, pēc kā Krejs lika sardzei arestēt viņu. Tikmēr Apdedzinātos, kuriem izdevās aizbēgt, izdevās atrast, pateicoties izsekošanas ierīcei. Lio ir vienīgais, kam izdevas izglābties. Galo nākas apvienoties ar Lio, lai apturētu Forsaitu. Filma pārsvarā ieguva pozitīvus kritiķu un skatītāju atsauksmes. Recenziju apkopošanas vietnē Rotten Tomatoes paziņots, ka 97% kritiķu filmu ir novērtējuši pozitīvi ar vidējo vērtējumu 8 balles no 10. Vietnē Metacritic, balstoties uz 8 kritiķu vērtējumiem, filma ieguva 77 balles no 100. Tomēr mangas Fire Force autors Acusi Okubo vainoja Promare veidotājus sava darba plaģiātā. Vairākās vietnēs tika norādīts arī uz to, ka filma ir līdzīga anime seriālam Tengen Toppa Gurren Lagann, kuru veidoja tā pati komanda. «5月24日（金）の全国公開に先駆け、TOHOシネマズ 六本木ヒルズにて、完成披露プレミア上映会の開催が決定いたしました！». promare-movie.com. «PROMARE». allcinema.net. «Cast / Staff». promare-movie.com. «PROMARE». Rotten Tomatoes. «Promare». Metacritic. Arhivēts no oriģināla, laiks: 2020. gada 11. aprīlī. Skatīts: 2022. gada 7. decembrī. Kara Dennison. «Fans Believe Fire Force Creator's "Stolen" Ideas Point to Promare». crunchyroll.com. Arhivēts no oriģināla, laiks: 2022. gada 3. decembrī. Skatīts: 2022. gada 7. decembrī. Patrick Frye. «Promare review: Fire Force comparisons inevitable, but Trigger’s new movie channels the spirit of Gurren Lagann». animegeek.com. IMDb profils (angliski) AllMovie profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)