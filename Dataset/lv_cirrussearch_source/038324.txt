Ana Matnadze (gruzīnu: ანა მათნაძე; dzimusi 1983. gada 20. februārī Telavi) ir Gruzijas starptautiskā lielmeistare šahā (2002), kas kopš 2012. gada pārstāv Spāniju. Sekmīgi pārstāvējusi Gruziju Eiropas un Pasaules junioru šaha čempionātos. 1993. gadā uzvarējusi Pasaules junioru šaha čempionātā U10 vecuma grupā. 1994. un 1995. gadā uzvarējusi Eiropas junioru šaha čempionātā U12 vecuma grupā. 1997. gadā uzvarējusi Eiropas un Pasaules junioru šaha čempionātos U14 vecuma grupā. 1998. un 199. gadā uzvarējusi Eiropas junioru šaha čempionātos U16 vecuma grupā. Daudzkārtējā Gruzijas sieviešu šaha čempionāta laureāte, kuros izcīnījusi zelta (2002 - kopā ar Maiju Lomineišvili) un 3 bronzas (1998, 2000, 2005) medaļas. Uzvarējusi starptautiskajos sieviešu šaha turnīros Bledā (1997), Kobuleti (1998), Groningenā (1998), Batumi (2000), Tarragonā (2004), Pontevedrā (2008). 2002. gadā Turcijā uzvarējusi Eiropas sieviešu čempionātā šaha ātrspēlē. 2004. gadā Elistā piedalījusies Pasaules šaha čempionātā sievietēm pēc izslēgšanas sistēmas, kurā 1. kārtā zaudējusi Olgai Aleksandrovai. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā zaudējusi Dinarai Saduakasovai. Gruzijas komandas NTN Tbilisi sastāvā 2 reizes (2004, 2005) uzvarējusi Eiropas sieviešu šaha klubu kausa izcīņā. 2023. gada novembrī Daglasā ierindojusies 43. vietā "FIDE Women's Grand Swiss" turnīrā sievietēm. Pārstāvējusi Spānijas komandu lielākajos komandu šaha turnīros: Pasaules šaha olimpiādēs piedalījusies 4 reizes (2012-2018). Individuālajā vērtējumā izcīnījusi sudraba (2014) un bronzas (2018) medaļas; Eiropas komandu šaha čempionātos piedalījusies 3 reizes (2013-2017). Individuālajā vērtējumā izcīnījusi sudraba (2013) un bronzas (2017) medaļas. Par panākumiem turnīros FIDE 1999. gadā Matnadzei piešķīra starptautiskās meistares (WIM), bet 2002. gadā - starptautiskās lielmeistares (WGM) nosaukumu. 2006. gadā saņēmusi starptautiskā meistara nosaukumu vīriešiem (IM). FIDE Transfers in 2012 2004 FIDE Knockout Matches (Women) Women’s World Championship 2018 OlimpBase :: European Women's Chess Club Cup :: Ana Matnadze 023 FIDE Women's Grand Swiss OlimpBase :: Women's Chess Olympiads :: Ana Matnadze OlimpBase :: European Women's Team Chess Championship :: Ana Matnadze Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)