Studentu apmaiņas programma ir līgums starp izglītības iestādēm par savstarpēju studentu apmaiņu. Šādas programmas ļauj skolu un augstskolu studentiem 1. vai 2. akadēmiskos semestrus studēt un/vai stažēties ārzemēs. Lielāko daļu apmaiņas programmu īsteno nevalstiskās organizācijas, piemēram, Erasmus, vai privātas organizācijas. Lielākā daļa valdību veicina studentu apmaiņas programmas kā publiskās diplomātijas veidu. Šādu programmu galvenie mērķi ir uzlabot izglītības kvalitāti un attīstīt kultūras un ekonomiskās saites starp valstīm. Studentu apmaiņas programmas ir ļoti populāras. Vairāk nekā 1 % no visiem Eiropas studentiem studē ārzemēs Erasmus programmas ietvaros. Aukstā kara laikā padomju pilsoņiem ceļošana uz ārzemēm bija ierobežota. Tomēr no 1958. līdz 1988. gadam vairāk nekā 50 000 Padomju Savienības pilsoņu apmeklēja ASV saskaņā ar dažādiem nolīgumiem.[nepieciešama atsauce] No vēsturiskā viedokļa raugoties, šīs apmaiņas palīdzēja paplašināt un padziļināt attiecības starp Padomju Savienību un Amerikas Savienotajām Valstīm, palielinot kontaktus starp abu valstu iedzīvotājiem un iestādēm. Vikikrātuvē par šo tēmu ir pieejami multivides faili. Skatīt: Studentu apmaiņas programma.