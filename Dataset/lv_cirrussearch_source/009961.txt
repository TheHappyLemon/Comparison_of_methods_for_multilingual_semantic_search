Ilhams Alijevs (azerbaidžāņu: İlham Əliyev, dzimis 1961. gada 24. decembrī Baku, Azerbaidžānas PSR) ir pašreizējais Azerbaidžānas prezidents, iepriekšējā prezidenta Heidara Alijeva (azerbaidžāņu: Heydər Əliyev) dēls. Ilhams Alijevs dzimis 1961. gada 24. decembrī. Viņa tēvs Heidars Alijevs bija Azerbaidžānas Komunistiskās partijas pirmais sekretārs. 1977. gadā Ilhams Alijevs beidza vidusskolu Baku. Saņemot vidusskolas izglītību, viņš iestājās Maskavas Starptautisko attiecību institūtā. 1983. gadā apprecējās ar Mehribanu Alijevu. Laulībā piedzima trīs bērni: meitas Leila, Arzu un dēls Heidars. 2003. gada 15. oktobrī valstī notika prezidenta vēlēšanas, kurās uzvaru guva Ilhams Alijevs, saņemot 79,46% balsu. Daudzi uzskata, ka vēlēšanu rezultāti tika viltoti.[nepieciešama atsauce] Dažas dienas vēlāk, Baku centrālais laukums bija pilns ar 3000 cilvēkiem, kuri protestēja pret viņa kāpšanu prezidenta krēslā. Uz ielām sākās kautiņi starp partijas Musavat un partijas Jaunā Azerbaidžāna atbalstītājiem. 2018. gadā vēlēšanās, ko boikotēja opozīcija, Alijevs atkārtoti tika pārvēlēts ar 85% vēlētāju atbalstu. Ilhams Alijevs prot azerbaidžāņu, krievu, angļu, franču un turku valodu. 2009. gadā Ilhams Alijevs tika iekļauts grāmatā 500 ietekmīgākie pasaules musulmaņi. «Alijevu pārliecinoši pārvēlē Azerbaidžānas prezidenta amatā» (latviešu). Skatīts: 2018-04-12. Vikikrātuvē par šo tēmu ir pieejami multivides faili. Skatīt: Ilhams Alijevs. Encyclopædia Britannica raksts (angliski) Brockhaus Enzyklopädie raksts (vāciski) Lielās Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski)