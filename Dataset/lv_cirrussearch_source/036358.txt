Rusudana Goletiani (gruzīnu: რუსუდან გოლეთიანი, angļu: Rusudan Goletiani; dzimusi 1980. gada 8. septembrī Suhumi) ir Gruzijā dzimusi starptautiskā lielmeistare šahā (1999), kas kopš 2001. gada pārstāv ASV. 1990. gadā uzvarējusi PSRS junioru šaha čempionātā U12 vecuma grupā. Bijusi Gruzijas junioru šaha čempione U14 vecuma grupā. Vairākkārt pārstāvējusi Gruziju Eiropas un Pasaules junioru šaha čempionātos, kuros izcīnījusi trīs zelta (Pasaules junioru šaha čempionātos: 1994. gadā - U14 vecuma grupā, 1995. gadā - U16 vecuma grupā, 1997. gadā - U18 vecuma grupā) un sudraba (Eiropas junioru šaha čempionātā 1998. gadā - U20 vecuma grupā). Piedalījusies Pasaules šaha čempionātos sievietēm pēc izslēgšanas sistēmas, kuros 2000. gadā 1. kārtā zaudējusi Nanai Joseliani, bet 2004. gadā 1. kārtā zaudējusi Korinai Peptanai. 2003. gadā Venecuēlā uzvarējusi Amerikas kontinenta valstu sieviešu šaha čempionātā, bet 2005. gadā šajā turnīrā izcīnījusi sudraba medaļu. ASV sieviešu šaha čempionātos izcīnījusi trīs medaļas: zelta (2005), sudraba (2006) un bronzas (2012). Pārstāvējusi ASV komandu lielākajos komandu šaha turnīros: Pasaules šaha olimpiādēs piedalījusies 3 reizes (2006-2008, 2012). Komandu vērtējumā izcīnījusi bronzas (2008) medaļu. Individuālajā vērtējumā izcīnījusi sudraba (2008) medaļu; Pasaules komandu šaha čempionātā piedalījusies 2009. gadā. Par panākumiem turnīros FIDE 1997. gadā Goletiani piešķīra starptautiskās meistares (WIM), bet 1999. gadā - starptautiskās lielmeistares (WGM) nosaukumu. 2009. gadā saņēmusi starptautiskā meistara vīriešiem (IM) nosaukumu. FIDE Transfers in 2001 2000 FIDE Knockout Matches 2004 FIDE Knockout Matches 2° Torneio Continental Feminino 2003 OlimpBase :: Women's Chess Olympiads :: Rusudan Goletiani OlimpBase :: World Women's Team Chess Championship :: Rusudan Goletiani Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)