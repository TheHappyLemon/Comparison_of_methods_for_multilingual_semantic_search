Valgundes pagasts ir viena no Jelgavas novada administratīvajām teritorijām tā ziemeļos, Lielupes abos krastos. Robežojas ar sava novada Līvbērzes, Kalnciema, Cenu, un Ozolnieku pagastiem, Dobeles novada Jaunbērzes pagastu, Tukuma novada Džūkstes un Slampes pagastiem, Mārupes novada Salas un Babītes pagastiem, Olaines novada Olaines pagastu, kā arī Jelgavas pilsētu. Upes: Cena, Cēsna, Cīruļupīte, Iecava, Kauguru kanāls, Lielupe, Nāburdzīte, Vecbērze, Vecbērzes poldera kanāls. Ūdenstilpes: Sahalīnes dīķis, ezeri Ķemeru tīrelī. Mūsdienu Valgundes pagasta teritorijā vēsturiski atradās Ercogu jeb Hercogu muiža (Herzogshof, Vītoliņi), Kalnciema muiža (Kalnzeem, Tīreļi), Valgundes muiža (Wolgund). 1866. gada pagastu pašvaldību reformas laikā 1867. gadā Valgundes muižas pagasta teritorijā tika izveidots Valguntes pagasts. 19. gadsimta otrajā pusē pagasts kļuva par lielāko Latvijas ķieģeļrūpniecības centru, 1872. gadā Valgundes muižas Mazgrašos rūpnieks Georgs Armitsteds un Lielgrašos 1873. gadā Džons Teilers uzcēla pirmās Hofmaņa riņķa krāsnis Latvijā. Rūpniekam Jevgēņijam Ņesterovam (Е.Ф. Нестеров) piederošajā ķieģeļceplī 1887. gadā 300 strādnieku saražoja 4 miljonus ķieģeļu 34 000 rubļu vērtībā. 1925. gadā Valguntes pagasts tika pārdēvēts par Valgundes pagastu. 1935. gadā Jelgavas apriņķa Valgundes pagasta platība bija 72,8 km² un tajā dzīvoja 1470 iedzīvotāji. 1945. gadā pagastā izveidoja Rūduļu un Valgundes ciema padomes, bet pagastu 1949. gadā likvidēja. Valgundes ciems ietilpis Jelgavas (1949—1962, pēc 1967. gada) un Dobeles (1962—1967) rajonos. Valgundes ciemu 1949. gada 16. jūnijā likvidēja, tā teritoriju pievienoja Kalnciema lauku teritorijai, bet tā paša gada 31. decembrī ciemu atjaunoja. 1954. gadā Valgundes ciemam pievienoja likvidēto Ozolnieku ciemu un daļu Mazsvētes ciema. 1979. gadā Valgundes ciemam pievienoja likvidēto Kalnciema ciemu, bet daļu ciema teritorijas pievienoja Līvbērzes ciemam un jaunizveidotajam Ozolnieku pilsētciematam. 1990. gadā ciemu reorganizēja par pagastu. 2006. gadā pagastu reorganizēja par Valgundes novadu. 2009. gadā Valgundes novadu kā administratīvo teritoriju iekļāva Jelgavas novadā un pārdēvēja par Valgundes pagastu. Latvijas Kara muzeja filiāle "Ziemassvētku kauju muzejs" Valgundes pagasta "Mangaļu" mājās. Valgundes pareizticīgo klosteris Briežu Dārzs Esošajās robežās, pēc CSP un OSP datiem. Lielākās apdzīvotās vietas ir Vītoliņi, Valgunde (pagasta centrs), Tīreļi, Kalnciema skola, Ķīši, Klīvmuiža, Ķīšu klosteris. Ludvigs Neiburgs (1871—1948), būvuzņēmējs Aurēlijs Zēbergs (1879—1940), jurists un sabiedriskais darbinieks. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. 1887 Указатель фабрик и заводов Arhivēts 2016. gada 5. martā, Wayback Machine vietnē. (krieviski) Latvijas pagastu saraksts Arhivēts 2013. gada 31. decembrī, Wayback Machine vietnē. Valdības Vēstnesis — 1925.gada 3. augusts Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 MK noteikumi Nr.855 "Noteikumi par Jelgavas rajona Valgundes novada izveidošanu" OSP