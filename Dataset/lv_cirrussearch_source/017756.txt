Kērks Daglass (angļu: Kirk Douglas; dzimis Isers Daņielovičs (krievu: Исер Даниелович) 1916. gada 9. decembrī, miris 2020. gada 5. februārī) bija amerikāņu aktieris, kinoproducents un rakstnieks. Daglass dzimis ebreju ģimenē, kas bija ieceļojusi ASV no Krievijas Impērijas — mūsdienu Baltkrievijas teritorijas. Viņš ir filmējies tādās filmās kā Out of the Past (1947), Champion (1949), Ace in the Hole (1951), "Sliktais un skaistā" (The Bad and the Beautiful, 1952), 20,000 Leagues Under the Sea (1954), Lust for Life (1956), "Slavas ceļi" (1957), Gunfight at the O.K. Corral (1957), "Vikingi" (The Vikings, 1958), "Spartaks" (1960), Lonely Are the Brave (1962), Seven Days in May (1964), The Heroes of Telemark (1965) un "Skarbie zeļļi" (Tough Guys, 1986). Daglass trīs reizes nominēts Amerikas Kinoakadēmijas balvai kā labākais aktieris galvenajā lomā — par lomām filmās Champion (1949), "Sliktais un skaistā" (The Bad and the Beautiful, 1952) un Lust for Life (1956). Par lomu filmā Lust for Life Daglass saņēma Zelta globusa balvu kā labākais aktieris dramatiskā filmā. 1960. gadā Daglasam piešķīra zvaigzni Holivudas Slavas alejā. 1968. gadā apbalvots ar Zelta globusa goda balvu Cecil B. DeMille Award par mūža ieguldījumu. 1996. gadā Daglass saņēma Kinoakadēmijas goda balvu par savu 50 gadus ilgo darbību kino jomā. 1999. gadā Amerikas Kinoinstitūts Daglasu ierindoja sarakstā "AFI 100 gadi... 100 zvaigznes "Visu laiku izcilākā vīriešu kārtas zvaigzne" 17. vietā. Viņš bija pēdējais dzīvais Holivudas "zelta paaudzes" laika pārstāvis. Daglasss nomira 2020. gada 5. februārī, 103 gadu vecumā. Daglass bija precējies divas reizes. Laulībā ar pirmo sievu aktrisi Diānu Daglasu (dzim. Dilla) viņam bija divi dēli, kas kļuva par aktieriem (Maikls un Ēriks). Vēl divi dēli dzimuši laulībā ar otro sievu producenti un filantropi Annu Baidensu — producents Džoels Daglass un aktieris Pīters Daglass. Dennis McLellan. «Kirk Douglas dead at 103; 'Spartacus' star helped end Hollywood blacklist». Los Angeles Times, 2020. gada 5. februāris. Robert Berkvist. «Kirk Douglas, a Star of Hollywood's Golden Age, Dies at 103». The New York Times, 2020. gada 5. februāris. Kirk Douglas Biography (1916—) «Kirk and Michael Douglas». landofancestors.com. Arhivēts no oriģināla, laiks: 2014. gada 3. novembrī. Skatīts: 2021. gada 12. septembrī. «America's Greatest Legends». Amerikas Kinoinstitūts. Arhivēts no oriģināla, laiks: 2011. gada 16. jūlijā. Skatīts: 2013. gada 24. jūlijā. «Vēsturiski foto: Pēdējais no Holivudas 'zelta paaudzes' – Kērks Daglass». Delfi. 2020. gada 7. februāris. Skatīts: 2020. gada 8. februāriī. IMDb profils (angliski) Internet Broadway Database profils (angliski) AllMovie profils (angliski)