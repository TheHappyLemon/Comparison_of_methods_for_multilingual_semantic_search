Amga (krievu: Амга) vai Amma (jakutu: Амма) ir Austrumsibīrijas upe Sahas Republikā Krievijas Federācijā, Aldanas kreisā krasta pieteka Ļenas upes baseinā. Sākas Aldanas kalnienē, tek pa šauru, dziļu ieleju. Upes nosaukums cēlies no evenku valodas vārda амнга — ‘aiza’. Vidustecē ieleja paplašinās, lejtecē upe kuģojama. Ietek Aldanā lejpus Handigas. Sniegūdeņu un lietusūdeņu pieplūde, pavasaros ievērojami pali, ledussega no oktobra līdz maijam. Krasti mazapdzīvoti, lielākā apdzīvotā vieta ir Amgas ciems upes vidustecē. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 41. lpp. Vikikrātuvē par šo tēmu ir pieejami multivides faili. Skatīt: Amga. Krievijas Lielās enciklopēdijas raksts (krieviski)