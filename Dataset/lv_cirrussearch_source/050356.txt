Eiropas Farmācijas studentu asociācija (EPSA) ir bezpeļņas, nevalstiska, nepolitiska, neatkarīgi no reliģiskās piederības vienojoša organizācija, kas pārstāv vairāk nekā 100 000 farmācijas studentus no 45 asociācijām 37 Eiropas valstīs. EPSA moto ir vienot farmācijas studentus, nodrošinot zināšanu un pieredzes apmaiņu, tādējādi veicinot izglītību, profesionālo prestižu un zinātnes attīstību farmācijas nozarē. EPSA galvenais birojs atrodas Briselē, Beļģijā PGUE ofisā. EPSA Ģenerālā asambleja (GA) ir Asociācijas augstākā lēmējinstitūcija. GA laikā lēmumus pieņem oficiālie delegāti, kuri pārstāv savas asociācijas. GA notiek divas reizes gadā - EPSA Ikgadējā kongresa un EPSA Rudens Asamblejas laikā. EPSA komandu katru gadu ievēl EPSA Ikgadējā kongresā. EPSA komanda saskaņā ar valdes lēmumiem visu gadu sadarbojas ar farmācijas studentu asociācijām, lai sasniegtu EPSA mērķus. EPSA Valde atbild par departamentam uzticētajiem pienākumiem un vada darbu EPSA vārdā dažādās nozarēs. EPSA Valde sastāv no 8 ievēlētiem biedriem un apstiprināta (iecelta) prezidenta no iepriekšējā mandāta. Prezidents/ President (president@epsa-online.org) – galvenais pienākums ir koordinēt visus notiekošos projektus, aktivitātes Asociācijā. Iekšlietu departamenta vadītājs/ Vice President of Internal Affairs (vp.ia@epsa-online.org) – atbildīgs par savstarpējo komunikāciju komandā, uzturēt komunikāciju ar kontaktpersonām. Sekretārs/ Secretary General (secgen@epsa-online.org) — atbildīgs par EPSA dokumentu noformēšanu un glabāšanu. Finansists/ Treasurer (treasurer@epsa-online.org) — galvenais pienākums ir uzraudzīt EPSA finanšu pārvaldi, sadali. Izglītojošā departamenta vadītājs/ Vice President of Education (vp.education@epsa-online.org) – atbildīgs par izglītību saistītām tēmām Asociācijā, viens no viņa pienākumiem ir uzturēt kontaktu ar EPSA pasākumu organizatoru komandu, lai vienotos par pasākumu tēmu un izglītojošo programmu. Sabiedrisko attiecību departamenta vadītājs/ Vice President of Public Relations (vp.pr@epsa-online.org) – primārais uzdevums ir koordinēt, uzraudzīt visas aktivitātes, kas ir saistītas ar EPSA tēlu un asociācijas popularizēšanu. Ārlietu departamenta vadītājs/ Vice President of External Relations (vp.er@epsa-online.org) - galvenais pienākums ir stiprināt attiecības starp Eiropas farmācijas studentiem un profesionāļiem, kā arī veidot kontaktus ar citām studentu organizācijām ar līdzīgiem mērķiem. Eiropas lietu departamenta vadītājs/ Vice President of European Affairs (vp.ea@epsa-online.org) – visa mandāta laikā strādā gan EPSA labā, gan PGEU birojā (Pharmaceutical Group of the European Union) Briselē. Bijušais prezidents/ Immediate Past President (ipp@epsa-online.org) – bijušajam prezidentam ir padomdevēja loma EPSA valdē. EPSA komandu veido 30 EPSA valdes locekļi un koordinatori, kas sadalīti departamentos: iekšlietu departaments, izglītības departaments, sabiedrisko attiecību departaments, ārlietu departaments un Eiropas lietu departaments. Katra departamenta pienākumi un atbildības ir izskaidrotas EPSA mājaslapā. EPSA kontaktpersonas tiek ievēlētas vai ieceltas katrā dalībasociācijā, un to galvenais uzdevums ir nodrošināt EPSA projektu un darbību īstenošanu, popularizēšanu vietējā, nacionālā līmenī un izveidot saikni starp nacionālās asociācijas valdi un EPSA valdi. IMP koordinatoru padome strādā, lai pilnveidotu EPSA Individuālo mobilitātes projektu (IMP) un palīdzētu studentiem atrast darba vietas. EduProf platformas mērķis ir palielināt EPSA aizstāvības līmeni, atbalstot biedru intereses. Galvenais mērķis ir izdot dokumentus, kas paustu EPSA biedru viedokli. Katra EPSA dalībasociācija EduProf platformā tiek pārstāvēta līdz diviem EduProf platformas pārstāvjiem, kurus ievēl/ ieceļ katra EPSA dalībasociācija. Pieteikties par individuālo biedru var farmācijas studenti un nesen absolvējuši studenti (līdz diviem gadiem pēc absolvēšanas) no valstīm, kas ir Eiropas Padomes dalībvalstis un kuri nav pārstāvēti caur kādu no EPSA dalībasociācijām. Asociācijas drauga statusam var pieteikties personas, asociācijas, uzņēmumi un citas personas, kas vēlas atbalstīt Asociāciju un iesaistīties EPSA pasākumos un projektos. EPSA dalībasociācijas ir Eiropas valstu nacionālās un vietējās farmācijas studentu asociācijas, kuras nāk no valstīm, ko Eiropas Padome ir atzinusi par neatkarīgām valstīm un kuras atrodas Eiropas ģeogrāfiskajā reģionā. EPSA reprezentē 45 farmācijas studentu asociācijas. Šī padome sastāv no cienījamiem profesionāļiem dažādās farmācijas jomās, kas palīdz ar savām zināšanām un kontaktiem EPSA valdei. Goda biedra statuss tiek piešķirts personām, kuras ir devušas lielu un ievērojamu ieguldījumu Asociācijas darbā. Šobrīd darbojošās apakškomitejas ir Absolventu padome (Alumni Advisory Board) un Sabiedrisko attiecību apakškomiteja (Public Relations Subcommittee). Absolventu padome sastāv no iepriekšējiem EPSA komandas locekļiem, kas sniedz padomus pašreizējai EPSA komandai. Sabiedrisko attiecību apakškomiteja sastāv no EPSA biedriem, kas palīdz sabiedrisko attiecību departamentam ar tekstu labošanu, pārlasīšanu, dizainu un citiem uzdevumiem. EPSA Ikgadējais kongress (Annual Congress) ir lielākais notikums EPSA kalendārā, kur visiem EPSA biedriem ir iespēja tikties un apspriest jaunumus Asociācijā un farmācijas nozarē. Parasti tas notiek aprīlī. EPSA Ikgadējā kongresā ir iekļauta izglītojošā programma (semināri un apmācības), sociālā programma un Ģenerālā asambleja. Liona (Francija) tika izvēlēta par 2020. gada kongresa uzņemšanas pilsētu. EPSA Rudens Asambleja (Autumn Assembly) ir EPSA otrs svarīgākais notikums, kas parasti notiek oktobra beigās. EPSA Rudens Asamblejas mērķis ir nodrošināt EPSA biedriem iespēju atskatīties uz paveikto darbu pusgada laikā un vienlaikus atjaunot motivāciju, lai veiksmīgi turpinātu pildīt pienākumus Asociācijā. Nākamā Rudens Asambleja notiks Porečā, Horvātijā, 2019. gada oktobrī. Vasaras Universitāte ir trešais galvenais EPSA pasākums un parasti tas notiek jūlija beigās. 21. Vasaras Universitāte notiks Slovēnijas pilsētā Portorožā 2019. gada jūlijā. Ikgadējā pieņemšana (Annual Reception) tiek organizēta katru gadu, parasti tā notiek februārī Briselē, Beļģijā, kur atrodas EPSA galvenā mītne. Šī pasākuma galvenais mērķis ir iepazīstināt ar savu darbu un projektiem padomei, tas ir, Board of Trustees, partneriem, uzņēmumiem un jebkurai iestādei, kas varētu būt ieinteresēta EPSA darbā. EPSA Newsletter ir oficiāla EPSA publikācija, kas satur EPSA biedru un profesionāļu rakstus un kuras mērķis ir izplatīt EPSA jaunākās norises saistībā ar asociācijas projektiem un apmainīties ar zināšanām un pieredzi. To izdod trīs reizes gadā. EPSA Monthly Dose mērķis ir izdot jaunumus, kas varētu interesēt studentus, kuri vēlas uzzināt vairāk par Asociāciju. To katru mēnesi publicē EPSA Publikāciju koordinators, un tajā ir atrodama informācija par attiecīgajiem EPSA projektiem un dalībasociāciju aktivitātēm, gaidāmajiem pasākumiem un nesen publicētajiem rakstiem blogā un citām publikācijām. ESSP apkopo un publicē EPSA biedru kopsavilkumus par zinātnisko darbu. Visus kopsavilkumus izskata EUFEPS (Eiropas Farmācijas zinātņu federācija), lai studenti saņemtu profesionālu atgriezenisko saiti, vērtējumu. To izdod trīs reizes gadā. Activity Booklet izdod vienreiz gadā, un tajā ir informācija par pagājušā kalendārā gada sasniegumiem. Tas ir dokuments, kur EPSA ir apkopojusi un publicējusi atskaites, pārskatus, iespaidus no tiešsaistes aktivitātēm un kongresiem. EPSA Blogs ir savienots ar EPSA mājaslapu. Šeit regulāri tiek publicēti raksti par EPSA aktivitātēm un pasākumiem, ko rīko dalībasociācijas. EPSA ikdienā izmanto vairākus sociālos tīklus, piemēram, Facebook, Twitter, Instagram un EPSA Blogu, lai informētu farmācijas studentus un sniegtu viņiem jaunāko informāciju par savu darbību. EPSA mājaslapa ir oficiālais informācijas avots par EPSA, kurā ir pieejama informācija par visiem projektiem un aktivitātēm, kā arī ir pieejamas visas publikācijas. EPSA Projects and Activities Webinar tiek organizēts divas reizes katrā mandātā, lai biedrus vairāk iepazīstinātu ar EPSA. EPSA pasākumu kalendārs ir Eiropas farmācijas studentu un nesen absolvējušo farmācijas studentu izglītības iespēju kalendārs, ko organizē profesionāļi vai EPSA biedru asociācijas. Tas ir pieejams EPSA mājaslapā un LLeaP. EPSA Absolventu projekta mērķis ir sasaistīt pašreizējo EPSA komandu un dalībniekus ar iepriekšējiem, lai veicinātu EPSA izaugsmi ar absolventu padomiem, pieredzi un lielisko piemēru. Absolventu projekts ietver sevī absolventu nedēļas nogales (Alumni Weekend) organizēšanu. Nedēļas nogales organizē EPSA kongresu laikā. Pastāv arī absolventu konsultatīvā padome (Alumni Advisory Board - AAB), kas ir izveidota, lai sniegtu padomus un atbalstu pašreizējai EPSA komandai. Šo projektu mērķis ir ieinteresēt un iepazīstināt EPSA biedrus ar EPSA departamentu darbu. Tērzēšana notiek tiešsaistē aptuveni mēnesi pirms Ikgadējā kongresa, bet NGT apmācība notiek nedēļas nogalē pirms Ikgadējā kongresa. EPSA mūžizglītības platforma (LLeaP) nodrošina farmācijas studentiem, kas aktīvi iesaistās profesionālajā un izglītojošajā darbībā, iespēju gūt taustāmu labumu par šīm aktivitātēm. Platforma izveido svarīgus mūžizglītības principus veselības aprūpes speciālistiem, kā arī nosaka, ka ir svarīgi dokumentēt profesionālās darbības un popularizēt tās starp kolēģiem, izmantojot šo platformu. Methodology Booklet ir dokuments, kur ir apkopots Eiropas farmācijas studentu viedoklis par farmācijas izglītību Eiropā. Methodology Booklet izveido atkārtoti ik pēc 5 gadiem un atjaunina tur esošo informāciju. Tāpat tiek veidotas aktivitātes Eiropas un nacionālā/ vietējā līmenī, lai veicinātu farmācijas studentu izglītību. Semināros tiek sagatavota prezentācija par konkrētu tēmu. Semināra beigās studentiem ir iespēja uzdot jautājumus. Tiešsaistes diskusiju forumi ir interaktīvas aktivitātes ar mērķi apkopot EPSA biedru viedokli un veicināt diskusijas studentu starpā. EPSA dalībasociācijas gan organizē sabiedrības veselības kampaņas, gan informē iedzīvotājus sociālajos medijos vietējā un valsts līmenī par kādu aktuālu tēmu. Dažādas sociālās aktivitātes tiek organizētas EPSA pasākumos un tiešsaistē, piemēram, labdarības skrējieni un drēbju ziedošana. Zinātnes diena notiek EPSA Ikgadējā kongresa laikā. Galvenais mērķis ir iepazīstināt kongresa dalībniekus ar pētījumu, ko ir veikuši viņu kolēģi, kuri studē maģistrantūrā vai doktorantūrā. Tiek organizētas plakātu un mutvārdu prezentācijas. Katru mēnesi tiek atrasta konkrēta tēma saistībā ar farmāciju, par kuru atrod sešus zinātniskus rakstus. EPSA Science! Monthly tiek publicēts EPSA mājaslapā un EPSA sociālos medijos vienreiz mēnesī. Zinātniskās ekskursijas ļauj studentiem apmeklēt dažādas vietas un iepazīties ar profesionālo pasauli. Tās tiek organizētas EPSA pasākumu laikā un tās organizē arī EPSA dalībasociācijas. Science Blog ir interaktīva platforma, kuras mērķis ir ieinteresēt EPSA biedrus zinātnes jomā. Tiek publicēti raksti par dažādām tēmām, kā arī dažādi izaicinājumi. Training Project ir neformāls izglītības projekts, kas tiek pasniegts eksperimentālā veidā. Dalībniekiem patiešām ir jautri, jo mācīšanās notiek nodarbību laikā runājot vienam ar otru un veidojot pierakstus uz papīra, kas veicina labu attieksmi pret mūžizglītību un veicina pašizaugsmi. Apmācības var apmeklēt EPSA pasākumos, kā arī ir iespējams uzaicināt EPSA trenerus uz savu pilsētu. Sabiedrisko attiecību departaments visa mandāta laikā organizē dažādus konkursus sociālajos medijos, un tajos var piedalīties ikviens EPSA biedrs. EPSA Individuālais mobilitātes projekts (IMP) ir ilgtermiņa projekts, kas dod iespēju farmācijas studentiem no visām Eiropas valstīm (EPSA biedriem), ​​īpaši tiem, kuri ir beiguši studijas, iegūt papildus darba pieredzi, galvenokārt pētniecības un rūpniecības jomā. TWINNET ir apmaiņas projekts, kura mērķis ir veicināt sadarbību starp EPSA biedru asociācijām. Students’ Guide ir platforma, kas piedāvā informāciju par Erasmus iespējām farmācijas studentiem, kā arī informāciju par studijām un dzīves apstākļiem dažādās Eiropas pilsētās. Šis projekts apvieno sevī mobilitāti un humāno palīdzību. Ikviens EPSA biedrs var doties uz noteiktu vietu un palīdzēt tiem, kam tas ir nepieciešams, iesaistoties dažādās aktivitātēs. Šī projekta mērķis ir izveidot saikni starp profesionāļiem un studentiem, lai studenti iegūtu pieredzi no cita skatupunkta un veicinātu studentu karjeras izaugsmi. Karjeras lapa sniedz informāciju par farmaceitu iespējamajām karjeras nodarbinātības jomām. Tā ir pieejama EPSA mājaslapā un LLeaP platformā. Chat with Professionals ir aktivitāte, kur notiek diskusija starp studentiem/ absolventiem un profesionāļiem. Tā var būt organizēta gan tiešsaistē, gan EPSA pasākumā. Karjeras nedēļas laikā norisinās vairākas aktivitātes tiešsaistē, kas ir saistītas ar profesionālo izaugsmi. Career Fair tiek rīkots EPSA pasākumos. Asociācijas un kongresa partneri, sponsori iepazīstina sevi ar īsām prezentācijām. Tiek organizētas arī citas interaktīvas aktivitātes.