Armands Edvards Blekmars (angļu: Armand Edward Blackmar; 1826. gada 30. maijs, Beningtona — 1888. gada 28. oktobris, Ņūorleāna) bija ASV šahists un mūziķis. Bijis pazīstams Ņūorleānas pianists un vijolnieks, kā arī mūzikas izdevniecības īpašnieks. Amerikas pilsoņu kara laikā (1861—1865) apliecinājis sevi kā Dienvidu atbalstītājs, sacerēdams daudzas patriotiskas dziesmas, no kurām ievērojamākā ir bijusi Bonnie Blue Flag (1862). Par savu darbību pēc pilsoņu kara ticis arestēts un zaudējis savu izdevniecību. Bijis pazīstams arī kā šahists. Izstrādājis savu atklātnes variantu: 1. d4 d5 2. e4 exd4 3. f3, kuru publicējis 1882. gada jūlija izdevumā Brentano’s Chess. 1932. gadā vācu šahists Emīls Dīmers atklātnes ideju nedaudz uzlaboja: 1. d4 d5 2. e4 exd4 3. Zc3 Zf6 4. f3, bet mūsdienu šaha literatūrā tā tiek dēvēta par godu abiem autoriem — Blekmara−Dīmera gambīts. Chessopedia: Blackmar, Armand Šahista profils chessgames.com mājaslapā (angliski)