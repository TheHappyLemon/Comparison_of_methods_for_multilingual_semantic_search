Asena cietoksnis (bulgāru: Асенова крепост) ir viduslaiku pils drupas, kas atrodas Rodopu kalnos, 2 kilometrus uz dienvidiem no Asenovgradas pie Asenicas upes 279 metrus virs jūras līmeņa. Kaut arī vieta bija apdzīvota kopš trāķiešu laikiem, savu uzplaukumu tā piedzīvoja viduslaikos. Cietoksnis tika ieņemts Trešā krusta kara gaitā, bat Bulgārijas cara Ivana Asena II laikā ievērojami nostiprināts. Pamests laikā, kad Bulgārija nonāca Osmaņu impērijas sastāvā. Cietokšņa teritorijā saglabājusies 12. gadsimta Svētās Dievmātes baznīca. 1991. gadā tika veikta baznīcas daļēja restaurācija. Svētās Dievmātes baznīca Oficiālā tīmekļa vietne Vikikrātuvē par šo tēmu ir pieejami multivides faili. Skatīt: Asena cietoksnis. Pareizticīgo enciklopēdijas raksts (krieviski)