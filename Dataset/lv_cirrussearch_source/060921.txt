Voločiska (ukraiņu: Волочиськ) ir pilsēta Ukrainas rietumos, Hmeļnickas apgabala Hmeļnickas rajonā. Izvietojusies apgabala rietumos Zbručas upes krastā 65 km no apgabala centra Hmeļnickas. Līdz 2020. gadam bija rajona centrs. Sena apdzīvota vieta, kas sākotnēji dēvēta par Voločišči (Волочище) un caur kuru veduši tirdzniecības ceļi no austrumiem uz rietumiem. Vēstures avotos pirmoreiz minēta 1463. gadā. No 1557. gada miests. 1870. gadā caur Voločisku izbūvēts Kijivas—Ļvivas dzelzceļš. No 1922. gada PSRS un Polijas pierobežas pilsēta, pie kam pilsētas daļa Pidvoločiska upes pretējā krastā palika Polijas sastāvā. Kopš 1923. gada — rajona centrs, kopš 1970. gada — pilsēta. http://db.ukrcensus.gov.ua/PXWEB2007/ukr/publ_new1/2022/zb_%D0%A1huselnist.pdf; arhivēšanas datums: 6 oktobris 2022; arhīva URL: https://web.archive.org/web/20221006173049/http://db.ukrcensus.gov.ua/PXWEB2007/ukr/publ_new1/2022/zb_%D0%A1huselnist.pdf. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 770. lpp. Vikikrātuvē par šo tēmu ir pieejami multivides faili. Skatīt: Voločiska.