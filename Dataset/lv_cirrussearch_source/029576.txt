Ūdensrats ir vienkāršākais hidrodinamiskais dzinējs, rats ar lāpstiņām, kuru griež ūdens plūsma, un kas pārveido krītoša ūdens enerģiju (hidroenerģiju) griezes enerģijā, lai rata ass spētu veikt darbu. Paceļot ūdeni noteiktā līmenī, tajā uzkrājas šim līmenim atbilstoša potenciālā enerģija, tādēļ krītošs ūdens spēj veikt darbu. Apgrieztu ūdensrata mehānismu izmanto dzenratos, ko izmanto kā dzinekli kuģos. Ūdensrati iedalās trīs pamattipos: ar apakšējo ūdens padevi (norija), η līdz 35 %; ar augšējo ūdens padevi, η līdz 85 %; ar vidējo ūdens padevi, η līdz 75 %; Pirmo reizi ūdensratus sāka izmantot 1. gadsimtā pirms mūsu ēras. Tos izmantoja ūdensdzirnavu darbināšanai. Viduslaikos ūdensratu sāka izmantot arī dažādu ierīču darbināšanai. graudu malšanai (ūdensdzirnavas) apūdeņošanai (norijas) vadmalas velšanai papīra izgatavošanai dzelzs kalšanai malkas zāģēšanai linu mīstīšanai un kulstīšanai ģeneratora piedziņai (hidroelektrostacija) lašu ķeršanai nārsta laikā (zivju rats) rūdas pacelšanai no šahtām Latvijas padomju enciklopēdija. 10. sējums. Rīga : Galvenā enciklopēdiju redakcija.