Prostejova (čehu: Prostějov) ir pilsēta Čehijā, Olomoucas apgabala Prostejovas apriņķa centrs. Apģērbu rūpniecības centrs. Pilsētā atrodas armijas bāze. Rakstos pirmoreiz minēta 1141. gadā. Ilgu laiku pilsēta atradās Hābsburgu impērijas sastāvā, tās vāciskais nosaukums bija Prosnica (vācu: Proßnitz). No 1918. gada - Čehoslovākijas sastāvā. Kopš 1993. gada - Čehijā. Prostejova ir filozofa un matemātiķa Edmunda Huserla (Edmund Husserl, 1859-1938) dzimtā pilsēta, kur viņš pavadījis bērnību. Pilsētā dzimuši arī tenisiste Petra Cetkovska (Petra Cetkovská, 1985), tenisists Karels Novāčeks (Karel Nováček, 1965), modele Paulina Porizkova (Paulina Porizkova, 1965), ķīmiķis Oto Vihterle (Otto Wichterle, 1913-1998), dzejnieks Jirži Volkers (Jiří Wolker, 1900-1924), desmitcīņnieks Roberts Zmelīks (Robert Změlík, 1969) un hokejists Oldržihs Mahačs (Oldřich Machač, 1946-2011). Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023. Vikikrātuvē par šo tēmu ir pieejami multivides faili. Skatīt: Prostejova. Encyclopædia Britannica raksts (angliski) Ebreju enciklopēdijas Austrumeiropā raksts (angliski)