Basa da Indija (franču: Bassas da India) ir neapdzīvots koraļļu atols Mozambikas šaurumā Āfrikas piekrastē, daļa no Francijas Dienvidjūru un Antarktikas Zemēm. Apļveida atola diametrs ir ap 10 km un tas iekļauj līdz 15 m dziļu un ap 80 km² lielu lagūnu. Uz atola rifa izvietojušās 10 klinšainas saliņas ar kopplatību 0,2 km² Atolu pirmoreiz atklāja portugāļu jūrasbraucēji 1506. gadā un atzīmēja kartēs kā Jūdietes sēkli (Baixo da Judia) par godu pie atola uz sēkļa uzskrējušajam kuģim Judia (nosaukts par godu kuģa īpašnieka Fernāna di Loroņas ebrejiskajai izcelsmei). Vēlākos gados kartogrāfu kļūdu rezultātā atola nosaukums pārtapa par Bassas da India. 1897. gadā tas kļuva par Francijas īpašumu, kopš 2005. gada administratīvi pakļauts Francijas Dienvidjūru un Antarktikas Zemēm. Atola suverenitāti apstrīd Madagaskara. Natal Museum. Natal Museum journal of humanities, Vol. 12. The Museum Council (Pietermaritzburg), 2000. Arrêté du 3 janvier 2005 relatif à l'administration des îles Tromelin, Glorieuses, Juan de Nova, Europa et Bassas da India (îles Eparses) «The World Factbook 2002». Arhivēts no oriģināla, laiks: 2009. gada 28. martā. Skatīts: 2009. gada 22. maijā. Vikikrātuvē par šo tēmu ir pieejami multivides faili. Skatīt: Basa da Indija.