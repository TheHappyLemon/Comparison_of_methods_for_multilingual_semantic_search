D-Lizergīnskābes amīds (LSA, d-lizergamīns) ir alkaloīds, kas dabiski ir sastopams vairāku sugu tīteņu dzimtas augos un dažās sēnēs. LSA lielos daudzumos ir tieši tīteņu un Havajas mazās kokrozes sēklās, kas tiek lietotas kā halucinogēni un no kurām tiek ekstrahēts LSA. LSA ir cieša ķīmiska saistība ar LSD — tie abi ir ergolīni. LSA gan izraisa vājākas vizualizācijas nekā LSD, gandrīz vienmēr, ēdot sēklu veidā, arī spēcīgu vemšanu. LSA ir iekļauts ASV kontrolēto vielu sarakstā kā LSD prekursors, tāpat tas ir iekļauts Apvienotās Karalistes un daudzu citu valstu kontrolēto vielu sarakstā. Latvijā LSA netiek atsevišķi kontrolēts. Noteikumi par Latvijā kontrolējamajām narkotiskajām vielām, psihotropajām vielām un prekursoriem, likumi.lv. Atjaunots: 2011. gada 19. novembrī. «Erowid.com informācija» (angliski).