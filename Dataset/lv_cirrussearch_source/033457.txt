1. šaha olimpiāde notika no 1927. gada 18. jūlija līdz 30. jūlijam Londonā. Organizatori bija atteikušies no nepopulārā lēmuma dalīt šahistus profesionāļos un amatieros, un šoreiz olimpiādē varēja piedalīties arī par profesionāļiem uzskatītie šahisti. Tas deva iespēju Londonā spēlēt tādiem pazīstamiem lielmeistariem kā Rēti, Grīnfelds, Maroci, Tarašs, Mizess un citiem. Spēles notika Westminster Central Hall — Anglijas parlamenta ēkas zālē. Grūts bija spēles reglaments: trīs kārtas divās dienās ar pirmo laika kontroli pusotra stunda 30. gājieniem un sekojošo kontroli pusstunda 10 gājieniem. Latvija šajā olimpiādē piedalīties vēl nevarēja, jo līdzekļu trūkuma dēļ, nebija iestājusies 1924. gadā dibinātajā starptautiskajā šaha federācijā FIDE. Latviju tās sastāvā uzņēma olimpiādes noslēgumā notikušais FIDE kongress. Olimpiādē piedalījās 16 komandas. Visas komandas spēlēja vienā grupā pēc apļa sistēmas, tas ir katra ar katru. Turnīra rezultāti apkopoti nākamajā tabulā: Godalgoto komandu dalībnieku individuālie rezultāti apkopoti nākamajās trīs tabulās: Neatkarīgi no galdiņiem, apbalvoti tika seši spēlētāji, kas sasnieguši labākos individuālos rezultātus. Sekojošās divas partijas saņēma labākās partijas balvu: Grīnfelds (Austrija) — Eive (Nīderlande) Jeitss (Anglija) — Astalošs (Dienvidslāvija) Urugvajas šaha žurnāla "Mundial". speciālbalvu saņēma partija: Palavs (Argentīna) — Kolste (Nīderlande) Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 287. lpp. ISBN 5-85 270-005-3. (krieviski) Ю. Авербах, Б. Туров. Шахматные олимпиады (krievu). Москва : Физкультура и спорт, 1974. 268.—269. lpp. OlimpBase :: 1st Chess Olympiad, London 1927, information (angliski) Ю. Авербах, Б. Туров. Шахматные олимпиады (krievu). Москва : Физкультура и спорт, 1974. 11.—14. lpp. 1st Chess Olympiad: London 1927 (angliski) Frank Große: Die Geschichte der Schacholympiade – Teil 1: Wie alles begann (vāciski)