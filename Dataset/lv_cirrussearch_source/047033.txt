Igaunijas Evaņģēliski luteriskā baznīca (igauņu: Eesti Evangeelne Luterlik Kirik, EELK) ir luterāņu baznīca galvenokārt Igaunijā. Tā ir Pasaules luterāņu federācijas biedre, Pasaules Baznīcu padomes, Eiropas Baznīcu konferences, kā arī Porvo komūnijas locekle. Igaunijas Evaņģēliski luteriskā baznīca dibināta 1917. gadā. Tajā ir 164 draudzes un apmēram 180 000 aktīvu locekļu. Pēc Otrā pasaules kara, kad Igaunija atradās PSRS okupācijā, ārpus Igaunijas izveidojās atsevišķa Igaunijas Evaņģēliski luteriskā baznīca, tomēr 2010. gadā abas baznīcas apvienojās. Atšķirībā no konservatīvākās Latvijas Evaņģēliski luteriskās baznīcas, Igaunijas baznīca kopš 1967. gada ordinē arī sievietes un turpina to darīt. 2014. gadā baznīcā par mācītājiem kalpoja 169 vīrieši un 43 sievietes. Kopš 2015. gada Igaunijas Evaņģēliski luteriskās baznīcas arhibīskaps ir Urmass Vīlma (Urmas Viilma). Arhibīskapa katedrāle ir Tallinas Doms. No obvious option for Lutheran archbishop Baznīcas mājaslapa Vikikrātuvē par šo tēmu ir pieejami multivides faili. Skatīt: Igaunijas Evaņģēliski luteriskā baznīca.