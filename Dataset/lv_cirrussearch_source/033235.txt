Tihomirs Oreškovičs (Tihomir Orešković, dzimis 1966. gada 1. janvārī) ir Horvātijas politiķis. 2016. gadā viņš bija Horvātijas premjerministrs. Bijis Kanādas uzņēmējs. Tihomirs Oreškovičs dzimis Zagrebā. Bērnībā viņa ģimene pārcēlās uz Hamiltonu Kanādā. 1989. gadā Oreškovičs Makmāstera universitātē ieguva bakalaura grādu ķīmijā. 1991. gadā tajā pašā universitātē viņš ieguva maģistra grādu finansēs un informācijas sistēmās. 1992. gadā Oreškovičs sāka darbu farmācijas uzņēmumā Eli Lilly. 2005. gadā viņš pārgāja darbā farmācijas uzņēmumā Novopharm (tagad Teva Canada). 2009. gadā viņš kļuva par Teva Pharmaceutical Austrumeiropas, Vidējo Austrumu, Izraēlas un Āfrikas nodaļas finanšu direktoru. 2012. gada augustā Oreškovičs kļuva par TEVA grupā ietilpstošā Horvātijas farmācijas uzņēmuma Pliva prezidentu un Dienvidaustrumeiropas galveno menedžeri. 2014. gada septembrī viņš pārgāja darbā uz TEVA Pharmaceuticals B.V. Amsterdamā, ieņemot Eiropas finanšu direktora amatu. 2015. gada 23. novembrī partijas Horvātijas demokrātiskā savienība un Most par premjerministra kandidātu izvirzīja Tihomiru Oreškoviču. Viņa ministru kabinets tika apstiprināts 2016. gada 22. janvārī. Maijā parlaments apstiprināja valsta budžetu, kurā tika samazināts budžeta deficīts zem 3 %. Oreškoviča valdības laikā pieauga nesaskaņas koalīcijā. 2016. gada maijā tika publicēta informācija, ka premjerministra pirmā vietnieka Tomislava Karamarko sieva bijusi iesaistīta slepenos darījumos ar Ungārijas uzņēmuma MOL Group lobiju laikā, kad MOL ieguva kontroli pār Horvātijas naftas uzņēmumu INA. 18. maijā opozīcijas sociāldemokrātu partija uzsāka neuzticības izteikšanas izteikšanu Karamarko. 26. maijā MOST partija paziņoja, ka vēlas, lai Karamarko atstātu valdību. Tomislavs Karamarko atkāpās 16. jūnijā parlaments izteica neuzticību Oreškoviča valdībai. Līdz ar to parlamentam 30 dienu laikā bija jāizveido jaunu ministru kabinetu vai jāizsludina jaunas parlamenta vēlēšanas. Tā kā neizdevās izveidot jaunu valdību, tika izsludinātas pirmstermiņa vēlēšanas un Oreškoviča valdība turpināja darbu. 11. septembrī parlamenta vēlēšanas vairāk balsu ieguva Horvātijas demokrātiskā savienība, un 19. oktobrī tika apstiprināta Andrēja Plēnkoviča valdība. Vikikrātuvē par šo tēmu ir pieejami multivides faili. Skatīt: Tihomirs Oreškovičs. Brockhaus Enzyklopädie raksts (vāciski) Predsjednik Vlade Republike Hrvatske Vlada Republike Hrvatske(horvātiski)