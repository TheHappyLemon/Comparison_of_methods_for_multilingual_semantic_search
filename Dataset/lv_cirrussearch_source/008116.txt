Šis raksts ir par mērvienību. Par citām jēdziena Ņūtons nozīmēm skatīt nozīmju atdalīšanas lapu. Ņūtons (simbols: N) ir SI sistēmas spēka mērvienība. Mērvienība nosaukta par godu angļu zinātniekam Īzakam Ņūtonam. 1 Ν ir spēks, kas ķermenim, kura masa ir 1 kg, piešķir 1 m/s2 lielu paātrinājumu, kas vērsts spēka darbības virzienā Pēc Otrā Ņūtona likuma F→=ma→{\displaystyle {\vec {F}}=m{\vec {a}}} izriet, ka 1 N = 1 kg⋅m ⋅s-2 1 ņūtonu liels svars piemīt tādam ķermenim, kura masa ir 1 kg, ja brīvās krišanas paātrinājums ir 1 m/s2. Bet tā kā tas uz Zemes ir nevis 1, bet gan apmēram 9,8 m/s2, tad 1 kg smags ķermenis spiedīs uz Zemes virsmu jau ar 9,8 ņūtonu lielu spēku. 1 ņūtons = 105 (100 000) dini. Ja ķermeņa masa uz Zemes ir 1 kg, tad tā svars būs 1 x 9,8 = 9,8 N, jeb apmēram 10 ņūtoni, tātad 1 ņūtons ir aptuveni vienāds ar 100 gramiem masas. Cilvēks, kura masa ir 70 kilogrami, spiež uz Zemes virsmu ar 686 N lielu spēku. B. Rolovs. Par fiziku un fiziķiem. Fizikas terminu skaidrojošā vārdnīca. — R., Zinātne, 1989 Krievijas Lielās enciklopēdijas raksts (krieviski)