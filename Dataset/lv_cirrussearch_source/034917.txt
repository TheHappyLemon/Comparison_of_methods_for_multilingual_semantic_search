Gemini 12 jeb Gemini XII bija ASV NASA programmas Gemini kosmosa kuģa Gemini pēdējais pilotējamais lidojums. Palaists 1966. gada novembrī. Veica četru dienu lidojumu, kura laikā vairākkārt saslēdzās ar modificētu raķešpakāpi, tai skaitā savienojot abus objektus ar trosi; veiktas trīs iziešanas kosmosā. Kuģa Gemini apkalpe augšupceļā un lejupceļā: Dublieru apkalpe: Gordons Kūpers, komandējošais pilots Jūdžīns Sernans, pilots Gemini 12 saslēgšanās mērķis Agena Target Vehicle GATV 5001A tika palaists 1966. gada 11. novembrī 19:07:59 UTC. Gemini 12 tika palaists 100 minūtes vēlāk, 12. septembrī 20:46:33 UTC ar nesējraķeti Titan II GLV no Kanaveralas zemesraga Gaisa spēku stacijas starta laukuma LC-19. Gemini 12 trešajā apriņķojumā veica saslēgšanos ar ATV. Tuvojoties mērķim, sabojājās Gemini radars. Lai aprēķinātu manevrus, Oldrins izmantoja rokas sekstantu. Tā kā Agena ievadīšanas orbītā laikā tika pamanīta dzinēja turbosūkņa īslaicīgs jaudas samazinājums, tika nolemts atcelt Gemini 12 orbītas paaugstināšanu ar ATV. Edvins Oldrins veica trīs iziešanas kosmosā. 13. novembrī Oldrins veica iziešanu kosmosā, kuras laikā viņš ar trosi savienoja Gemini 12 ar GATV 5001A. 17:40 UTC Oldrina ārpuskuģa aktivitātes beidzās, un 20:09 UTC Gemini atvienojās no Agena, paliekot sasaistīts ar trosi. Pēc tam veikts pasīvās stabilizācijas eksperiments, bet trose palika vaļīga.Gemini 12 no troses atvienojās 14. novembrī 01:37 UTC. Nolaišanās notika 15. novembrī 19:21:04 UTC Atlantijas okeānā, 48 km no aprēķinātās nosēšanās vietas. On The Shoulders of Titans: A History of Project Gemini. The Finale Gemini-XII (12) NASA On The Shoulders of Titans: A History of Project Gemini Arhivēts 2003. gada 7. decembrī, Wayback Machine vietnē. Gemini 12 Encyclopedia Astronautica