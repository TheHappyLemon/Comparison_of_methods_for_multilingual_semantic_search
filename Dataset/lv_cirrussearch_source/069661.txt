Asgars Farhadi (persiešu: اصغر فرهادی; dzimis 1972. gada 7. maijā) ir Irānas kinorežisors, scenārists un producents. Farhadi tiek uzskatīts par vienu no 21. gadsimta Irānas un pasaules kino ietekmīgākajiem režisoriem. Viņa filmas raksturo tādas tēmas kā attiecības starp cilvēkiem, morālās dilemmas, kā arī sabiedrības normas Irānas sabiedrībā. 2012. gadā Farhadi iekļāva žurnāla Time 100 pasaulē ietekmīgāko cilvēku sarakstā. Tajā pašā gadā saņēmis Francijas Goda Leģiona ordeni. Farhsadi pirmā režisētā pilnmetrāžas filma Raqs dar ghobār iznāca 2003. gadā. Vēlāk režisējis filmas Shahr-e Ziba (2004), Čahâršanbe-Suri (2006) un Dar bāre-ye Elly (2009). Filma Dar bāre-ye Elly, kas stāsta par vidusšķiras cilvēku attiecībām Irānā, guva lielus panākumus arī ārzemēs. Par šo filmu Farhadi saņēma Sudraba lāci kā labākais režisors Berlīnes starptautiskajā kinofestivālā un padarīja Farhadi par pazīstamu režisoru starptautiski. Vēl lielākus panākumus guva Farhadi nākamā filma "Šķiršanās" (2011). Tā kļuva par pirmo irāniešu filmu, kas saņēmusi Zelta lāča balvu Berlīnes kinofestivālā. 2012. gada 26. februārī "Šķiršanās" kļuva par pirmo Irānas filmu, kas saņēmusi Amerikas Kinoakadēmijas balvu kategorijā "Labākā filma svešvalodā". Filmu nominēja arī Kinoakadēmijas balvai kategorijā "Labākais oriģinālscenārijs". Farhadi kļuva arī par pirmo irāni, kurš jebkādā kategorijā saņēmis Kinoakadēmijas balvu. Filma saņēma arī Zelta globusa balvu kategorijā "Labākā filma svešvalodā". Vairāku kino kritiķu, tai skaitā Rodžera Īberta, vērtējumā "Šķiršanās" tika atzīta par gada labāko filmu. Viņa filma "Pagātne" (Le Passé, 2013), ar Berenisi Bežo un Taharu Rahīmu galvenajās lomas, izdota franču valodā. Filma sacentās par Zelta palmas zaru Kannu kinofestivālā. Bežo par lomu filmā saņēma festivāla labākās aktrises balvu. 2016. gada filma "Komivojažieris" Kannu kinofestivālā saņēma labākā aktiera un labākā scenārija balvu. Filma stāsta par precētu pāri, kuru dzīve apgriežas kājām gaisā pēc uzbrukuma sievai. Par šo filmu Farhadi saņēma savu otro Kinoakadēmijas balvu kategorijā "Labākā filma svešvalodā". Tā kā toreizējais ASV prezidents Donalds Tramps izdeva likumu, kas aizliedza Irānas pilsoņiem ieceļot ASV, Farhadi Oskara balvu pasniegšanas ceremonijā nepiedalījās. 2018. gadā Farhadi spāņu valodā režisēja krimināldrāmu "Visiem zināms" (Todos lo saben), ar Penelopi Krusu un Havjeru Bardemu galvenajās lomās. Filma saņēma pozitīvas atsauksmes, lai gan kritiķi uzskatīja, ka tā ir zemāka par Farhadi ierastajiem standartiem. Arī 2021. gada filma "Varonis" (Qahremaan) saņēma pozitīvas atsauksmes. Tomēr 2022. gada aprīlī vēlāk parādījās aizdomas, ka Farhadi filmas ideju ir nozadzis no sava bijušā filmu studenta. Ja Farhadi atzītu par vainīgu, tad par šo pārkāpumu viņam draudētu līdz trīs gadiem cietumsoda. 2012. gadā Farhadi piedalījās žurnāla Sight & Sound gada filmu aptaujā, kas norisinās ik 10 gadus, lai atlasītu visu laiku labākās filmas. Zemāk uzskatītas filmas, kuras izvēlējās Farhadi: "Rasomons" (Japāna, 1950) The Big Road (Ķīna, 1935) "Krusttēvs" (ASV, 1972) "Tokijas stāsts" (Tokyo Story, Japāna, 1953) "Dzīvoklis" (ASV, 1960) "Trīs krāsas: sarkanā" (Francija, 1994) "Paņem naudu un bēdz" (Take the Money and Run, ASV, 1969) "Persona" (Zviedrija, 1966) "Taksists" (ASV, 1976) "Jaunie laiki" (Modern Times, US, 1936) Farhadi ir tikai viens no dažiem režisoriem, kas Kinoakadēmijas balvu kategorijā "Labākā filma svešvalodā" saņēmis vairāk nekā vienu reizi. Pārējie režisori ir Vitorio De Sika un Federiko Fellīni (katrs četras reizes), Ingmars Bergmans (trīs reizes) un Renē Klemēns un Akira Kurosava (katrs divas reizes). Četras reizes nominēts arī Zelta globusa balvai kategorijā "Labākā filma svešvalodā" un divas reizes BAFTA kino balvai kategorijā "Labākā filma svešvalodā". Farnaz Fassihi. «An Iranian Director’s Rule: ‘Always Focus on Ordinary People’». The New York Times (en-US), 2022-02-25. ISSN 0362-4331. Skatīts: 2023-11-04. «Iranian Cinema in Transition: Relative Truth and Morality in Asghar Farhadi's Films». digitalcommons.chapman.edu. Skatīts: 2023-11-04. «Asghar Farhadi | Biography, Movies, & Facts | Britannica». www.britannica.com (angļu). Skatīts: 2023-11-04. Richard Corliss. «Asghar Farhadi - The World's 100 Most Influential People: 2012 - TIME». Time (en-US), 2012-04-18. ISSN 0040-781X. Skatīts: 2023-11-04. «Iran wins first Oscar with "A Separation"». Reuters (angļu). 2012-02-27. Skatīts: 2023-11-04. «Golden Globes: 'A Separation' wins best foreign language film». Los Angeles Times (en-US). 2012-01-16. Skatīts: 2023-11-04. Roger Ebert. «The Best Films of 2011 | Roger Ebert | Roger Ebert». https://www.rogerebert.com/ (angļu). Skatīts: 2023-11-04. Joe Morgenstern. «Best of Film 2011 | The Year's Best Movie: It's From Iran | By Joe Morgenstern». Wall Street Journal (en-US), 2011-12-22. ISSN 0099-9660. Skatīts: 2023-11-04. festivaldecannes. «2013 Official Selection». Festival de Cannes (en-US), 2013-04-17. Skatīts: 2023-11-04. Justin Chang. «CANNES: ‘Blue Is the Warmest Color’ Wins Palme d’ Or». Variety (en-US), 2013-05-26. Skatīts: 2023-11-04. «FORUSHANDE». Festival de Cannes (en-US). Skatīts: 2023-11-04. Thomas Erdbrink. «Iranian Director Asghar Farhadi Won’t Attend Oscar Ceremony». The New York Times (en-US), 2017-01-29. ISSN 0362-4331. Skatīts: 2023-11-04. «Everybody Knows - Rotten Tomatoes». www.rottentomatoes.com (angļu). 2018-11-30. Skatīts: 2023-11-04. «Iran Court Moves Forward with Plagiarism Charges Against Asghar Farhadi for ‘A Hero’». The Hollywood Reporter. 2022-04-05. Skatīts: 2023-11-04. Rachel Aviv. «Did the Oscar-Winning Director Asghar Farhadi Steal Ideas?». The New Yorker (en-US), 2022-10-31. ISSN 0028-792X. Skatīts: 2023-11-04. «Asghar Farhadi's Top 10 Director's Poll». Arhivēts no oriģināla, laiks: 2020-05-27. Skatīts: 2016-05-17. Vikikrātuvē par šo tēmu ir pieejami multivides faili. Skatīt: Asgars Farhadi. IMDb profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski)