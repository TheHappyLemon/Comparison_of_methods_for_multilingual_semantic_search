Vladislavs Fokins (krievu: Владислав Игоревич Фокин; dzimis 1986. gada 8. jūnijā) ir krievu hokejists, vārtsargs. Pašlaik (2015) Fokins spēlē Kontinentālās hokeja līgas kluba Hantimansijskas "Jugra" rindās. Profesionāļa karjeru Fokins sāka 2006.—07. gada sezonā Krievijas Augstākās līgas kluba Ļeņinogorskas "Neftyanik" rindās. Sezonas otrajā pusē Fokins pievienojās Čeļabinskas "Mechel" rindām. 2008.—09. gada sezonā bija KHL kluba Čeļabinskas "Traktor" trešais vārtsargs, laukumā izejot 13 spēlēs. 2009.—10. gada sezonā pildīja otrā vārtsarga funkcijas, taču nākamajās divās sezonās "Traktor" rindās laukumā nedevās. 2012.—13. gada sezonā kopā ar klubu sasniedza Gagarina kausa finālu, tajā gan piekāpjoties Maskavas "OHK Dinamo". Turpmākajās sezonās Fokinam lielāku spēles laiku komandas rindās izcīnīt neizdevās, 2014.—15. gada sezonā pildot vien trešā vārtsarga funkcijas. 2015. gada maijā pārcēlās uz Hantimansijskas "Jugra", noslēdzot ar klubu viena gada līgumu. Eliteprospects profils (angliski) Internet Hockey Database profils (angliski) KHL profils (angliski)