Džakomo Meijerbērs (vācu: Giacomo Meyerbeer, dzimis 1791. gada 5. septembrī kā Jakobs Lībmans Meijers Bērs (vācu: Jakob Liebmann Meyer Beer), miris 1864. gada 2. maijā) bija ebreju izcelsmes vācu/franču operu komponists, viens no lielās operas (Grand opera) stila pamatlicējiem. Viens no populārākajiem operu autoriem 19. gadsimtā. Dzimis ļoti bagātā ģimenē un trūkumu necieta, tāpēc atšķirībā no daudziem citiem komponistiem spēja izvirzīt savus noteikumus opernamiem. 1816. gadā devās apgūt mūziku uz Itāliju, kur pieņēma vārdu Džakomo. 1831. gadā Parīzē tika uzvesta Meijerbēra opera Robert le diable, un komponists kļuva par slavenību. Kopā ar libretistu Ežēnu Skribu Meijerbērs radīja vēl vairākas operas, kuras bija ļoti populāras 19. gadsimtā. Meijerbēra popularitāte sāka kristies līdz ar Riharda Vāgnera popularitātes kāpumu. Kaut arī Vāgnera karjeras sākumā Meijerbērs Vāgneru atbalstīja, vēlāk Vāgners kļuva par vienu no Meijerbēra mūzikas asākajiem kritiķiem, tai skaitā kritizējot Meijerbēru antisemītiskajā esejā Das Judenthum in der Musik. Nacisma laikā Meijerbēra mūzika autora izcelsmes dēļ bija aizliegta. Robert le diable (pirmizrāde 1831. gadā) Les Huguenots (pirmizrāde 1836. gadā) Le prophète (pirmizrāde 1849. gadā) L'Africaine (pirmizrāde pēc Meijerbēra nāves 1865. gadā) Vikikrātuvē par šo tēmu ir pieejami multivides faili. Skatīt: Džakomo Meijerbērs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Guide to the Giacomo Meyerbeer Collection, 1812-1978 (angliski) List of performances of operas by Meyerbeer on Operabase[novecojusi saite] (angliski) Meyerbeer the Jew (angliski)