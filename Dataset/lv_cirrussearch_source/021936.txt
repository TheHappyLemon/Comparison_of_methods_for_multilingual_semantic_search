Brūce (latīņu: vulnus) ir ādas, gļotādas vai dziļāk esošo audu un iekšējo orgānu veseluma mehānisks bojājums ar vienlaikus bojātiem ārējiem apvalkiem. Brūces izšķir pēc to iemesla, audu bojājuma rakstura utt. Pēc bojājuma iemesla: operācijas (aseptiskas) brūces, kas veidojas pēc ķirurģiskas operācijas, kura veikta aseptiskos apstākļos; nejaušas brūces (vienmēr inficētas); cīņas brūces. Pēc bojājuma rakstura attiecībā no traumatiska aģenta veida: griezta brūce (vulnus incisum); durta brūce (vulnus punctum); cirsta brūce (vulnus caecum); sista brūce (vulnus contusum); sašķaidīta brūce (vulnus conguassatum); plēsta brūce (vulnus laceratum); kosta brūce (vulnus morsum); šauta brūce (vulnus sclopetarium); saindēta brūce (vulnus venenatum); jaukta brūce (vulnus mixtum). Pēc inficēšanās: aseptiskas brūces (ir tikai operatīvas); inficētas brūces (visas nejaušas brūces); strutainas brūces (brūces, kurās jau sākas iekaisums). Attiecībā pret ķermeņa dobumiem: caurspiedošas brūces (krūšu, vēdera, galvaskausa, locītavas dobumā u.c.); necaurspiedošas brūces (bojājums ierobežots ar dobuma sienu). Attiecībā uz iedarbības faktoru: nekomplicētas jeb nesarežģītas brūces (bojājums ierobežots tikai ar mehānisku audu bojājumu); komplicētas jeb sarežģītas brūces (izņemot mehānisku, citu faktoru pievienošanās: indes, radioaktīvo vielu, infekciju, apdeguma vai apsaldējuma). Гостищев В. К. Общая хирургия: Учеб. - М.: ГЭОТАР-МЕД, 2002. - 608 с.: ил. - (Серия XXI век) ISBN 5-9231-0176-9