Telesto (grieķu: Τελεστώ) (sākotnēji S/1980 S13) ir mazais Saturna pavadonis. Nosaukums ņemts no kādas okeanīdas, sengrieķu mitologiskā tēla vārda. Pavadoni 1980. gadā atklāja Harolds Reitzema, Bredfords Šmits, Stīvens Larsons un Džons Faunteins. Telesto kopā ar vēl vienu pavadoni Kalipso ir Tētijas Trojas pavadoņi. Telesto atrodas Lagranža punktā L4, apsteidzot Tētiju, bet Kalipso punktā L5 par 60° atpaliek no tās. Pavadonim ir pati augstākā atstarošanas spēja (albedo) Saules sistēmā, apsteidzot pat svaigi izkrituša sniega atstarošanas spēju. Pavadonim ir ļoti spilgta virsma (spilgtākā pašlaik zināmā virsma Saules sistēmā) ar albedo 0,994, t.i. tā atstaro 99,4% krītošās Saules gaismas. Uz virsmas ir skaidri redzami daži meteorītu krāteri, bet visumā Telesto virsma ir samērā gluda, kas norāda uz to, ka tā ir klāta ar biezu sīkdispersa ledus materiāla kārtu, nogludinot pavadoņa reljefa formu kontūras. Šis biezais ledus regolīta slānis, domājams, ir veidojies Saturna E-gredzena mikrodaļiņu bombardēšanas rezultātā. Thomas, P. C. (2010). "Sizes, shapes, and derived properties of the saturnian satellites after the Cassini nominal mission.". Icarus. 208: 395–401. Hamilton, Calvin J. (2011). " Saturn's Trojan Moon Telesto". SolarViews.com. Vikikrātuvē par šo tēmu ir pieejami multivides faili. Skatīt: Telesto. Encyclopædia Britannica raksts (angliski)