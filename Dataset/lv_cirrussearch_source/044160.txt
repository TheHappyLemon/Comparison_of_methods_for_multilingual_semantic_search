Artūrs Visockis-Rubenis (dzimis 1985. gada 11. augustā Rīgā) ir latviešu basketbola treneris. 2023. gadā vada Latvijas Basketbola līgas (LBL) komandu BK Liepāja un ir Latvijas basketbola izlases galvenā trenera Lukas Banki asistents. Bijis Latvijas U-18 izlases galvenais treneris. Dēls Adrians Visosckis-Rubenis ir basketbolists, trenējas BK Liepāja sistēmā. Trenera karjeru sācis agri, kā bērnu un jauniešu treneris. No 2011. līdz 2016. gadam trenēja Latvijas Universitātes komandu. Pēc tam trenējis BK Ogre, ar ko 2019. gadā izcīnīja bronzas medaļas LBL čempionātā. 2019. gada vasarā apstiprināts par viena no Latvijas vadošajiem basketbola klubiem — BK Ventspils — galveno treneri. 2020. gada vasarā A. Visockis-Rubenis mainīja kluba piederību, pārejot uz citu Kurzemes klubu BK Liepāja, un komanda kā savu galveno misiju izvirzīja jauno spēlētāju attīstīšanu. Kopš tā laika komandā nav ārvalstu spēlētāju un ir pārsvarā gados jauni basketbolisti. 2022.—2023. gada sezona kļuva par labāko BK Liepāja vēsturē. Komanda sasniedza uzvaru rekordskaitu Latvijas—Igaunijas Basketbola līgā (lai gan arī šoreiz nespēja kvalificēties izslēgšanas spēlēm), sasniedza finālu Latvijas basketbola Užavas kausa izcīņā, bet sezonas noslēgumā ieguva bronzas medaļas Latvijas Basketbola līgā, izcīnot pirmās medaļas Liepājai pēc vairāk nekā 10 gadu pārtraukuma. Pēc sezonas noslēguma Latvijas Basketbola savienība atzina A. Visocki-Rubeni par sezonas labāko treneri. 2015. gadā apstiprināts par Latvijas U16 komandas galveno treneri un vadīja komandu Eiropas U16 čempionātā, izcīnot 11. vietu. Kopš 2015. gada A. Visockis-Rubenis bija arī Latvijas sieviešu basketbola izlases trenera asistents. 2017. gadā tika apstiprināts arī par vīriešu izlases galvenā trenera Ainara Bagatska asistentu (kopā ar Arni Vecvagaru). No 2017. līdz 2019. gadam viņš bija izlases galvenā trenera Arņa Vecvagara asistents (kopā ar Jevgēņiju Kosuškinu). Kopš 2021. gada A. Visockis-Rubenis ir Latvijas basketbola izlases galvenā trenera Lukas Banki asistents (kopā ar Jāni Gailīti). 2018. gadā kļuva par Latvijas U18 izlases galveno treneri un vadīja komandu Eiropas U-18 čempionātā, komandai izcīnot sudraba medaļas un kvalificējoties 2019. gada Pasaules U-19 čempionātam. Tā paša gada rudenī A. Visockis-Rubenis tika apstiprināts arī par U-19 izlases galveno treneri startam pasaules čempionātā un 2019. gada vasarā vadīja komandu turnīrā Grieķijā. 2018. gada 26. novembrī Artūrs Visockis-Rubenis tika nosaukts par Latvijas Gada labāko basketbola treneri. «Visockis-Rubenis kļūst par BK OGRE/KUMHO TYRE galveno treneri». Arhivēts no oriģināla, laiks: 2017. gada 10. novembrī. Skatīts: 2018. gada 8. augustā. «Liepājas Basketbols - Jaunumi mūsu pusē, Liepājas klubu sistēmai pievienojas Adrians Visockis-Rubenis Facebook». www.facebook.com (latviešu). Skatīts: 2022-09-06. «LU turpmāk cīņās vedīs Visockis-Rubenis». Sportacentrs.com (lv-LV). 2011-08-08. Skatīts: 2018-08-08. «LBL sezonas labākais treneris Visockis-Rubenis, "Gada vērtība" veterāns Pozņaks». Sportacentrs.com (latviešu). 2023-05-19. Skatīts: 2023-05-22. «Artūrs Visockis-Rubenis kļūst par Latvijas U16 izlases galveno treneri». Arhivēts no oriģināla, laiks: 2017. gada 10. novembrī. Skatīts: 2018. gada 8. augustā. sportazinas.com. «Par sieviešu izlases galveno treneri iecelts Zībarts | Sportazinas.com». www.sportazinas.com (lv-LV). Skatīts: 2018-08-08. «Vīriešu valstsvienība: Bagatskim palīdzēs Vecvagars un Visockis-Rubenis». basket.lv. Arhivēts no oriģināla, laiks: 2018-08-06. Skatīts: 2018-08-08. «Vecvagars: "Ja komanda kļūs par vienotu ģimeni, varam sasniegt lielus mērķus"». Arhivēts no oriģināla, laiks: 2023. gada 3. aprīlī. Skatīts: 2023. gada 3. aprīlī. «U19 puišu izlasi trenēs Artūrs Visockis-Rubenis, U18 izlasi – Raimonds Feldmanis». basket.lv. Arhivēts no oriģināla, laiks: 2018-11-29. Skatīts: 2018-11-29. «Gada balvas basketbolā’2018 iegūst Kitija Laksa, Jānis Strēlnieks, Artūrs Visockis-Rubenis un...». basket.lv. Arhivēts no oriģināla, laiks: 2018-11-29. Skatīts: 2018-11-29. Eurobasket trenera(-es) profils (angliski)