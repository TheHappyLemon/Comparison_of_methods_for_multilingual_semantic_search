Jorma Pāvilainens (somu: Jorma Paavilainen; dzimis 1960. gada 5. aprīlī) ir Somijas starptautiskais lielmeistars šaha kompozīciju risināšanā (1999). Somijas jaunatnes izlases sastāvā 2 reizes (1983, 1985) piedalījies Pasaules jaunatnes U26 šaha komandu čempionātos. 1985. gadā bijis Somijas otrās izlases līderis Ziemeļu kausa izcīņā šahā. Vēlākajos gados regulāri piedalījies Somijas komandu čempionāta 1. līgā, spēlējot par Pori pilsētas komandu. Vairāk pazīstams kā dažādu žanru šaha kompozīciju sastādītājs un risinātājs. Vairākkārt uzvarējis Somijas čempionātos šaha kompozīciju risināšanā: 1998., 2000., 2001., 2005., 2007., 2008., 2010. un 2011. gados. 1999. gadā saņēmis starptautiskā lielmeistara šaha kompozīciju risināšanā nosaukumu. 2001. gadā Nīderlandē uzvarējis Pasaules čempionātā šaha kompozīciju risināšanā individuālajā vērtējumā. 2003. gadā uzvarējis Beļģijas atklātajā čempionātā šaha kompozīciju risināšanā. 2006. gada Pasaules čempionātā šaha kompozīciju risināšanā izcīnījis otro vietu. Somijas šaha problēmu žurnāla Tehtäväniekka redaktors. Paavilainen, Jorma: World Youth U26 Team Chess Championships Paavilainen, Jorma: Nordic Chess Cups Chess Composers «PIKARATKAISEMISEN SM-MITALISTIT». Arhivēts no oriģināla, laiks: 2016. gada 4. martā. Skatīts: 2016. gada 8. janvārī. Solving grandmasters 25th World Chess Solving Championship Wageningen 31.7.-1.8.2001 Jorma Pāvilainens šahista profils vietnē fide.com Jorma Pāvilainens šahista profils vietnē chessgames.com Jorma Pāvilainens šahista profils vietnē 365chess.com Jorma Pāvilainens šahista kompozīcijas vietnē "Chess Problem Database Server"