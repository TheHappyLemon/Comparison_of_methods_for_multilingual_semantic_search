Alveolārs nazāls līdzskanis ir mutvārdu valodās bieži lietots līdzskanis. Starptautiskajā fonētiskajā alfabētā apzīmē ar simbolu n (ar to var apzīmēt arī dentālu nazālu līdzskani un postalveolāru nazālu līdzskani valodām, kurās nazālos mēleņus nediferencē. Attiecīgais X-SAMPA simbols ir n. Ir ļoti nedaudz valodu, kurās nav "n" skaņas, vai tā tiek aizstāta ar "m" (piemēram, samoāņu valoda). Alveolāra nazāla līdzskaņa raksturojumi: Pēc artikulācijas veida tas ir slēdzenis; balss traktā tiek noslēgta gaisa plūsma. Pēc artikulācijas vietas tas ir alveolārs līdzskanis; tiek artikulēts ar mēli pret alveolu, Pēc fonācijas tas ir balsīgs; artikulācijas laikā balss saites vibrē. Tas ir nazāls līdzskanis; gaiss plūst caur degunu. Tas ir centrāls līdzskanis; gaiss plūst pāri mēles vidum, nevis tās malām. Pēc gaisa plūsmas mehānisma tas ir ekspiratorisks; gaisa plūsma tiek virzīta uz āru ar plaušu palīdzību. Transkribējot alveolāru nazālu līdzskani latviešu valodā, tas vienmēr atveidojams ar "n". Artikulācijas vieta Artikulācijas veids