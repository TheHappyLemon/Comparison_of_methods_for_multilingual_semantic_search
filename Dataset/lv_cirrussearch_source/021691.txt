Katerīna Sforca (itāļu: Caterina Sforza; dzimusi 1463. gadā Milānā, mirusi 1509. gada 28. maijā Florencē) bija itāļu muižniece, vēlāk Forli grāfiene. Viņas tēvs bija Milānas hercogs Galeaco Maria Sforca, bet māte Lukrēcija Landriani. Kad Katerīna bija pieaugusi, viņa ieguva Imolas lēdijas titulu un, apprecējusies ar Girolamo Riārio, kļuva par Forli grāfieni. Katerīna piedalījās dažādās aktivitātēs, daudzas no tām bija saistītas ar alķīmiju, dejām un medībām. Viņai bija astoņi bērni, no kuriem tikai pats jaunākais Džovanni dalle Bande Nere mantoja mātes spēcīgo un kaujiniecisko raksturu. 1500. gada 12. janvārī Valentinoā hercogs Čezarē Bordža iekaroja Forli cietoksni, bet Katerīnu ieslodzīja. Romas pāvests Aleksandrs VI apgalvoja, ka Katerīna ir mēģinājusi viņu noindēt ar saindētām vēstulēm, tomēr vēsturnieku viedoklis par šo apgalvojumu atšķiras. Viņa palika ieslodzījumā līdz 1501. gada 30. jūnijā. 1509. gada aprīlī Katerīna saslima ar pneimoniju. Viņa mira 1509. gada 28. maijā četrdesmit sešu gadu vecumā. Viņa ir iemantojusi iesauku "Forli Tīģeris, kas iebiedēja visu Itāliju". Cecilia Brogi: Caterina Sforza, Arezzo, Alberti & C. Editori, 1996, p. 243. Cecilia Brogi: Caterina Sforza, Arezzo, Alberti & C. Editori, 1996, p. 244. Natale Graziani, Gabriella Venturelli: Caterina Sforza, Milano, Arnoldo Mondadori Editore, 2001, p. 298. Vikikrātuvē par šo tēmu ir pieejami multivides faili. Skatīt: Katerīna Sforca. Renesanses filozofijas enciklopēdijas raksts (angliski)