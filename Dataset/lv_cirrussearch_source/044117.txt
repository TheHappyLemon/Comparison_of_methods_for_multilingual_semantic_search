Roberto Mančīni (itāļu: Roberto Mancini; dzimis 1964. gada 27. novembrī) ir itāliešu futbola treneris un bijušais futbolists. Aizvadījis 36 spēles Itālijas futbola izlasē. Kā Itālijas izlases galvenais treneris uzvarējis 2020. gada Eiropas čempionātā. Kopš 2023. gada augusta ir Saūda Arābijas futbola izlases galvenais treneris. Futbolista karjeru sāka klubā Bologna, A sērijā debitējot 1981. gadā. 1982. gadā pārgāja uz Sampdoria un lielāko daļu spēlētāja karjeras aizvadīja šajā klubā — 15 sezonas. Šajā laikā vienreiz (1991. gadā) kļuva par Itālijas čempionu, četras reizes uzvarēja Itālijas kausa izcīņā, kā arī 1990. gadā kļuva par UEFA Kausu ieguvēju kausa uzvarētāju. 1997. gadā pievienojās Lazio. Šī kluba sastāvā arī vienreiz kļuva par Itālijas čempionu (2000. gadā) un uzvarēja Kausu ieguvēju kausa izcīņā (1999. gadā). Divreiz izcīnīja Itālijas kausu. 2001. gada janvārī tika izīrēts Anglijas klubam Leicester City. Jau tā paša gada februārī nolēma beigt spēlētāja karjeru, jo saņēma piedāvājumu kļūt par Fiorentina treneri. Itālijas izlasē debitēja 1984. gada 26. maijā draudzības spēlē pret Kanādu, 19 gadu vecumā. Piedalījies 1988. gada Eiropas čempionātā, spēlē pret Rietumvāciju gūstot arī savus pirmos vārtus izlases labā. Bija pieteikts izlases sastāvā 1990. gada FIFA Pasaules kausa finālturnīrā, taču laukumā neiznāca. Karjeru izlasē noslēdza 1994. gadā, pēdējo spēli aizvadot pret Vāciju. Kopā izlases rindās aizvadījis 36 spēles un guvis četrus vārtus. Uzreiz pēc spēlētāja karjeras beigām 2001. gadā kļuva par Fiorentina galveno treneri. Tajā pašā gadā uzvarēja ar šo klubu Itālijas kausa izcīņā. Turpinājumā klubu piemeklēja finanšu problēmas, 2002. gadā klubs bankrotēja un komanda tika nosūtīta uz C2 sēriju. 2002. gada maijā Mančīni kļuva par Lazio galveno treneri un 2004. gadā uzvarēja Itālijas kausā. 2004. gada jūlijā tika apstiprināts par Milānas "Internazionale" galveno treneri un četru sezonu laikā, ko nostrādāja šaja amatā, trīsreiz uzvarēja A sērijā un divreiz izcīnīja Itālijas kausu. Neskatoties uz panākumiem, 2008. gada maijā kluba vadība pārtrauca sadarbību ar Mančīni. 2009. gada decembrī kļuva par Anglijas Premjerlīgas kluba Manchester City galveno treneri. 2011. gadā uzvarēja ar šo klubu FA kausā, bet 2011.—2012. gada sezonā — Premjerlīgā. Nākamajā sezonā klubs ievērojamus panākumus neguva, un 2013. gada 14. maijā Mančīni tika atbrīvots no amata. 2013.—2014. gada sezonā vadīja Turcijas klubu Galatasaray, izcīnot Turcijas kausu. Sezonas beigās pēc abpusējas vienošanās klubu atstāja. 2014. gada novembrī Mančīni atgriezās Internazionale galvenā trenera amatā in nostrādāja tajā līdz 2016. gada augustam. 2017. gada jūnijā kļuva par Krievijas Premjerlīgas kluba Sanktpēterburgas "Zenit" galveno treneri, bet nostrādāja klubā tikai vienu sezonu. 2018. gada 14. maijā tika apstiprināts par Itālijas izlases galveno treneri. Mančīni vadībā Itālijas izlase uzvarēja 2020. gada Eiropas čempionātā. Vēlāk komanda nespēja kvalificēties 2022. gada FIFA Pasaules kausa finālturnīran. UEFA Nāciju līgā ar Itālijas izlasi divas reizes izcīnīja trešo vietu. 2023. gada 13. augustā paziņoja, ka atstāj Itālijas izlases galvenā trenera amatu. Pēc divām nedēļām tika apstiprināts par Saūda Arābijas izlases galveno treneri. Sampdoria Itālijas Serie A: 1990–91 Coppa Italia: 1984–85, 1987–88, 1988–89, 1993–94 Supercoppa Italiana: 1991 UEFA Kausu ieguvēju kauss: 1989–90 Lazio Itālijas Serie A: 1999–2000 Coppa Italia: 1997–98, 1999–2000 Supercoppa Italiana: 1998 UEFA Kausu ieguvēju kauss: 1998–99 UEFA Superkauss: 1999 Individuālie sasniegumi Itālijas Serie A gada labākais futbolists: 1996–97 Fiorentina Coppa Italia: 2000–01 Lazio Coppa Italia: 2003–04 Inter Milan Itālijas Serie A: 2005–06, 2006–07, 2007–08 Coppa Italia: 2004–05, 2005–06 Supercoppa Italiana: 2005, 2006 Manchester City Anglijas Premjerlīga: 2011–12 FA kauss: 2010–11 FA Community Shield: 2012 Galatasaray Turcijas kauss: 2013–14 Itālijas izlase Eiropas čempionāts: 2020 «Mancini leaves Leicester». telegraph.co.uk (angļu). 2011. gada 15. februārī. Skatīts: 2018. gada 5. augustā. «Roberto Mancini - national football team player». eu-football.info (angļu). Skatīts: 2018. gada 5. augustā. «Inter Milan dismiss coach Mancini». bbc.co.uk (angļu). 2008. gada 29. maijā. Skatīts: 2018. gada 5. augustā. «Mančīnī tiek atlaists no "Manchester City" galvenā trenera amata». sportacentrs.com. 2013. gada 14. maijā. Skatīts: 2018. gada 5. augustā. «Mančīni oficiāli apstiprināts par Itālijas izlases galveno treneri». sportacentrs.com. 2018. gada 14. maijā. Skatīts: 2018. gada 5. augustā. «Mančīni atkāpjas no Itālijas futbola izlases galvenā trenera amata». sportacentrs.com. 2023. gada 13. augustā. Skatīts: 2023. gada 16. augustā. «Pārvilina ne tikai klubi, bet arī izlase: Eiropas čempions Mančīni vadīs Saūda Arābiju». sportacentrs.com. 2023. gada 28. augustā. Skatīts: 2023. gada 6. septembrī. Vikikrātuvē par šo tēmu ir pieejami multivides faili. Skatīt: Roberto Mančīni. Munzüger Sport profils (vāciski) WorldFootball profils (angliski) Soccerbase spēlētāja profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)