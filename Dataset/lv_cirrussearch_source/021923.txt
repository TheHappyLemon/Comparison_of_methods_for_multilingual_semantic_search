Sers Čārlzs Vitstons (angļu: Sir Charles Wheatstone, dzimis 1802. gada 6. februārī, miris 1875. gada 16. oktobrī) bija angļu fiziķis un izgudrotājs. Dzimis Glosterā, mūzikas instrumentu pārdevēja ģimenē. Uzaudzis Londonā. Autodidakts. 1829. gadā radīja jaunu mūzikas instrumentu koncertīni. Kopā ar Viljamu Kuku 1838. gadā izbūvēja pasaulē pirmo komerciālo elektriskā telegrāfa līniju no Londonas Padingtonas stacijas līdz 21 kilometru attālajai Vestdreitonai. Tajā pašā gadā izgudroja stereoskopu. 1843. gadā uzlaboja Semjuela Kristija radīto slēgumu pretestības mērīšanai, kas mūsdienās pazīstams kā Vitstona tilts. 1854. gadā kriptogrāfijas jomā radīja Pleifera kodu, kas nosaukts tā propagandētāja lorda Pleifera vārdā. Vikikrātuvē par šo tēmu ir pieejami multivides faili. Skatīt: Čārlzs Vitstons.