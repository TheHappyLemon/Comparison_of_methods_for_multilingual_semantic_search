Ozurgeti (gruzīnu: ოზურგეთი) ir pilsēta Gruzijā, Gurijas mhares administratīvais centrs. Izvietojusies valsts dienvidrietumu daļā Meshetijas grēdas pakājē Natanebi upes krastos 312 km no valsts galvaspilsētas Tbilisi. Valda subtropu klimats, nozīmīgs tējas rūpniecības centrs. Vēstures avotos pirmoreiz minēta 1578. gadā kā nozīmīgs tirdzniecības centrs un Gurijas kņazu rezidence. No 1846. gada apriņķa pilsēta Gruzijas-Imeretijas guberņas sastāvā. 1934. gadā pilsēta pārdēvēta par Maharadzi (მახარაძე) par godu šajā apvidū dzimušajam gruzīnu padomju darbiniekam, Gruzijas PSR vadītājam Filipam Maharadzem. 1989. gadā pilsētai atgriezts vēsturiskais nosaukums. http://pop-stat.mashke.org/georgia-cities.htm. «Maharadze». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 450. lpp. Vikikrātuvē par šo tēmu ir pieejami multivides faili. Skatīt: Ozurgeti.