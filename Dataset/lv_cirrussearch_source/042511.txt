Hašims Tači (albāņu: Hashim Thaçi, serbu: Хашим Тачи, dzimis 1968. gada 24. aprīlī) ir Kosovas politiķis, no 2016. gada aprīļa līdz 2020. gada novembrim bija Kosovas prezidents. Viņš bija arī Kosovas premjerministrs no 1999. līdz 2000. gadam un no 2008. līdz 2014. gadam. Viņš ir bijis Kosovas Atbrīvošanas armijas līderis. Šī organizācija bija aktīvi iesaistījusies Kosovas krīzē. 2020. gadā īpašā tiesa Kosovas jautājumos viņam un vēl vairākiem Kosovas Atbrīvošanas armijas dalībniekiem izvirzīja apsūdzības par kara noziegumiem. Šī iemesla dēļ viņš atkāpās no prezidenta amata. «Kosovas prezidentu apsūdz kara noziegumos». www.lsm.lv (latviešu). Skatīts: 2020-06-25. «Kosovas prezidents atkāpjas no amata, lai stātos kara noziegumu tiesas priekšā». www.nra.lv (latviešu). Skatīts: 2020-11-05.