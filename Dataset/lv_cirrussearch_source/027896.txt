Ozolaines pagasts ir Rēzeknes novada teritoriāla vienība tā vidienē. Robežojas ziemeļrietumos ar Sakstagala pagastu, ziemeļos ar Ozolmuižas pagastu un Rēzeknes pilsētu, austrumos ar Griškānu un Čornajas pagastiem, dienvidos ar Lūznavas pagastu, rietumos ar Silmalas pagastu. Pagasta centrs atrodas Balbišos. Atrodas Latgales augstienes vidusdaļā, galvenokārt tās augstākajā daļā - Rāznavas paugurainē. Zemajā un purvainajā pagasta dienvidrietumu malā iesniedzas Maltas pazeminājums. Augstākā vieta - Majaka kalns (204,9 m vjl.). Pagasta teritorijā atrodas valsts nozīmes dabas piemineklis - dendroloģiskie stādījumi Laizānu parks. Pagasta teritorijā ir četrs upes: Čečora Deimanka Kovšupe Medine Pagasta teritorijā ir divpadsmit ezeri. Gaiduļu ezers (66,1 ha) Kivku ezers (14,1 ha) Grigorija ezers (13,4 ha) Losu ezers - ap 10 ha, agrāk platība bija ap 400 ha, taču nosusināts Mazāki ezeri: Kaulinkas ezers, Krivojes ezers, Kugreņu ezers, Podberezjes ezers, Ritiņu ezers, Rubuļu ezers, Tievanānu ezers, Ūsveišu ezers. Daļa no Losu purva. 1935. gadā Rēzeknes apriņķa Ozolmuižas pagasta (no 1940. gada — Ozolaines pagasts) platība bija 106,8 km² un tajā dzīvoja 5297 iedzīvotāji. 1945. gadā pagastā izveidoja Bekšu, Bumbišķu, Ozolaines un Slabadas ciema padomes, bet pagastu 1949. gadā likvidēja. Rēzeknes rajona Ozolaines ciemam 1954. gadā pievienoja likvidēto Bekšu ciemu, 1971. gadā — likvidētā Bumbišķu ciema Matrosova padomju saimniecības teritoriju, bet 1973. gadā daļu ciema teritorijas pievienoja Černajas un Slabadas ciemiem. 1990. gadā ciemu reorganizēja par pagastu. 2009. gadā Ozolaines pagastu kā administratīvo teritoriju iekļāva Rēzeknes novadā. Pagasta teritorijā ir trīs kultūras pieminekļi. Lielākās apdzīvotās vietas (pēc iedzīvotāju skaita) pagastā ir Pleikšņi, Bekši, Ritiņi, Balbiši (pagasta centrs), Tēviņi, Laizāni. Ozolaines pagastā lielākie uzņēmumi ir RSEZ SIA “LEAX Rezekne”, SIA RITAL, SIA M.R.S, Latgales elektromontāža un ASKO SIA. Iedzīvotāju pamatnodarbošanās tomēr ir lauksaimniecība, dominē piemājas saimniecības. Pagasta teritoriju šķērso starptautiskas nozīmes dzelzceļa līnija: Berlīne — Varšava — Viļņa — Daugavpils — Rēzekne — Sanktpēterburga, augstākās kategorijas autoceļš A13 Krievijas robeža (Grebņeva) — Rēzekne — Daugavpils — Lietuvas robeža (Medumi) un Rēzeknes apvedceļš. Pagastā darbojas Maltas vidusskolas struktūrvienība Liepu pamatskola, bibliotēka, kultūras nams. Deimaņu ciemā atrodas rakstnieka disidenta Mihaila Naricas (1909-1993) māja-muzejs, Bekšos atrodas keramiķa Staņislava Viļuma darbnīca "Cukrasāta". «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. https://www.pmlp.gov.lv/lv/iedzivotaju-registra-statistika-2020-gadaVeidne:Pmlp2020 «Laizānu parks». daba.gov.lv. Skatīts: 2021.gada 11.janvārī. «Ozolaines pagasta upes». LĢIA vietvārdu datubāze. Skatīts: 2021.gada 11.janvārī.[novecojusi saite] «Ozolaines pagasta ezeri». LĢIA vietvārdu datubāze. Skatīts: 2021.gada 11.janvārī.[novecojusi saite] Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 «Ozolaines pagasta kultūras pieminekļi». is.mantojums. Skatīts: 2021.gada 11.janvārī. «Ozolaines pagasts». rezeknesnovads.lv. Skatīts: 2021.gada 11.janvārī. «Maltas vidusskolas struktūrvienība Liepu pamatskola». rezeknesnovads.lv. Arhivēts no oriģināla, laiks: 2019. gada 30. decembrī. Skatīts: 2021.gada 11.janvārī. «Ozolaines pagasta bibliotēka». kulturasdati.lv. Skatīts: 2021.gada 11.janvārī. «Ozolaines Tautas nams». kulturasdati.lv. Skatīts: 2021.gada 11.janvārī. «Mihails Narica». latgalesdati.du.lv. Skatīts: 2021.gada 11.janvārī. «Rakstnieka Mihaila Naricas māja-muzejs». ozolaine.lv. Skatīts: 2021.gada 11.janvārī.[novecojusi saite] Zanda Jankevica. «Podnieks Staņislavs Viļums». santa.lv, 2016.gada 16.decembris. Skatīts: 2021.gada 11.janvārī. «Keramikas darbnīca "Cukrasāta». cukrasata.lv. Skatīts: "2021.gada 11.janvārī.