Luksora (arābu: الأقصر‎, al-Uqṣur) ir pilsēta Ēģiptes dienvidos, Nīlas austrumu krastā un Luksoras muhāfazas administratīvais centrs. Ar vairāk kā 500 000 iedzīvotāju 2012. gadā tā ir septītā lielākā Ēģiptes pilsēta, pilsētas platība ir 416 kvadrātkilometri. Luksora atrodas 700 kilometru attālumā no Ēģiptes galvaspilsētas Kairas. Pateicoties nozīmīgajam arheoloģiskajam mantojumam, pilsēta ir nozīmīgs tūrisma galamērķis, lielākajai daļai iedzīvotāju galvenais ienākumu avots ir tūrisms. Luksorā un tās apkārtnē atrodas vieni no visnozīmīgākajiem arheoloģiskie atradumiem visā Ēģiptē, kas ļauj šo vietu saukt par „varenāko muzeju zem klajas debess”. 1550. gadā p.m.ē. Luksora bija Senās Ēģiptes galvaspilsēta. Tajā laikā pilsētas nosaukums bija Vaset. Vēlāk grieķi šo pilsētu nosauca par Tēbām,[nepieciešama atsauce] pēc asociācijām ar kādu no Grieķijas pilsētām. Mūsdienu nosaukums Luksora tika dots no arābu valodas un tas nozīmē ”Pils ar 1000 durvīm”. 2013. gada 26. februārī Luksorā notika lielākā gaisa balona traģēdija pasaules vēsturē. Gaisa balons 300 metru augstumā aizdegās un eksplodēja. No kopējās 21 cilvēka grupas, bojā gāja 19 cilvēki, bet gaisa balona pilots un viens no tūristiem izdzīvoja. Bojāgājušo vidū bija deviņi tūristi no Honkongas, četri no Japānas, divi no Lielbritānijas un Francijas, viens no Ungārijas un viens Ēģiptes pilsonis. Luksora[novecojusi saite] «Gaisa balona traģēdija Luksorā». Arhivēts no oriģināla, laiks: 2013. gada 3. martā. Skatīts: 2014. gada 10. janvārī.