Zamosca (poļu: Zamość) ir pilsēta Polijas austrumos, Ļubļinas vojevodistē, apmēram 60 km no Ukrainas robežas. Saukta arī par "renesanses pērli" un "Polijas Paduju". Vecpilsēta lieliski saglabājusi renesanses arhitektūru. Pilsētas rašanās saistās ar magnāta Jana Zamojska vārdu. kurš 1580.gadā lika pamatus pilsētai. Tika uzaicināti arhitekti no Padujas Itālijā, kuri uzbūvēja pilsētu vienotā renesanses stilā. Zamoscai izdevies paglābties no daudzo karu postījumiem. Otrā pasaules kara laikā vācieši pilsētu nosauca par Himlerštati (Himmlerstadt), jo bija paredzējuši to kolonizēt ar vācu ieceļotājiem. 1992. gadā Zamoscas vecpilsētu iekļāva UNESCO Pasaules mantojuma sarakstā. Zamosca iekļauta sarakstā, jo dibināta XVI gs. tirdzniecības ceļā, kas savienoja Rietumeiropu un Ziemeļeiropu ar Melno jūru. Pilsētu plānoja Padujas arhitekts Bernando Morando, pamatojoties uz itāļu tā laika teoriju par "ideālu pilsētu". Saglabājusies gandrīz neskarta kā lielisks XVI gs. beigu renesanses pilsētas paraugs, kurš apvieno Itālijas un Centrāleiropas celtniecības tradīcijas. Zamoscā dzimuši: Mareks Grehuta (Marek Grechuta, 1945 - 2006) - dziedātājs Roza Luksemburga (Rosa Luxemburg, 1870/1871 - 1919) - politiķe Izāks Leibs Perecs (I.L. Peretz, 1852 - 1915) - ebreju rakstnieks Jans Sobepans Zamojskis (Jan Sobiepan Zamoyski, 1627 - 1665) - augstmanis Vikikrātuvē par šo tēmu ir pieejami multivides faili. Skatīt: Zamosca. https://bdl.stat.gov.pl/api/v1/data/localities/by-unit/060611064011-0987510?var-id=1639616&format=jsonapi; P2701: JSON; pārbaudes datums: 4 oktobris 2022.