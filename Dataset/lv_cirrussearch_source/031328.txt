Angelina Kučvaļska (dzimusi 1998. gada 6. decembrī Saldū) ir Latvijas daiļslidotāja. Viņa ir ieguvusi trīs medaļas ISU Challenger Series sacensībās, kā arī ir trīskārtēja Latvijas čempione daiļslidošanā. Viņa ir piedalījusies deviņu daiļslidošanas čempionātu finālsacensībās, sasniedzot savu labāko rezultātu — 4. vietu, 2016. gada Eiropas čempionātā daiļslidošanā. Angelina Kučvaļska dzimusi 1998. gada 6. decembrī Saldū, Latvijā. Angelina mācījās Rīgas 92. vidusskolā. Angelina uzsāka daiļslidotājas karjeru trīsarpus gadu vecumā. Viņas pirmā un vienīgā trenere ir Jekaterina Platonova. Angelina ieguva tiesības startēt starptautiskajās junioru sacensībās 2012.—2013. gada sezonā un ieguva 16. vietu savās pirmajās un vienīgajās junioru Grand Prix sacensībās, Kurševelā, Francijā. Viņa pārstāvēja Latviju 2013. gada pasaules čempionātā daiļslidošanā junioriem Milānā, Itālijā, kur ieņēma 22. vietu īsajā programmā un kvalificējās izvēles programmai, iegūstot kopvērtējumā 20. vietu. Angelina piedalījās divās 2013.—2014. gada sezonas junioru Grand Prix sacensībās, iegūstot 15. vietu Košicē un 19. vietu Minskā, kā arī izcīnot sudraba medaļu Bavārijas Open junioru sacensībās. Viņa ieguva 19. vietu kopvērtējumā 2014. gada pasaules čempionātā daiļslidošanā junioriem, kas notika Sofijā, Bulgārijā. Angelina ieguva septīto vietu abās 2014.—2015. gada sezonas junioru Grand Prix sacensībās Ostravā un Tallinā. Uzsākot savu karjeru starptautiskajā pieaugušo konkurencē, viņa izcīnīja zeltu 2014. gada Volvo Open kausā, kas bija viens no ISU Challenger Series posmiem. Viņa ieguva septīto vietu Varšavas kausā un izcīnīja zeltu Tallinas trofejā, Latvijas čempionātā un MNNT kausā. Angelīna pārstāvēja Latviju 2015. gada Eiropas čempionātā Stokholmā, Zviedrijā un ieguva 17. vietu īsajā programmā, kas ļāva viņai kvalificēties izvēles programmai. Izcīnītā piektā vieta izvēles programmā ļāva Angelinai pakāpties uz septīto vietu kopvērtējumā, kas bija līdz šim labākais Latvijas daiļslidotāju sasniegums Eiropas čempionātu vēsturē. 2015. gada jūlijā Angelina guva potītes savainojumu, kas ierobežoja viņas trenēšanās iespējas nākamajai sezonai. Viņa uzsāka 2015.—2016. gada sezonu ar divām Challenger Series sacensībām, iegūstot 10. vietu 2015. gada Ondreja Nepela trofejā, kam sekoja augstā 2.vieta 2015. gada Denkovas-Staviskas kausā. Savās debijas ISU Grand Prix sacensībās viņa izcīnīja 7. vietu īsajā programmā 2015. gada Ērika Bomparda trofejā, kas notika Bordo, Francijā; sacensības tika pārtrauktas 2015. gada novembra Parīzes teroraktu dēļ. Angelina ieguva piekto vietu īsajā programmā, ceturto — izvēles programmā un ceturto — arī kopvērtējumā 2016. gada Eiropas čempionātā, kas norisinājās Bratislavā, Slovākijā. Angelinas izcīnītā ceturtā vieta ir līdz šim labākais Latvijas daiļslidotāju sasniegums Eiropas čempionātu vēsturē, atkārtojot Konstantīna Kostina sasniegto rezultātu 1993. gada Eiropas čempionātā daiļslidošanā. Angelina piedalījās divās Grand Prix sacensībās, iegūstot 11. vietu 2016. gada Skate America sacensībās un 10. vietu 2016. gada Rostelecom kausā. Viņa ieguva 19. vietu 2017. gada Eiropas čempionātā daiļslidošanā, kas notika Ostravā, Čehijā un 22. vietu 2017. gada pasaules čempionātā daiļslidošanā, Helsinkos, Somijā. GP: ISU Grand Prix; CS: ISU Challenger Series; JGP: Junioru Grand Prix «Sacensību rezultāti: Angelina KUČVAĻSKA». Starptautiskā Slidošanas savienība. Jānis Freimanis. «Angelina Kučvaļska: "Mans sapnis ir nokļūt olimpiskajās spēlēs"». sportacentrs.com, 2015. gada 5. februāris. «Angelīna ieslido vēsturē». Sporto.lv. Arhivēts no oriģināla, laiks: 2016. gada 29. janvārī. Skatīts: 2015. gada 6. decembrī. «Daiļslidotāja Kučvaļska pārraksta vēsturi un EČ izcīna 7. vietu». Sportacentrs.com. Skatīts: 2015. gada 28. novembrī. Jānis Freimanis. «Kučvaļska. Ar atbildības slogu pie elites durvīm». sportacentrs.com, 2015. gada 1. oktobris. Jānis Freimanis. «Platonova: "Skatītājiem likās, ka Angelinai jābūt trijniekā..."». sportacentrs.com, 2016. gada 31. janvāris. «Angelina KUČVAĻSKA: 2016/2017». Starptautiskā Slidošanas savienība. «Angelina KUČVAĻSKA: 2015/2016». Starptautiskā Slidošanas savienība. Arhivēts no oriģināla, laiks: 2016. gada 28. maijs. Ia Remmel. «Latvia's Angelina Kuchvalska breaks through to the big arena». Absolute Skating (angliski), 2015. gada 16. februāris. Arhivēts no oriģināla, laiks: 2017. gada 3. decembrī. Skatīts: 2018. gada 3. aprīlī. «Angelina KUČVAĻSKA: 2014/2015». Starptautiskā Slidošanas savienība. Arhivēts no oriģināla, laiks: 2015. gada 2. jūlijs. «Angelina KUČVAĻSKA: 2013/2014». Starptautiskā Slidošanas savienība. Arhivēts no oriģināla, laiks: 2014. gada 14. marts. «Angelina KUČVAĻSKA: 2012/2013». Starptautiskā Slidošanas savienība. Arhivēts no oriģināla, laiks: 2013. gada 5. marts. «Angelina Kučvaļska». Tracings. Arhivēts no oriģināla, laiks: 2017. gada 5. aprīlī. Skatīts: 2018. gada 3. aprīlī. Vikikrātuvē par šo tēmu ir pieejami multivides faili. Skatīt: Angelina Kučvaļska. ISU profils (angliski)