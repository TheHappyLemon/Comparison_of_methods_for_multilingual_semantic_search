2018. gada FIFA Pasaules kauss (krievu: Чемпионат мира по футболу 2018) bija starptautisks vīriešu izlašu futbola turnīrs, kas notika Krievijā no 2018. gada 14. jūnija līdz 15. jūlijam. Šis bija pēc skaita 21. Pasaules kausa finālturnīrs. Krievija turnīru rīkoja pirmo reizi. Finālturnīrā piedalījās 32 izlases no 5 konfederācijām (neviena OFC zonas izlase finālturnīram nekvalificējās). Krievijas izlase turnīram kvalificējās automātiski kā turnīra rīkotāji, pārējā 31 izlase tika noskaidrota kvalifikācijas turnīrā, kas notika no 2015. gada 12. marta līdz 2017. gada 15. novembrim. Pirmo reizi finālturnīrā iekļuva Islandes un Panamas izlase. Kopumā tika aizvadītas 64 spēles 12 stadionos, 11 pilsētās. Fināls notika 15. jūlijā Lužņiku stadionā, Maskavā. Šis bija pirmais FIFA Pasaules kauss, kurā izmantoja video tiesneša palīgus. Viņu uzdevums ir iesaistīties spēlē strīdīgu vārtu gadījumā, strīdīgu 11 metru soda sitienu piešķiršanas gadījumā, strīdīgas sarkanās kartītes piešķiršanas gadījumā, kā arī uzmanīt, lai sarkanā vai dzeltenā kartīte tiktu parādīta pareizajam futbolistam, nevis kādam citam. Rīkotājvalsts izvēle sākās 2009. gada janvārī. Līdz 2. februārim vajadzēja interesentiem reģistrēties, ka vēlas organizēt šo turnīru. Uz šo turnīru nevarēja pieteikties Āfrikas valsts, jo 2010. gadā Pasaules kauss jau norisinājās šajā kontinentā (Dienvidāfrikā). Turnīru vēlējās organizēt ne tikai Krievija, bet Beļģija un Nīderlande kopā, kā arī Spānija un Portugāle kopā, Anglija, Japāna, Amerikas Savienotās Valstis un Austrālija. Pieteicās arī Meksika un Indonēzija, bet šīs divas valstis neizpildīja līdz galam reģistrācijas prasības. Vēlāk tika atsijātas kandidātvalstis, kas nebija no UEFA. Līdz ar to Eiropas valstis nevarēja vairs kandidēt uz 2022. gada FIFA Pasaules kausa organizēšanu. 2010. gada 2. decembrī, kad notika rīkotājvalsts galīgā izvēle, kandidātos palika vairs tikai Krievijas, Anglijas, Beļģijas/Nīderlandes un Spānijas/Portugāles kandidatūras. Pēc pirmās balsošanas kārtas tika izslēgta Anglijas kandidatūra. Bet pēc otrās balsošanas kārtas par turnīra norises vietu tika apstiprināta Krievija. Pamatraksts: 2018. gada FIFA Pasaules kausa kvalifikācija Par tiesībām piedalīties čempionāta finālturnīrā sacentās 210 izlases no 6 konfederācijām par 31 vietu finālturnīrā, Krievija kā turnīra saimniece jau bija kvalificējusies finālturnīram automātiski. Otro turnīru pēc kārtas nekvalificējās kāda no Okeānijas Futbola konfederācijas (OFC) izlasēm. Kvalifikācijas spēles notika no 2015. gada 12. marta līdz 2017. gada 15. novembrim. Pirmo reizi finālturnīrā iekļuva Islandes un Panamas izlase. Visaugstāk FIFA rangā esošās izlases, kas nekvalificējās finālturnīram, bija Čīle, Itālija un Nīderlande. 2018. gada 16. martā FIFA Padome pieņēma lēmumu, ka spēlēs tiks izmantots video tiesneša palīgs (VAR). Šis bija pirmais FIFA Pasaules kauss, kurā izmantoja video tiesneša palīgus. Viņu uzdevums ir iesaistīties spēlē strīdīgu vārtu gadījumā, strīdīgu 11 metru soda sitienu piešķiršanas gadījumā, strīdīgas sarkanās kartītes piešķiršanas gadījumā, kā arī uzmanīt, lai sarkanā vai dzeltenā kartīte tiktu parādīta pareizajam futbolistam, nevis kādam citam. 2018. gada 29. maijā FIFA publicēja sarakstu ar tiem tiesnešiem, kas būs iesaistīti 2018. gada FIFA Pasaules kausa spēļu tiesāšanā. Divas dienas vēlāk par spēļu rezultāta sarunāšanu uz mūžu tika diskvalificēts Saūda Arābijas tiesnesis Fahds el Mirdāsi. Divas dienas vēlāk, kad tika apstiprināts kā Pasaules kausa tiesnesis, tika diskvalificēts uz mūžu par spēļu sarunāšanu, nepiedalīsies 2018. gada FIFA Pasaules kausa spēļu tiesāšanā Finālturnīra grupu izloze norisinājās 2017. gada 1. decembrī Kremļa pilī Maskavā. 32 kvalificējušās izlases tika sadalītas 4 grozos pēc 2017. gada oktobrī publicētā FIFA ranga. Krievija kā turnīra rīkotāja tika iedalīta 1. grozā kā A grupas pirmā komanda. Pārējo komandu lozēšanā tika ievērots ģeogrāfiskais princips — komanda savā grupā netika ielozētā kopā ar citām savas konfederācijas izlasēm (izņemot UEFA zonu, no kuras katrā grupā varēja būt 1 vai 2 komandas). Pamatraksts: 2018. gada FIFA Pasaules kausa komandu sastāvi Tāpat kā 2014. gada turnīrā komandām ne vēlāk kā 10 dienas pirms turnīra sākuma ir jāpaziņo 23 spēlētāju sastāvs (no kuriem trim jābūt vārtsargiem). Kopā kausam tika pieteikti 736 spēlētāji. Pasaules kausam tika pieteikti tādi spēlētāji kā Krištianu Ronaldu, Lionels Mesi, Tomass Millers, Neimars un Mohameds Salāhs. 200 no 736 futbolistiem ir spēlējuši arī iepriekšējos FIFA Pasaules kausos. 186 no tiem spēlēja Brazīlijā (2014), 61 futbolists spēlēja Dienvidāfrikā (2010), 21 — Vācijā (2006) un viens bija Japānā/Dienvidkorejā (2002). Meksikas aizsargs Rafaels Markess ir piedalījies visos pēdējos četros kausos; šis viņam bija piektais kauss. Visi 23 Anglijas futbola izlases spēlētāji ikdienā pārstāv Anglijas futbola klubus. Krievijas izlasē ir 21 pašmāju futbolists, bet Saūda Arābijas komandā spēlē 20 spēlētāji no pašmāju klubiem. Savukārt Senegālas un Zviedrijas izlasēs nav neviena spēlētāju no pašmāju klubiem. Spēļu sākumi doti pēc Latvijas laika Japāna kvalificējas izslēgšanas spēlēm pēc Fair Play punktiem -4 pret Senegālas -6 Pamatraksts: 2018. gada FIFA Pasaules kausa fināls «Russia 2018 to start and finish at Luzhniki Stadium» (angļu). FIFA.com. 2012. gada 15. decembrī. Skatīts: 2017. gada 16. novembrī.[novecojusi saite] 2018. gada PK finālturnīru rīkos Krievija, 2022. gada - Katara «Final Draw to take place in State Kremlin Palace» (angļu). FIFA. 2017. gada 24. janvārī. Arhivēts no oriģināla, laiks: 2018. gada 1. janvārī. Skatīts: 2017. gada 11. oktobrī. «Arhivēta kopija». Arhivēts no oriģināla, laiks: 2018. gada 1. janvārī. Skatīts: 2017. gada 11. oktobrī. «OC for FIFA Competitions approves procedures for the Final Draw of the 2018 FIFA World Cup» (angļu). FIFA. 2017. gada 14. septembrī. Arhivēts no oriģināla, laiks: 2019. gada 17. janvārī. Skatīts: 2017. gada 11. oktobrī. «Arhivēta kopija». Arhivēts no oriģināla, laiks: 2018. gada 24. jūnijā. Skatīts: 2021. gada 22. decembrī. Oficiālā mājaslapa Arhivēts 2019. gada 19. jūnijā, Wayback Machine vietnē. (angliski) / (vāciski) / (franciski) / (spāņu) Welcome2018.com