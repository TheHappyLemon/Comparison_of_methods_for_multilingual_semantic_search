Šis raksts ir par pilsētu Filipīnās. Par citām jēdziena Sebu nozīmēm skatīt nozīmju atdalīšanas lapu. Sebu (filipīniešu un angļu: Cebu, sebuāņu: Dakbayan sa Sugbo) ir neatkarīga pilsēta Filipīnu centrālajā daļā, Sebu salas rietumu krastā. Vecākā Filipīnu pilsēta. Kopā ar apkārtējām pilsētām un municipalitātēm veido aglomerāciju ar vairāk kā 3 miljoniem iedzīvotāju. Neietilpst Sebu provincē, bet ir tās administratīvais centrs. Vairums pilsētas iedzīvotāju runā sebuāņu valodā. Nozīmīgs reģiona ekonomikas, transporta, kutūras un izglītības centrs. Pilsētas galvenā relikvija ir Magelāna krusts, ko jūrasbraucējs 1521. gadā novietoja Sebu pilsētas vietā. 1521. gada 14. aprīlī Magelāns kristīja pirmās filipīniešu ģimenes, tomēr 27. aprīlī blakus esošajā Maktanas sala filipīniešu vadonis Lapu-Lapu uzbruka iebraucējiem un Magelānu nogalināja. Miguels Lopess de Legaspi (Miguel López de Legazpi) 1565. gada 27. aprīlī izcēlās piekrastē un nodibināja pirmo Filipīnu pilsētu, kuru nosauca par Villa del Santisimo Nombre de Jesús. Līdz 1571. gadam Sebu bija Filipīnu galvaspilsēta. 2006. gada decembrī Sebu notika ASEAN samits. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Sebu. Encyclopædia Britannica raksts (angliski)