Karbonja (itāļu: Carbonia, sardīniešu: Crabònia) ir pilsēta un komūna Itālijas dienvidrietumos, Sardīnijas autonomajā reģionā, Dienvidsardīnijas provinces administratīvais centrs. Izvietojusies salas dienvidrietumos Santumilanu upes ielejā 70 km no reģiona centra Kaljāri. Pilsēta dibināta 1938. gada 18. decembrī pēc Benito Musolīni iniciatīvas, kurš arī piedalījās tās inaugurācijā. Pilsēta izveidota, lai nodrošinātu mājvienu netālo akmeņogļu raktuvju darbiniekiem; tās nosaukums atvasināts no carbone, kas itāliski nozīmē ‘akmeņogles’. Kopš raktuvju slēgšanas 1970. gados pilsētā augsts bezdarba līmenis. Mūsdienās lielākā daļa iedzīvotāju nodarbināti metalurģijā un apkalpojošajā sfērā. https://demo.istat.it/?l=it. Vikikrātuvē par šo tēmu ir pieejami multivides faili. Skatīt: Karbonja.