"Mā Reinija: Blūza māte" (angļu: Ma Rainey's Black Bottom) ir 2020. gada ASV drāmas filma. Filmas režisors ir Džordžs Volfe, scenārija autors Rubens Santjago-Hadsons. Filma balstīta uz Ogasta Vilsona tāda paša nosaukuma lugas sižeta. Filmas, tāpat kā lugas, sižets stāsta par Ma Reiniju, ietekmīgu blūza dziedātāju, un viņas trauksmaino ierakstu sesiju Čikāgā 1920. gados. Filmas producenti ir Denzels Vašingtons, Tods Bleks un Denijs Volfs, galvenās lomas atveido Vaiola Deivisa un Čedviks Bouzmens, otrā plāna lomas atveido Glins Tērmens, Kolmens Domingo un Maikls Potss. Projekts sākotnēji tika izziņots 2013. gadā kopā ar Vašingtona filmu Fences kā daļa no viņa desmit filmu līguma ar HBO. Lugas adaptācija pārgāja pie Netflix, un filmēšana sākās 2019. gadā Pitsburgā. Bouzmens nomira filmas pēcapstrādes procesa laikā 2020. gada augustā, tādējādi šī ir pēdējā filma ar viņa līdzdalību. "Mā Reinija: Blūza māte" ir veltīta viņa piemiņai. Filmas "Mā Reinija: Blūza māte" pirmizrāde ASV notika ierobežotā seansu daudzumā 2020. gada 25. novembrī, bet straumēšanas platformā Netflix tā ir pieejama no 18. decembra. Filmu saņēma pozitīvas kritiķu atsauksmes, kas slavēja Deivisas un Bouzmena aktierspēli, kā arī kostīmus un ražošanas izmaksas. Amerikas Kinoinstitūts šo filmu ierindojis starp desmit labākajām 2020. gada filmām. Filma saņēmusi piecas 93. Kinoakadēmijas balvas nominācijas, tostarp kategorijās "Labākā aktrise galvenajā lomā" (Vaiola Deivisa) un "Labākais aktieris galvenajā lomā" (Čedviks Bouzmens), bet ieguva tikai divas balvas ("Labākie kostīmi" un "Labākais grims un matu sakārtojums"). Tāpat filma saņēmusi astoņas Critics' Choice kino balvas nominācijas un deviņas NAACP Image balvas nominācijas, tostarp kategorijā "Labākā filma", no kurām Deivisa un Bouzmens ieguva abas galveno lomu atveidotāju balvas. Tāpat Deivisa un Bouzmens ieguva abas galveno lomu aktieru kategoriju balvas 27. Ekrāna aktieru ģildes balvas ceremonijā, kļūstot par pirmajiem afroamerikāņu aktieriem, kas ieguvuši balvas galveno lomu aktieru kategorijās viena gada ietvaros, abi arī saņēma nominācijas 78. Zelta globusa balvai, bet pēcnāves apbalvojumu saņēma tikai Bouzmens kā labākais aktieris drāmas filmā. «Ma Rainey's Black Bottom». Netflix. Skatīts: 2020. gada 31. oktobris. Jordan Moreau. «'Mank' First Reactions: David Fincher Is a 'Technical Genius' With 'Exquisitely Crafted' Film». Variety, 2020. gada 30. oktobris. Skatīts: 2020. gada 2. novembris. «'Soul,' 'Ma Rainey's' among AFI's top 10 films of the year». AP NEWS. 2021-01-25. Skatīts: 2021-02-05. Lisa Respers France. «Oscar nominations 2021: See the list of nominees». CNN. Skatīts: 2021-03-15. Jennifer Bisset. «Oscars 2021 results: The full list of winners, from Nomadland to Daniel Kaluuya». CNET (angļu). Skatīts: 2021-04-26. «2021 NAACP Image Awards Nominations: List of Nominees». The Hollywood Reporter (angļu). 2021-02-02. Skatīts: 2021-02-05. Eric Hegedus, Lauren Steussy. «SAG Awards 2021: Chadwick Boseman and Viola Davis make history». New York Post (en-US), 2021-04-05. Skatīts: 2021-04-05. IMDb profils (angliski) AllMovie profils (angliski) Metacritic profils (angliski) Rotten Tomatoes profils (angliski)