Mūzikas producents (angļu: musical producer, no angļu: produce — ‘radīt, ražot’) jeb ierakstu producents (angļu: record producer) ir ierakstu projekta radošais un tehniskais vadītājs, kas organizē studijas ierakstus un dod norādījumus māksliniekiem. Populārās mūzikas žanros mūzikas producents parasti veido dziesmu skanējumu un struktūru. Mūzikas producents tiek pielīdzināts filmas režisoram un mākslinieciskajam režisoram. Turpretī izpildproducents nodrošina ieraksta projektu ar uzņēmējdarbības metodēm, bet skaņu režisors (audio inženieris) veic savu darbu, pielietojot tehnoloģijas. Mūzikas producents, atkarībā no projekta, var iesaistīt vai arī neiesaistīt citus māksliniekus. Ja izmanto tikai sintezatoru vai citu ierakstu fragmentus, tad producents var būt vienīgais mākslinieks. Un otrādi, daži mākslinieki paši veic producēšanu. Daži producenti paši ir arī inženieri un izmanto tehnoloģijas visos projekta posmos: pirmsproducēšanā, ierakstīšanā, miksēšanā un oriģinālieraksta izveidošanā ("māsterēšanā"). 1940. gados attīstījās ierakstu tehnoloģijas, parādījās magnetofona ieraksti, ko ASV mūziķis Less Pols uzlaboja, izstrādājot daudzceliņu ieraksta tehnoloģiju. 1950. gados elektronisko instrumentu attīstība padarīja ierakstu ražošanu par profesiju, lai gan sākumā ierakstu producēšana vēl bija vērsta tikai uz ieraksta uzlabošanu, lai panāktu skaņas atbilstību mākslinieku dzīvajam priekšnesumam. Bet drīz populārajā mūzikā sāka darboties tādi producenti kā Džordžs Mārtins, Fils Spektors un Braiens Īno, un tas noveda pie pašreizējās sarežģītas tehnikas un nedabīgu skaņu izmantošanas, radot dziesmas, kuras nav iespējams radīt dzīvajā priekšnesumā. 1980. gados ierakstu tehnoloģiju pāreja no analogās uz digitālo vēl vairāk paplašināja iespējas. Mūsdienās digitālās audio darbstacijas, piemēram, Logic Pro vai Pro Tools, parastu datoru pārvērš par ražošanas konsoli, tādējādi pat iesācējam ir iespēja kļūt par prasmīgu producentu savā mājas studijā. Virgil Moorefield, "Introduction", The Producer as Composer: Shaping the Sounds of Popular Music (Cambridge, MA & London, UK: MIT Press, 2005). Richard James Burgess, The History of Music Production (New York: Oxford University Press, 2014), pp 12–13. Allan Watson, Cultural Production in and Beyond the Recording Studio (New York: Routledge, 2015), pp 25–27. James Petulla, "Who is a music producer?", RecordingConnection.com, Recording Connection, 21 May 2013, reporting membership in CAPPS, the California Association of Private Postsecondary Schools. Ian Shepherd, "What does a music producer do, anyway?", Production.Advice.co.uk, Production Advice, 26 Feb 2009. Brent Hurtig with J. D. Sharp, Multi-Track Recording for Musicians: The Complete Step-by-Step Guide for Beginners and Reference for Professionals (Cupertino, CA: GPI Publications, 1988 / Van Nuys, CA: Alfred Publishing, 1988), pp 8–10. Greg Kot, "What does a record producer do?", BBC Culture, BBC.com, 10 Mar 2016. Jay Kadis, "Digital audio workstations", CCRMA.Stanford.edu, Center for computer research in music and acoustics, Stanford University, 2006–2013, retrieved 11 Sep 2020. Kiesha Joseph, "Audio recording software: Avid Pro Tools vs. Apple Log Pro X" Arhivēts 11 August 2018 Wayback Machine vietnē., Blog.First.edu, F.I.R.S.T. Institute, 11 Feb 2016, whose webpage footer reports, "Accredited by ACCET", perhaps the Accrediting Council for Continuing Education and Training. Richard James Burgess, The History of Music Production (New York: Oxford University Press, 2013), pp 199–200. Vikikrātuvē par šo tēmu ir pieejami multivides faili. Skatīt: Mūzikas producents. Encyclopædia Britannica raksts (angliski)