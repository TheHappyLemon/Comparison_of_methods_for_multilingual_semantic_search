Šis raksts ir par basketbola klubu. Par citām jēdziena Jazz nozīmēm skatīt nozīmju atdalīšanas lapu. Jūtas "Jazz" (angļu: Utah Jazz) ir profesionāls ASV basketbola klubs, kas ir bāzēts Soltleiksitijā, Jūtas štatā, ASV. Klubs spēlē Nacionālās basketbola asociācijas Rietumu konferences Ziemeļrietumu divīzijā. Tas tika dibināts 1974. gadā kā Ņūorleānas "Jazz" un kopš dibināšanas brīža spēlē NBA. Klubs ir izcīnījis astoņus savas divīzijas čempiontitulus, divreiz uzvarējis konferencē, taču nekad pastāvēšanas vēsturē nav uzvarējis NBA čempionātā. Mājas spēles aizvada EnergySolutions Arena. Slavenākie spēlētāji "Jazz" vēsturē ir Pīts Maravičs, Karls Malons un Džons Stoktons. Čempioni: 0 Konferences čempioni: 2 1997, 1998 Divīzijas čempioni: 8 1984, 1989, 1992, 1997, 1998, 2000, 2007, 2008 Vikikrātuvē par šo tēmu ir pieejami multivides faili. Skatīt: Jūtas "Jazz". Kluba oficiālā mājaslapa (angliski) Basketball-Reference profils Arhivēts 2012. gada 30. maijā, Wayback Machine vietnē. (angliski) Kluba vēsture (angliski)