Drū Berimora (angļu: Drew Blyth Barrymore; dzimusi 1975. gada 22. februārī Kalversitijā, Kalifornijas štatā, ASV) ir amerikāņu aktrise, kinoproducente un režisore. Berimoras vectēvs ir slavenais aktieris Džons Berimors, pati Drū dzimusi aktieru Džona Drū Berimora un Jaidas Berimoras ģimenē. Viņas pirmā loma bija filmā Altered States 1980. gadā. Viņa ātri kļuva par vienu no Holivudas populārākajām bērnu aktrisēm. Ir filmējusies tādās filmās kā "Citplanētietis" (1982), "Zēni malā" (1995), "Betmens uz mūžu" (1995), "Čārlija eņģeļi" (2000), "Čārlija eņģeļi: Pilna jauda" (2003), "Kārtējais pirmais randiņš" (2004). Drū Berimora ir saņēmusi vairākus apbalvojumus, tai skaitā Zelta globusa balvu par lomu TV filmā Grey Gardens (2009). Berimorai ir bijušas problēmas ar alkoholu un narkotikām. «Drew Barrymore Profile». Hello Magazine. Skatīts: 2010-08-09. Vikikrātuvē par šo tēmu ir pieejami multivides faili. Skatīt: Drū Berimora. Oficiālā tīmekļa vietne (angliski) IMDb profils (angliski) AllMovie profils (angliski) Box Office Mojo profils (angliski)