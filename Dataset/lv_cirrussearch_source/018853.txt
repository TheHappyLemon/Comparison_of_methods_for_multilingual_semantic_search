Avogadro likums ir viens no ideālās gāzes pamatlikumiem. Tas apgalvo, ka dažādām gāzēm vienādos tilpumos V, spiedienos p un temperatūrās T ir vienāds molekulu skaits. Saskaņā ar šo likumu, normālos apstākļos (760 mm Hg, 0 °C) viens kilomols ideālas gāzes aizņem 22,4136 m3. Likums nosaukts Amedeo Avogadro vārdā, kas 1811. gadā izvirzīja hipotēzi, ka divi vienāda tilpuma, temperatūras un spiediena ideālās gāzes paraugi satur vienādu molekulu skaitu. Avogadro likums kopā ar Boila—Mariota, Šarla un Gē-Lisaka likumu kopā veido ideālās gāzes likumu. Matemātiskais Avogadro likuma pieraksts ir šāds: V n = c o n s t {\displaystyle {\frac {V}{n}}=const} kur: V — gāzes tilpums n — vielas daudzums