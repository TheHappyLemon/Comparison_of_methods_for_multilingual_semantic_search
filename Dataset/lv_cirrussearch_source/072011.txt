Sers Džons Viljams Strats, Trešais barons Relejs (angļu: John William Strutt, 3rd Baron Rayleigh, dzimis 1842. gada 12. novembrī, miris 1919. gada 30. jūnijā) - britu fiziķis. 1904. gadā ieguva Nobela prēmiju fizikā par argona atklāšanu. Viņš arī atklāja parādību, kura nosaukta par Releja izkliedi, un paredzēja virsmas viļņu, kuri nosaukti par viņa vārdā, eksistenci. Dzimis Eseksā. 1861. gadā sāka studēt Kembridžas Universitātē, kurā 1865. gadā ieguva bakalaura, bet 1868. gadā - maģistra grādu. 1871. gadā apprecējās ar Evelīnu Balfūru - nākamā britu premjera Artūra Balfūra māsu. No 1879. līdz 1884. gadam bija Kavendiša fizikas profesors, nomainot šajā amatā Džeimsu Maksvelu. No 1905. līdz 1908. gadam bija Karaliskās Zinātniskās biedrības prezidents. Lorda Releja vārdā nosaukti Marsa un Mēness krāteri, kā arī asteroīds. «The Nobel Prize in Physics 1904». Nobel Foundation. Vikikrātuvē par šo tēmu ir pieejami multivides faili. Skatīt: Džons Strats. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Džona Strata biogrāfija Nobela prēmijas mājaslapā (angliski)