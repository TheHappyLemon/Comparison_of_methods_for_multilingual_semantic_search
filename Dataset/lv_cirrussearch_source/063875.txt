Gagigs Carukjans (armēņu: Գագիկ Ծառուկյան), dzimis 1956. gada 25. novembrī, Armēnijā, ir armēņu izcelsmes uzņēmējs un politiķis, partijas Plaukstošā Armēnija (Բարգավաճ Հայաստան կուսակցություն) dibinātājs un vadītājs. G. Carukjans ir zināms kā viens no bagātākajiem cilvēkiem Armēnijā, medijos plaši dēvēts arī par oligarhu. 2011. gada decembrī G. Carukjana uzņēmējdarbību pārvaldošais koncerns Multi Group iegādājās toreizējo viesnīcu Rīga (tagad — Grand Hotel Kempinski Riga) no tās līdzšinējā īpašnieka, ātro kredītu grupas Soho Group vadītāja Venjamina Gureviča. Darījuma summa publiski netika atklāta, taču zināms, ka 2009. gadā V. Gurevičs to vēlējās pārdot par 71 miljonu eiro. Darījumu konsultēja Jānim Zelmenim un Vitai Libertei piederošais zvērināts advokātu birojs "BDO Zelmenis&Liberte" (tagad — "BDO Latvia"), kas pārstāv starptautisko uzņēmumu tīklu BDO. «Armenia: Election Campaign Gets Off To Uneasy Start». RadioFreeEurope/RadioLiberty (angļu). Skatīts: 2022-10-09. «Գագիկ Ծառուկյանի բիզնես կայսրությունը». Hetq.am (armēņu). Skatīts: 2022-10-09. «Viesnīca “Rīga” pārtaps par pieczvaigžņu viesnīcu “Grand Hotel Kempinski RIGA”». LA.LV (latviešu). Skatīts: 2022-10-09. «Владельцем гостиницы «Рига» стал армянский олигарх». Экономика (krievu). 2011-12-23. Skatīts: 2022-10-09. Oficiāla mājaslapa