Rams Sofers (ivritā: רם סופר; dzimis 1965. gada 6. septembrī) ir Izraēlas šahists, starptautiskais lielmeistars šahā (1994) un šaha kompozīciju risināšanā (1998), pianists un mūzikas kritiķis. Beidzis Telavivas universitātes Matemātikas fakultāti un Mūzikas akadēmiju. Šaha turnīros sācis piedalīties 1980. gadu otrajā pusē. 1990. gadā Bernē piedalījies Pasaules šaha čempiona nosaukuma izcīņas cikla zonas turnīrā, kurā palicis 8. vietā. 1993. gadā uzvarējis starptautiskajā šaha turnīrā Telavivā, ka arī ieņēmis 2. vietu aiz Valērija Loginova starptautiskajā šaha turnīrā Budapeštā. 1994. gadā Izraēlas šaha čempionātā dalījis 5.-6. vietu, kā arī atkārtoti uzvarējis starptautiskajā šaha turnīrā Telavivā. Par panākumiem turnīros FIDE 1990. gadā Soferam piešķīrusi starptautiskā meistara (IM), bet 1994. gadā - starptautiskā lielmeistara (GM) nosaukumu. 1998. gadā uzvarējis Budapeštas startautiskajā šaha turnīrā First Saturday, bet 1999. gadā šajā turnīrā palicis otrais aiz Ķīnas lielmeistara Bu Sjandži. Kopš 2000. gada šaha turnīros piedalās reti. 1998. gadā kļuvis par otro šahistu pasaulē aiz Anglijas lielmeistara Džonatana Mestela, kuram vienlaicīgi piešķirts gan FIDE starptautiskā lielmeistara, gan starptautiskā lielmeistara šaha kompozīciju risināšanā nosaukums. 2016. gada labāko šaha kompozīciju risinātāju sarakstā ieņēmis 5. vietu. Игорь Бердичевский. Шахматная еврейская энциклопедия (krievu). Москва : Russian Chess House, 2016. 229. lpp. ISBN 978-5-94693-503-6. «Ergebnis von Eloabfrage: Soffer, Ram». Arhivēts no oriģināla, laiks: 2016. gada 4. martā. Skatīts: 2016. gada 22. decembrī. Solving grandmasters «Solvers’ ratings October 1st 2016». Arhivēts no oriģināla, laiks: 2016. gada 31. decembrī. Skatīts: 2016. gada 22. decembrī. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)