Hanss Teodors Volzens Štorms (vācu: Hans Theodor Woldsen Storm, dzimis 1817. gada 14. septembrī, miris 1888. gada 4. jūlijā) bija reālisma stila vācu rakstnieks un dzejnieks. Pēc profesijas — jurists. Darbos dzimtās Ziemeļvācijas vides ietekme. Dzimis juristu ģimenē, 1817. gadā Vācijas galējos ziemeļos, kas tolaik bija neatkarīgā Šlēsvigas hercogiste Dānijas karaļa valdījumā. Pirmās dzejas rindas Štorms uzrakstīja, studējot tiesības Ķīles Universitātē. 1843. gadā atgriezās dzimtajā Hūzumā, kur strādāja par juristu. Kad Dānija centās iekļaut Šlēzvigu vienotās valsts sastāvā, hercogistes vācu iedzīvotāji, tai skaitā Štorms, tam pretojās. 1853. gadā Štorms devās trimdā uz Potsdamu, vēlāk dzīvoja Heiligenštatē. Kad Šlēsviga tika iekļauta Prūsijā, 1865. gadā atgriezās dzimtajā Hūzumā. Latviski izdota Štorma noveļu izlase "Hauke Haiens. Sirmja jājējs" 1961. gadā un "Divas pasakas" 2003. gadā. Vikikrātuvē par šo tēmu ir pieejami multivides faili. Skatīt: Teodors Štorms. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Teodors Štorms Deutsche Biographie (vāciski)