Horsts Hrubešs (vācu: Horst Hrubesch, dzimis 1951. gada 17. aprīlī) ir Vācijas futbola treneris un bijušais futbolists, spēlēja uzbrucēja pozīcijā, bijis Vācijas futbola izlases dalībnieks. Ar Hamburger SV komandu trīs reizes ieguvis Vācijas Bundeslīgas titulu, kā arī kļuvis par čempionu 1982–83. gada Eiropas kausa sezonā. Vācijas futbola izlases sastāvā spēlējis no 1980. līdz 1982. gadam, piedaloties 21 mačā, gūstot 6 vārtus. Ar izlasi uzvarējis 1980. gada Eiropas čempionātā. Piedalījies arī 1982. gada FIFA Pasaules kausā. Kā treneris vadījis komandas Vācijā, Austrijā un Turcijā. No 2000. līdz 2016. gadam bijis Vācijas U21 izlases galvenais treneris, bet 2016. gada vasaras olimpiskajās spēlēs vadījis Vācijas U23 izlasi. 2018. gadā strādājis arī par Vācijas sieviešu futbola izlases treneri. Hamburger SV Vācijas Bundeslīga: 1978–79, 1981–82, 1982–83 Eiropas kauss: 1982–83 Rietumvācija Eiropas čempionāts: 1980 Vācija U19 UEFA Eiropas U-19 čempionāts: 2008 Vācija U21 UEFA Eiropas U-21 čempionāts: 2009 Vācija U23 Vasaras olimpiskās spēles sudraba medaļa: 2016 Olympedia profils (angliski) Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski)