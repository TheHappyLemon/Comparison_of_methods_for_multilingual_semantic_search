Boriss Avruhs (ivritā: בוריס ליאונידוביץ' אברוך; krievu: Борис Леонидович Аврух; dzimis 1978. gada 10. februārī Karagandā) ir Kazahstānā dzimis Izraēlas starptautiskais lielmeistars šahā (1997). 1990. gadā uzvarējis Pasaules junioru šaha čempionātā U12 vecuma grupā. 1995. gadā pārcēlies uz dzīvi Izraēlā. Divas reizes uzvarējis Izraēlas šaha čempionātos (2000, 2008). 2001. gadā Maskavā piedalījies Pasaules šaha čempionātā pēc izslēgšanas sistēmas, kur zaudējis 1. kārtā. Daudzu starptautisko šaha turnīru laureāts, tajā skaitā uzvarējis vai dalījis 1. vietu Veikanzē (Nīderlande, 2000), Bīlē (2000, 2002, 2004, 2006), Andorā (2001), Benidormā (Spānija, 2008), Kopenhāgenas Politiken Cup (2009), Cīrihē (2009, kopā ar Aleksandru Areščenko). Pārstāvējis Izraēlas komandu lielākajos komandu šaha turnīros: Pasaules šaha olimpiādēs piedalījies 7 reizes (1998-2008, 2012). Komandu vērtējumā izcīnījis sudraba (2008) medaļu. Individuālajā vērtējumā izcīnījis zelta (1998) un bronzas (2006) medaļas; Eiropas komandu šaha čempionātā piedalījies 6 reizes (1999-2009). Komandu vērtējumā izcīnījis 2 sudraba (2003, 2005) medaļas. Individuālajā vērtējumā izcīnījis 2 sudraba (abas 2005) medaļas; Pasaules komandu šaha čempionātos piedalījies 2005. gadā un individuālajā vērtējumā izcīnījis bronzas medaļu. Par panākumiem turnīros FIDE 1993. gadā Avruham piešķīrusi starptautiskā meistara (IM), bet 1997. gadā - starptautiskā lielmeistara (GM) nosaukumu. Pazīstams arī kā vairāku šaha atklātņu teorijas grāmatu autors. 2001-02 FIDE Knockout Matches Internacional de Benidorm 2008 OlimpBase :: Men's Chess Olympiads :: Boris Avrukh OlimpBase :: European Men's Team Chess Championship :: Boris Avrukh OlimpBase :: World Men's Team Chess Championship :: Boris Avrukh Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)