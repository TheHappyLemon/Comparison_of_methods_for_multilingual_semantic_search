Sāmi Hedīra (arābu: سامي خضيرة‎, vācu: Sami Khedira; dzimis 1987. gada 4. aprīlī) ir tunisiešu izcelsmes vācu futbolists, kurš spēlē pussarga pozīcijā. Pārstāvējis Vācijas futbola izlasi trijos FIFA Pasaules kausos un divos Eiropas čempionātos. Sāmi Hedīra ir dzimis Štutgartē, kur arī uzsāka savas futbolista gaitas, kopš 1995. gada pārstāvot VfB Stuttgart jauniešu komandas, pirms tam neilgu brīdi pārstāvot TV Oeffingen. 2006. gadā debitēja pieaugušo komandā. Tā paša gada 29. oktobrī guva savus pirmos vārtus Bundeslīgā pret Schalke 04. 2007. gada 29. janvārī parakstīja savu pirmo profesionālo futbola līgumu, kurš vēlāk tika pagarināts. 2010. gada 30. jūlijā Hedīra pievienojās Spānijas grandam Real Madrid. Kluba sastāvā debitēja 2010. gada 13. augustā, pārbaudes spēlē pret vācu klubu Bayern München. La Liga debitēja 29. augustā spēlē pret RCD Mallorca. 2011. gada 20. aprīlī palīdzēja Madrides klubam triumfēt Spānijas Karaļa kausā. 3. Augustā guva savus pirmos vārtus Real sastāvā pārbaudes spēlē pret Guangzhou Evergrande. Savus pirmos vārtus oficiālā spēlē guva UEFA Čempionu līgas ietvaros spēlē pret Lionas "Olympique". Klubā spēlē ar 6. numuru. Hedīra pāstāv pieaugušo Vācijas futbola izlasi kopš 2009 gada. Pirms tam pārstāvējis Vāciju U-17 un U-21 izlasēs. U-21 izlases sastāvā piedalījies Eiropas U-21 čempionātā futbolā, kurā palīdzēja Vācijas izlasei izcīnīt pirmo vietu. Savu debiju pieaugušo izlasē Hedīra veica 5. septembrī, uznākot laukumā uz maiņu draudzības spēlē pret Dienvidāfriku. Vācijas izlases sastāvā piedalījies 2010. gada Pasaules čempionātā futbolā. Tajā guva uzvaru nesošos vārtus spēlē pret Urugvaju, kuri arī pagaidām ir viņa vienīgie vārti pieaugušās izlases sastāvā. Izlasē spēlē ar 6. numuru. Savās profesionālā futbolista gaitās Hedīra triumfējis vienu reizi Vācijas Bundeslīgā VfB Stuttgart sastāvā. Madrid Real sastāvā triumfējis vienreiz Spānijas karaļā kausā (2010.–11.). Vācijas U-21 sastāvā uzvarējis Eiropas U-21 čempionātā futbolā (2009.). Vācijas pieaugušo izlases sastāvā izcīnījis 3. vietu 2010. gada Pasaules čempionātā futbolā. Hedīras tēvs ir tunisietis, savukārt, mātē ir vāciete. Hedīram ir jaunāks brālis, kurš arī uzsācis savas futbolista gaitas VfB Stuttgart jauniešu komandā, kā arī pārstāv Vācijas U-17 futbola izlasi kopš 2009. gada. Sāmi Hedīra ir musulmanis. Statistika atjaunota 2011. gada 30. oktobrī. Vikikrātuvē par šo tēmu ir pieejami multivides faili. Skatīt: Sāmi Hedīra. Krievijas Lielās enciklopēdijas raksts (krieviski) Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski) Real Madrid mājaslapas profils (angliski)