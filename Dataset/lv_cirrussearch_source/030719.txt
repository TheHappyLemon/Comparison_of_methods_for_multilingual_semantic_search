Džonass Edvards Solks (angļu: Jonas Edward Salk; dzimis 1914. gada 28. oktobrī, miris 1995. gada 23. jūnijā) bija amerikāņu virusologs. Viņš atklāja un izstrādāja pirmo veiksmīgo vakcīnu pret poliomielītu. Solks absolvēja Ņujorkas Universitāti. Pitsburgas Universitātē, kur viņš bija bakterioloģijas profesors, sāka pētīt poliomielītu. Tur arī viņš izstrādāja pirmo veiksmīgo vakcīnu pret šo slimību. 1955. gada 12. aprīlī sāka izplatīt vakcīnu ASV. Turpmākajos gados ASV samazinājās saslimstība ar to no 18 gadījumiem uz 100 tūkstošiem cilvēku līdz mazāk nekā 2 gadījumiem uz 100 tūkstošiem. Viņa vārdā nosaukts Bioloģisko pētījumu institūts. 1977. gadā saņēmis ASV prezidenta brīvības medaļu (ASV augstākais civilais apbalvojums). Vikikrātuvē par šo tēmu ir pieejami multivides faili. Skatīt: Džonass Solks. Encyclopædia Britannica raksts (angliski) Encyclopædia Universalis raksts (franciski)