Šaušana 1896. gada vasaras olimpiskajās spēlēs bija viens no deviņiem sporta veidiem, kas bija iekļauts olimpisko spēļu programmā. Šaušanas sacensības tika aizvadītas Skopeftirionā, Kalitejā no 8. līdz 12. aprīlim. Skopeftirons bija būve, kas tika uzbūvēta īpaši šīm sacensībām. Šaušanas sacensībās bija iekļautas 5 disciplīnas ar diviem dažādiem šaujamieročiem — pistoli un šauteni. Ar pistoli bija trīs disciplīnas — 25 metri ar militāro pistoli, 25 metri ātršaušana un 30 metri ar pistoli. Savukārt ar šauteni bija 200 metri ar militāro šauteni un 300 metri, 3 pozīcijās ar šauteni. Šaušanas sacensībās kopā startēja 61 sportists no 7 valstīm, lielākā daļa no tiem, 50 sportisti, pārstāvēja Grieķiju. Par čempionu 25 metros ar militāro šauteni tika atzīts ASV sportists Džons Peins. Viņa brālis Samners Peins par čempionu kļuva 50 metros ar pistoli, bet 25 metros ātršaušanā ar pistoli uzvarēja Grieķijas sportists Joannis Frangudis. 200 metru šaušanā ar šauteni uzvarēja Grieķijas sportists Pantelis Karasevds, bet 300 metru triju pozīciju šaušanā ar šauteni uzvarēja Grieķijas sportists Georgijs Orfanidis. Sportisti Samners Peins un Georgijs Orfanidis bija vienīgie sportisti, kuri šajās sacensībās izcīnīja gan vienu zelta, gan vienu sudraba medaļu. Kopumā visvairāk medaļas izcīnīja Grieķijas sportisti — 9 medaļas, 3 zelta, 3 sudraba un 3 bronzas medaļas. Šīs medaļas piešķīra Starptautiskā Olimpiskā komiteja ar atpakaļejošu datumu; Spēļu laikā uzvarētājiem tika piešķirta sudraba medaļa, bet turpmākās vietas netika apbalvotas. Pistole Šautene Šaušanā startēja 61 sportists no septiņām valstīm. Šaušana pēc sportistu skaita bija trešais pārstāvētākais sporta veids šo olimpisko spēļu programmā. Iekavās uzrādīts sportistu skaits no valsts.  ASV (3)  Dānija (3)  Francija (1)  Grieķija (50)  Itālija (1)  Lielbritānija (2)  Šveice (1) Pamatraksts: Sportistu uzskaitījums 1896. gada vasaras olimpiskajās spēlēs#Šaušana «Shooting at the 1896 Athina Summer Games». Sports Reference. Arhivēts no oriģināla, laiks: 2011. gada 9. februārī. Skatīts: 2020. gada 17. marts. «Athens 1896 25m army pistol men». Starptautiskā Olimpiska komiteja. «Athens 1896 25m rapid fire pistol 60 shots men». Starptautiskā Olimpiska komiteja. «Athens 1896 50m pistol 60 shots men». Starptautiskā Olimpiska komiteja. «Athens 1896 army rifle 200m men». Starptautiskā Olimpiska komiteja. «Athens 1896 army rifle 300m men». Starptautiskā Olimpiska komiteja. Starptautiskās olimpiskās komitejas rezultātu datubāze. Lampros, S.P., Polites, N.G., De Coubertin, Pierre, Philemon, P.J. & Anninos, C. The Olympic Games: BC 776 – AD 1896. Athens : Charles Beck, 1897. (Digitally available at [1] Arhivēts 2008. gada 27. maijā, Wayback Machine vietnē.) Mallon, Bill & Widlund, Ture. The 1896 Olympic Games. Results for All Competitors in All Events, with Commentary. Jefferson : McFarland, 1998. ISBN 0-7864-0379-9. (Excerpt available at [2] Arhivēts 2008. gada 11. aprīlī, Wayback Machine vietnē.) Smith, Michael Llewellyn. Olympics in Athens 1896. The Invention of the Modern Olympic Games. London : Profile Books, 2004. ISBN 1-86197-342-X.