SKS 42. ekspedīcija (Экспедиция МКС-42; Expedition 42 jeb ISS-42) bija Krievijas, ASV un Eiropas kosmonautu pastāvīgā ekspedīcija Starptautiskajā kosmosa stacijā (SKS) no 2014. novembra līdz 2015. gada martam. 2015. gada 21. februārī notika iziešana kosmosā, kuru no Quest slūžu kameras veica Berijs Vilmors un Terijs Virtss (pirmā ārpuskuģa aktivitāte). Iziešana sākās 12:45. Viņi uzstādīja 8 elektroenerģijas un datu kabeļus 100 m garumā pie PMA-2, kas atradās pie Harmony moduļa galā. Vēlāk pie PMA-2 tiks pievienots saslēgšanās adapters, kuru izstādajis Boeing savam kosmosa kuģim. Iziešana beidzās 19:26 UTC. Otro iziešanu Berijs Vilmors un Terijs Virtss veica 25. februārī. Viņi vispirms noņēma pārklāju no PMA-2 saslēgšanās porta. Tad viņi noņēma kabeļus, kuri bija atvienoti iepriekšējā ārpuskuģa aktivitātē; šos kabeļus agrāk izmantoja Space Shuttle elektrobarošanai, bet tie vairāk nebūs vajadzīgi. Tad Virtss darbojās ar stacijas manipulatora satveršanas mehānisma iesmērēšanu. Tikmēr Vilmors darbojās pie Tranquility moduļa, lai atbrīvotu vietu un sagatavotu moduli pārvietošanai. Kad kosmonauti atgriezās slūžu kamerā, Virtss savā ķiverē konstatēja nelieku daudzumu ūdens. Iziešana beidzās 18:34 UTC. Trešā iziešana kosmosā notika 1. martā. Berijs Vilmors un Terijs Virtss ārpuskuģa aktivitāti sāka 11:52 UTC. Viņi uzstādīja antenas mastus integrētās kopnes abās pusēs. Uzstādīja lāzera atstarotājus jaunajai navigācijas sistēmai. Novilka kabeļus no antenām uz Destiny moduli. Successful spacewalk ends with water leak WILLIAM HARWOOD, Spaceflight Now, 2015-02-25 Astronauts install antennas for commercial crew capsules WILLIAM HARWOOD, Spaceflight Now, 2015-03-01 42. ekspedīcija NASA mājas lapā Arhivēts 2019. gada 22. decembrī, Wayback Machine vietnē. (angliski) 41./42. ekspedīcija Energija mājas lapā Arhivēts 2015. gada 2. aprīlī, Wayback Machine vietnē. (krieviski) 42./43. ekspedīcija Energija mājas lapā Arhivēts 2015. gada 3. aprīlī, Wayback Machine vietnē. (krieviski)