Kārlis Stalte (lībiešu: Kōrli Stalte; dzimis 1870. gada 9. augustā, miris 1947. gada 12. janvārī) bija lībiešu dzejnieks un sabiedrisks darbinieks. Beidzis mācības Rīgas guberņas ģimnāzijā. Bijis grāmatvedis un privātskolotājs Rīgā un Liepājā. 1905. gadā sācis nodarboties ar lauksaimniecību Mazirbē, kur bija ķesteris un ērģelnieks luterāņu draudzē. No 1923. līdz 1924. gadam bija Līvu savienības priekšsēdētājs, pēc tam līdz 1940. gadam — sekretārs. Bijis laikraksta "Līvli" redaktors no 1933. līdz 1939. gadam. 1922. gadā sācis izdot literāras publikācijas. Rakstījis dzeju un garīgās dziesmas. Ir līvu tautas himnas "Mana tēvzeme" (lībiešu: Min izāmō) vārdu autors. 1924. gadā tika izdots dzejoļu krājums. Lībiešu valodā tulkojis Jauno Derību un garīgās dziesmas. Somu un igauņu pētniekiem palīdzējis lībiešu valodas pētīšanā. Vairāki viņa dzejoļi tulkoti latviski un publicēti dzejas izlasē "Es viltīgāks par tevi, menca". 1939. gadā pārcēlies uz dzīvi Vācijā. «KĀRLIS STALTE». livones.net. Skatīts: 2022-07-12. Latvijas enciklopēdija. 5. sējums. Rīga : Valērija Belokoņa izdevniecība. 2009. 304. lpp. ISBN 978-9934-8068-0-3. Livodkuor.lv informācija Livones.net informācija