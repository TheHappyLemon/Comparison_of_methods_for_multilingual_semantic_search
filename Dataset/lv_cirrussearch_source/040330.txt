OA-8, saukta arī par Spaceship Gene Cernan, bija ASV uzņēmuma Orbital ATK kravas kosmosa kuģa Cygnus Starptautiskās kosmosa stacijas (SKS) apgādes misija NASA programmā Commercial Resupply Services. Kravas kuģis orbītā palaists 2017. gada novembrī. Kosmosa kuģis nosaukts 2017. gada janvārī mirušā astronauta Jūdžīna Sernana vārdā. Kopējā kravas masa bija 3338 kg. Kosmosa kuģa hermētiskajā nodalījumā atradās 3229 kg kravas: lietas apkalpei (1240 kg), rezerves daļas stacijas iekārtām (851 kg), krava zinātniskajiem pētījumiem (740 kg), datoru iekārtas (34 kg), ārpuskuģa aktivitāšu aprīkojums (132 kg). Nehermetizētā krava (109 kg) bija Cubesat pavadoņi: EcAMSat, TechEdSat 6, Lemur-2 50, Lemur-2 51, Lemur-2 52, Lemur-2 53, Lemur-2 54, Lemur-2 55, Lemur-2 56, Lemur-2 57, ISARA, CHEFsat, Asgardia 1, OCSD B, OCSD C, PropCube 2. Cygnus tika palaists 2017. gada 12. novembrī 12:19:54 UTC ar nesējraķeti Antares 230 no Vidusatlantiskā reģionālā kosmoporta (MARS) starta laukuma LP-0A. 14. novembrī Cygnus pietuvojās stacijai. 10:04 UTC kosmosa kuģi satvēra ar stacijas manipulatoru, ko vadīja Paolo Nespoli. Tika pievienots pie Unity moduļa apakšējās pieslēgvietas. 5. decembrī 17:52 UTC ar Canadarm2 manipulatoru Cygnus tika atvienots no Unity moduļa. 6. decembrī 13:11 UTC tas palaists brīvā lidojumā. 6. decembrī 19:23:50 UTC no 12U formāta NanoRacks palaišanas iekārtas palaisti nanopavadoņi Lemur-2-YongLin, Lemur-2-Kevin, CHEFsat, Aerocube 7B, Aerocube 7C. 22:40:20 UTC no nākamās 12U izmesti pavadoņi Lemur-2-BrianDavie, Lemur-2-RomaCoste, PropCube Fauna, Asgardia 1, ISARA. 7. decembrī 02:00:00 UTC no trešās NanoRacks palaisti pavadoņi Lemur-2-RocketJonah, Lemur-2-Liu-Poh-Chun, Lemur-2-McCullagh, Lemur-2-Dunlop. Pēc tam kosmosa kuģī tika veikti dažādi eksperimenti. 18. decembrī tika iedarbināts Cygnus galvenais dzinējs, un kravas kuģis nogāja no orbītas. 12:54 UTC tas sasniedza atmosfēras blīvos slāņus un sadega. Cygnus OA-8 Cargo Overview Cygnus Cargo Spacecraft Ends Successful Mission after Extended Free Flight Demonstration spaceflight101.com, 2017-12-18 Mission Update: OA-8 Space Station Cargo Resupply Orbital ATK Cygnus OA-8 spaceflight101.com