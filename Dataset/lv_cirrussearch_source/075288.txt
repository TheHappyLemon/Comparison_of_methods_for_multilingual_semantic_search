Timurs Mucurajevs (čečenu: Тимур Муцураев; dzimis 1976. gada 25. jūlijā) ir čečenu dziedātājs un bijušais sportists. Dzimis Groznijā (Čečenijas-Ingušijas APSR). Pabeidzis Groznijas 30. vidusskolu. Jau no bērnības nodarbojās ar sportu. 1991. kļuva par Čečenijas-Ingušijas APSR karatē čempionu. Jau pēc PSRS sabrukuma kļuva par Čečenijas čempionu (1993). Pēc tam ieskaitīts Krievijas izlasē. Mucurajeva sportista karjeru pārtrauca Pirmais Čečenijas karš 1994. gadā Mucurajevs iestājās Čečenijas Bruņotajos spēkos un cīnījās Centrālajā frontē, bet tika smagi ievainots kājā pie Seršen-Jurtas ciema. Šajā laikā viņš kā vaļasprieku sāka nodarboties ar mūziku, sākotnēji dziedādams par mīlestību. Starpkaru periodā un Otrajam Čečenijas karam sākumā viņa dziesmas kļuva arvien populārākas. Viņa pirmā plašāk pazīstamā dziesma Jeruzaleme pirms Otrā Čečenijas kara sākuma tika atskaņota kādā no vietējās televīzijas kanāliem, un drīz vien kļuva par vienu no populārākajām tā laika dziesmām, jo īpaši čečenu karavīru vidū. Daudzus gadus Mucurajevs dzīvoja trimdā, tomēr 2008. gadā atgriezās Čečenijā. Timura Mucurajeva balss izceļas ar specifisku tembru. Savas dziesmas viņš izpilda ne vien čečenu, bet arī krievu valodā, kas skaidrojama ar krievu valodas izplatību pēcpadomju valstīs. Viņa dziesmas ir ļoti populāras Kaukāzā, jo īpaši jaunatnes vidū. Pievēršoties mūzikai profesionāli, Mucurajeva tēmu loks paplašinājās. Ļoti lielu vietu viņa daiļradē sāka ieņemt un arī šobrīd ieņem reliģiskie un vēsturiskie motīvi. Divos karos pieredzētais par Mucurajeva dziesmu galveno tematiku padarīja karu un cīņu par dzimteni. "12 Тысяч Моджахедов" (12 tūkstoši modžahedu) "Иерусалим" (Jeruzaleme) "Великий Джихад" (Lielais džihāds) "Добро пожаловать в АД" (Laipni lūgti ELLĒ) "Гелаевский спецназ" (Gelajeva specnazs) "Грозный" (Groznija) "Джохар" (Džohars) "Иншааллах, сады нас ждут" (Inšallā, dārzi mūs gaida) u.c. Timura Mucareva My Space lapa (angliski) Biogrāfiski dati (krieviski) Dažas dziesmas (krieviski)