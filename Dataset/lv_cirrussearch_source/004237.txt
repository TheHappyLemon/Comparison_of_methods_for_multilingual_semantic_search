Džozefs "Džo" Fagans (angļu: Joseph "Joe" Fagan; dzimis 1921. gada 12. martā Liverpūlē, Anglijā, miris 2001. gada 30. jūnijā) ir bijušais angļu futbolists un treneris. Plašāku atpazīstamību guvis, vadot "Liverpool" klubu. Džo Fagans lielāko daļu profesionālā futbolista karjeras pavadīja Mančestras "City" komandā, kurā debitēja 1938. gadā. Otrā pasaules kara sākums saīsināja viņa karjeru, taču Fagans palīdzēja vienībai ielauzties augstākajā līgā 1946./1947. gada sezonā. Savas trenera gaitas viņš uzsāka "Preston" klubā Lankaširas čempionātā kā spēlējošais treneris, jau pirmajā sezonā aizvedot līdz čempiona titulam. 1954. gadā Fagans kļuva par galvenā trenera asistentu "Rochdale" komandā, kur palīdzēja nākamajam "Everton" trenerim Harijam Katerrikam. Savukārt 1958. gadā pievienojās "Liverpool" kā viens no treneriem. Par Liverpūles komandas galveno treneri viņš tika iecelts 1983. gadā, kad savu amatu atstāja Bobs Peislijs. Fagans ar klubu vienojās par līgumu uz divām sezonām. Viņa vadībā "Liverpool" ieguva savu ceturto Eiropas kausu, kad pēcspēles 11 metru sitienu sērijā tika pārspēti AS Roma futbolisti. 1985. gada 29. maijā Fagans paziņoja, ka neturpinās darbu "Liverpool". Par viņa pēcteci kļuva Kenijs Dalglišs. «"Reuben Bennett", www.qosfc.com». Arhivēts no oriģināla, laiks: 2020. gada 10. aprīlī. Skatīts: 2010. gada 27. augustā. Džo Fagana vietne internetā (angliski) LFC Online profils (angliski) Trenera profils LFChistory.net Arhivēts 2007. gada 26. jūnijā, Wayback Machine vietnē. (angliski)