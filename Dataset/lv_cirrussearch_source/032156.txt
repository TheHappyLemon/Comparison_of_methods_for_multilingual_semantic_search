Darmens Sadvakasovs (dzimis 1979. gada 28. aprīlī, Ceļinogradā) ir Kazahstānas starptautiskais lielmeistars šahā (1999). Šahu iemācījies spēlēt četru gadu vecumā. 1995. gadā uzvarējis Āzijas junioru šaha čempionātā, bet 1998. gadā kļuvis par Pasaules junioru šaha čempionāta uzvarētāju U20 vecuma grupā. Par šiem panākumiem 1995. gadā FIDE Sadvakasovam piešķīrusi starptautiskā meistara (IM), bet 1999. gadā - starptautiskā lielmeistara (GM) nosaukumus. 2000. gadā kopā ar Maksimu Dlugi dalījis pirmo vietu Latvijas šaha festivāla "Liepājas rokāde" superturnīrā. Kļuvis par vienu no Kazahstānas spēcīgākajiem šahistiem un uzvarējis valsts nacionālajos šaha čempionātos 2003., 2004., 2006. un 2007. gados. 2004. gadā Tripolē Pasaules čempionātā pēc izslēgšanas sistēmas nokļuvis līdz 2. kārtai. 2005. gadā Hantimansijskā Pasaules kausa izcīņā pēc izslēgšanas sistēmas 2. kārtā zaudējis Levonam Aronjanam. Tajā pašā gadā Haidarābādu kļuvis par Āzijas individuālā šaha čempionāta bronzas laureātu. Sadvakasova sasniegumu skaitā ir arī divas uzvaras mačos pret Pasaules šaha eksčempionu Anatoliju Karpovu 2004. gadā ar 4½:3½ un daudzkārtējo Pasaules šaha čempiona nosaukuma pretendentu Viktoru Korčnoju 2005. gadā ar 5:3. Kazahstānas izlases sastāvā piedalījies šaha komandu sacensībās: Pasaules šaha olimpiādēs piedalījies 4 reizes (1998-2004); Āzijas komandu šaha čempionātos piedalījies 1 reizi (2003); Āzijas spēļu šaha turnīros piedalījies 2 reizes (2006-2010). Individuālajā vērtējumā izcīnījis 1 sudraba (2006) medaļu. Beidzis Eirāzijas valsts universitāti Astanā un maģistratūru Karnegi Melona Universitātē Pitsburgā (2009). Kopš 2009. gada strādā Kazahstānas valsts struktūrās, kā arī ir Kazahstānas šaha federācijas viceprezidents. «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2016. gada 18. februārī. 2005 World Cup Darmens Sadvakasovs šahista profils vietnē fide.com Darmens Sadvakasovs šahista profils vietnē chessgames.com Darmens Sadvakasovs šahista profils vietnē 365chess.com Darmens Sadvakasovs šahista profils vietnē chesstempo.com Darmens Sadvakasovs šahista profils vietnē olimpbase.org (Pasaules šaha olimpiādes) Darmens Sadvakasovs šahista profils vietnē olimpbase.org (Āzijas komandu šaha čempionāti) Darmens Sadvakasovs. Atjaunināts: 2014. gada 21. novembrī šahista profils vietnē olimpbase.org (Āzijas spēļu šaha turnīrs)