Pan Am reiss 103 bija ASV lidsabiedrības Pan American World Airways starptautisks pasažieru lidmašīnas reiss no Frankfurtes lidostas Vācijā uz Detroitas lidostu ASV, caur Londonas Hītrovas lidostu Lielbritānijā un Ņujorkas Kenedija lidostu ASV, kas tika iznīcināts teroristu bumbas sprādzienā 1988. gada 21. decembrī, nogalinot visus 243 pasažierus un 16 apkalpes locekļus. Lidmašīnas atlūzas nogāzās Lokerbijā, Skotijā, nogalinot vēl 11 cilvēkus uz zemes. Pēc vairāku gadu izmeklēšanas par vainīgiem atzina vairākus Lībijas pilsoņus. Uzskata, ka terorakts notika ar Lībijas diktatora Muammara Kadāfi ziņu. Par šī terora akta sarīkošanu 2001. gadā mūža ieslodzījumu piesprieda Lībijas drošības dienesta darbiniekam Abdelbasetam al-Megrahi, kuru atbrīvoja 2009. gadā sakarā ar terminātu prostatas vēzi, no kura komplikācijām viņš nomira 2012. gadā. 2020. gada decembrī ASV tiesa izvirzīja apsūdzības pret Lībijas pilsoni Abu Agilu Mohammadu Masudu ASV, apgalvojot, ka viņam bijusi nozīmīga loma uzbrukuma rīkošanā. Lībijas pilsoņu kara laikā 2022. gada novembrī Masudu Lībijā nolaupījis kāds kaujinieku grupējums un nodeva viņu amerikāņu varas iestādēm. Amerikāņu izmeklētāji apgalvoja, ka aizturētais bija atbildīgs par spridzekļa izgatavošanu lidmašīnas iznīcināšanai. «Clipper Maid of the Seas: Remembering those on flight 103». panamair.org. 2007. Arhivēts no oriģināla, laiks: 2008. gada 26. martā. Skatīts: 2008. gada 8. jūnijā. Anne Barker. «Gaddafi accused of ordering Lockerbie bombing». ABC, 2011. gada 23. februāris. ASV apcietina vienu no lidmašīnas spridzinātājiem virs Lokerbijas lsm.lv 2022. gada 11. decembrī