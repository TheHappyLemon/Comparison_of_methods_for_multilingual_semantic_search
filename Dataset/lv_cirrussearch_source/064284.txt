Darvina Kordiljera (spāņu: Cordillera Darwin) ir kalnu grēda Dienvidamerikas pašos dienvidos, Andu kalnu sistēmas turpinājums Ugunszemes arhipelāgā. Aizņem Ugunszemes Lielās salas dienvidrietumu daļu. Administratīvi ietilpst Čīles Magaljanesas reģionā. Grēda izvietojusies Ugunszemes Lielās salas dienvidrietumos, veidojot atsevišķu pussalu, ko apskalo ziemeļos Admiralitātes līcis, bet dienvidos — Bīgla šauruma atzari. Faktiski grēda turpinās uz ziemeļrietumiem kalnainajās Kapteiņa Arasenas, Klerensa, Santainesas un Desolasjonas salās. Stiepjas austrumu—rietumu virzienā 170 km garumā. Augstākā virsotne ir Šiptona kalns (2469 m vjl). Virsotnēs un dienvidu nogāzēs plaši ledāji. Visa grēda ietilpst Alberto de Agostini nacionālā parka teritorijā. Mountain confusion Vikikrātuvē par šo tēmu ir pieejami multivides faili. Skatīt: Darvina Kordiljera. Encyclopædia Britannica raksts (angliski)