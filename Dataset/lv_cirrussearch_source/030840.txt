Lea Sedū (franču: Léa Seydoux; dzimusi 1985. gada 1. jūlijā) ir franču aktrise. Filmēties sāka Francijā: Une vieille maîtresse (2007) un De la guerre (2008). Par lomu filmā "Skaistā būtne" (La belle personne, 2008) tika pirmoreiz nominēta Cēzara balvai. Pēc tam sākusi filmēties Holivudas filmās: "Bēdīgi slavenie mērgļi" (2009), "Robins Huds" (Robin Hood, 2010), "Pusnakts Parīzē" (2011) un "Neiespējamā misija: Rēgu protokols" (2011). Francijā atkal tika nominēta Cēzara balvai par lomām filmās Belle Épine (2010) un "Ardievu, mana karaliene" (Les Adieux à la reine, 2012), par lomu filmā "Ardievu, mana karaliene" — labākās aktrises kategorijā. 2013. gadā saņēma Kannu kinofestivāla Zelta palmas zara balvu par lomu filmā "Zils ir vissiltākā krāsa" (La Vie d'Adèle : Chapitres 1 et 2). Šī bija pirmā reize kinofestivāla vēsturē, kad Zelta palmas zaru saņem uzvarētājfilmas režisors un abas galvenās aktrises. Sedū ir viena no trim sievietēm, kas saņēmusi šo balvu. Viņa tēloja Bonda meiteni Džeimsa Bonda filmās "007: SPEKTRS" un "Nav laiks mirt". «Cannes Film Festival: Awards 2013». Cannes. 2013. gada 26. maijs. Skatīts: 2013. gada 26. maijs. «Blue is the warmest colour team win Palme d'Or at Cannes 2013». Radio France Internationale. 2013. gada 26. maijs. Arhivēts no oriģināla, laiks: 2013. gada 8. jūnijā. Skatīts: 2013. gada 26. maijs. Vikikrātuvē par šo tēmu ir pieejami multivides faili. Skatīt: Lea Sedū. IMDb profils (angliski) AllMovie profils (angliski)