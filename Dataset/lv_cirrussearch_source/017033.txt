Q drudzis (arī Kū drudzis) ir infekcijas slimība, kuru izraisa Coxiella burnetii baktērijas, kas spēj inficēt cilvēku un citus zīdītājus. Slimība ir izplatīta visā pasaulē. Sastopami divi Q drudža veidi: akūtais un hroniskais. Inficēties var, ieelpojot gaisu, kurā ir inficēti putekļi vai apēdot inficētus piena produktus (piemēram, svaigu sieru un pienu); inficēties var arī no zīdītājiem (govīm, aitām, kazām, kaķiem un suņiem, arī savvaļas zvēriem) un ērcēm, kuras ir baktērijas dabiskie rezervuāri. Q drudža inkubācijas periods ir 18—21 diena. Slimību pavada drudzis, galvas sāpes, citi ARS (akūta respiratorā saslimšana) simptomi. Slimība var norisēt līdzīgi SARS (atipiskajai pneimonijai). Var būt arī slikta dūša un vemšana. Slimniekiem ar Coxiella burnetii izraisītu pneimoniju novēro aknu bojājumu, kuru pavada hepatolienālais sindroms. Behrman, Richard E.; Kleigman, Robert M. & Jenson, Hal B. (2004). Nelsen Textbook of Pedeatrics. 17th edition. India: Elsevier ISBN 81-8147-069-9 Ludmila Vīksna un līdzautori. Infekcijas slimības. Medicīnas Apgāds, 2011, 221. lpp. ISBN 978-9984-813-35-6 Медицинская микробиология, вирусология и иммунология. В 2-х томах. Том 2. Лечебное дело, Педиатрия, Медико-профилакт. дело / под. ред. В. В. Зверева, М. Н. Бойченко. - М.:ГОЭТАР-Медиа, 2010. - 480 с.: ил.+ CD. ISBN 978-5-9704-1422-4 Vikikrātuvē par šo tēmu ir pieejami multivides faili. Skatīt: Q drudzis. Encyclopædia Britannica raksts (angliski) Krievijas Lielās enciklopēdijas raksts (krieviski)