Niklass Bergfošs (zviedru: Niclas Bergfors; dzimis 1987. gada 7. martā) ir bijušais zviedru hokejists, malējais uzbrucējs. Pašlaik (2017) Bergfošs spēlē Zviedrijas hokeja līgas komandā Linköping HC. Profesionāļa karjeru Bergfošs uzsāka 2004.—05. gada sezonā, kad debitēja Zviedrijas Elitsērijas kluba Södertälje SK rindās. Jau nākamajā vasarā uzbrucējs pārcēlās uz Ziemeļameriku, 2005.—06. gada sezonā spēlējot Amerikas hokeja līgas vienībā Olbani "River Rats". NHL Bergfošs debitēja 2007.—08. gada sezonā, taču nostiprināties Ņūdžersijas "Devils" sastāvā spēja vien 2009.—10. gada sezonā. Tomēr sezonas otrajā pusē hokejists tika aizmainīts uz Atlantas "Thrashers" vienību. 2010.—11. gada sezonā "Thrashers" zviedru uzbrucēju aizmainīja uz Floridas "Panthers". 2011. gada vasarā Bergfošs noslēdza viena gada līgumu ar Našvilas "Predators", taču novembrī līgums ar spēlētāju tika lauzts, un viņš pievienojās KHL klubam Kazaņas "Ak Bars". Sezonas turpinājums "Ak Bars" Bergfošu aizmainīja uz Čerepovecas "Severstal". "Severstal" rindās spēlētājs aizvadīja pusotru sezonu, līdz 2013. gada vasarā līgas jaunpienācēja Vladivostokas "Admiral" hokejistu izvēlējās līgas paplašināšanās draftā. "Admiral" spēlēja līdz 2015.—16. gada sezonas vidum, kad tika aizmainīts uz Habarovskas "Amur". Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)