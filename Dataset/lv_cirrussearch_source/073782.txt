Dāniels Bernulli (vācu: Daniel Bernoulli, dzimis 1700. gada 29. janvārī, miris 1782. gada 17. martā) bija šveiciešu matemātiķis, fiziķis, viens no gāzu kinētiskās teorijas, hidrodinamikas un matemātiskās fizikas pamatlicējiem. Viens no Bernulli dzimtas pārstāvjiem. Strādājis Pēterburgā (1725-1733), pēc tam fizioloģijas un mehānikas profesors Bāzelē. Izvedis hidrodinamikas pamatvienādojumu (Bernulli vienādojums), izveidojis gāzu kinētisko teoriju, kā arī Bernulli metodi algebrisko vienādojumu atrisināšanai. Dzimis Groningenē, Nīderlandē. Studējis medicīnu, filosofiju un loģiku Heidelbergas, Strasbūras un Bāzeles universitātē. 1725. gadā kopā brāli Nikolaju devās uz jauno Krievijas impērijas galvaspilsētu Pēterburgu, kur ķeizarienes Katrīnas I valdīšanas laikā nodarbojās ar medicīnas pētījumiem tur nodibinātajā Pēterburgas Zinātņu akadēmijā. Pēc brāļa nāves pārgāja strādāt matemātikas katedrā (1728). Ķeizarienes Annas valdīšanas laikā Bernulli atgriezās Bāzelē (1733), kur uzrakstīja savu galveno darbu "Hidrodinamika" (1738). Miris 1782. gadā Bāzelē. Vikikrātuvē par šo tēmu ir pieejami multivides faili. Skatīt: Dāniels Bernulli. Encyclopædia Britannica raksts (angliski) Krievijas Lielās enciklopēdijas raksts (krieviski) Astronomu biogrāfiskās enciklopēdijas raksts (angliski) universityscience.ie