Rūdijs Kārltons Gejs (angļu: Rudy Carlton Gay, Jr.; dzimis 1986. gada 17. augustā Baltimorā, Mērilendas štatā, ASV) ir amerikāņu basketbolists, spēlē uzbrūkošā aizsarga pozīcijā, bijis ASV basketbola izlases dalībnieks. 2023. gadā ir bez kluba, bet pēdējā komanda, ko pārstāvējis ir Nacionālās basketbola asociācijas (NBA) klubs Jūtas "Jazz". Pirms nokļūšanas NBA R. Gejs pārstāvēja Konektikutas Universitātes komandu "Huskies" NCAA čempionātā. 2006. gada NBA draftā viņu izraudzījās Hjūstonas "Rockets" ar kopējo 8. kārtas numuru, taču viņš tika aizmainīts uz Memfisas "Grizzlies". Jau pirmajā sezonā "Grizzlies" sastāvā R. Gejs vairumā spēļu devās komandas sākumsastāvā. 2007.—2008. gada NBA sezonā, kas bija otrā viņa karjerā, piedalījās 81 spēlē, visās dodamies sākumsastāvā. 2009. gada 13. decembrī uzvarētā spēlē pret Maiami "Heat" viņš iemeta 41 punktu, kas bija dalīts "Grizzlies" komandas rekords (tikpat iemetis arī Maiks Millers). 2010. gada 1. jūlijā R. Gejs pagarināja līgumu ar "Grizzlies" uz 5 gadiem par 82 miljoniem ASV dolāru. 2013. gada janvārī viņš tika aizmainīts uz Toronto "Raptors" trīs komandu maiņas darījumā. 2013. gada 9. decembrī "Raptors" viņu aizmainīja uz Sakramento "Kings" vairāku spēlētāju maiņā. Janvārī viņš atkārtoja karjeras rezultativitātes rekordu, gūstot 41 punktu uzvarā pret Ņūorleānas "Pelicans". 2017. gada jūlijā R. Gejs kā brīvais aģents noslēdza līgumu ar Sanantonio "Spurs". 2021. gada augustā, pēc četrām sazonam "Spurs sastāvā", viņš noslēdza līgumu ar Jūtas "Jazz". 2023. gadā viņš iekļuva maiņas darījumos — vispirms "Jazz" aizmainīja spēlētāju uz Atlantas "Hawks" pret Džonu Kolinsu ("Hawks" ieguva arī nākotnes otrās kārtas drafta izvēli), pēc tam viņš tika aizmainīts uz Oklahomasitijas "Thunder" kopā ar Taitai Vašingtonu un Usmanu Garubu maiņā pret Petiju Milsu un nākotnes otrās kārtas drafta izvēli. Dažas dienas vēlāk "Thunder" viņu atbīvoja no līguma, un septembrī līgas veterāns R. Gejs kļuva par Goldensteitas "Warriors" spēlētāju. Tomēr jau 20. oktobrī klubs viņu atbrīvoja no līgumsaistībām, neatrodot vietu sastāvā jaunajā sezonā. Kopā ar ASV izlasi izcīnījis zelta medaļu 2010. gada Pasaules čempionātā un 2014. gada Pasaules kausā. «Gay spurns others, re-signs with Griz for $82 million». NBA. 2010. gada 1. jūlijs. Arhivēts no oriģināla, laiks: 2010. gada 18. septembrī. Skatīts: 2010. gada 25. septembrī. USA beat hosts Turkey to land first World Championshp title since 1994 (angliski) ASV pēc 16 gadu pārtraukuma triumfē pasaules čempionātā Vikikrātuvē par šo tēmu ir pieejami multivides faili. Skatīt: Rūdijs Gejs. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) ESPN NBA profils (angliski) RealGM Basketball profils (angliski)