Bakans (arī Bakanu ezers, Bakānu ezers, Kroņu-Bakanu ezers, Bokanu ezers) ir ezers Madonas novada Dzelzavas pagastā. Ezera platība 7,6 ha. Ezera ziemeļos tajā ietek Pelnupīte, bet dienvidos iztek Dokupīte, kas tek uz Liedi. Ezers atrodas blakus Pļaviņu - Gulbenes (P37) ceļam. Bakans ir iecienīta atpūtas vieta. Ezera ziemeļos, pie Pelnupītes ietekas ezerā, atrodas peldvieta. Ezera austrumu piekrastē uz zemūdens paugura ir senas ezermītnes vieta — valsts nozīmes arheoloģiskais piemineklis, ezermītne atklāta 1930. gados. Arheologs Jānis Apals šeit saskatījis ļoti senu apmetni, veselu nogrimušu ezerpili. Iepretī kādreizējai ezerpilij krastā atradās Sniķeru mājas, vienā no tām, sauktā par "Ezerkalniem", dzīvoja ezera sargs. 1863. gadā šajās mājās dzimis vēlākais tautskolotājs, dzejnieks un tulkotājs Andrejs Kažoks. 1971. gadā netālu no ezera uzbūvēja Garzaku govju fermu. 2010. gadā Andris Skride uzņēma amatierfilmu "Bakana apburtie" par to, kā 1982. gadā arheologu komanda devās uz Bakana ezeru meklēt nogrimušo ezerpili. Par ezera rašanos vēsta tradicionālā latviešu tautas teika: Bakans – ezers ar nogrimušu pili Guntis Eniņš delfi.lv 13.11.2015 www.ezeri.lv datubāze