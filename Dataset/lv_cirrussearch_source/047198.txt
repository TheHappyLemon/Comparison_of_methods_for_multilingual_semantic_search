Šis raksts ir par Latvijas partiju. Par Somijas partiju skatīt rakstu Somijas Centrs. Centra partija ir politiska partija Latvijā. Tā dibināta 2005. gada 11. novembrī ar nosaukumu "Vislatvijas partija 21. gadsimts", 2009. gadā pārdēvēta par Latvijas kustību "SOLIDARITĀTE", 2016. gadā par Latvijas centrisko partiju, bet kopš 2018. gada 7. novembra darbojas ar pašreizējo nosaukumu. Partija reklamējas kā "patriotiska, kristīgi—konservatīva partija, kas pārstāv Latvijas sabiedrības vairākumu". 2016. gada 25. jūlijā pārveidota par Latvijas centrisko partiju. Partijas valdē tobrīd bija Aleksandra Siliniece, Aivars Silinieks un Andžejs Zdanovičs. 2018. gada 7. augustā partija iesniedza savu kandidātu sarakstu 13. Saeimas vēlēšanām. Partijas programmā bija iekļauta lata, kā nacionālās valūtas atjaunošana un izstāšanās no NATO. Vēlēšanās Latvijas centriskā partija saņēma vismazāko vēlētāju atbalstu — 0,11%, kas bija ievērojami mazāks nekā nodoto nederīgo vēlēšanu zīmju daudzums. 2019. gada Eiropas Parlamenta vēlēšanās, startējot jau kā Centra partijai, partijas saraksta līderis bija Normunds Grostiņš. Vēlēšanu kampaņā tā iestājās par tradicionālo ģimeni, uz tradicionālām vērtībām balstītu sabiedrību un kompensācijām no Eiropas Savienības par 15 gadus ilgo Latvijas diskrimināciju tās sastāvā. Centra partija piedalījās Rīgas domes ārkārtas vēlēšanās 2020. gadā un solīja samazināt apkures izmaksas, atbalstīt denacionalizēto namu iedzīvotājus un pakāpeniski pāriet uz bezmaksas sabiedrisko transportu Rīgā. Partijas saraksta pirmais numurs bija Jānis Valtervitenheims, kā otrais startēja N. Grostiņš. 2023. gada 2. maijā, partija kopā ar Latvijas Krievu savienību izveidoja politisko partiju apvienību "Pamats-LV". «Informācija par politisko partiju biedru skaitu». Uzņēmumu reģistra tīmekļvietne (latviešu). Skatīts: 2023-04-04. firmas.lv 2020. gada 31. augustā «Partijas vērtības». Arhivēts no oriģināla, laiks: 2020. gada 27. jūlijā. Skatīts: 2020. gada 5. maijā. LURSOFT. «Latvijas centriska partija , 40008095705 - company data». company.lursoft.lv (angļu), 2018-09-14. Skatīts: 2018-09-14. DELFI. «Ar 23 deputātu kandidātiem sevi vēlēšanām piesaka Latvijas centriskā partija». DELFI (latviešu), 2018-08-07. Skatīts: 2018-09-14. «Latvijas centriskā partija sola “atdzīvināt” latu». skaties.lv (lv-LV). Skatīts: 2018-09-14. «Centriskā partija vēlas atteikties no eiro, NATO un jaukšanās citu valstu lietās» (latviešu). Skatīts: 2018-09-14. «CP programma». Arhivēts no oriģināla, laiks: 2020. gada 27. jūlijā. Skatīts: 2020. gada 5. maijā. kandidātu saraksts Rīgas domes ārkārtas vēlēšanās startēs 15 kandidātu saraksti Arhivēts 2020. gada 28. jūlijā, Wayback Machine vietnē., "Leta" 2020. gada 21. jūlijs «Ždanokas un Mitrofanova vadītā Krievu savienība izveido apvienību ar "Centra partiju"». lsm.lv (latviešu). 2023-05-02. Skatīts: 2023-05-02.