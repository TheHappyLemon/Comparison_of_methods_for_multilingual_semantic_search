Rūbens Vū (dzimis 1975.g.) ir fotogrāfs, mūzikas direktors, mūzikas producents un elektroniskās mūzikas grupas Ladytron biedrs. Viņš šajā grupā ir tastatūrists, dziesmu autors un producents. Dzimis Liverpūlē, Vū uzauga Anglijas ziemeļrietumos un studēja rūpniecisko dizainu Šelfīldas Halema universitātē. Viņš iepazinās ar Danielu Hantu Liverpūlē 1994. gadā, abi dibinot mūzikas grupu Ladytron kopā ar Miru Arojo un Helēnu Mārniju. 1997. gadā Rūbens Vū absolvēja un pabeidza maģistratūras programmu 1998. gadā Liverpūles universitātē, pirms sāka strādāt par rūpniecisko dizaineri, līdz kļuva par pilna laika grupas biedru 2002. gadā. Vū ar roku uzzīmēja vāka dizainu grupai Ladytron pirmajam Anglijas versijas albumam 604 un sāka dokumentēt savus ceļojumus grupas tūrē, fotografējot. Viņa vizuālās mākslas karjera sākās 2012. gadā, kad grupa paņēma pārtraukumu un tad mūziķis varēja pilnībā koncentrēties uz savu radošo produkciju. Vū kopš tā laika ir radījis māksliniecisku saturu kompānijām General Electric, Apple "Shot On iPhone" kampaņai, Jaguar Land Rover, Google, Interscope u.c. Rubens Vū un Daniels Hants dibināja naktsklubu Liverpūlē "Evol" 2003. gadā un bāru "Korova" 2005. gadā. Vū producēja un bija līdzautors divām dziesmām "Birds of Prey" un "Little Dreamer" Kristīnas Agileras 2010. gada albumā Bionic. 2017. gadā Vū nofotografēja mākslas darbu Zedda un Alesijas dubultā platīna singlam "Stay", arī Zedda un Liama Peina singlam "Get Low" sadarbībā ar Samuēlu Burdžesu-Džonsonu. Grupas Ladytron koncertu laikā, Rūbens Vū spēlē sintezatorus. Korg MS-10 bija viņa primārais sintezators pirmajās četrās Ladytron tūrēs. Vū grupas koncertos spēlēja sekojošus instrumentus: Korg MS-10, Roland SH-2 (604 tūrē); Korg MS-10, microKorg (Light & Magic tūrē); Korg MS-10, Korg MS2000B (Witching Hour tūrē); Korg MS-10, Korg MS2000B, Minimoog Voyager (Velocifero tūrē); Minimoog Voyager (Best of 00-10 un Gravity the Seducer tūrēs). Albuma Witching Hour tūres sākumā grupas Ladytron biedri mēdza nosaukt savus četrus indentiskos sintezatorus Korg MS2000B, lai tos būtu vieglāk uzstādīt uz skatuves. Vū MS2000B sintezatora iesauka bija Glorija. 604 (2001) Light & Magic (2002) Witching Hour (2005) Velocifero (2008) Gravity the Seducer (2011) «SVALBARD 12 inch version By Reuben Wu». Blurb.com. Arhivēts no oriģināla, laiks: 2012-11-10. Skatīts: 2013-03-19. «Designer Downtime». Core77.com. Skatīts: 2013-03-19. Jade Wright. «Ladytron’s tour de force». Liverpool Echo. Trinity Mirror, 2008-04-25. Skatīts: 2013. gada 30. maijs. Reuben Wu's Official Website Reuben Wu's Official Instagram Interview with The Photographic Journal National Geographic: Surreal Desert Landscapes Painted on a Canvas Made of Sky The Adventure Photography of Ladytron Co-Founder Reuben Wu Veidne:Discogs artistDiscogs Vikikrātuvē par šo tēmu ir pieejami multivides faili. Skatīt: Ladytron. [1] ISO50 feature on Reuben Wu's photography