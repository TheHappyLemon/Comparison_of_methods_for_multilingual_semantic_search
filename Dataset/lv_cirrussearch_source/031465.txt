Almandīns (dažreiz nepareiz saukts par almandītu), ir granātu grupai piederošs minerāls. Šādu nosaukumu šim minerālam ir devis Plīnijs Vecākais, un šis minerāls tika atrasts Alabandā, Karijas pilsētā, mūsdienās šī vieta atrodas Turcijas teritorijā, Ajdinas ila administratīvajā teritorijā. Almandīns ir dzelzs alumīnija granāts, kas ir tumši sarkanīgi violetā krāsā. Bieži vien šo minerālu apstrādā izliektas virsmas formā vai arī slīpē pilnībā, un pēc tam šī rota atgādina ugunssarkanu dārgakmeni, kas līdzinās karbunkulam. Vērojot šo minerālu spektroskopā ļoti stiprā gaismā, var pamanīt trīs raksturīgas absorbcijas joslas. Labi saredzama daudzskaldnība. Almandīns kristalizējas kubiskajā singonijā. Almandīns ir silikātu klases ciets minerāls, kam mēdz būt piropa ieslēgumi. Almandīna minerāla formula ir Fe3Al2(SiO4)3. Magnijs almandīnā var aizstāt dzelzi, bagātinot to ar piropu. Almandīns pārstāv svarīgu silikātu minerālu grupu, kura ir galvenā zemes garozas, zemes mantijas, kā arī pārejas zonas sastāvdaļa. Almandīns ir antiferomagnētisks minerāls ar Nēla temperatūru 7,5 K. Šis minerāls satur divus ekvivalentus magnētiskos apakšrežģus. Almandīns ir bieži sastopams Šrilankas dārgakmeņu grantī, kur šo minerālu mēdz dēvēt arī par Ceilonas rubīnu. Kad minerāla krāsa ir vairāk nosliekusies uz violetās krāsas pusi, tad to dēvē par Tanlinas granātu, senās Pegu pilsētas, kas mūsdienās atrodas Mjanmas teritorijā, vārdā. Almandīna granāti pirms vairākiem gadiem lielā apjomā un labā stāvoklī tika atrasti Austrālijas teritorijā, sākumā šie minerāli sajaukti ar rubīniem, un tirdzniecībā kādu laiku šo minerālu dēvēja par Austrālijas rubīnu. Almandīna ir plaši izplatīts, sastopams arī metamorfiskajos iežos, kuri atrodami Cillertālē. Almandīns, kurā dzelzs oksīda vietā ir magnija oksīds, tika atrasts Burundi un Ruandā. ASV teritorijā vairākās vietās ir almandīna atradnes. Skaisti almandīna kristāli tika atrasti Aļaskā, Vrangelas pilsētā. Zemas kvalitātes almandīns tiek izmantots abrazīviem materiāliem. Almandine, in: John W. Anthony, Richard A. Bideaux, Kenneth W. Bladh, Monte C. Nichols (Hrsg.): Handbook of Mineralogy, Mineralogical Society of America, 2001 (PDF 69,2 kB), (angliski) Geiger C., Armbruster Th., Lager G., Jiang K., Lottermoser W., and Amthauer G. (1992). Danylo Zherebetskyy (2010): "Quantum mechanical first principles calculations of the electronic and magnetic structure of Fe-bearing rock-forming silicates," PhD Thesis, Dissertation.com, Boca Raton, Florida, USA, ISBN 1-59942-316-2, [1], Universal Publishers Vikikrātuvē par šo tēmu ir pieejami multivides faili. Skatīt: Almandīns. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)