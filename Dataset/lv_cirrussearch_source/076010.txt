Pussycat Dolls (pazīstamas arī kā The Pussycat Dolls un PCD) ir amerikāņu meiteņu popgrupa un deju ansamblis, kuru izveidoja horeogrāfe Robina Antina. Grupa tika dibināta 1995. gadā kā deju grupa, kura bāzējās Kalifornijas pilsētā Losandželosā. Pēc vairāku gadu veiksmīgas darbības, 2003. gadā grupas horeogrāfe sarunu ceļā noslēdza ierakstu līgumu ar ierakstu kompāniju "Interscope Records" un grupa tika pārveidota par mūzikas grupu jeb popgrupu, kas sastāvēja no filipīniešu, havajiešu un krievu izcelsmes grupas galvenās solistes Nikolas Šercingeres un piecām meitenēm Melodijas Torntonas, Ešlijas Robertsas, Džesikas Sutas, Kimberlijas Vaijatas un Karmitas Baharas. Grupa Pussycat Dolls pasaules slavu ieguva 2005. gadā ar savu debijas albumu PCD, kas debitēja Billboard 200 albumu topa 5. vietā, un no kura tika izdoti tādi veiksmīgi singli kā "Don't Cha", "Buttons" un "Stickwitu". Tieši ar trešo singlu grupa nopelnīja Grammy balvas nomināciju. Pēc Karmitas Baharas aiziešanas no grupas 2008. gada martā meitenes turpināja darbu jau kā kvintets un 2008. gadā tika klajā laists grupas otrais albums "Doll Domination", kurā bija iekļauti tādi veiksmīgi singli kā "When I Grow Up" un "I Hate This Part". Attīstoties grupas karjerai, tā sāka saņemt kritiku par pārlieku uzbāzīgu seksualitātes demonstrēšanu un vulgārām dejošanas manierēm. Turklāt grupai tika izteikta arī kritika, ka Pussycat Dolls galvenās solistes Nikolas Šercingeres loma grupā ir pārlieku dominējoša, jo viņa iedzied praktiski visas dziesmas un pārējās meitenes tiek atspiestas uz otro plānu, bekvokālā. 2010. gada sākumā par aiziešanu no grupas paziņoja tās dalībnieces Džesika Suta, Kimberlija Vaijata, Ešlija Robertsa un Melodija Torntona. Šī paša gaida maijā tika paziņots, ka vadošās vokālistes lomu saglabās Nikola Šercingere un grupai pievienosies Vanesa Karija, Keringtona Peina, Rino Nakasone-Razalana un Džeimija Lī Ruiza. Pussycat Dolls radās 1995. gadā kā deju grupa. Grupas pirmsākumi meklējami aktrises Kristīnas Aplgeitas garāžā, kur pati Kristīna un horeogrāfe Robina Antina uzaicināja dejot pāris no savām draudzenēm. Pavisam drīz jauno meiteņu uzstāšanās Džonijam Depam piederošā naktsklubā ar nosaukumu "Viper Room" Saulrieta bulvārī kļuva par pieprasītāko izklaides šovu visā Holivudā. Nereti Pussycat Dolls meitenēm pievienojās tādas populāras ASV mūziķes kā Gvena Stefani, Kristīna Agilera, Karmena Elektra un citas zvaigznes, lai bez honorāra uzstātos savam priekam. Vēlāk projektā tika iesaistīti producenti Džimijs Aiovins un Rons Feirs, lai palīdzētu grupai kļūt vēl komerciāli veiksmīgākai. Pussycat Dolls kļuva par popmūzikas grupu un parakstīja līgumu ar Interscope Records. Pēc pārmaiņām daudzas dalībnieces grupu pameta un tās sastāvā palika Karmita Bahara, Saia Batena, Keisija Kempbela,Ešlija Robertsa, Džesika Suta un Kimberlija Vaijata. Vēlāk grupai pievienojās Nikola Šercingere, Kaja Džonsa un Melodija Torntona, kas palīdzēja pabeigt grupas pārveidošanos mūzikas grupā. Es biju daļa no Pussycat Dolls vairāk nekā divus gadus un uzstājos kopā ar viņām katrā šovā[...], bet financiāli, es nevarēju kļūt par jaunā mūzikas projekta dalībnieci[...] Tas bija upuris, ko nevarēju nest. — Karmena Elektra Viena no grupas Eden’s Crush dalībniecēm Nikola Šercingere pievienojās grupai 2003. gadā, līdz ar Džounsu un Torntonu, lai palielinātu grupas vokālo spēku. Sākotnēji grupa sastāvēja no 10 dalībniecēm. Pirmās divas grupas dziesmas tika ierakstītas filmu "Haizivs Stāsts" un "Padejosim?" skaņu celiņiem. Par grupas pirmo singlu kļuva dziesma “Sway”, kuras videoklipa ideja tika iedvesmota no filmas "Padejosim?". Pirms grupas debijas albuma, to pameta dalībnieces Batena un Kempbela, lai sāktu solo dejotāju karjeru. Vēlāk, 2005. gadā, grupu pameta arī Džounsa, lai sāktu solo mūzikas un modeles karjeru (pēc albuma ierakstīšanas). Grupas dibinātājas un menedžeres amatu saglabāja Robina Antina un grupa tika nokomplektēta sešu meiteņu sastāvā. Grupas pirmais albums PCD tika izdots 2005. gada 13. septembrī, tas debitēja piektajā vietā Billboard 200 topā. Pirmais singls ”Don’t Cha” bija komerciāli veiksmīgs un sasniedza 1. vietu vairākās valstīs, ieskaitot, Lielbritāniju, Austrāliju un Kanādu, kā arī visilgāk uzturējās 2. vietā Billboard Hot 100 topā. Oriģināli dziesmu Don’t Cha izpilda Tori Almeiza un reperis Busta Rhymes. Nākamais albuma singls bija ”Stickwitu”, kas sasniedza top 5 ASV un 2. vietu Lielbritānijas topos. Vēlāk dziesma tika nominēta Grammy balvai. ”Beep” (piedaloties will.i.am) bija nākamais albuma singls, tas bija mazāk veiksmīgs, tomēr sasniedza 1. vietu Beļģijā un Jaunzēlandē. "Buttons" (kopā ar Snoop Dogg) sasniedza trešo vietu UK Singles Chart un ASV. Nākamais singls ”I Don’t Need a Man”, nebija komerciāli veiksmīgs, lai gan sasniedza top 10 Austrālijā, Īrijā un Jaunzēlandē. Par sesto albuma singlu kļuva ar Timbaland sadarbībā tapusī dziesma "Wait a Minute”. Pussycat dolls atklāja Black Eyed Peas: Honda Civic Tour Ziemeļamerikā, kā arī Kristīnas Agileras: Back to Basics Tour. Dziesmas “Right Now” versija tika izmantota kā NBA tēmas dziesma, lai gan dziesmas vārdi bija mainīti. Pēc uzvaras realitātes šovā Pussycat Dolls Present: The Search For the Next Doll, par grupas septīto dalībnieci kļuva Eiša Nitolāno, kas ieguva iespēju piedalīties nākamā albuma ierakstīšanā un koncertturnejā. Tika baumots, ka tiks ierakstīta jauna versija dziesmai Lady Marmalade, kuru Nitolāno dziedāja šova finālā, tomēr tas netika apstiprināts no grupas un tās menedžmenta puses. Pirmā Nitolāno uzstāšanās kopā ar Pussycat Dolls notika šova finālā dziedot dziesmu ”Don’t Cha”. Šaubas par Nitolāno dalību grupā radās, jo viņa ar grupu bija uzstājusies tikai divreiz un tās pastiprinājās pēc Live Earth koncerta, kurā viņas nebija grupas sastāvā. Pussycat Dolls darbības pārtraukuma laikā, pēc pirmā albuma izdošanas, Nikola Šercingere strādāja pie sava solo albuma Her Name is Nicole. Viņa izdeva 4 singlus, bet neviens no tiem nekļuva tik veiksmīgs kā ar Pussycat Dolls tapušie. Dažas no albuma dziesmām parādījās jaunajā grupas albuma Doll Domination. Īsu brīdi, pirms otrā albuma izdošanas grupu pameta tās ilggadējā dalībniece Karmita Bahara, kas uzsāka solo karjeru. Grupas pirmā uzstāšanās pēc pārtraukuma, 5 meiteņu sastāvā, notika ASV karavīru priekšā Kuveitā. Grupa atgriezās mūzikas apritē 2008. gada 27. maijā ar singlu ”When I Grow Up”, kas sasniedza 1. vietu Billboard Hot Dance/Club Play topā. Dziesma kļuva par pasaules top 10 hitu. Nākamais singls ”Whatcha Think About That” kopā ar Missy Elliott, neiekļuva ASV topos, tomēr sasniedza top 20 vairākās valstīs, ieskaitot Lielbritāniju. Pēc neilgas kavēšanas tika izdots Doll Domination standarta un deluxe izdevums. Katra no grupas dalībniecēm tajā iedziedāja solo dziesmu. Albums debitēja 4. vietā Billboard 200 topā, ar 79000 pārdotām kopijām. Top 100 tas pavadīja tikai 7 nedēļas, salīdzinot ar PCD, kas tur bija gandrīz gadu. Vēlāk 2009. gadā tas atgriezās topā ar pasaules top 20 hitu ”I Hate This Part” un numur viens klubu dziesmu ”Bottle Pop”, kas tika izdota tikai ASV un Okeānijā. 2009. gada janvārī tika paziņots par pasaules koncertturneju Doll Domination Tour. Eiropā un Autrālijā tūres atklāšanu veica Lady GaGa, bet Lielbritānijā Ne-Yo. Gada vidū Pussycat Dolls atklāja Britnijas Spīrsas koncertturneju The Circus Starring Britney Spears, Ziemeļamerikā. 2009. gada aprīlī Šercingere intervijā Billboard apstiprināja, ka albums tiks izdots atkal, dodot vairāk cilvēkiem iegūt viņu mūziku. Eiropā albums tika izdots ar trim vai četrām bonusa dziesmām. Austrālijā tika izdots Doll Domination 2.0, kas sevī iekļāva sešas dziesmas no oriģinālā izdevuma un papildus četras jaunas dziesmas, turpretim Lielbritānijā tika izdots Doll Domination : The Mini Collection, kas sevī iekļāva četras oriģinālās dziesmas, vienu remiksu un vienu jaunu dziesmu. Augustā tika izdots Doll Domination 3.0, kas sevī iekļāva visas oriģinālās un bonus dziesmas. Tas tika izdots tikai Eiropā un Lielbritānijā, kur visi albuma singli bija sasnieguši top 20. Tajā tika iekļautas vēl divas dziesmas, pasaules hits ”Jai Ho! (You Are My Destiny)” un dziesmas ”Hush Hush” remikss, kas tika pārdēvēts par ”Hush Hush; Hush Hush”. Pēc masu mediju spekulācijām un pieaugošā spiediena, grupas dibinātāja Robina Antina savā oficiālajā Twitter profilā paziņoja, ka grupa neizjūk, vēl vairāk, grupa gatavo trešo albumu. Kopš tā brīža Kimberlija Vaijata sniedza daudzas intervijas, kurās skaidroja grupas statusu. Žurnālam Daily Star Kimberlija pauda, ka viņas “loma grupā bija kā darbs dienas beigās un viņām katrai bija sava dzīve”. Kimberlija paskaidroja, ka grupa tika mākslīgi salikta kopā un Šercingerē viņa sajuta biznesa partneri, nevis draugu. Digital Spy Vaijata apstiprināja, ka sāk darbu pie sava solo albuma, turklāt viņa nezina, kas notiek ar grupas trešo albumu, jo viņa nav viena no tā vadošajiem spēkiem. Intervijas deva baumas, ka grupa gatavojas izjukt un grupas dalībniecēm ir saspīlētas attiecības ar Šercingeri. Es un pārējās meitenes, (izņemot Nikolu), meklējam veidu kā turpināt strādāt kopā. Mēs visas to vēlamies. Bet tad mēs nedrīkstam saukt sevi par Pussycat Dolls. Šobrīd par to ir daudz strīdu. Es neesmu runājusi ar Nikolu par to. Viņa ir pilnā gaitā uz priekšu ar savu karjeru. — Kimberlija Vaijata Žurnāls News of the World nāca klajā ar paziņojumu, ka Vaijata un Torntona tika “izmestas no grupas savu un Šercingeres nesaskaņu dēļ” ar iespējamību, ka citas dalībnieces sekos. Vaijata paziņoja, ka jutās nelaimīga Šercingeres privilēģiju dēļ, ieskaitot privātā transporta pieprasīšanu, tā vietā, lai kopā ar pārējām meitenēm brauktu turnejas autobusā un pieprasot atsevišķu ģērbtuvi, kamēr pārējās dalīja vienu. Pēdējais salmiņš bija Vaijatas paziņojums par konkurējoša projekta veidošanu. 2010. gada 29. janvārī tika atklāts grupas patiesais liktenis. Tas sākās ar Džesikas Sutas interviju E!Online, kurā viņa atzina, ka tikusi izstumta no grupas savas lauztās ribas dēļ, kuru viņa traumēja koncertā. Arī Džesika runāja par Šercingeres privilēģijām: kamēr grupa koncertēja ar Britniju Spīrsu, meitenēm vajadzēja veikt regulārus narkotiku testus, kamēr Nikola tika no tiem atbrīvota. Saskaņā ar Džesikas teikto, Šercingere ne tikai dziedāja visus galvenos vokālus, bet arī kontrolēja to, cik katra no meitenēm bieži parādās videoklipos. Žurnālam In Style Džesika atzina, ka dalība grupā bija priecīga pieredze, pat pēc septiņiem tajā pavadītajiem gadiem, bet viņa negrib būt tikai fona dejotāja. Pēc mēneša, intervijā žurnālam Loaded Magazine Vaijata apstiprināja, ka pamet grupu. Nākamajā dienā par aiziešanu no grupas paziņoja arī Ešlija Robertsa. Vendijas Viljamsas šovā Robina Antina paziņoja, ka Pussycat Dolls neizjūk, patiesībā tiek uzsākts darbs pie jaunā albuma veidošanas, tomēr Antina piebilda, ka grupā varētu notikt dalībnieku maiņa. Jaunais sastāvs tika paziņots 2010. gada 22. maijā. Grupas galvenās vokālistes lomu saglabā Nikola Šercingere un līdz ar viņu grupā darbosies arī Vanesa Karija, Keringtona Peina, Rino Nakasone Razalana un Džeimija Lī Ruiza. Grupas tūres 2006—2007: PCD World Tour 2009: Doll Domination Tour Kā tūres atklājēji 2006: The Black Eyed Peas: Honda Civic Tour 2007: Kristīna Agilera : Back To Basics Tour (Tikai Ziemeļamerikā) 2009: Britnija Spīrsa: The Circus Starring Britney Spears (Tikai Ziemeļamerikā) "PCD" (2005) "Doll Domination" (2008) «Raunchy Pussycat Dolls Fined in Malaysia - The girls are not loved by the local authorities - Softpedia». Arhivēts no oriģināla, laiks: 2009. gada 15. jūnijā. Skatīts: 2009. gada 14. septembrī. «Doll Domination | Music | EW.com». Arhivēts no oriģināla, laiks: 2013. gada 30. jūnijā. Skatīts: 2009. gada 26. martā. Detnews.com | This article is no longer available online | detnews.com | The Detroit News[novecojusi saite] Jaunās grupas dalībnieces Pussycat Dolls biogrāfija Elektra: Es nevarēju atļauties būt par grupas dalībnieci «Pussycat Dolls - PCD topu vietas». Arhivēts no oriģināla, laiks: 2010. gada 19. maijā. Skatīts: 2010. gada 7. jūlijā. «Grammy balvas nominanti». Arhivēts no oriģināla, laiks: 2006. gada 20. decembrī. Skatīts: 2012. gada 11. februārī. Pussycat Dolls atklās Black Eyed Peas koncertturneju Ziemeļamerikā Live Earth koncerta atklājumi «Karmita pamet Pussycat Dolls». Arhivēts no oriģināla, laiks: 2015. gada 24. septembrī. Skatīts: 2010. gada 7. jūlijā. Lady GaGa atklās Pussycat Dolls koncertturneju Pussycat Dolls īpašais viesis Ne-Yo UK tūrē «Pussycat Dolls neizjūk». Arhivēts no oriģināla, laiks: 2010. gada 24. augustā. Skatīts: 2010. gada 7. jūlijā. «Mūzikas jaunumi - Vaijata un Šercingere nav draudzenes». Arhivēts no oriģināla, laiks: 2011. gada 4. septembrī. Skatīts: 2010. gada 7. jūlijā. Kimberlija un Melodija izstumtas no grupas savu un Šercingeres nesaskaņu dēļ[novecojusi saite] Pussycat Dolls atbalsta Džesikas solo karjeru The Pussycat Dolls - Doll Domination - Music Charts Music News, Reviews, Articles, Information, News Online & Free Music | Billboard.com[novecojusi saite] «Pop Songs | Billboard.com». Arhivēts no oriģināla, laiks: 2009. gada 13. janvārī. Skatīts: 2009. gada 26. martā. lescharts.com - Les charts français australian-charts.com - Australian charts portal «charts.org.nz - New Zealand charts portal». Arhivēts no oriģināla, laiks: 2016. gada 11. martā. Skatīts: 2009. gada 26. martā. allmusic ((( The Pussycat Dolls > Charts & Awards > Billboard Singles ))) dutchcharts.nl - Dutch charts portal «European Hot 100». Arhivēts no oriģināla, laiks: 2009. gada 25. maijā. Skatīts: 2009. gada 26. martā. Oficiālā Pussycat Dolls mājas lapa (angliski)