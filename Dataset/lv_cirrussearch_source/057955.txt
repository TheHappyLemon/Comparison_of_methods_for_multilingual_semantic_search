Ristnas bāka (igauņu: Ristna tuletorn) atrodas uz Hījumā salas Baltijas jūrā, Hījumā salas rietumdaļā uz Kepu pussalas, iepretim Ristnas ragam. Bāka sāka darboties 1874. gadā. Bākas tornis bija gatavots Francijā. To veidoja čuguna režģa konstrukcija ar cilindru vidū, kurš ietvēra spirālveida trepes. Pirmajā pasaules karā bāka tika bojāta, tāpēc 1920. gadā Bākas tornis tika pastiprināts ar betonu. Ristnas bāka tika uzbūvēta Hījumā salas pašos rietumos. Pati bāka ir 30 m augsta. Bākas tornis ir heksagonāls, veidots no čuguna, kurš ietverts betonā. Torņa sānos redzamas sešas ribas. Bākai ir laterna un galerija. Bākas tornis ir sarkans, laterna balta. Bākas gaismas elements atrodas 37 m virs jūras līmeņa. Gaisma balta un sarkana (3 s deg, 12 s pārtraukums). Baltā gaisma redzama 12 jūras jūdžu attālumā, sarkanā gaisma — 8 jūras jūdžu attālumā. Bāka darbojas visu gadu diennakts tumšajā laikā. 2000. gadā Igaunijas pasts izdeva pastmarku ar Ristnas bāku. Estonian Maritime Navigation Vikikrātuvē par šo tēmu ir pieejami multivides faili. Skatīt: Ristnas bāka. Pastmarka