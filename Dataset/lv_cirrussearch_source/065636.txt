Hanna Auhentallere (Hannah Auchentaller; dzimusi 2001. gada 28. martā) ir Itālijas biatloniste, 2023. gada pasaules čempione stafetē. Ar biatlonu sāka nodarboties 2010. gadā. Pirmajās starptautiskajās sacensībās piedalījās 2019. gada Pasaules čempionātā jauniešiem Brezno. Nākamā gada Pasaules čempionātā jauniešiem, kas risinājās Lencerheidē, izcīnīja sudraba medaļu stafetē. 2021. gadā startēja jau junioru līmenī un Pasaules junioru čempionātā ieguva sudrabu stafetē. Pasaules kausa sacensībās debitēja 2021. gada 2. decembrī Estešundā sprintā. 2022. gada Pasaules čempionātā junioriem izcīnīja sudraba medaļu iedzīšanā un zeltu stafetē. 2023. gada janvārī IBU kausa posmā Pokļukā izcīnīja uzvaru saīsinātajā individuālajā distancē (12,5 km). Savā debijas Pasaules čempionātā 2023. gadā Oberhofā labāko rezultātu individuāli sasniedza 15 km distancē, ieņemot 22. vietu, bet stafetē kopā ar Samuelu Komolu, Doroteju Vīreri un Lizu Vitoci izcīnīja zelta medaļu. 2024. gada Eiropas čempionātā ieguva bronzu jauktajā stafetē. «Auchentaller and Jorde take Short Individuals in Pokljuka». biathlonworld.com (angļu). 2023. gada 13. janvārī. Skatīts: 2023. gada 20. februārī. «Lisa Vittozzi Anchors Italians to Women’s Relay Gold». biathlonworld.com (angļu). 2023. gada 18. februārī. Skatīts: 2023. gada 20. februārī. Vikikrātuvē par šo tēmu ir pieejami multivides faili. Skatīt: Hanna Auhentallere. IBU profils (angliski)