Dainis Bremze (dzimis 1954. gada 29. jūlijā Rīgā) ir bijušais latviešu kamaniņu braucējs, kas PSRS komandas sastāvā piedalījās 1976. un 1980. gada ziemas olimpiskajās spēlēs. Pasaules čempions divniekā kopā ar Aigaru Kriķi (1978). D. Bremze sportot sācis 11 gadu vecumā. Pirmais treneris bija Valdis Tiliks, vēlāk trenējies pie PSRS kamaniņu sporta izlases trenera Sergeja Aleksejeva. Trīskārtējs PSRS čempions divniekā (1973.g.-1975.g.) 3.vieta PSRS tautu ziemas spartakiādē divniekā (1974.g., 1978.g.). Eiropas čempionātā 3.vieta divniekā (1976.g.). Pasaules čempionātos: 10.vieta divniekā (1974.g.); 5.vieta divniekā (1975.g.); 10.vieta vieniniekā (1977.g.); 9.vieta divniekā (1977.g.); 1.vieta divniekā (1978.g. kopā ar Aigaru Kriķi); 9.vieta vieniniekā (1979.g.); 5.vieta divniekā (1979.g.). Piedalījies divās olimpiskajās spēlēs divniekā kopā ar Aigaru Kriķi: XII olimpiskās spēlēs 1976. gadā  Insbrukā vieniniekā un arī divniekā ieguva 8.vietu. XIII olimpiskās spēlēs 1980. gadā  Leikplesidā vieninieki izstājās, bet divnieka ierindojās 10.vietā. No 1998. līdz 2001. gadam Latvijas Kamaniņu sporta federācijas prezidents. Uzņēmējs, 1991. gadā viņš izveidoja tirdzniecības kompāniju "Norde" un nodarbojas ar auto tirdzniecību. 1975. gads — Pasaules čempionātā 6. vieta kamaniņu divniekos; 1975. gads — Eiropas čempionātā 9. vieta kamaniņu divniekos; 1976. gads — Eiropas čempionātā 3. vieta kamaniņu divniekos; 1977. gads — Pasaules čempionātā 15. vieta kamaniņu vieniniekos; 1978. gads — Pasaules čempionātā 16. vieta kamaniņu vieniniekos; 1978. gads — Pasaules čempionātā 1. vieta kamaniņu divniekos. Dainis Bremse munzinger.de Olympedia profils (angliski) LOK profils The Sport.org profils (angliski) Munzüger Sport profils (vāciski)