Gotholds Efraims Lesings (vācu: Gotthold Ephraim Lessing; dzimis 1729. gada 22. janvārī, miris 1781. gada 15. februārī) bija Apgaismības laikmeta vācu rakstnieks, dramaturgs, filozofs, publicists un mākslas kritiķis. Tiek uzskatīts par pirmo dramaturgu mūsdienu izpratnē. Reliģiskās tolerances un uzskatu brīvības aizstāvis. Mozesa Mendelsona draugs. Dzimis Kāmencā, luterāņu mācītāja ģimenē. No 1746. līdz 1748. gadam studēja teoloģiju un medicīnu Leipcigā. No 1748. līdz 1760. gadam dzīvoja Leipcigā un Berlīnē, cita starpā strādādams liberālajā laikrakstā Vossische Zeitung. No 1760. līdz 1765. gadam dzīvoja Breslavā, kur strādāja par prūšu ģenerāļa fon Tauencīna sekretāru. No 1767. gada strādāja Vācu Nacionālajā teātrī Hamburgā, kur satika savu nākamo sievu. 1770. gadā kļuva par Hercoga Augusta bibliotēkas bibliotekāru Volfenbitelē. 1776. gadā apprecējās. 1778. gada sieva mira dzemdībās, bet 1781. gadā mira pats Lesings. Ar Lesinga lugas "Emīlija Galoti" iestudējumu 1782. gada 15. novembrī tika atklāts pirmais stacionārais teātris Latvijas teritorijā - Muses biedrības nams (mūsdienās Vāgnera zāle). «Gotthold Ephraim Lessing». Encyclopædia Britannica (angļu). /www.britannica.com. Skatīts: 2018-12-14. Vikikrātuvē par šo tēmu ir pieejami multivides faili. Skatīt: Gotholds Efraims Lesings. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Pareizticīgo enciklopēdijas raksts (krieviski) Herdera enciklopēdijas raksts (spāņu) Enciklopēdijas Krugosvet raksts (krieviski) Lesinga darbi Project Gutenberg (angliski) Lesings zeno.org (vāciski) Lesinga luga "Natans Gudrais" Raiņa tulkojumā