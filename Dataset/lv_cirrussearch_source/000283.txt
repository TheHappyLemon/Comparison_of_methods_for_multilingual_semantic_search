Muzikālā notācija ir zīmju sistēma vizuālai mūzikas attēlošanai. Mūsdienu nošu pierakstīšanas sistēma radās viduslaiku Eiropā, taču jau ilgi pirms tam atšķirīga nošu pierakstīšana tika lietota dažādās zemēs. Mūsdienu nošu nosaukumus radīja itāļu benediktiešu mūks Gvido no Areco, kurš dzīvoja apmēram no 991. līdz 1033. gadam. Nosaukumi radīti no Jānim Kristītājam veltītas dziesmas pirmajām zilbēm: Ut queant laxis resonare fibris, Mira gestorum famuli tuorum, Solve polluti labii reatum, Sancte Iohannes. 17. gadsimtā vairumā zemju "ut" tika nomanīts ar skanīgāko "do". Uz pirmās palīglīnījas-"Do" Zem nošu līnijām-"Re" Uz 1. nošu līnijas-"Mi" Starp 1. un 2. nošu līniju atrodas "Fa" Uz 2. nošu līnijas-"Sol" Starp 2. un 3. nošu līniju atrodas "La" Uz 3. nošu līnijas-"Si" Starp 3. un 4. nošu līniju atrodas "Do*" Uz 4. nošu līnijas-"Re*" Starp 4. un 5. nošu līniju atrodas "Mi*" Uz 5. nošu līnijas-"Fa*"  — 2. pakāpes oktāva, bieži vien lieto liekot diēzus.