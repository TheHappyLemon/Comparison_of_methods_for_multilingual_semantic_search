Elisters Mērdoks Makoists (angļu: Alistair Murdoch McCoist, dzimis 1962. gada 24. septembrī) ir bijušais Skotijas futbolists un futbola treneris, spēlēja uzbrucēja pozīcijā, bijis Skotijas futbola izlases dalībnieks. Makoists savu karjeru iesāka St Johnstone komandā. 1981. gadā pievienojies Anglijas komandai Sunderland. Pēc diviem gadiem Makoists atgriezās Skotijā un pievienojās Rangers komandai. Makoista karjera Rangers komandā bija ļoti veiksmīga. Viņš kļuva par kluba visu laiku labāko vārtu guvēju, visos turnīros kopumā gūstot 355 vārtus. Izcīnījis arī deviņus līgas čempionu titulus pēc kārtas, no 1988–89. līdz 1996–97. gada sezonai. Savu karjeru noslēdzis Kilmarnock. Skotijas futbola izlases sastāvā no 1986. gada līdz 1998. gadam aizvadījis 61 maču un guvis 19 vārtus. Piedalījies 1990. gada FIFA Pasaules kausā, kā arī 1992. un 1996. gada Eiropas čempionātā. 2007. gadā kļuvis par Rangers komandas trenera asistentu, bet 2011. gadā viņš tika apstiprināts jau par galveno treneri. 2015. gadā Makoists un Rangers lauza līgumu. Rangers Skotijas Premjerlīga: 1986–87, 1988–89, 1989–90, 1990–91, 1991–92, 1992–93, 1993–94, 1994–95, 1995–96, 1996–97 Skotijas kauss: 1991–92 Skotijas Līgas kauss: 1983–84, 1984–85, 1986–87, 1987–88, 1988–89, 1990–91, 1992–93, 1993–94, 1996–97 Individuālie sasniegumi Eiropas Zelta zābaks: 1991–92, 1992–93 Eiropas kausa labākais vārtu guvējs: 1987–88 Rangers Skotijas čempionāta ceturtais līmenis: 2012–13 Skotijas čempionāta trešais līmenis: 2013–14 Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)