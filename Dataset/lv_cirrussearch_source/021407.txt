Viljams Somersets Moems (angļu: William Somerset Maugham; dzimis 1874. gada 25. janvārī, miris 1965. gada 16. decembrī) bija britu rakstnieks, dramaturgs un spiegs. Tā kā Francijas likumi paredzēja, ka jebkurai personai, kura piedzimusi Francijā, jādienē Francijas armijā, Somerseta Moema tēvs - vēstniecības darbinieks, izkārtoja, ka Moems dzimis britu vēstniecībā. Pats Somersets 10 gadu vecumā kļuva par bāreni un uzauga pie tēvoča, ar kuru bija sliktās attiecībās. Izmācījies par ārstu, 1897. gadā publicēja romānu "Liza no Lambetas", ar kuru kļuva slavens, pameta ārstniecību un nodarbojās ar literāro darbību. Daudz ceļoja, iegūtos iespaidus izmantojot darbos. Pirmā pasaules kara laikā darbojās sanitārajā dienestā, vēlāk - britu izlūkošanā, tai skaitā Krievijā īsi pirms Oktobra revolūcijas. No 1926. gada regulāri dzīvoja savā savrupmājā Franču Rivjērā. Otro pasaules karu pavadīja ASV. Vikikrātuvē par šo tēmu ir pieejami multivides faili. Skatīt: Somersets Moems.