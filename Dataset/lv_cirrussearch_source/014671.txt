Nationals ir amerikāņu seriāla "Radīti skatuvei" (Glee) trešās sezonas 21. sērija (seriālā tā kopumā bija 65. sērija). Pirmoreiz tā tika pārraidīta Fox televīzijas kanālā 2012. gada 15. maijā uzreiz pēc sezonas 20. sērijas Props. Seriāls ir par izdomātas Viljama Makinlija vidusskolas ansambli "Jaunais virziens" un tā dalībnieku dzīvi. Sērijā "Jaunais virziens" sacenšas ar "Vokālo adrenalīnu" nacionālajā čempionātā Čikāgā. Čempionātā pirmo reizi "Jaunā virziena" vēsturē tas uzvarēja šajās sacensībās, otro gadu pēc kārtas iekļūstot šī līmeņa sacensībās. Nationals sērijā tika iekļauti vairāki viesi: Vūpija Goldberga attēloja NYADA dekānu Karmenu Tibido, Džonatans Grofs attēloja "Vokālā adrenalīna" vadītāju Džesiju Sentdžeimsu, Lindsija Loena attēloja pati sevi kā sacensību žūrijas locekli, savukārt Rekss Lī attēloja Čikāgas domnieku un vienu no žūrijas locekļiem. Sērijas režisore bija Elija Edlere, sērijas scenāriju sarakstīja Ēriks Štolcs. Pirmo sērijas pārraidi kopumā noskatījās 6,03 miljoni skatītāju ASV. Neviena no septiņām sērijā iekļautajām dziesmām neiekļuva Billboard Hot 100, taču divas dziesmas — Reičelas Berijas izpildītā It's All Coming Back to Me Now un "Jaunā virziena" izpildītā Paradise by the Dashboard Light — iekļuva Billboard Canadian Hot 100 topā. Sara Bibel. «Tuesday Final Ratings: 'NCIS', 'Glee' Adjusted Up». TV by the Numbers, 2012. gada 16. maijs. Arhivēts no oriģināla, laiks: 2013. gada 3. februārī. Skatīts: 2012. gada 16. maijs. Fox profils (angliski) TV profils Arhivēts 2012. gada 14. jūlijā, Wayback Machine vietnē. (angliski) IMDb profils (angliski)