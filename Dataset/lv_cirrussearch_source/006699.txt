Paolo Rosi (itāļu: Paolo Rossi; dzimis 1956. gada 23. septembrī Prato, miris 2020. gada 9. decembrī Romā) bija Itālijas futbolists, uzbrucējs. 1982. gadā viņš bija viens no komandas līderiem, kas Itālijas izlasē uzvarēja 1982. gada Pasaules kausa finālturnīrā, gūstot sešus vārtus un saņemot Zelta futbolzābaka un Zelta bumbas apbalvojumu. Rosi ir viens no diviem spēlētājiem, kurš ieguvis visas trīs balvas viena turnīra laikā (otrs ir argentīnietis Mario Kempess, kurš to paveica 1978. gadā). Havjērs Saviola, Lionels Mesi, Serhio Agvero un Dominiks Adija to ir paveikuši jauniešu komandu sastāvā, attiecīgi 2001., 2005., 2007. un 2009. gada FIFA U-20 Pasaules kausā. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. Karjeras laikā pārstāvējis tikai Itālijas klubus. Turīnas "Juventus" sastāvā divreiz uzvarēja A sērijā (1981.—1982. un 1983.—1984. gada sezonās) un 1983. gadā kļuva par Itālijas kausa ieguvēju. 1985. gadā izcīnīja Eiropas čempionvienību kausu, vienreiz uzvarējis arī Kausu ieguvēju kausa izcīņā (1984). 1982. gadā tika atzīts par Eiropas gada futbolistu, saņemot Zelta bumbas (Ballon d'Or) balvu. Miris 2020. gada 9. decembrī 64 gadu vecumā no plaušu vēža. Vicenza Itālijas Serie B: 1976–77 Juventus Itālijas Serie A: 1981–82, 1983–84 Coppa Italia: 1982–83 Eiropas kauss: 1984–85 UEFA Kausu ieguvēju kauss: 1983–84 UEFA Superkauss: 1984 Itālija FIFA Pasaules kauss: 1982 Individuālie sasniegumi Itālijas Serie B labākais vārtu guvējs: 1976–77 Itālijas Serie A labākais vārtu guvējs: 1977–78 Ballon d'Or: 1982 FIFA 100 «Biography for Paolo Rossi». Skatīts: 2009. gada 8. decembris. FIFA 100 «Miris Pasaules kausu ieguvušās Itālijas futbola izlases līderis Rosi». lsm.lv. 2020. gada 10. decembrī. Skatīts: 2020. gada 10. decembrī. Paolo Rossi - Goals in International Matches Vikikrātuvē par šo tēmu ir pieejami multivides faili. Skatīt: Paolo Rosi. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)