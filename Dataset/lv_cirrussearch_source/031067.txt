Andis Juška (dzimis 1985. gada 22. maijā) ir bijušais latviešu tenisists, pēc spēlētāja karjeras beigām — treneris. Dzimis tenisistu ģimenē: abi vecāki Jānis un Daiga Juškas ir starp ievērojamākajiem tenisa treneriem Latvijā. Spēlētāja karjeras laikā augstākais sasniegums ATP vienspēļu rangā bija sasniegtā 226. vieta 2009. gada oktobrī, dubultspēlēs — 136. vieta 2010. gada oktobrī. Ilgus gadus bija Latvijas otrs labākais tenisists pēc Ernesta Gulbja. Ir izcīnījis vairākas uzvaras dažāda ranga ITF vienspēļu un dubultspēļu turnīros. Nav spēlējis Grand Slam pamatturnīrā. Pārstāvējis Latviju Deivisa kausa izcīņā. Pēc spēlētāja karjeras beigām pievērsies trenera darbam. 2018. gadā pildīja Aļonas Ostapenko trenera asistenta pienākumus, tai skaitā, sniedzot padomus spēles gaitā. Šobrīd Andis ir Amandas Anisimovas treneris. 2021. gadā tika paziņots, ka viņš kļūst par Ukrainas tenisistes Eļinas Svitoļinas treneri. «Turpina spēlēt paslēpes». Diena.lv. Skatīts: 2015. gada 5. novembrī. Rolands Norietis. «Juška: "Par izcilu treneri kļūst tikai 45 gados"». Sportacentrs.com, 2018-07-14. Skatīts: 2018-07-16. «Juškas trenētā Aņisimova sensacionāli pārspēj čempioni Halepu». TVNET (latviešu). 2019-06-06. Skatīts: 2019-06-06. WTA Tennis: Amanda Anisimova ATP tenisista profils (angliski) ITF profils (angliski) Deivisa kausa profils (angliski) Tennis Temple profils (angliski) tennisabstract.com profils (angliski)