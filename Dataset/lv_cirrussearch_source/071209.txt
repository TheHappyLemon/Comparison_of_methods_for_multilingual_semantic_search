Paolo Nikolato (itāļu: Paolo Nicolato; dzimis 1966. gada 21. decembrī Lonigo) ir itāļu futbola treneris. Kopš 2024. gada februāra ir Latvijas futbola izlases galvenais treneris. Futbolu spēlējis tikai amatieru līmenī. 1999. gadā sāka strādāt par Veronas "Chievo" jauniešu treneri. Trenējis kluba dažādu vecumu jauniešu komandas. No 2012. gada oktobra līdz 2013. gada jūnijam bija Chievo galvenā trenera Eudžēnio Korīni asistents pirmajā komandā. No 2014. līdz 2016. gadam vairākas reizes bija C sērijas (tolaik Lega Pro) kluba Lumezzane galvenais treneris. 2016. gada augustā Nikolato kļuva par Itālijas U-18 izlases galveno treneri. Karjeras turpinājumā vadīja Itālijas U-19, U-20 un U-21 izlases. Ar Itālijas U-19 izlasi 2018. gadā aizkļuva līdz Eiropas U-19 čempionāta finālam. 2019. gada FIFA U-20 Pasaules kausā ieguva 4. vietu. 2019. gada 3. jūlijā federācija viņam uzticēja Itālijas U-21 izlases vadību. 2021. gada Eiropas U-21 čempionātā sasniedza ceturtdaļfinālu, bet 2023. gada čempionātā Itālija neizkļuva no grupas. Pēc čempionāta Nikolato beidzās līgums, kas netika pagarināts. 2024. gada 5. februārī Nikolato tika apstiprināts par Latvijas izlases galveno treneri. «Chi è Paolo Nicolato, il condottiero dell'Italia U19». goal.com (itāļu). 2018. gada 29. jūlijs. Skatīts: 2024. gada 6. februārī. «Nicolato ufficializza l'addio all'Under 21: "Ho cercato di esserne all'altezza, spero di esserci riuscito"». sportmediaset.mediaset.it (itāļu). 2023. gada 1. jūlijs. Skatīts: 2024. gada 6. februārī. «Latvijas izlases vadību uztic Paolo Nikolato». lff.lv. 2024. gada 5. februāris. Skatīts: 2024. gada 6. februārī. WorldFootball profils (angliski) Transfermarkt trenera profils (angliski)