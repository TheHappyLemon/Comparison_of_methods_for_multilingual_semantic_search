Gilgita-Baltistāna ir Pakistānas pārvaldībā esošā teritorija Karakoruma kalnos, uz tagadējās Ķīnas un Pakistānas robežas atrodas K2 kalns (augstums 8611 m virs jūras līmeņa, otrā augstākā virsotne pasaulē pēc Everesta). Dienvidos no tās atrodas Azadkašmīra, un Indijas teritorijas Džammu un Kašmīra, Ladākha, rietumos Haibara Pahtūnhva, ziemeļos Afganistāna, ziemeļaustrumos Ķīnas Siņdzjanas Uiguru autonomais reģions. Gilgitu-Baltistānu apdzīvo ļoti daudz etnisko grupu, tostarp balti, Izplatītākās valodas ir šina, balti un oficiālā urdu valoda. Lielākā daļa iedzīvotāju ir šiīti, pārējie ir sunnīti un ismailīti. Britu Indijas laikā Gilgita un Baltistāna bija Kašmīras ziemeļu daļa. Pēc tās sadalīšanās 1947. gadā šī teritorija ir strīdus objekts starp Indiju un Pakistānu. Pēc 1972. gada Šimlas vienošanās Azadkašmīru, Gilgitu un Baltistānu kontrolē Pakistāna, savukārt pārējās daļas kontrolē Indija (Džammu un Kašmīru, Ladākhu).