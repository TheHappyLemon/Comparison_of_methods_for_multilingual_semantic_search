"Lācēna Padingtona piedzīvojumi 2" (angļu: Paddington 2) ir 2017. gada Apvienotās Karalistes un Francijas animācijas spēlfilma, kuras režisors un viens no scenārija autoriem ir Pols Kings. Galveno, Padingtona, lomu ierunā Bens Višo. Pārējās lomas atveido Hjū Bonevils, Sallija Hokinsa, Brendans Glīsons, Džūlija Voltersa, Džims Brodbents, Pīters Kapaldi un Hjū Grānts. Filmā Padingtons ir apņēmies sagādāt dāvanu savai adoptētājas tantei dzimšanas dienā, taču, kad iecerēto dāvanu veikalā nozog, viņu nepamatoti notiesā un iesloga par zādzību. Viņam un viņa ģimenei jāatrod īstais zaglis un jāpierāda Padingtona nevainība. 2015. gada aprīlī paziņoja par darba pie filmas uzsākšanu. Filmēšana sākās 2016. gada oktobrī un noslēdzās 2017. gada jūnijā. Filmas pirmizrāde notika 2017. gada 5. novembrī un to izplatīja StudioCanal. Filma bija finansiāli veiksmīga un nopelnīja 228 miljonus ASV dolāru. Filma guva lielu kritiķu atzinību, un to uzskata par vienu no 2010. gadu labākajām filmām gan bērniem, gan arī pieaugušajiem. Tīmekļa vietnē Rotten Tomatoes filmai ir 99% vērtējums. Filma saņēma trīs BAFTA kino balvas nominācijas kategorijās "Labākā britu filma", "Labākais adaptētais scenārijs" un "Labākais aktieris otrā plāna lomā" (Grānts). Trešā filma, Paddington in Peru, ir tapšanas stadijā. «Paddington 2». Box Office Mojo. Skatīts: 2022. gada 27. decembrī. Christina Radish. «Paddington 2: Producer David Heyman Provides an Update on the Sequel». Collider (en-US), 2015-04-28. Skatīts: 2022-12-27. «Paddington 2 - Year-End Lists». www.yearendlists.com. Skatīts: 2022-12-27. «Paddington 2». Rotten Tomatoes. Skatīts: 27.12.2022. Mia Galuppo,Borys Kit, Mia Galuppo, Borys Kit. «‘Paddington 3’ Finds Its Director and Title (Exclusive)». The Hollywood Reporter (en-US), 2022-06-13. Skatīts: 2022-12-27. IMDb profils (angliski) allmovie identifikators vm2011273977 nav derīgs. Metacritic profils (angliski) Box Office Mojo profils (angliski) Rotten Tomatoes profils (angliski)