IS/LM modeli, kuru izmanto, lai aprakstītu lielu Keinsa ekonomikas makroekonomikas daļu, parasti attēlo kā divas krustojošās taisnes. X taisne attēlo nacionālo ienākumu vai arī reālo IKP (saražotais apjoms) un tiek apzīmēta ar Y, bet Y ass attēlo procentu likmi (naudas vērtību) un tiek apzīmēta ar i vai r. Tātad grafiks parāda attiecību starp ekonomikas reālo, taustāmo daļu un monetāro, naudisko daļu. IS līkne ir dilstoša (tiecas uz leju), IS nozīmē Investment/Saving equilibrium (investīciju/ietaupījumu līdzsvars), taču realitātē apzīmē kopējās izlaides (Y=C+I+G+Xn) līdzsvaru, būtībā valsts fiskālās politikas regulējamos faktorus. Tātad līkne parāda kā mainoties procentu likmei mainīsies kopējās izlaides apjoms. Mazinātās procentu likmes liek pacelties, piemēram, investīcijām, izlaides pieaugums ir acīmredzams. LM līkne ir augoša (tiecas uz augšu). Tā norāda naudas un finansu nozīmi valsts ekonomikā, būtībā attēlo valsts monetārās politikas īstenojumu. LM apzīmē Liquidity preference/Money supply equilibrium (Likviditātes priekšrocību/ naudas piedāvājuma līdzsvars), kas vairāk jāsaprot kā līdzsvaru starp to cik naudas tiks izmantots aktīvos un cik daudz tās piedāvājuma pārstāvēs bankas un centrālā banka (cik daudz naudas "guļ bankā"). Līkne veidojas tādēļ, ka palielinoties izlaidei Y palielinās pieprasījums pēc naudas, tātad vairāk naudas tiek izmantotas kā aktīvs, naudas vērtība, sekojot visvienkāršākajiem piedāvājuma un pieprasījuma mehānismiem, aug - ceļas procentu likme. IS/LM līdzsvars, kas veidojas taišņu krustpunktā apzīmē preču un pakalpojumu tirgus līdzsvaru ar naudas tirgu. Abas taisnes pārvieto attiecīgi monetārās un fiskālās politikas, piemēram, naudas piedāvājuma palielināšana pārbīda LM līkni pa labi.