Dens Bilzma (angļu: Dan Bylsma; dzimis 1970. gada 19. septembrī) ir amerikāņu hokeja treneris, bijušais hokejists. 2009. gadā kā Pitsburgas "Penguins" galvenais treneris izcīnīja Stenlija kausu. Trenera karjeru Bilzma uzsāka 2004.—05. gada sezonā kā AHL komandas Sinsinati "Mighty Ducks" trenera palīgs. 2005.—06. gada sezonā viņš bija Ņujorkas "Islanders" galvenā trenera palīgs, taču tad divas sezonas strādāja par Skrentonas "Penguins" trenera palīgu. 2008.—09. gada sezonā viņš uzņēmās "Penguins" galvenā trenera funkcijas, taču sezonas vidū kļuva par Pitsburgas "Penguins" galveno treneri, kopā ar komandu izcīnot Stenlija kausu. 2010.—11. gada sezonā kā NHL labākais treneris ieguva Džeka Adamsa balvu. "Penguins" vadīja līdz 2013.—14. gada sezonas noslēgumam. 2014. gada Olimpisko spēļu turnīrā Bilzma bija ASV hokeja izlases galvenais treneris. Pēc gada bija trenera palīgs 2015. gada Pasaules čempionātā, kopā ar izlasi izcīnot bronzas medaļas. 2015. gada 28. maijā tika apstiprināts par Bufalo "Sabres" galveno treneri. Pēc divām sezonām no amata tika atbrīvots. Bilzmas eliteprospects.com profils