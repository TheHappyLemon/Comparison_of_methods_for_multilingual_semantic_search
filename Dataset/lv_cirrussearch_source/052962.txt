Helsinku Universitāte (somu: Helsingin yliopisto, zviedru: Helsingfors universitet, latīņu: Universitas Helsingiensis) ir 1640. gadā dibināta universitāte Somijas galvaspilsētā Helsinkos. Senākā universitāte valstī. Dibināta kā Abo Karaliskā akadēmija (zviedru: Kungliga Akademien i Åbo) Turku. Pēc 1828. gada Turku ugunsgrēka pārcelta uz Helsinkiem un nosaukta par Impērisko Aleksandra universitāti (krievu: Императорский Александровский университет). 1917. gadā ieguva mūsdienu nosaukumu. Mācības oficiāli notiek abās Somijas valsts valodās (somu un zviedru), bet vecākos kursos bieži angliski. Mācības notiek 11 fakultātēs. Bijušo un esošo pasniedzēju un studentu vidū minami rakstnieks Juhani Ako (Juhani Aho), folklorists Ante Ārne, politiķe Tarja Halonena, politiķis Urho Kekonens, matemātiķis Gesta Mitāgs-Leflērs (Gösta Mittag-Leffler), politiķis Juho Kusti Pāsikivi, politiķis Lauri Kristians Relanders (Lauri Kristian Relander), politiķis Olli Rēns, jurists Kārlo Juho Stolbergs (Kaarlo Juho Ståhlberg), politiķis Pērs Ēvinds Svīnhūvuds, programmētājs Līnuss Tūrvaldss, rakstnieks Mika Valtari (Mika Waltari), ķīmiķis Arturi Ilmari Virtanens, filozofs Georgs Henriks fon Vrigts (Georg Henrik von Wright). Vikikrātuvē par šo tēmu ir pieejami multivides faili. Skatīt: Helsinku Universitāte. Oficiālā tīmekļa vietne