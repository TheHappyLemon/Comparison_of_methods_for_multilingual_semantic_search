"Melnais KKKlanmens" (angļu: BlacKkKlansman) ir 2018. gada ASV kriminālfilma, kas balstīta uz Rona Stalvorta 2014. gada memuāriem Black Klansman. Filmas režisors, kā arī viens no scenārija autoriem un producentiem ir Spaiks Lī. Galvenās lomas filmā atveido Džons Deivids Vašingtons, Ādams Draivers, Lora Heriera un Tofers Greiss. Filmas pirmizrāde notika 2018. gada 14. maijā Kannu filmu festivālā, kur tā saņēma Grand Prix balvu. Filma ieguva Amerikas Kinoakadēmijas balvu kategorijā "Labākais adaptētais scenārijs"; tāpat filmu nominēja kategorijās "Labākā filma", "Labākais režisors", "Labākais aktieris otrā plāna lomā", "Labākā oriģinālmūzika" un "Labākā montāža". Filmu nominēja arī vairākām citām balvām, tajā skaitā četrām Zelta globusa balvām, piecām BAFTA kino balvām, kā arī to nosauca par vienu no desmit labākajām 2018. gada filmām Amerikas Kinoinstitūta skatījumā. Rons Stalvorts ir afroamerikāņu policists no Kolorādospringsas, kuram veiksmīgi izdodas iefiltrēties vietējā Kukluksklana atzarā. «BlacKkKlansman». Britu filmu klasifikācijas padome. Arhivēts no oriģināla, laiks: 2019. gada 29. aprīlī. Skatīts: 2019. gada 18. septembris. «BlacKkKlansman (2018)». Box Office Mojo (Amazon.com). Skatīts: 2019. gada 18. septembris. IMDb profils (angliski) AllMovie profils (angliski) Turner Classic Movies profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)