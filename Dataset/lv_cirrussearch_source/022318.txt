Torgava (vācu: Torgau) ir pilsēta Vācijā, Saksijas zemē, Ziemeļsaksijas apriņķa centrs pie Elbas upes. Rakstos pirmoreiz minēta 973. gadā. Viduslaikos Saksijas-Virtembergas sastāvā. No 1423. gada - Vetīnu dinastijas rezidences pilsēta. 1485. gadā, šķeļoties dinastijai, Torgava iekļāvās Ernestīnu atzara īpašumā. Pēc 1547. gada Mīlbergas kaujas Torgava pārgāja Albertīnu valdījumā. 1576. gada aprīlī/jūnijā Torgavā tika izstrādāta Konkordijas formula, viens no luterisma pamatprincipiem. 1627. gadā Torgavā tika atskaņota Heinriha Šica (Heinrich Schütz) opera "Dafne" ar Martīna Opica (Martin Opitz) libretu, kas tiek uzskatīta pirmo vācu operu. 1711. gada 14. oktobrī Torgavā tika svinētas Krievijas cara Pētera I dēla Alekseja un Braunšveigas-Lineburgas Šarlotes Kristīnes kāzas. 1760. gada 3. novembrī Septiņgadu kara laikā pie pilsētas notika Torgavas kauja, kurā prūši Frīdriha Lielā vadībā sakāva austriešu karaspēku Leopolda Dauna vadībā. Otrā pasaules kara beigās 1945. gada 25. aprīlī pie Torgavas pirmoreiz satikās no rietumiem Vācijai uzbrūkošā ASV armija un no austrumiem uzbrūkošais PSRS karaspēks. Torgava ir teologa Nikolaja fon Amsdorfa (Nicolaus von Amsdorf, 1483-1565), Teitoņu ordeņa mestra Saksijas Frīdriha (Friedrich von Sachsen, 1473-1510), Saksijas kūrfirsta Frīdriha III (Friedrich III., 1463-1525), Saksijas kūrfirsta Johana Frīdriha I (Johann Friedrich I, 1503-1554), Dānijas karalienes Saksijas Kristīnes (Dronning Christine, 1461-1521) un futbolista Olafa Maršalla (Olaf Marschall1, 1966) dzimtā pilsēta. 16. gadsimta beigās Torgavā skolā gāja komponists Mikaēls Pretorijs (Michael Praetorius, 1571-1621). Torgavas Sv. Marijas baznīcā apglabāta Mārtiņa Lutera sieva Katarīna fon Bora. 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Torgava. Encyclopædia Britannica raksts (angliski)