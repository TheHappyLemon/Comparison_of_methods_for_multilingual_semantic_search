"Tēvocis Bunmī, kas var atcerēties savas iepriekšējās dzīves" (taju: ลุงบุญมีระลึกชาติ) ir 2010. gada Taizemes drāmas filma, kuras režisors un scenārija autors ir Apičhatpons Vīrasethakuls. Filmā galvenās lomas atveido Thanapats Saisajmars, Jendžira Pongpasa un Sakda Kaevbuade. Filmu iedvesmoja budistu abata Phra Sriparijativeti 1983. gada grāmata A Man Who Can Recall His Past Lives. Filma, kuras viena no tēmām ir reinkarnācija, stāsta par galvenā varoņa Bunmī, kurš sirgst no nieru slimības, pēdējām dienām. Kopā ar saviem mīļotajiem, tai skaitā savas mirušās sievas rēgu un pazudušo dēlu, kurš atgriezies necilvēciskā formā, Bunmī pēta savas iepriekšējās dzīves, pārdomājot savas slimības cēloņus. Filmas "Tēvocis Bunmī, kas var atcerēties savas iepriekšējās dzīves" pirmizrāde notika 2010. gada 21. maijā Kannu kinofestivālā, kur tā saņēma Zelta palmas zaru, kļūstot par pirmo taizemiešu filmu, kurai tas izdevies. Filma saņēma pozitīvas kritiķu atsauksmes, un daudzu vērtējumā tā atzīta par vienu no gada labākajām filmām. "Tēvocis Bunmī, kas var atcerēties savas iepriekšējās dzīves" izvēlējās kā Taizemes kandidatūru par labāko filmu svešvalodā 83. Kinoakadēmijas balvai, tomēr to nenominēja. 2012. gada žurnāla Sight & Sound visu laiku labāko filmu kritiķu sarakstā filma ierindojās 202. vietā, savukārt režisoru sarakstā tā ierindojās 132. vietā. 2016. gadā BBC kritiķu vērtējumā to atzina par 37. labāko filmu kopš 2000. gada. «LUNG BOONMEE RALUEK CHAT». festival-cannes.com. 2010-05-20. Skatīts: 2023-11-12. Lisa Miller. «Remembrances of Lives Past». The New York Times (en-US), 2010-08-27. ISSN 0362-4331. Skatīts: 2023-11-12. «Best Movies of 2011 | Film Comment's 2011 Critics' Poll». Film Comment (angļu). Skatīts: 2023-11-12. «Top 10 2010». Cahiers du Cinéma (fr-FR). Skatīts: 2023-11-12. «Uncle Boonmee Who Can Recall His Past Lives». British Film Institute. Arhivēts no oriģināla, laiks: 2012-08-20. Skatīts: 2023-11-12. «The 21st Century’s 100 greatest films». www.bbc.com (angļu). Skatīts: 2023-11-12. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)