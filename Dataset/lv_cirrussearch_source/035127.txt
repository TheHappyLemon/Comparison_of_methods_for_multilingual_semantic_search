Olga Auguste, arī Olga Auguste-Gulbis (1896—1973) bija latviešu komuniste un Tautas Saeimas deputāte (1940). Dzimusi 1896. gada 2. augustā (pēc vecā stila — 21. jūlijā) Viskaļu skolā (tagad Krapes pagastā), skolotāja Mārtiņa Augusta un Emmas ģimenē. Pirmā pasaules kara sākumā 1915. gadā kopā ar "Uniona" fabriku evakuēta uz Harkivu, kur no 1925. gada darbojās VK(b)P. Pēc Komunistiskās universitātes beigšanas 1935. gadā iesūtīta Latvijā, darbojās nelegālajā Latvijas Komunistiskajā partijā. 1939. gadā arestēta. Pēc Latvijas okupācijas 1940. gada 21. jūnijā atbrīvota un iecelta par Latvijas Komunistiskās partijas CK sekretāri. Tautas Saeimas deputāte (1940), vēlāk Latvijas PSR Augstākās padomes (AP) locekle. Otrā pasaules kara laikā darbojās LKP CK Operatīvajā grupā, pēc kara beigām O. Auguste līdz nacionālkomunistu sagrāvei 1959. gadā bija LPSR AP priekšsēdētāja vietniece. Mirusi 1973. gada 29. jūnijā Rīgā. Apglabāta Rīgas 1. Meža kapos. Kokneses-Krapes ev. lut. draudzes kristīto saraksts. - 1896.g. - Nr.97 Kārlis Siljakovs. Mana atbilde. Kāda laikmeta memuāri. Apgāds Gauja, 1982. — 199 lpp.] Latvijas padomju enciklopēdija. 1. sējums. Rīga : Galvenā enciklopēdiju redakcija. 504. lpp. Olga Auguste - cemety.lv