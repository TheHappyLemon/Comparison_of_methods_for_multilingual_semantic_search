Ābrams Gurvičs (krievu: Абрам Соломонович Гурвич; 1897. gada 11. februāris Baku — 1962. gada 18. novembris Maskava) bija PSRS meistars šaha kompozīcijā, šaha teorētiķis un literatūrzinātnieks. Sākot no 1925. gada, publicējis literatūrzinātniskus darbus, kas bijuši veltīti tā laika padomju literatūrai. 1940. gadā bijis Staļina prēmijas komitejas loceklis un piedalījies prēmijas piešķiršanā Mihailam Šolohovam. 1949. gadā nokļuvis oficiālās kritikas krustugunīs, kad PSRS izvērsusies cīņa pret tā saukto kosmopolītismu. Lai gan kampaņa nav beigusies ar reālu brīvības atņemšanu, Gurvičs uz ilgiem gadiem zaudējis iespēju publicēties presē un kādu laiku pārticis tikai no ienākumiem par šaha kompozīcijām. No 1925. līdz 1929. gadam strādājis par laikraksta Бакинский рабочий ("Baku strādnieks") šaha nodaļas redaktoru, organizējis šaha etīžu konkursus šajā avīzē. Savu pirmo etīdi publicējis 1926. gadā. Savas dzīves laikā sastādījis aptuveni 80 etīdes, no kurām 46 tikušas godalgotas konkursos, bet 12 saņēmušas pirmās godalgas. PSRS čempionātos šaha kompozīcijā bijis uzvarētājs etīžu grupā (1962) un divas reizes (1929, 1955) ieņēmis otro vietu. Daudzas no kurām bijušas nozīmīgas arī galotņu teorijā. Bijis PSRS sporta meistars šaha kompozīcijā (1957) un starptautiskās kategorijas tiesnesis šaha kompozīcijā (1956). Žurnāls Шахматы, (1928) 1. Zb6-d7 (baltie mēģina glābt savu bandinieku) Lc7! Uz 1…Lf4 sekos 2. Kg4 un 3. Kf5, bet ja 1… La7, tad 2. Ze5! Kg7 (citādi 3. Lf8+) 3. Lb2! 2. Zd7-f8 Lc7-e5! (draudot 3…Lg7) 3. Kh3-g4! Le5-b2! 4. La3-c5! Lb2-d4! (mūžīgā sekošana?) 5. g6-g7!! K:g7 (5… L:g7 6. Le3 ar matu) 6. Zf8-e6+ Čehoslovākijas konkurss (1959) 1. Te3-c3! d5-d4 2. Ta2-h2+!! Dh1:h2 3. Tc3:c7+ Kh7-h8 4. Tc7-h7+!! Dh2:h7 5. Lb8-e5+ Dh7-g7 6. Le5:d4! Dg7:d4 pats Гурвич А. С. Этюды. — Maskava, 1961. Советский шахматный этюд — Maskava, 1955. М. А. Шолохов в документах комитета по Сталинским премиям 1940—1941 гг. «ДО КОНЦА РАЗОБЛАЧИТЬ БУРЖУАЗНОЕ ОХВОСТЬЕ!». Arhivēts no oriģināla, laiks: 2016. gada 3. martā. Skatīts: 2016. gada 28. aprīlī. Ābrams Gurvičs[novecojusi saite] šahista kompozīcijas vietnē "Chess Problem Database Server"