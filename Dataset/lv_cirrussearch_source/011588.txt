Ivans Ribakovs (dzimis 1960. gada 29. jūnijā Zarasos) ir Latvijas krievu pedagogs un politiķis. Bijis Rēzeknes domes deputāts, Rēzeknes Goda pilsonis. I. Ribakovs ir bijis ilggadējs Saeimas deputāts, darbojies sešos sasaukumos. Pārstāv partiju "Saskaņa". Dzimis 1960. gadā Zarasos Lietuvā, līdz 1977. gadam mācījās Zarasu internātskolā. Studēja Daugavpils Pedagoģiskajā institūtā, ko 1982. gadā absolvēja matemātikas un fizikas skolotāja specialitātē. Strādāja par fizikas skolotāju Kolagimas 2. vidusskolā Krievijā (1982—1983), pēc tam Rēzeknē. Bija Rēzeknes tautas izglītības nodaļas inspektors, Rēzeknes 4. vidusskolas direktors (1984—1985) un Rēzeknes 2. vidusskolas direktors (1986—2002). I. Ribakovs darbojas arī kā sporta funkcionārs, bijis futbola kluba "Dižvanagi" prezidents. Bijis Padomju Savienības Komunistiskās partijas biedrs no 1986. gada. 2001. gadā I. Ribakovu ievēlēja Rēzeknes domē no PCTVL saraksta un ievēlēja par Rēzeknes domes priekšsēdētāja vietnieku. Pēc gada I. Ribakovs pirmo reizi kļuva par parlamenta deputātu, kad viņu ievēlēja 8. Saeimā no PCTVL, kur viņš darbojās Budžeta un finanšu komisijā un Publisko izdevumu un revīzijas komisijā. 2003. gadā, sadaloties PCTVL Saeimas frakcijai I. Ribakovs turpināja darbu Tautas saskaņas partijas frakcijā. 2006. gadā I. Ribakovs tika ievēlēts arī 9. Saeimā no apvienības "Saskaņas Centrs" saraksta, kur darbojās Budžeta un finanšu komisijā un Pilsonības likuma izpildes komisijā. 2010. gadā tika ievēlēts 10. Saeimā, arī tajā viņš darbojās Budžeta un finanšu komisijā un Pilsonības likuma izpildes komisijā. 2011. gadā tika ievēlēts arī 11. Saeimā ārkārtas vēlēšanās no apvienības "Saskaņas Centrs" saraksta, darbojās Budžeta un finanšu (nodokļu) komisijas un Pilsonības likuma izpildes komisijas sastāvos. 2014. gadā I. Ribakovs tika ievēlēts 12. Saeimā no partijas "Saskaņa" saraksta, tāpat vēlētāji viņu atbalstīja arī 2018. gadā notikušajās 13. Saeimas vēlēšanās, kad tika ievēlēts 13. Saeimā. I. Ribakovs kandidēja arī 14. Saeimas vēlēšanās 2022. gadā, taču "Saskaņas" saraksts nepārvarēja 5% barjeru. Ivans Ribakovs. «Saskaņas Centra profils». Saskanascentrs.lv. Arhivēts no oriģināla, laiks: 2012-03-04. Skatīts: 2012-03-12. «Deputāts Ivans Ribakovs: “2012. gada budžets īpaši smags būs skolotājiem un mediķiem”». D-fakti.lv. Arhivēts no oriģināla, laiks: 2016-03-05. Skatīts: 2012-03-12. «8. Saeimas vēlēšanu CVK profils». Cvk.lv. Arhivēts no oriģināla, laiks: 2016-03-15. Skatīts: 2012-03-12. «Rēzeknes Goda pilsonis – Ivans Ribakovs». Ivans.ribakovs.lv. 2011-11-16. Arhivēts no oriģināla, laiks: 2016-03-04. Skatīts: 2012-03-12. «Deputāti uz delnas profils». Deputatiuzdelnas.lv. 1960-03-22. Skatīts: 2012-03-12.[novecojusi saite] Saeimā strādā vismaz 19 deputāti, kuri bijuši komunistiskajā partijā «8. Saeimas profils». Titania.saeima.lv. 2005-10-27. Skatīts: 2012-03-12. «9. Saeimas profils». Titania.saeima.lv. Skatīts: 2012-03-12. «10. Saeimas profils». Titania.saeima.lv. Skatīts: 2012-03-12. «11. Saeimas profils». Titania.saeima.lv. Skatīts: 2012-03-12. Oficiālā tīmekļa vietne CVK profils 11. Saeimas profils Twitter profils