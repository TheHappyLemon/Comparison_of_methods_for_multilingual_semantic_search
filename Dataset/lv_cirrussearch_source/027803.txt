Šis raksts ir par nolaižamao aparātu. Par citām jēdziena CARE nozīmēm skatīt nozīmju atdalīšanas lapu. Crew Module Atmospheric Re-entry Experiment jeb CARE ir Indijas Kosmosa pētījumu organizācijas (ISRO) eksperimentāls nolaižamais aparāts, kuru paredzēts izmantot nākotnes kosmosa kuģī ISRO Orbital Vehicle. Tas palaists suborbitālā trajektorijā 2014. gada 18. decembrī. CARE kapsula ir veidota nošķelta konusa formā. Tā masa ir 3735 kg, diametrs 3,1 m un augstums 2,678 m. Korpuss izgatavots no alumīnija sakausējuma. No ārpuses kapsulai ir ablatīva karstuma aizsardzība. CARE palaists 2014. gada 18. decembrī 04:00 UTC ar nesējraķeti GSLV Mk. III (lidojums LVM3-X) no Satiša Dhavana kosmosa centra. Šis bija pirmais GSLV modifikācijas Mk. III starts. Raķetes augšējā pakāpe šoreiz lidoja pasīvā veidā, bez dzinēja iedarbināšanas.CARE no raķetes atdalījās 325 sekundes pēc starta. Maksimālo augstumu sasniedza 126 km. Nolaižamais aparāts ar izpletņiem nolaidās Bengālijas līcī. Lidojums ilga 20 minūtes 43 sekundes. India’s new rocket program achieves big success Stephen Clark, Spaceflight Now, 2014-12-18 LVM3-X/CARE ISRO (angliski)