Šķautņu cilpa angļu: Edge loop ir savienotu šķautņu kopa uz trīsdimensionāla ķermeņa virsmas, visbiežāk savienojot pēdējo virsotni ar pirmo, tādējādi veidojot cilpu. Formālāk, edge loop definē kā šķautņu kopu, kur cilpa seko vidējai šķautnei katrā četru virzienu mezglā. Tā var būt gan ārējā mala plakanai virsmai, gan arī norobežot caurumu. Cilpa pārtrauks darbību, kad saskarsies ar cita veida mezgliem (3 vai 5 virzienu). Šķautņu cilpas ir ērti izmanotjamas organismu modelēšanā, kur nepieciešams tās padarīt animētas. Organiskajā modelēšanā šķautņu cilpas spēlē svarīgu lomu, lai pareizi deformētu tīklu. Pareizi modelētā tīklā uzmanīgi jāizvērtē šķautņu cilpu izvietojumu un pārtraukumus. Populārs šķautņu cilpu izmantošanas gadījums ir sejas muskuļu struktūras un kontūras, kas imitē mīmiku. Šajā gadījumā nepieciešamas zināšanas par cilvēka muskuļu grupām, piemēram, acis un muti ietverošajiem muskuļiem. Imitējot muskuļu izvietojumu, tiek mēģināts imitēt, kā tie saraujoties un izplešoties deformē seju. Ja šķautņu cilpu uzbūve ir pareiza, tā nodrošina kontroli pār kontrūru un siluetu no jebkuras pozīcijas. Svarīga daļa šķautņu cilpu izstrādē ir polu izpratne. Par poliem sauc virsotnes, kas pieder 3, 5 vai vairāk šķautnēm. Šādā gadījumā cilpas ceļš nav viennozīmīgs. «Arhivēta kopija». Arhivēts no oriģināla, laiks: 2015. gada 26. aprīlī. Skatīts: 2014. gada 5. novembrī.