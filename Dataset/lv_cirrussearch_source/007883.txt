2011. gada Latvijas Valsts prezidenta vēlēšanas notika 2011. gada 2. jūnijā. Tajās tika ievēlēts Latvijas Valsts prezidents Andris Bērziņš. Kā paredz Satversme, prezidentu ievēlēja 10. Saeima. Laika posmā no 19. līdz 24. maijam oficiāli varēja izvirzīt Valsts prezidenta amata kandidātus. Prezidenta vēlēšanu pirmajā kārtā Saeimā pārstāvētās partijas izvirza savus prezidenta amata kandidātus. Lai kandidāts tiktu ievēlēts, par viņu jānobalso vismaz 51 no 100 Saeimas deputātiem. Ja pirmajā kārtā neviens no kandidātiem nav saņēmis vajadzīgo balsu skaitu, tad notiek atkārtota balsošana. Ja arī pēc otrās reizes netiek noskaidrots uzvarētājs, ar katru nākamo kārtu no vēlēšanām tiek izslēgts kandidāts, kurš iepriekšējā kārtā ieguvis vismazāk balsu. Ja arī pēdējā kārtā, kurā palikuši 2 kandidāti, neviens no viņiem nesaņem vismaz 51 balsi, notiek jaunas vēlēšanas, kurās tiek izvirzīti jauni vai arī jau bijušie kandidāti. Atbalstu Zatlera kandidatūrai bija solījušas ne tikai "Vienotības" un PLL frakcijas, bet arī Zaļo un Zemnieku savienības frakcijas vadītājs Augusts Brigmanis un VL-TB/LNNK frakcija. Kā iespējamie prezidenta kandidāti tika minēti arī Valsts kontroliere Inguna Sudraba, kā arī Saeimas priekšsēdētāja Solvita Āboltiņa. 28. maijā Zatlers izmantoja savas tiesības sasaukt referendumu par Saeimas atlaišanu. "Vienotības" un VL-TB/LNNK frakcijas savu atbalstu Zatleram neatsauc. PLL frakcija drīz pēc paziņojuma solīja izvērtēt savu atbalstu Zatleram. Tautas partija (viena no PLL dalībniecēm) paziņoja, ka ir nolēmusi Zatleru neatbalstīt, taču nedomāja atbalstīt arī Bērziņu, kamēr Ainārs Šlesers (LPP/LC), aicināja balsot par Bērziņu, lai ļautu Zatleram kļūt par Ministru prezidentu. "Saskaņas centra" frakcija vēl pirms Zatlera paziņojuma izplatīja informāciju, ka balsos vienoti un savu izvēli darīs zināmu dienu pirms vēlēšanām, kā arī bija solījusi atbalstu kandidātam, kas ļautu SC nokļūt valdībā. taču galu galā paziņoja, ka frakcijā būs brīvais balsojums un deputāti savu izvēli darīs zināmu tikai frakcijas biedriem. Valsts prezidenta vēlēšanas norisinājās 2. jūnijā. Pirms vēlēšanām pie Saeimas ēkas pulcējās Zatlera atbalstītāji. Plkst. 9 sākās Saeimas debates. Ap plkst. 14 norisinājās balsošanas 1. kārta, savukārt 2. kārta notika ap plkst. 16. Par Latvijas Valsts prezidentu tika ievēlēts Andris Bērziņš. Zatlers iebilst pret sasteigtām prezidenta vēlēšanām, tvnet.lv Sākas Valsts prezidenta amata kandidātu pieteikšana, tvnet.lv Prezidenta amatam oficiāli pieteikts Zatlers, tvnet.lv «ZZS pārstāvji prezidenta amatam izvirza Bērziņu». Apollo. 2011.05.24. Arhivēts no oriģināla, laiks: 2011. gada 10. augustā. Skatīts: 2011.05.24. «Arhivēta kopija». Arhivēts no oriģināla, laiks: 2011. gada 10. augustā. Skatīts: 2011. gada 23. maijā. «Arī pēc tikšanās ar Zatleru Brigmanis joprojām nav gatavs ZZS vārdā parakstīties par viņa kandidatūru». Delfi. 2011.05.05. Skatīts: 2011.05.21. Indra Sprance. «Arī VL-TB/LNNK sola atbalstīt Zatleru». Ir, 2011. gada 12. maijā. Skatīts: 2011. gada 21. maijā. «Pie sarkanās gaismas neiešu». Diena. 2011. gada 21. maijā. Skatīts: 2011. gada 21. maijā. «Brigmanis: Par Āboltiņas kandidatūru prezidenta amatam neesmu dzirdējis». Diena. 2011. gada 16. maijā. Skatīts: 2011. gada 21. maijā. «Āboltiņa nešaubās, ka tauta Saeimu atlaidīs; līdz vēlēšanām jānodrošina stabilitāte valstī». Delfi. 2011.05.28. Arhivēts no oriģināla, laiks: 2020. gada 24. oktobrī. Skatīts: 2011.05.29. «Nacionālā apvienība ir gandarīta par prezidenta lēmumu». Visu Latvijai!. 2011.05.28. Skatīts: 2011.05.29.[novecojusi saite] «PLL par atbalstu Zatleram vēlēšanās lems tikai pirmdien». Delfi. 2011.05.28. Skatīts: 2011.05.29. Elmārs Rudzītis. «Tautas partija neatbalstīs Zatleru prezidenta amatā». Ir, 2011. gada 30. maijā. Skatīts: 2011. gada 31. maijā. «PLL nevienojas; Šlesers Rīgas pilī grib redzēt Bērziņu, Zatleru mudina saimniekot Brīvības ielā». Delfi. 2011.06.01. Skatīts: 2011.06.01. «Saeimā nākamnedēļ notiks prezidenta vēlēšanas». Diena. 2011. gada 28. maijā. Skatīts: 2011. gada 29. maijā. «Klementjevs: SC atbalstīs to prezidenta kandidātu, kurš garantēs vietu valdībā». Diena. 2011. gada 25. maijā. Skatīts: 2011. gada 29. maijā. «SC balsojums prezidenta vēlēšanās sabiedrībai nekļūs zināms». Delfi. 2011.06.01. Skatīts: 2011.06.01. Valsts prezidenta ievēlēšanas likums