Zilknābji (Oxyura) ir viena no pīļu dzimtas (Anatidae) ģintīm, kas apvieno 6 mūsdienās dzīvojošas sugas un vienu izmirušu sugu. Atkarībā no sugas tās izplatītas Eiropā, Āzijā, Āfrikā, Austrālijā, Ziemeļamerikā un Dienvidamerikā. Latvijā līdz šim vienu reizi novērots baltgalvas zilknābis (Oxyura leucocephala), kas ir arī vienīgā Eiropas izcelsmes zilknābju suga. Eiropā mājo arī Jamaikas zilknābis, kas, izbēgot no dekoratīvo putnu dārziem, savairojies Eiropas savvaļā. Zinātniskais nosaukums Oxyura atvasināts no sengrieķu valodas, kas latviski nozīmē "asa aste". Visām ģints sugām, kā jau zinātniskais nosaukums norāda, ir garas, stīvas astes spalvas, kuras parasti ir saslietas stāvus, kad putns atpūšas. Kājas anatomiski atrodas tālu uz aizmuguri, kas nodrošina izcilu peldētspēju, toties uz sauszemes pīles ir ļoti neveiklas. Šī iemesla dēļ tās reti pamet ūdenstilpi. Peldot pīles ķermenis dziļi iegrimst ūdeni, astei pazūdot pat zem ūdens. Visi zilknābji ir saldūdens pīļu sugas, kas uzturas ezeros, dīķos un upēs. Visām sugām raksturīgs dzimumu dimorfisms: tēviņi ir krāsaināki, košāki, ar gaiši zilu, masīvu knābi, bet mātītes neuzkrītoši brūnas, un to knābis ir pelēks. Visām sugām raksturīgs ļoti bīlvs un spīdīgs apspalvojums, tomēr tam iztrūkst metāliskais spīdums. Kakls ir salīdzinoši īss un masīvs, kakla āda samērā brīvi karājas, veidojot rīkles maisu, kuram saspiežoties veidojas īpatnējas rīkles skaņas. Visām sugām ir platas, lielas pēdas, kā arī uz galvas ir nelieli cekuli. Zilknābju ģints (Oxyura) Andu zilknābis (Oxyura ferruginea) Argentīnas zilknābis (Oxyura vittata) Austrālijas zilknābis (Oxyura australis) Āfrikas zilknābis (Oxyura macco) Baltgalvas zilknābis (Oxyura leucocephala) Jamaikas zilknābis (Oxyura jamaicensis) †Jaunzēlandes zilknābis (Oxyura vantetsi) «Ornitofaunistika: Baltgalvas zilknābis Oxyura leucocephala». Arhivēts no oriģināla, laiks: 2016. gada 7. oktobrī. Skatīts: 2016. gada 2. septembrī. «Ruddy Duck Oxyura jamaicensis Management Plan». Arhivēts no oriģināla, laiks: 2020. gada 30. septembrī. Skatīts: 2016. gada 1. septembrī. Jobling, James A (2010). The Helm Dictionary of Scientific Bird Names. London: Christopher Helm. p. 287. ISBN 978-1-4081-2501-4. Birds of the World: Stiff-Tailed Ducks «Genus Oxyura - Stiff-tailed Ducks». Arhivēts no oriģināla, laiks: 2017. gada 7. jūlijā. Skatīts: 2016. gada 1. septembrī. IOC World Bird List: Screamers, ducks, geese & swans iNaturalist: Stiff-tailed Ducks (Genus Oxyura) Xeno-Canto: Genus Oxyura Birds of the Family Anatidae Genus Oxyura[novecojusi saite]