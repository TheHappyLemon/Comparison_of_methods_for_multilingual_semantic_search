"Naudas krāsa" (angļu: The Color of Money) ir 1986. gada ASV sporta drāmas filma, kuras režisors ir Mārtins Skorsēze. Filmā galvenās lomas atveido Pols Ņūmens, Toms Krūzs, Mērija Elizabete Mastrantonio, Helēna Šīvere un Džons Turturo. Filma balstīta uz Voltera Tūisa 1984. gada tāda paša nosaukuma romānu. Filma stāsta par bijušo biljarda krāpnieku Ediju Felsonu (Ņūmens), kurš apmāca jauno un talantīgo spēlētāju Vinsentu Lauriju (Krūzs). Ņūmens šo pašu lomu atveidoja arī Tūisa pirmā romāna adaptācijā The Hustler (1961). Filmas darbība norisinās vairāk nekā 25 gadus pēc pirmās filmas notikumiem. Filmas "Naudas krāsa" pirmizrāde notika 1986. gada 17. oktobrī un tā nopelnīja 52,3 miljonus ASV dolārus. Ņūmens par savu sniegumu saņēma Amerikas Kinoakadēmijas balvu kategorijā "Labākais aktieris galvenajā lomā", kas bija viņa pirmais Oskars karjerā. Tā nominēta arī kategorijās "Labākā aktrise otrā plāna lomā" (Mastrantonio), "Labākais adaptētais scenārijs" un "Labākais mākslinieka darbs". Filma saņēma pozitīvas kritiķu atsauksmes, slavējot aktierspēli un Skorsēzes režiju. «The Color of Money (1986)». Rotten Tomatoes. Skatīts: 25.12.2022. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)