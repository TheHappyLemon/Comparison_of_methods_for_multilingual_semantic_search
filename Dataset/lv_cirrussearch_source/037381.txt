Jevgeņija Ovoda (krievu: Евгения Овод; dzimusi 1982. gada 10. novembrī) ir Krievijas starptautiskā lielmeistare šahā (2001). No 1996. līdz 2000. gadam pārstāvējusi Krieviju Pasaules junioru šaha čempionātos dažādās vecuma kategorijās, kuros izcīnījusi sudraba (1999. gadā U18 vecuma grupā) un bronzas (1998. gadā U18 vecuma grupā) medaļas. 1998. gadā uzvarējusi Krievijas junioru šaha čempionātā U18 vecuma grupā. 2001. gadā Novaja Ladogā divas reizes izcīnījusi 3. vietu vīriešu starptautiskajos šaha turnīros. 2004. gadā Stambulā uzvarējusi Pasaules studentu šaha čempionātā. 2007. gadā Maskavā izcīnījusi bronzas medaļu Krievijas sieviešu šaha čempionāta superfinālā. 2014. gadā Satkas (Čeļabinskas apgabals) starptautiskajā šaha turnīrā dalījusi pirmo vietu kopā ar Aleksandru Gorjačkinu un Anastasiju Bodnaruku. 2016. gadā Novosibirskā Krievijas sieviešu šaha čempionāta superfinālā ieņēmusi 8. vietu. 2021. gada oktobrī Ufā dalījusi 2.-3. vietu Krievijas sieviešu šaha čempionāta superfinālā. 2022. gada septembrī Čeboksaros dalījusi 7.-10. vietu Krievijas sieviešu šaha čempionāta superfinālā. Trīs reizes piedalījusies Pasaules sieviešu šaha čempionātos pēc izslēgšanas sistēmas: 2006. gadā Jekaterinburgā 1. kārtā zaudējusi Nanai Dzagnidzei; 2010. gadā Antakjā 1. kārtā uzvarējusi Šeņu Janu, bet 2. kārtā zaudējusi Annai Muzičukai; 2012. gadā Hantimansijskā 1. kārtā zaudējusi Hoangai Thaņai Čangai. Pārstāvējusi Krievijas komandu lielākajos komandu šaha turnīros: Pasaules šaha olimpiādē piedalījusies 1998. gadā; Eiropas komandu šaha čempionātā piedalījusies 1999. gadā. Par panākumiem turnīros FIDE 2001. gadā Ovodai piešķīra starptautiskās lielmeistares (WGM) nosaukumu un starptautiskā meistara nosaukumu vīriešiem (IM). 8th WUCC Instanbul 2004 Russian Championship Superfinal 2007 Five players share first place in Satka Autumn 2014 ChessPro. Суперфинал чемпионата России. Новосибирск 2016. Все о турнире Суперфинал чемпионата России. Уфа Суперфинал чемпионата России. Чебоксары. 2022 2006 FIDE Knockout Matches «2010 FIDE Knockout Matches». Arhivēts no oriģināla, laiks: 2016. gada 5. martā. Skatīts: 2017. gada 7. februārī. «2012 FIDE Knockout Matches». Arhivēts no oriģināla, laiks: 2019. gada 30. aprīlī. Skatīts: 2017. gada 7. februārī. OlimpBase :: Women's Chess Olympiads :: Evgenia Ovod OlimpBase :: European Women's Team Chess Championship :: Evgenya Ovod Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)