Septabene ir Slovēnijā ražotas bezrecepšu zāles, kuras izmanto kā pretiekaisuma, pretsāpju un antiseptisku medikamentu vietējai lietošanai mutes dobumā. Septabene dezinficē mutes dobumu un rīkli un mazina rīkles iekaisuma pazīmes, piemēram, sāpes, apsārtumu, pietūkumu, karstuma sajūtu un funkciju traucējumus. Septabene aktīvā viela ir benzidamīna hidrohlorīds un cetilpiridīnija hlorīds, kas attiecīgi atrodas 3 mg un 1 mg daudzumos katrā sūkājamajā tabletē. Citas Septabene tablešu sastāvdaļas ir piparmētru eļļa, levomentols, sukraloze (E955), citronskābe (E330), kurkumīns (E100), hlorofila vara kompleksi (E141). Septabene ieteicams lietot 3—4 reizes dienā ar 3—6 stundu starplaiku, bet bērni līdz 6 gadu vecumam to nedrīkst lietot. Nav ieteicams lietot Septabene tabletes ilgāk par 7 dienām. Lai izvairītos no blaknēm, ieteicams nepārsniegt ieteicamo dienas devu, un, ja pēc 3 dienām simptomi pastiprinās vai nemazinās, vai rodas citi simptomi, ir nepieciešams konsultēties ar ārstu. «Septabene lemon and elder flower – Latvijas Zāļu reģistrs». dati.zva.gov.lv. Skatīts: 2022-05-24. Vikikrātuvē par šo tēmu ir pieejami multivides faili. Skatīt: Septabene.