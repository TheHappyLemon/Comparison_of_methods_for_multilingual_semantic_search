Īstās pūces, īsto pūču ģints (Strix) ir pūčveidīgo (Strigiformes) putnu ģints, kas pieder pūču dzimtai (Strigidae). Īsto pūču ģintī ir 23 mūsdienās dzīvojošas sugas. Īsto pūču sugas ir sastopamas lielākajā daļā kontinentu: Eirāzijā, Āfrikā, Ziemeļamerikā un Dienvidamerikā. Daudzas sugas mājo plašā areālā ziemeļu puslodē. Toties dažas sugas, īpaši dienvidos dzīvojošās, ir endēmas. Latvijā ir sastopamas 3 īsto pūču sugas: meža pūce (Strix aluco), urālpūce (Strix uralensis) un ziemeļpūce (Strix nebulosa). Ziemeļpūce Latvijā ir reta ieceļotāja. Īstās pūces ir vidēji lieli vai lieli pūčveidīgie putni. Tās ir spēcīgas un masīvi veidotas. Ģints lielākā pūce ir ziemeļpūce, kas var sasniegt ūpja (Bubo bubo) augumu. Lielas mātītes ķermeņa garums var sasniegt 84 cm. Īstajām pūcēm nav ausu pušķu, kādi, piemēram, ir raksturīgi ūpjiem (Bubo), un tādēļ šo ģinti reizēm sauc par bezausu pūču ģinti. Tās ir izteikti nakts aktīvi putni, kas mājo mežos. Īstās pūces medī lidojumā un barojas ar putniem, rāpuļiem un maziem zīdītājiem, īpaši iecienīti ir grauzēji. Īsto pūču ģints (Strix) Alu pūce (Strix butleri) Amerikas pūce (Strix varia) Āfrikas meža pūce (Strix woodfordii) Čako pūce (Strix chacoensis) Dienvidamerikas pūce (Strix huhula) Himalaju pūce (Strix nivicolum) Lāsumainā meža pūce (Strix seloputo) Magriba pūce (Strix mauritanica) Meksikas pūce (Strix virgata) Meksikas svītrainā pūce (Strix sartorii) Melnbaltā pūce (Strix nigrolineata) Meža pūce (Strix aluco) Punktainā pūce (Strix occidentalis) Raibumainā meža pūce (Strix ocellata) Rakstainā pūce (Strix leptogrammica) Rudkāju pūce (Strix rufipes) Rudisvītrainā pūce (Strix hylophila) Rūsganā pūce (Strix fulvescens) Sičuaņas pūce (Strix davidi) Tuksnešu pūce (Strix hadorami) Urālpūce (Strix uralensis) Venecuēlas pūce (Strix albitarsis) Ziemeļpūce (Strix nebulosa) World Birds List: Owls, 2020 Putni (Aves) Great Gray Owl - Strix nebulosa Genus Strix Owl Pages: Strix