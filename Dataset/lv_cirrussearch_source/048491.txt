Koņina (poļu: Konin) ir pilsēta Polijas centrālajā daļā, Lielpolijas vojevodistē Vartas upes krastos. Koņinas apriņķa centrs. Koņina ir Latvijas pilsētas Dobeles sadraudzības pilsēta. Tajā atrodas liela alumīnija rūpnīca (Aluminium Konin-Impexmetal SA) un moderna ogļu termoelektrostacija (Zespół Elektrowni Pątnów-Adamów-Konin SA). Radusies lielu tirdzniecības ceļu krustojumā pie pārejas pār Vartas upi. 1331. gadā to nopostīja Vācu ordenis, bet pilsēta atjaunojās citā vietā. 1662. gadā pilsētā plosījās mēris, 1707. gadā pilsētu nopostīja zviedri. No 1793. gada Koņina atradās Prūsijā, no 1815. gada Krievijas Impērijā, bet no 1919. gada Polijā. 19. gadsimtā attīstījās tekstilrūpniecība un metalurģija. Koņina ir komponista Jana Kačmareka (Jan Kaczmarek, 1953) un riteņbraucēja Marcina Sapas (Marcin Sapa, 1976) dzimtā pilsēta. https://bdl.stat.gov.pl/api/v1/data/localities/by-unit/023015862011-0948667?var-id=1639616&format=jsonapi; P2701: JSON; pārbaudes datums: 6 oktobris 2022. Vikikrātuvē par šo tēmu ir pieejami multivides faili. Skatīt: Koņina. Encyclopædia Britannica raksts (angliski) Krievijas Lielās enciklopēdijas raksts (krieviski) Ebreju enciklopēdijas Austrumeiropā raksts (angliski)