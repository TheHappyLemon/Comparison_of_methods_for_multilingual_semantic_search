Smogs jeb smacenis ir viens no gaisa piesārņojuma veidiem. Tas veidojas stipri piesārņotās lielpilsētās un rūpniecības rajonos kā Mehiko, Ņujorka, Losandželosa, Singapūra un citās. To galvenokārt veido indīgo gāzu maisījumi, dūmi, tvaiki, dažādi aerosoli, kurināmā atkritumi, putekļi un automobiļu izplūdes gāzes. Smogs kļūst it īpaši kaitīgs siltās un saulainās dienās. Tas ir toksisks un var izraisīt dažādas slimības, saīsināt dzīves ilgumu vai pat izraisīt nāvi. Lai mazinātu gaisa piesārņošanu, izplūdes gāzes tiek filtrētas speciālos gāzu filtros. Parastie gāzu filtri atdala putekļus un kvēpus un speciālie filtri izplūdes gāzes saista ar dažādām vielām. Kurtuvju gāzes pirms izplūdes caur skursteni skalo ar kaļķu pienu (dzēstie kaļķi + ūdens). Kaļķu piens saista sēra(IV) oksīdu un ogļskābo gāzi, veidojas ūdenī nešķīstošas vielas, kas līdz ar uztvertajiem kvēpiem nokļūst tehnisko ūdeņu attīrīšanas iekārtā. Attīrīto ūdeni atkal izmanto jauna kaļķu piena pagatavošanai, kā arī kaitīgās vielas tiek savāktas un neizplūst gaisā. «Smacenis». Tēzaurs. Arhivēts no oriģināla, laiks: 2013. gada 26. Februāris. Skatīts: 2014. gada 21. februārī. Modris Drille. Ķīmija 8.klase. Zvaigzne ABC, 2013.gads. 104.lpp.. lpp. ISBN 978-9934-0-4342-0. Vikikrātuvē par šo tēmu ir pieejami multivides faili. Skatīt: Smogs. Encyclopædia Britannica raksts (angliski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski)