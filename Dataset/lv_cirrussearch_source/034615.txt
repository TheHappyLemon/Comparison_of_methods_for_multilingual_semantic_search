Gustavs VI Ādolfs (Oskars Fredriks Vilhelms Olafs Gustavs Ādolfs, dzimis 1882. gada 11. novembrī, miris 1973. gada 15. septembrī) bija Zviedrijas karalis no 1950. gada 29. oktobra līdz pat savai nāvei. Viņš bija vecākais karaļa Gustava V un viņa sievas Bādenes Viktorijas dēls, kā arī 43 gadus, kamēr valdīja viņa tēvs, bija Zviedrijas kroņprincis. Gustavs VI Ādolfs visu mūžu bija arheologs amatieris, kuru īpaši interesēja seno itāļu kultūra. Viņš piedzima 1882. gada 11. novembrī Karaliskajā pilī, kas atrodas Stokholmā. Viņš ir Bernadotu dinastijas pārstāvis. Pa mātes līniju Gustavs ir Vāsas nama pēctecis. Gustavs Ādolfs kļuva par Zviedrijas kroņprinci 1907. gada 8. decembrī, pēc sava vectēva, karaļa Oskara II nāves. 1950. gada 29. oktobrī kroņprincis Gustavs Ādolfs kļuva par karali 67 gadu vecumā, pēc tam, kad nomira viņa tēvs Gustavs V. Viņa devīze bija Plikten framför Allt. Gustava VI Ādolfa valdīšanas laikā tika mēģināts izveidot jaunu valdības instrumentu, lai nomainītu 1809. gada konstitūciju. Gustava VI Ādolfa personīgās vērtības padarīja viņu populāru tautā. Šī popularitāte veicināja sabiedrības atbalstu monarhijai. Karaļa pieredze un interese arhitektūrā un botānikā lika tautai viņu cienīt. 1975. gadā tika veikta konstitūcijas reforma, kas atcēla lielāko daļu no monarhu tiesībām. Var uzskatīt, ka Gustavs Ādolfs bija pēdējais īstais Zviedrijas monarhs. Karalis nomira 1973. gadā, dažas nedēļas pirms savas 91. jubilejas, par viņa nāves cēloni tiek uzskatīta pneimonija. Par nākamo Zviedrijas valdnieku kļuva 27 gadus vecais Kārlis XVI Gustavs. Jane Magnusson. «När Martin Luther King träffade kungen». Dagens Nyheter (Swedish), 2011. gada 25. novembris. Skatīts: 2016. gada 22. marts. Vikikrātuvē par šo tēmu ir pieejami multivides faili. Skatīt: Gustavs VI Ādolfs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)