"Precēsimies" (angļu: Marry Me) ir 2022. gada ASV romantiskā kinokomēdija. Filmas režisore ir Keta Koiro, scenāristi ir Džons Rodžerss, Tamija Sāgera un Hārpers Dills. Filma veidota pēc Bobija Krosbija tāda paša nosaukuma grafiskā romāna. Galvenajā lomā ir Dženifere Lopesa (Keta Valdesa), popzvaigzne, kas izvēlas apprecēt svešinieku, kas tur zīmi "Precēsimies" (Ouens Vilsons), pēc tam, kad uzzin, ka viņas skatuves partnerim Bastiānam (Maluma) ir romantiska dēka. Otrā plāna lomas atveido Džons Bredlijs, Sāra Silvermane un Hloja Kolmena. 2019. aprīlī paziņoja par filmas izstrādi un projektam pievienojās Lopesa, Vilsons un Koiro kā režisore. Tā paša gada jūlijā Universal Pictures iegādājās filmas izplatīšanas tiesības. Filmēšana norisinājās 2019. gada oktobrī un novembrī Manhatanā. Tāda paša nosaukuma filmas skaņu celiņu producēja Lopesa un Maluma. Galveno singlu Pa' Ti izdeva 2020. gada 24. septembrī, un tas uzreiz ierindojās devītajā vietā Billboard Hot Latin Songs topā, iezīmējot Lopesas augstāko vietu ASV mūzikas topos kopš 2017. gada. Filmas "Precēsimies" pirmizrāde sakarā ar COVID-19 pandēmijas ierobežojumiem tika divas reizes pārcelta un tā notika 2022. gada 9. februārī Losandželosā, ASV kinoteātros un straumēšanas servisā Peacock Premium filma nonāca tā paša gada 11. februārī. Filma saņēma dažādas kritiķu atsauksmes un tās pasaules kases ienākumi ir vairāk nekā 50 miljoni ASV dolāru. Vairākas atsauces: Anthony D'Alessandro. «Death On The Nile, Marry Me, Blacklight & Urgency For Adults At Weekend Box Office – Preview». Deadline Hollywood, 2022. gada 9. februāris. Skatīts: 2022. gada 10. februāris. Rebecca Rubin. «Box Office: Death on the Nile and Marry Me Battle as Oscar Contenders Hope for Post-Nomination Bump». Variety, 2022. gada 9. februāris. Skatīts: 2022. gada 10. februāris. Shawn Robbins. «Weekend Box Office Forecast: Death on the Nile, Marry Me, and Blacklight Trending for Varied Results Over Super Bowl Frame». Boxoffice Pro, 2022. gada 9. februāris. Skatīts: 2022. gada 10. februāris. «Marry Me». Box Office Mojo. Skatīts: 2022. gada 7. oktobrī. «MARRY ME: an online graphic novel by Bobby Crosby and Remy "Eisu" Mokhtar». Keenspot. 2012. gada 30. jūlijs. Arhivēts no oriģināla, laiks: 2012. gada 14. novembris. Skatīts: 2021. gada 22. maijs. Bustios, Pamela (October 8, 2020). "Jennifer Lopez and Maluma's 'Pa' Ti' Debuts In Top 10 on Hot Latin Songs Chart". Billboard. IMDb profils (angliski) Metacritic profils (angliski) Rotten Tomatoes profils (angliski)