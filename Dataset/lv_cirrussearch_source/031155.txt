Šrilankas saldūdens krabji (Ceylonthelphusa) ir viena no Āzijas saldūdens krabju dzimtas (Gecarcinucidae) ģintīm. Ik pa laikam tiek atklāta kāda jauna suga un papildināts esošo sugu skaits. Saskaņā ar jaunāko sistemātiku ģints šobrīd apvieno 18 saldūdens krabju sugas. Visas šīs ģints sugas ir endēmas Šrilankas krabju sugas un galvenokārt mājo mitrajos ieleju mežos, purvos un upēs. Daudzu sugu izdzīvošana ir kritiski apdraudēta, līdz ar dzīves vides zaudēšanu, dabas piesārņojumu un saimnieciskās darbības attīstību. Vairāk neka 50% no Šrilankas saldūdens krabju sugām dzīvo ļoti nelielā izplatības areālā. Nesenā pagātnē Šrilankas saldūdens krabju ģints tika sistematizēta Austrālāzijas saldūdens krabju dzimtā (Parathelphusidae), tomēr saskaņā ar jaunāko sistemātiku Austrālāzijas saldūdens krabju dzimta apvienota ar Āzijas saldūdens krabju dzimtu. Līdz ar to Šrilankas saldūdens krabji pieder Āzijas saldūdens krabju dzimtai. Šrilankas saldūdens krabju ģints (Ceylonthelphusa) Darela saldūdens krabis (Ceylonthelphusa durrelli) Ceylonthelphusa alpina Ceylonthelphusa armata Ceylonthelphusa austrina Ceylonthelphusa callista Ceylonthelphusa cavatrix Ceylonthelphusa diva Ceylonthelphusa kandambyi Ceylonthelphusa kotagama Ceylonthelphusa nana Ceylonthelphusa nata Ceylonthelphusa orthos Ceylonthelphusa rugosa Ceylonthelphusa sanguinea Ceylonthelphusa savitriae Ceylonthelphusa sentosa Ceylonthelphusa soror Ceylonthelphusa venusta «ITIS: Catalogue of Life: 27th October 2015». Arhivēts no oriģināla, laiks: 2016. gada 30. jūlijā. Skatīts: 2015. gada 13. novembrī. WoRMS: Gecarcinucidae Rathbun, 1904 «Freshwater crabs from Sri Lanka». Arhivēts no oriģināla, laiks: 2016. gada 11. oktobrī. Skatīts: 2015. gada 13. novembrī. WoRMS: Ceylonthelphusa Bott, 1969 Distribution notes on the Endangered freshwater crab Ceylonthelphusa