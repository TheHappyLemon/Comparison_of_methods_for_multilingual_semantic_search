Niklass Luseniuss (somu: Niclas Lucenius; dzimis 1989. gada 3. maijā Turku, Somijā) ir profesionāls Somijas hokejists, spēlē uzbrucēja pozīcijā. 2020. gadā pārstāvēja SM līgas vienību Vāsas "Sport". 2006. gada Pasaules čempionātā U-18 vecuma grupā viņš izlases sastāvā izcīnīja sudraba medaļu. Profesionāļa karjeru Luseniuss sāka 2006.—07. gada sezonā, debitējot SM līgas kluba Tamperes "Tappara" sastāvā. 2007.—2008. gada sezonā kopā ar komandu izcīnīja SM līgas bronzas medaļas. 2009.—10. gada sezonā kļuva par vienu no kluba vadošajiem spēlētājiem. 2011. gada 9. jūnijā tika apstiprināta N. Luseniusa pāreja uz KHL klubu Rīgas "Dinamo". Komandas sastāvā hokejists aizvadīja visu nākamo sezonu, tās gaitā atzīmējoties ar 15 rezultatīvām piespēlēm, taču vārtus tā arī negūstot. 2012. gada vasarā hokejists atgriezās "Tappara" sastāvā. Turpmākajās sezonās spēlēja galvenokārt dažādās Somijas komandās, taču īslaicīgi spēlēja arī Šveicē, Vācijā un Slovākijā. 2019. gadā kopā ar Hēmenlinnas HPK kļuva par Somijas čempionu. 2022-23. gada sezonā hokejists izcīnīja Francijas čempiona titulu, pārstāvot vienību Rouen. Rīgas 'Dinamo' paraksta līgumu ar somu uzbrucēju Niklasu Luceniusu Arhivēts 2011. gada 12. jūnijā, Wayback Machine vietnē., delfi.lv Jānis Celmiņš. «"Dinamo" pievienojas somu uzbrucējs Luceniuss». sportacentrs.com, 2011. gada 9. jūnijs. Skatīts: 2011. gada 9. jūnijs. «Čukstem uzvaras vārti pusfināla sērijā, Vīgners iemet un triumfē Francijas līgā». Sportacentrs.com (latviešu). 2023-04-14. Skatīts: 2023-04-15. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)