Adeleke Akinola Akinjemi (angļu: Adeleke Akinola Akinyemi; dzimis 1998. gada 11. augustā) ir Nigērijas futbolists, uzbrucējs. Kopš 2023. gada spēlē Čehijas 1. līgas futbola kluba Karviná sastāvā. 2018. gada 6. augustā futbolists pazuda bez vēsts. Tā brīža futbolista īpašnieki, FK Ventspils, uzskatīja, ka spēlētājs ir nolaupīts un klubs tiek šantažēts. Savukārt spēlētāja aģents Adebajo Adiguns ziņoja, ka uz spēlētāju tika izdarīts spiediens parakstīt jaunu līgumu ar Latvijas klubu, tāpēc futbolists nobijās un noslēpās. Līdz pazušanas brīdim Akinjemi bija rezultatīvākais 2018. gada Virslīgas spēlētājs. Viņš ar sešiem vārtiem veiksmīgi aizvadīja arī Eirokausu spēles pret Albānijas un Francijas klubiem. 2018. gada 16. augustā publiskajā telpā nonāca informācija, ka Akinjemi pievienojies Norvēģijas futbola klubam IK Start. Pēc neoficiālām ziņām pārejas summa no FK Ventspils uz norvēģu klubu bija aptuveni 700 tūkstoši eiro, kas ir lielākā pārejas summa FK Ventspils vēsturē. «Kluba "Ventspils" "pazudušā" nigēriešu futbolista lietā nāk klajā arvien skaļāki paziņojumi». LETA. 2018. gada 8. augusts. «Akinjemi aģents: Futbolists paslēpies, jo nobijies no "Ventspils" vadības šantāžas». LETA. 2018. gada 9. augusts. «Iepriekš pazudušais "Ventspils" uzbrukuma līderis Akinjemi pievienojas Norvēģijas spēcīgākās līgas komandai "IK Start"». LETA. 2018. gada 16. augusts. «Akinjemi došanās uz Norvēģiju ir lielākā pāreja "Ventspils" vēsturē». Sportacentrs.com (lv-LV). 2018-08-16. Skatīts: 2018-08-16. WorldFootball profils (angliski) Transfermarkt spēlētāja profils (angliski)