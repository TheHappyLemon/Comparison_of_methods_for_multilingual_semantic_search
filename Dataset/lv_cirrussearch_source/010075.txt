Aizstrautnieki ir ciems Dobeles novada Dobeles pagastā, pagasta centrs. Izvietojies pagasta ziemeļrietumos pie autoceļa V1101 8,7 km no novada centra Dobeles un 73 km no Rīgas. Apdzīvotā vieta izveidojusies pēckara gados kā Ždanova vārdā nosauktā kolhoza ciemats pie Aizstrautnieku mājām netālu no bijušās Dobes muižas (Doben) centra. Aizstrautniekos dzīvo 25% no kopējā pagasta iedzīvotāju skaita. Ciema apbūvi veido sešas daudzdzīvokļu mājas (kopā 72 dzīvokļi) un 16 viendzīvokļa mājas. Aizstrautniekos atrodas pagasta pārvalde, medpunkts, veikals, bibliotēka un atbalsta centrs ģimenēm ar bērniem. «Vietvārdu datubāze: Informācija par Aizstrautniekiem». Latvijas Ģeotelpiskās informācijas aģentūra. «Dobeles novada pašvaldība. Dobeles pagasts». Arhivēts no oriģināla, laiks: 2012. gada 13. februārī. Skatīts: 2011. gada 28. septembrī. Arhivēts 2012. gada 13. februārī, Wayback Machine vietnē. «Dobeles pagasta teritorijas plānojums. Paskaidrojuma raksts». Arhivēts no oriģināla, laiks: 2016. gada 5. martā. Skatīts: 2011. gada 28. septembrī. Arhivēts 2016. gada 5. martā, Wayback Machine vietnē.