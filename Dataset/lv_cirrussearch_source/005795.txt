Jarko Rūtu (somu: Jarkko Ruutu; dzimis 1975. gada 23. augustā Vantā, Somijā) ir bijušais somu hokejists, spēlē labās malas uzbrucēja pozīcijā, Somijas hokeja izlases dalībnieks. Savas karjeras laikā 652 spēles aizvadījis Nacionālajā hokeja līgā, 1998. gadā izcīnījis Somijas čempiona titulu. Kopā ar izlasi izcīnījis vairākas olimpiskās un Pasaules čempionātu sudraba un bronzas medaļas. Viņa brāļi Tuomo un Miko arī ir profesionāli hokejisti. Profesionāļa karjeru uzsāka 1996. gadā SM līgas klubā HIFK. 1998. gada NHL draftā viņu Vankūveras "Canucks" izraudzījās ar kopējo 68. kārtas numuru. Somijas izlases sastāvā piedalījies sešos Pasaules čempionātos, trijos no tiem izcīnījis sudraba medaļu un vienā bronzas medaļu. Tāpat viņš bija Somijas izlases sastāvā startam trijās Olimpiskajās spēlēs (2002, 2006, 2010), 2006. gadā Turīnā izcīnīja sudrabu, 2010. gadā Vankūverā — bronzu. Eliteprospects profils (angliski) The Internet Hockey Database profils (angliski) NHL Finns profils (angliski) NHL profils (angliski)