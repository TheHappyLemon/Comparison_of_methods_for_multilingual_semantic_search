Olga Aleksandrova (spāņu: Olga Alexandrova, ukraiņu: Ольга Александрова; dzimusi 1978. gada 28. janvārī Harkivā) ir Ukrainas starptautiskā lielmeistare šahā (1999), kas kopš 2009. gada pārstāv Spāniju. Pirmos panākumus starptautiskajos šaha turnīros guvusi 1990. gadu vidū. 1996. gadā dalījusi 2. vietu Maskavas starptautiskajā turnīrā, bet 1997. gadā uzvarējusi Frīdekmīstekas starptautiskajā turnīrā. 2002. gadā dalījusi 1. vietu Aluštas sieviešu šaha turnīrā. 2004. gadā uzvarējusi Ukrainas sieviešu šaha turnīrā. 2006. gadā bijusi 3. vietā Pamplonas starptautiskajā šaha turnīrā. 2011. gadā izcīnījusi 3. vietu Spānijas atklātajā šaha čempionātā. Divas reizes uzvarējusi Spānijas sieviešu šaha čempionātos (2013, 2014). Piedalījusies Pasaules šaha čempionātos sievietēm pēc izslēgšanas sistēmas: 2001. gadā Maskavā 1. kārtā zaudējusi Olenai Sedinai; 2004. gadā Elistā 1. kārtā uzvarējusi Annu Matnadzi, bet 2. kārtā zaudējusi Jekaterinai Kovaļevskai. Pārstāvējusi Ukrainas un Spānijas komandas lielākajos komandu šaha turnīros: Pasaules šaha olimpiādēs piedalījusies 3 reizes (2004, 2012-2014); Eiropas komandu šaha čempionātos piedalījusies 2 reizes (2011-2013). Par panākumiem turnīros FIDE 1997. gadā Aleksandrovai piešķīra starptautiskās meistares (WIM), bet 1999. gadā - starptautiskās lielmeistares (WGM) nosaukumu. 2001. gadā saņēmusi starptautiskā meistara nosaukumu vīriešiem (IM). Transfers in 2009 «Ukraine Women's Championship 2004». Arhivēts no oriģināla, laiks: 2012. gada 9. novembrī. Skatīts: 2017. gada 26. aprīlī. Alvar Alonso es el Campeón de España Absoluto 2011 2001-02 FIDE Knockout Matches 2004 FIDE Knockout Matches (Women) OlimpBase :: Women's Chess Olympiads :: Olga Alexandrova OlimpBase :: European Women's Team Chess Championship :: Olga Alexandrova Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)