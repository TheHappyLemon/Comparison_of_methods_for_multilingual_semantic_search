Džeimss Nokss Polks (angļu: James Knox Polk, dzimis 1795. gada 2. novembrī, miris 1849. gada 15. jūnijā) bija Amerikas Savienoto Valstu vienpadsmitais prezidents, pārstāvēja Demokrātisko partiju. Prezidenta krēslā atrādās no 1845. līdz 1849. gadam. Viņa laikā tika iezīmēta ASV robeža ar Apvienotās Karalistes pārvaldīto Kanādu un izveidota federāla rezervju sistēma. Pēc kara ar Meksiku Amerikas Savienotajām Valstīm tika pievienota Arizona, Kalifornija, Kolorādo, Nevada, Ņūmeksika, Jūta un Vaiominga, samaksājot 18,3 miljonus dolāru. Džeimss Polks gan diplomātiskā, gan militārā ziņā padarīja Amerikas Savienotās Valstis par lielvalsti. Džeimss Polks bija arī Teksasas gubernators (1839–1841) un ASV Pārstāvju palātas spīkers (1835–1839). Džeimss Nokss Polks dzimis 1795. gada 2. novembrī Ziemeļkarolīnā no Īrijas ieceļojušu prezbiteriešu ģimenē. Viņa tēvs bija Semjuels Polks, bet māte — Džeina Polka. 1803. gadā, kad Džeimsam Polkam bija astoņi gadi, viņa vectēvs Ecehiēls ar daļu no ģimenes pārcēlās uz dzīvi Tenesī štatā, kas tajā laikā bija Amerikas Savienoto Valstu pierobeža. Trīs gadus vēlāk arī Džeimsa Polka ģimene pārcēlās uz dzīvi Tenesī štatā. Džeimss Polks bija slimīgs bērns. 1812. gadā viņam tika veikta urīnpūšļa operācija, pēc kuras, domājams, viņš kļuva neauglīgs. Viņam nebija bērnu. ASV—Meksikas karš norisinājās Džeimsa Polka prezidentūras laikā no 1846. līdz 1848. gadam. Polks vēlējās paplašināt Amerikas Savienoto Valstu teritoriju dienvidrietumu virzienā, sākotnēji piedāvājot Meksikai pārdot viņu zemes amerikāņiem. Šis piedāvājums tika noraidīts, kā rezultātā Amerikas Savienotās Valstis uzsāka karu ar Meksiku. 1846. gadā robežincidents Teksasā izraisīja kara sākumu. ASV armijas ģenerālis bija Zekerijs Teilors (nākamais ASV prezidents pēc Polka) un viņa vadītā armija 1848. gadā pieveica Meksikas karaspēku, kā rezultātā Polkam izdevās īstenot ieceri paplašināt valsts teritoriju. Pēc Gvadalupes Idalgo miera līguma amerikāņi ieguva Kaliforniju un Ņūmeksiku. Džeimss Polks nomira neilgi pēc prezidentūras beigšanās. Prezidenta pilnvaras beidzās 1849. gada 4. martā, bet 15. jūnijā viņš nomira no holeras. Dominic Green. Džeimss Polks: amerikāņu iekarotājs. #4 (#34) 2018. Nezināmā vēsture. 52. lpp. ISBN 9772256053000. Vikikrātuvē par šo tēmu ir pieejami multivides faili. Skatīt: Džeimss Polks. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski)