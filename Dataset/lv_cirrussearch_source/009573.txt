Aleksandrs Voitkēvičs (dzimis 1963. gada 15. janvārī Rīgā, miris 2006. gada 14. jūnijā Baltimorā) bija Latvijā dzimis poļu izcelmes ASV starptautiskais lielmeistars šahā. Viņa tēvs Pāvels Voitkēvičs (1937 - 1982) bija spēcīgs meistarkandidāts, kas bija iekļuvis Latvijas čempionātu finālos (1961, 1962). Jau agrā jaunībā Aleksandrs Voitkēvičs izveidojās par spējīgu šahistu. 1979. gadā viņš palīdzēja pasaules eksčempionam Mihailam Tālam Rīgas starpzonu turnīra laikā. Vairākkārt Voitkēvičs bija Latvijas jauniešu un junioru izlašu līderis PSRS komandu sacensībās. 1980. gadā ieguva sudrabu Latvijas šaha čempionātā, bet vēl pēc gada kļuva par Latvijas čempionu. Viņa straujā karjera tika pārtraukta pēc nevēlēšanās dienēt Padomju Armijā. Vairākus gadus Voitkēvičs slēpās no varas iestādēm, taču 1986. gadā tika arestēts un notiesāts uz diviem gadiem. Pēc gada ieslodzījumā sakarā ar Ronalda Reigana un Mihaila Gorbačova tikšanos augstākajā līmenī viņš tika amnestēts un pārcēlās uz dzīvi Polijā. Polijā Voitkēvičs uzvarējā divos Polijas čempionātos 1989. un 1995. gadā, kā arī bija sudraba (1992.) un bronzas (1996.) medaļu laureāts. Tomēr arī Polijā viņam radās nesaskaņas ar vietējo šaha federāciju, un dažus gadus vēlāk Aleksandrs Voitkēvičs pārcēlās uz ASV, kur viņš studēja Mērilendas universitātē un aktīvi piedalījās šaha turnīros ASV un citās valstīs. Vairākas reizes viņš ieguva Gada balvu (10000 ASV dolāru), ko piešķir ASV šaha federācija par lielāko uzvaru skaitu turnīros noteiktā kalendārā gadā. 2004.gadā Voitkēvičs piedalījās FIDE Pasaules šaha čempionātā Tripolē. Savas dzīves pēdējos mēnešos viņš dalīja pirmo vietu turnīrā Filadelfijā "World Open" un uzvarēja turnīru Lasvegasā "National Open". Aleksandrs Voitkēvičs nomira 2006. gada 14. jūlija vakarā no kuņģa-zarnu trakta perforācijas un iekšējas asiņošanas. 1980. gads, 2. vieta Latvijas šaha čempionātā. 1981. gads, 1. vieta Latvijas šaha čempionātā. 1981. gads, 2. vieta sporta biedrības "Daugava" šaha čempionātā. 1989. gads, 1. vieta Polijas šaha čempionātā. 1992. gads, 2. vieta Polijas šaha čempionātā. 1995. gads, 1. vieta Polijas šaha čempionātā. 1996. gads, 3. vieta Polijas šaha čempionātā. http://al20102007.narod.ru/ch_urs/1978/ch_jut78.html http://al20102007.narod.ru/ch_urs/1982/ch_jut82.html «ch Latvia 1980». al20102007.narod.ru. «ch Latvia 1981». al20102007.narod.ru. «Arhivēta kopija». Arhivēts no oriģināla, laiks: 2014. gada 7. janvārī. Skatīts: 2011. gada 30. augustā. Vikikrātuvē par šo tēmu ir pieejami multivides faili. Skatīt: Aleksandrs Voitkēvičs. Aleksandrs Voitkēvičs šahista profils vietnē chessgames.com Aleksandrs Voitkēvičs šahista profils vietnē 365chess.com Aleksandrs Voitkēvičs šahista profils vietnē OlimpBase.org Aleksandra Voitkeviča rezultāti ASV turnīros Lielmeistara Aleksandra Šabalova nekrologs "Aleks" Aleksandra Voitkeviča ELO no 1990.gada līdz 2006.gadam