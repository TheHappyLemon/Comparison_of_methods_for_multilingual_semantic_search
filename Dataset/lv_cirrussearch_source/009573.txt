Kaja Skodelario (Kaya Scodelario; dzimusi 1992. gada 13. martā) ir angļu aktrise un modele. Visvairāk zināma kā Efijas lomas atveidotāja seriālā Skins. Kaja Skodelario aktrises karjeru uzsāka 2007. gadā, debitējot televīzijas seriālā Skins. Pirms piedalīšanās šajā seriālā Skodelario nebija nekādas iepriekšējas pieredzes aktiermeistarībā, tāpēc sākotnēji seriāla veidotāji viņai atvēlēja otrā plāna aktrises lomu un Efijas tēlam paredzētos scenārija tekstus sacerēja īsus un ļoti nelielā daudzumā. Skodelario atveidotā Efija kļuva par centrālo tēlu pēc diviem gadiem nākamajā Skins paaudzē — 3. un 4. sezonā. Skodelario pameta seriālu pēc 4. sezonas, kad notika nākamā paaudžu maiņa. Aktrises debija kino notika zinātniskās fantastikas filmā "Mēness". Vēlāk viņa spēlēja lomas filmās Shank un "Titānu cīņa" (Clash of the Titans), piedalījās arī vairākos mūziķa Plan B videoklipos. No 2007.–2010. gadam, kā arī 2013. gadā piedalījusies seriālā Skins. Piedalījusies "Labirinta skrējējs" triloģijas filmās "Labirinta skrējējs" (2014), "Labirinta skrējējs: Ugunskristības" (2015) un "Labirinta skrējējs: Pretnāves zāles" (2018), kā arī citās filmās, kā "Karību jūras pirāti: Salazara atriebība" (2017), "Pievilcīgs, ļauns un slikts" (2019) un "Slazdā" (Crawl, 2019). Skodelario ir parakstījusi līgumu ar modeļu aģentūru Models 1 un bijusi par modeli tādiem žurnāliem kā Teen Vogue, Nylon, Instyle UK, Elle UK, Dazed & Confused, Vogue and i-D. 2010. gadā aktrise filmējās jaunajā Andrea Arnoldas "Kalnu auku" ekranizējumā. Simon Reynolds. «Scodelario is 'Wuthering Heights's Cathy». Digital Spy, 2010. gada 4. aprīlis. Skatīts: 2010. gada 4. aprīlis. (angliski) Vikikrātuvē par šo tēmu ir pieejami multivides faili. Skatīt: Kaja Skodelario. Aktrisei veltīta mājaslapa (angliski) IMDb profils (angliski) AllMovie profils (angliski)