Amguema (krievu: Амгуэма), arī Omvāma (čukču: Оʼмваам — ‘platā’) ir upe Krievijas ziemeļaustrumos, plūst pa Čukotkas autonomā apvidus teritoriju. Sākas Čukču kalnienē kā Vuļvivēma (Вульвывее́м), augštecē plūst dienvidaustrumu—austrumu virzienā kā tipiska kalnu upe ar krācēm un ūdenskritumiem. Vidustecē šķērso starpkalnu līdzenumu Amguemas ieplaku, kur plūst pa plašu ieleju, upes gultnei sazarojoties. Lejtecē pagriežas ziemeļu virzienā, ieplūst Čukču jūrā, grīvā veidojot plašu lagūnu, ko no jūras norobežo Dvuhpilotova strēle. Lielākā pieteka Ekitiki (130 km, kreisā). Klimats subarktisks, krasi kontinentāls. Gada vidējā temperatūra no -8 līdz -10 °C. Upes krasti mazapdzīvoti, vienīgā pastāvīgā apdzīvotā vieta ir Amguemas ciems upes vidustecē. Upes baseinā PSRS laikā notika aktīva alvas un volframa ieguve. Raktuvju apkalpošanai no Egvekinotas dienvidos līdz Iuļtinai ziemeļos bija izbūvēts autoceļs ar tiltu pār Amguemu — tas 1994. gadā palu laikā sagruva. Вода России. Амгуэма Меновщиков Г. А. Местные названия на карте Чукотки. Краткий топонимический словарь История чукотской магистрали