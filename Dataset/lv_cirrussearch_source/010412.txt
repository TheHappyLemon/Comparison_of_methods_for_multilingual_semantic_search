Sināns (osmaņu turku: سنان, turku: Sinan, dzimis 1489. gada 15. aprīlī, miris 1588. gada 17. jūlijā) bija viszināmākais Osmaņu impērijas arhitekts un inženieris. Zināms arī kā Miimārs Sināns (معمار سينان, Mi'mâr Sinân — ‘arhitekts Sināns’). No 1538. gada līdz nāvei 1588. gadā viņš bija galvenais arhitekts sultānu Suleimana I, Selima II un Murada III valdīšanas laikā. Viņa jaunievedumi mošeju celtniecības plānos, inženierijas uzlabošana tiltu un akveduktu celšanā, viņa redzējums uz kopējo ainavu un pilsētplānošanu padarīja Sinānu par vienu no izcilākajiem arhitektiem pirms mūsdienu arhitektūras. Viņš tiek uzskatīts par osmaņu arhitektūras pamatlicēju. Sināna vadībā celtās celtnes ir atrodamas visā Osmaņu impērijā. Sināns pēc sultānu pavēlēm ir uzcēlis daudzas mošejas, piemēram, Troņmantnieka mošeju, Suleimana mošeju un Edirnes Selima mošeju, kā arī Sultāna Suleimana Kanoniskā tiltu un Mehmeda pašā Sokoloviča tiltu. Bez mošejām un tiltiem Sināns projektēja arī sabiedriskās pirtis, mauzolejus, medreses un slimnīcas. Nereti Sināna darbi tiek salīdzināti ar Mikelandželo darbiem, kas bija viņa laikabiedrs Rietumu pasaulē. Sināns ir dzimis 1489. gada 15. aprīlī (pēc citiem avotiem ap 1490. gadu) Aģirnas pilsētiņā. Pēc tautības viņš bija armēnis vai grieķis un viņa dzimtais vārds bija Jāzeps (Joseph). Tiek pieļauts, ka viņš ir abu tautību pēctecis. Pēc pievēršanās islāmam viņa vārds tika mainīts uz Sināns. Salim Ayduz, Caner Dagli. The Oxford Encyclopedia of Philosophy, Science, and Technology in Islam. Oxford University Press, 2014. ISBN 9780199812578. Sinan [..] is the most well-known architect of the Ottoman Empire «Синан» (krievu). Энциклопедия Кругосвет. Skatīts: 2022. gada 19. augustā. «Sinan» (angļu). Encyclopedia Britannica. Skatīts: 2022. gada 19. augustā. Vikikrātuvē par šo tēmu ir pieejami multivides faili. Skatīt: Sināns. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)