Čārlzs Einsails Kraitons (angļu: Charles Ainslie Crichton; dzimis 1910. gada 6. augustā, miris 1999. gada 14. septembrī) bija angļu kinorežisors. Kraitons pazīstams ar savām komēdijām, kuras Ealing Studios studijā veidojis vairāk nekā 40 gadus. Vislielāko atpazīstamību guvis ar savu pēdējo filmu "Zivtiņa vārdā Vanda" (1988), par ko saņēma Amerikas Kinoakadēmijas balvas nomināciju kategorijās "Labākais režisors" un "Labākais oriģinālscenārijs". Par filmu The Lavender Hill Mob (1951), ar Aleku Ginesu galvenajā lomā, nominēts Zelta lauvas balvai Venēcijas kinofestivālā. Šī filma saņēma arī BAFTA kino balvu kā labākā britu filma. Gan "Zivtiņa vārdā Vanda", gan The Lavender Hill Mob iekļautas Britu kinoinstitūta 100 labāko britu filmu sarakstā. Režisējis arī filmas Dead of Night (1945), Hue and Cry (1947), Hunted (1952), "Titfīldas ekspresis" (1953) un The Third Secret (1964). IMDb profils (angliski) AllMovie profils (angliski)