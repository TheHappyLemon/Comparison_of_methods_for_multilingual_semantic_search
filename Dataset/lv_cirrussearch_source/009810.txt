Jelgavas diecēze (latīņu: diocesis - "pārvalde, province") ir Romas katoļu baznīcas sastāvdaļas Rīgas metropolijas noteikta teritorija jeb sufraganija, kas ietilpst Rīgas metropolijas kā Baznīcas provinces teritorijā. Diecēzi ar tai piederošo teritoriju — sufraganiju pārvalda tās garīgais un administratīvais vadītājs sufragans — bīskaps, kas savukārt pakļaujas arhibīskapam — metropolītam. Jelgavas diecēzi nodibināja pēc pāvesta Jāņa Pāvila II rīkojuma 1995. gada 2. decembrī. To izveidoja, atdalot no Liepājas diecēzes Zemgales apgabalu. Par jaunizveidotās diecēzes pirmo bīskapu kļuva Antons Justs, kura ingress Jelgavas katedrālē notika 1996. gada 25. martā. Diecēzi vada diecēzes bīskaps. Bīskapa sēdeklis atrodas Jelgavas Bezvainīgās Jaunavas Marijas katedrālē, kas katedrāles statusu ieguva 1996. gada 25. martā pirmā diecēzes bīskapa inaugurācijas jeb ingresa dienā. Diecēze ir sadalīta 7 dekanātos:Dobeles, Tukuma, Jelgavas, Bauskas, Jēkabpils, Ilūkstes un Grīvas, kurus vada dekāni. Katrā dekanātā ietilpst tā teritorijā ietilpstošas draudzes, kuras vada prāvesti. Kopumā Jelgavas diecēzē ir 58 draudzes, kas ietver aptuveni 80 520 laju jeb ticīgo katoļu. Pamatraksts: Jelgavas diecēzes draudzes Kopumā Jelgavas diecēzē ir 58 draudzes, kas ietver aptuveni 80 520 laju jeb ticīgo katoļu. Antons Justs — Jelgavas diecēzes bīskaps no 25.03.1996. līdz 10.09. 2011. (dzimis 22.11.1931, ordinēts 11.07.1960, konsekrēts 01.06.1996., no 10.09.2011 bīskaps emeritus) Edvards Pavlovskis — Jelgavas diecēzes bīskaps no 10.09.2011. (dzimis 30.08.1950, ordinēts 25.06.1975, konsekrēts 10.09.2011.) Cakuls, J. Latvijas Romas katoļu Baznīcas vēstures materiāli. 20. gadsimts. Rīga:Rīgas Metropolijas kūrija, 2001. 648.lpp. «www.catholic.lv». Arhivēts no oriģināla, laiks: 2010. gada 13. augustā. Skatīts: 2011. gada 11. septembrī. Mājaslapa Arhivēts 2017. gada 13. martā, Wayback Machine vietnē. Jelgavas diecēzes draudzes Jelgavas diecēzes priesteri