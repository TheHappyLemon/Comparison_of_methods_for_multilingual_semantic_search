Marathon Man ir 1976. gada ASV trillera filma, kuras režisors ir Džons Šlesindžers. Filmā galvenās lomas atveido Dastins Hofmans, Lorenss Olivjē, Rojs Šeiders, Viljams Diveins un Marta Kellere. Filma balstīta uz Viljama Goldmena 1974. gada romāna ar tādu pašu nosaukumu. Goldmens ir arī filmas scenārija autors. Filma stāsta par vēstures studentu "Beibu" Leviju (Hofmans), kuru iesaista nacistu kara noziedznieka Kristiana Šella (Olivjē) plānā atgūt nozagtus dimantus no seifa Ņujorkā. Filmas Marathon Man pirmizrāde notika 1976. gada 8. oktobrī un to izplatīja Paramount Pictures. Filma guva komerciālus panākumus un pozitīvu kritiķu novērtējumu. Olivjē par lomu filmā nominēja Amerikas Kinoakadēmijas balvai kategorijā "Labākais aktieris otrā plāna lomā", kā arī viņš saņēma Zelta globusa balvu. Amerikas Kinoinstitūts filmu iekļāva savā 100 labāko trilleru saraksta 50. vietā, savukārt Olivjē attēloto Šellu atzina par 34. labāko filmu ļaundari. «Marathon Man (1976)». The Numbers. Skatīts: 2023. gada 11. februārī. IMDb profils (angliski) allmovie identifikators vm982878511 nav derīgs. Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)