Voruta vai Varuta bija Lietuvas dižkunigaiša Mindauga rezidence. Pils atrašanās vieta meklēta Nemunas un tās pieteku Dubīsas, Šventojas un Neres tuvumā, kur šai laikā droši pierādīti Mindauga dzimtas valdījumi. Agrāk tika pieņemts, ka Mindauga pils atradusies vai nu Kernavē vai Viļņā. Jaunākie arheoloģiskie izrakumi liecina, ka Vorutas pils bijusi Šeiminiškēļu pilskalnā, kas atrodas netālu no Anīkšču pilsētas pie Vorēles upītes, kuras agrākie nosaukumi bijuši Varutis/Varute, Varelis, Variukas. Šis pilskalns pēc saviem izmēriem ir lielākais Austrumlietuvā. Pirmo reizi šajā vietā Vorutas pili 1935. gadā ierosināja lokalizēt etnologs un valodnieks Eduards Volters. Mindauga pils pirmo reizi pieminēta Atskaņu hronikas tekstā 1250. gada Livonijas ordeņa karagājienā uz Lietuvu. Kaut arī Mindauga pils nav nosaukta vārdā, tomēr skaidri noprotama tās atrašanās vieta starp Nalsenes un Žemaitijas zemēm. Vorutas pils vārds pieminēts Volīnijas hronikā sakarā ar Tautvila uzbrukumu Mindauga rezidencei 1251. gadā. Vēl 16. gadsimta tekstos Anīkšču apvidus tika saukts par "Leišu novadu (Leičiai) vai Leituvas (Lētuvas) novadu - у Лейтахъ (1532); у войтовъстве Левътевскомъ (1569), до Лейтовского рубежа (1545) Anīkšču rajonā plūst nelielā Latavas upe, no kuras vārda atvasināts senākais Lietuvas novada nosaukums un pilskalns ar vārdu Lettow. Dubonis, Artūras (1998), "Lietuvos didžiojo kunigaikščio leičiai: iš Lietuvos ankstyvųjų valstybinių struktūrų praeities", Vilnius: Lietuvos istorijos instituto leidykla, p. 98 (lietuviski). Livonijas krusta kari Mindaugs T. Baranauskas par Vorutas pili Arhivēts 2010. gada 29. jūnijā, Wayback Machine vietnē.(lietuviski) Vorutos pilies rekonstrukcija Arhivēts 2012. gada 5. augustā, Wayback Machine vietnē. (lietuviski) Koordinātas: 55°32′44″N 25°8′19″E﻿ / ﻿55.54556°N 25.13861°E﻿ / 55.54556; 25.13861