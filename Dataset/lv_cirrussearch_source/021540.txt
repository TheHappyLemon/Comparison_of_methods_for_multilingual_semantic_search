Tugra (osmaņu turku valodā: طغرا, turku valodā: Tuğra [tu:ra]) ir Osmaņu impērijas sultāna kaligrāfiska zīme jeb paraksts, ko liek uz valsts oficiāliem dokumentiem un vēstulēm. To iegravēja arī sultāna zīmogā un iekala sultāna valdīšanas laikā izdotajās monētās. Tugru sagatavoja sultāna valdīšanas laika sākumā un uz dokumentiem to uzzīmēja īpaši galma kaligrāfi (turku valodā: nişancı). Pirmā tugra tika izgatavota sultānam Orhanam I (1284.—1359.), kas bija otrais Osmaņu impērijas valdnieks. Tugru zīmēšanas tehnika ar laiku tika pilnveidota un sasniedza tās klasiski pieņemtos standartus, kad tika uzzīmēta sultāna Suleimana I Lieliskā (1494.—1596.) tugra. Tugras kalpoja līdzīgam nolūkam kā kartečas senajā Ēģiptē. Katram Osmaņu sultānam tika izstrādāta individuāla tugra. Tugras tika lietotas arī citās tjurku tautu apdzīvotās valstīs, piem. Kazaņas hanātā. Vēlāk tugras lietoja arī tatāri Krievijas Impērijā. Tugru lietošana turpinās arī mūsdienās. Piemēram, tugras tikušas izgatavotas Krievijas prezidentam Vladimiram Putinam un Japānas imperatoram Akihito. Pirmā tugra - Orhana I tugra, 1326. Osmaņu sultāna Selima III tugra Osmaņu sultāna Suleimana I Lieliskā tugra Osmaņu sultāna Mehmeds V tugra. Osmaņu sultāna Abdulhamida II tugra, 1876. Osmaņu sultāna Mehmeda VI tugra tiek lietota uz Galipolu zvaigznes kopš 1909. Krievijas prezidenta Vladimira Putina tugra Divāna raksts Osmaņu impērijas kultūra Osmaņu sultānu tugras Osmaņu sultāna Mahmuda II tugra Osmaņu sultānu tugras