Century Child ir simfoniskās metāla grupas Nightwish ceturtais studijas albums, kas tika izdots 2002. gadā sadarbībā ar izdevējkompāniju Spinefarm Records. Šis ir pirmais albums ar tagadējo basģitāristu un vīriešu vokālistu Marko Hietalu. Albums ir atšķirīgāks nekā iepriekšējais grupas albums gan mūzikas, gan dziesmu vārdu ziņā. Šis albums satur orķestra pavadījumu, kā arī Tarjas Turunenas vokālu papildina Marko Hietalas vokāls dziesmās "Ever Dream", "Slaying the Dreamer", "Dead to the World", "Feel for You" un "The Phantom of the Opera". Albumā dziesmu teksti, salīdzinot ar iepriekšējiem albumiem, ir ar dziļāku un tumšāku nozīmi. Šis ir viens no tumšākajiem Nightwish albumiem. Spinefarm Records izdeva 2 CD speciālizdevumu versiju albumam 2002. gadā, tai skaitā zīmējumus ar grupas dalībnieku parakstiem un video CD ar mūzikas video dziesmai "Over the Hills and Far Away". CD satur arī speciālu ID kodu, kurš ļauj īpašniekam lejupielādēt albumu kopā ar 3 papildu dziesmām no interneta ierobežotā daudzumā. Šīs trīs papildus dziesmas ir "Nightwish", "The Forever Moments" un "Etiäinen", visas no grupas pirmā demo albuma 1996. gadā. Albums ieguva 2 platīna sertifikātus Somijā ar vairāk nekā 60 000 pārdotām kopijām, 2.visvairāk pārdotākais albums Somijā 2002. gadā. Century Child Somijā ir pārdots vairāk nekā 90 000 kopijās. Starptautiski tas ir pārdots vairāk nekā 350 000 kopijās 2002.—2003. gadā. Tarja Turunena – Galvenais vokāls Empu Vuorinens – Ģitāra Marko Hietala – Bass ģitāra, vokāls (3,5,8,9), bekvokāls (4,10) Tomass Holopainens – Klavieres Juka Nevalainens – Bungas Mongo Altonens – orķestra perkusijas Sems Hārdviks – runājamās daļas (1,10) Kristīne Ilmonena – mazā svilpe Joensu Pilsētas Orķestris, Juha Ikonena, vadībā Kori sastāda Sv. Tomasa koris Helsinkos – kormeistars Hilka Kangasniems Grupas oficiālā mājaslapa (angliski)