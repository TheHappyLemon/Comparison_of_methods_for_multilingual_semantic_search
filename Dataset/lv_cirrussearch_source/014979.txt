Advente jeb advents (latīņu: adventus — ‘atnākšana’) ir Ziemassvētku gaidīšanas laiks, kas sākas no ceturtās svētdienas pirms Ziemassvētkiem. Advente ir kristiešu liturģiskā gada sākums. Advente tiek saistīta ar gavēni, mieru, klusumu un pārdomām. Šajā laikā no egļu zariem pītajā adventes vainagā tiek dedzinātas četras sveces, kuras tiek pakāpeniski iedegtas gaidīšanas nedēļas svētdienās. Adventes laika liturģiskā krāsa ir violeta vai zila. Latviešu valodnieks Jānis Endzelīns piedāvājis adventes laiku dēvēt vīriešu dzimtē, proti, par adventu, bet katru tās svētdienu sieviešu dzimtē — par adventi. Tomēr mūsdienās galvenokārt ieteiktā pamatforma ir advente. Svešvārdu vārdnīca (trešais izd.). Jumava. 2007. 23. lpp. ISBN 978-9984-38-332-3. «Ziemassvētku gaidīšanas laiks - Advente» (latviski). Eurika.lv. Arhivēts no oriģināla, laiks: 2012-04-03. Skatīts: 2012-08-07. Arhivēts 2012-04-03 Wayback Machine vietnē. [1] Beinerte saka advents Konsultācijas: Vārdu lietojums Arhivēts 2013. gada 22. septembrī, Wayback Machine vietnē. valoda.lv