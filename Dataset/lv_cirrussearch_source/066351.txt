Oleksijs Vadaturskis (ukraiņu: Олексій Опанасович Вадатурський; dzimis 1947. gada 8. septembrī, miris 2022. gada 31. jūlijā) bija Ukrainas lauksaimniecības un graudu loģistikas uzņēmējs, Ukrainas lielākās graudu loģistikas kompānijas "Nibulon" (ukraiņu: Нібулон) dibinātājs, viens no bagātākajiem Ukrainas uzņēmējiem. 2007. gadā saņēmis apbalvojumu "Ukrainas varonis". Kopā ar sievu nogalināts Krievijas veiktajā apšaudē Mikolajivā 2022. gada iebrukumā Ukrainā. Dzimis 1947. gada 8. septembrī Odesas apgabala Baltas rajona Bendžaru ciemā kolhoznieka ģimenē. 1971. gadā absolvējis M. Lomonosova vārdā nosaukto Odesas Tehnoloģiju institūtu specialitātē "Ķīmiski tehnoloģisko procesu automatizācija un kompleksā mehanizācija" un ieguvis elektromehāniķa inženiera kvalifikāciju. No 1971. līdz 1973. gadam bijis Trikratskijas maizes izstrādājumu rūpnīcas galvenais enerģētiķis, bet 1973.—1980. gadā — galvenais inženieris. 1980.—1983. gadā bija Mikolajivas maizes izstrādājumu reģionālās pārvaldes ražošanas nodaļas vadītājs, bet 1983.—1991. gadā — pārvaldes vadītāja vietnieks. 1991. gadā vadīja jaunizveidoto lauksaimniecības uzņēmumu "Nibulon" Mikolajivā, kas no neliela uzņēmuma kļuva par uzņēmumu ar plašu filiāļu tīklu, kas nodarbojas ar lauksaimniecības produktu ražošanu, uzglabāšanu, pārstrādi un eksportu. Uzņēmums kļuva par vienu no galvenajiem Ukrainas graudu tirgus vietējiem operatoriem. Par ieguldījumu lauksaimniecības industrijas attīstībā 2007. gadā Vadaturskis saņēma augstāko valsts apbalvojumu — "Ukrainas varonis". Vadaturskis bija pazīstams kā nekorumpējams un proeiropeisks uzņēmējs. 2014. gadā pēc Krievijas veiktās Krimas aneksijas un sākoties Donbasa karam, Vadaturskis finansēja armijas transportlīdzekļu iegādi 2000 cilvēku lielai militārai vienībai. 2018. gadā viņš kļuva par vienu no 322 ukraiņiem, kas iekļauti Krievijas melnajā sarakstā. Pēc 2022. gada Krievijas iebrukuma, graudu eksporta blokādes un 22. jūlija graudu eksporta līguma Vadaturskis un viņa uzņēmumi izstrādāja risinājumus, lai atjaunotu normālu Ukrainas graudu plūsmu uz ārvalstīm. Vadaturskis kopā ar savu sievu tika nogalināts 2022. gada 31. jūlijā agrā rīta stundā Krievijas raķešu triecienos Mikolajivas pilsētai. Septiņas vai astoņas Krievijas raķetes trāpīja viņa mājai Zavodskas rajonā, radot nopietnas aizdomas, ka Krievija tīši mērķēja uz Vadaturski un to nogalināja, lai ietekmētu Ukrainas labības eksporta nozari. Ukraina paziņoja, ka raķete, kas nogalināja Vadaturski, piederēja S-300 raķešu sērijai. Ukrainas prezidenta Volodimira Zelenska padomnieks Mihailo Podoļaks raķetes triecienu nodēvēja par "apzinātu [..] viena no svarīgākajiem lauksaimniecības uzņēmējiem valstī slepkavību". Uzbrukums notika, kad 1. augustā pirmā graudu krava gatavojās atstāt Ukrainu. Vadaturska bēru dievkalpojumu 12. augustā Kijivas katedrālē apmeklēja vairāki simti cilvēku, tostarp Mikolajivas mērs Oleksandrs Senkevičs. 2021. gadā Forbes bija novērtējis Vadaturska bagātību 430 miljonu dolāru vērtībā un nosaucis viņu par Ukrainas 24. bagātāko cilvēku. Pēc viņa nāves par Vadaturska pēcteci kļuva viņa dēls Andrijs, politiķis. Viņš ir precējies, triju bērnu tēvs. «Вадатурський Олексій Опанасович». ГЕРОЙ УКРАЇНИ. Skatīts: 2023. gada 9. aprīlī. «Owner of Ukraine's largest grain exporter killed in heavy Russian strikes in port city of Mykolaiv». sbs News. Skatīts: 2023. gada 9. aprīlī. «Okupantu apšaudē nogalināts Ukrainas graudu magnāts, kurš saņēmis apbalvojumu "Ukrainas varonis", un viņa sieva». jauns.lv. Skatīts: 2023. gada 9. aprīlī. «Ukraine buries agricultural 'titan' killed in missile strike». Reuters. 2022-08-05. Skatīts: 2023-04-09. «Assassinat d'un riche entrepreneur ukrainien : quel message veut faire passer Poutine ?». Europe 1 (franču). Skatīts: 2023-04-09. «Did Russia deliberately kill Vadatursky, Ukraine's grain tycoon?». Al Jazeera. 2022-08-01. Skatīts: 2023-04-09. «Russia and Ukraine sign grain export deal: What you should know» (angļu). Al Jazeera. Skatīts: 2023-04-09. «Tué par les frappes russes sur Mykolaïv : les derniers jours d'un magnat ukrainien des céréales». Le Monde (franču). 2022-08-01. Skatīts: 2023-04-09. «Oleksiy Vadatursky: Ukraine grain tycoon killed in Russian shelling of Mykolaiv». BBC News (en-GB). 2022. gada 31. jūlijs. Skatīts: 2023-04-09. «One of the most important grain entrepreneurs killed with his wife in bombings in Mykolaiv». Time News (en-US). 2022-07-31. Skatīts: 2023-04-09. «En direct : le premier chargement de céréales ukrainiennes a quitté le port d'Odessa» (franču). France 24. 2022-08-01. Skatīts: 2023-04-09. «Guerre en Ukraine, en direct: un premier navire transportant des céréales destinées à l'exportation a quitté le port d'Odessa». Le Monde (fr-FR). Skatīts: 2023-04-09. Вадатурський Олексій Опанасович Енциклопедія Сучасної України