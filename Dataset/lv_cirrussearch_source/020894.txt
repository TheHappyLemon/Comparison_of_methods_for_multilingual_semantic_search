Anderss Lēonards Sūrns (zviedru: Anders Leonard Zorn; dzimis 1860. gada 18. februārī, miris 1920. gada 22. augustā) bija zviedru gleznotājs, grafiķis un tēlnieks. Dzimis Mūrā, Dālarnā. Skolā gājis Mūrā un Enšēpingā. No 1875. līdz 1880. gadam mācījās Zviedrijas mākslas akadēmijā. Daudz ceļoja, iegūdams starptautisku atpazīstamību. Iesākumā radot akvareļus, no 1887. gada pievērsās galvenokārt eļļas glezniecībai. Sūrns radījis portretus (to skaitā 3 ASV prezidentu portretus), ainavas, žanra gleznas, aktus. Īpaši pievērsies dzimtās Dālarnas dabai un cilvēkiem. 1886. gadā gleznotais akvarelis Sommarnöje 2010. gadā tika pārdots par rekordaugstu summu zviedru mākslinieka darbam — par 26 miljoniem kronu jeb vairāk nekā 2,7 miljoniem eiro. Vikikrātuvē par šo tēmu ir pieejami multivides faili. Skatīt: Anderss Corns. Anderss Sūrns artcyclopedia (angliski) Andersa Sūrna darbi museumsyndicate Arhivēts 2013. gada 14. martā, Wayback Machine vietnē. (angliski)