Dārvina (angļu: Darwin, laragiju: Garramilla) ir pilsēta Austrālijā, Ziemeļu teritorijas administratīvais centrs. Dibināta 1869. gadā kā Palmerstona, bet jau 1911. gadā ieguvusi nosaukumu Dārvina par godu dabas pētniekam Čārlzam Darvinam, kurš 1836. gadā apmeklēja līci, pie kura šodien izvietojusies pilsēta. Sākotnēji pilsēta attīstījās kā nozīmīga osta ceļā uz Āziju, bet vēlāk tā sāka izplesties līdz ar zelta drudzi. Otrā pasaules kara laikā piedzīvojusi Japānas Impērijas gaisa flotes uzlidojumus, bet 1974. gadā lielu daļu pilsētas izpostīja spēcīga viesuļvētra. Šodien pilsētas kopējā platība sastāda 112,01 km², bet iedzīvotāju skaits ir 124 800 cilvēki. Liela ekonomiska nozīme pilsētā ir derīgo izrakteņu ieguvei, tūrismam, ostai un kara bāzei. Tādēļ, ka pilsēta ir teritorijas administratīvais centrs, šeit atrodas tā politiskās, tiesu un izpildvaras centrālās iestādes. Darbojas lidosta, ar iekšzemi dienvidos savieno dzelzceļš un transkontinentālais autoceļš. Q107580374; P10112: 7GDAR; pārbaudes datums: 24 aprīlis 2023. Pasaules zemes un tautas. Ģeogrāfijas vārdnīca. Rīga: 1978, Zvaigzne, 161. lpp. Viesuļvētra 'Treisija' (angliski) Austrālijas Statistikas birojs (angliski) Vikikrātuvē par šo tēmu ir pieejami multivides faili. Skatīt: Dārvina. Encyclopædia Britannica raksts (angliski) Krievijas Lielās enciklopēdijas raksts (krieviski)