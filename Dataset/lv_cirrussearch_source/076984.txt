Henrijs Pērsels (angļu: Henry Purcell, dzimis 1659. gada 10. septembrī, miris 1695. gada 21. novembrī) ir angļu komponists, ievērojamākais agrā angļu baroka pārstāvis. Viņš rakstījis gandrīz visos sava laika mūzikas žanros un formās - viņam pieder slavenā opera Didona un Enejs, vairākas semi-operas, mūziku dramaturģiskām izrādēm un lugām (ieskaitot fantāzijas par In nomine), instrumentālajam sacerējumam, kora himnas, apsveikuma un sēru odas, laicīgās un garīgās dziesmas (“ārijas”). Lai arī viņa kompozīcijas izmanto itāļu un franču mūzikas stilistkos elementus, Pērsela devums ir unikāla angļu baroka mūzikas forma. Pērselu uzskata par vienu no izcilākajiem angļu komponistiem; līdzvērtīgu slavu Anglijā dzimuši komponisti panāca tikai 20.gadsimtā ar Edvarda Elgara, Ralfa Vona-Viljamsa, Viljama Valtona un Bendžamina Britena atnākšanu. Hendelis un Haidns abi komponēja Anglijā apmēram gadsimtu pēc Pērsela, taču abi bija austrieši. Pērsels piedzima mūziķu ģimenē, viņa tēvs (Henry Purcell Senior) bija dziedātājs Karaliskajā kapelā. Mūziku apguva no 6 gadu vecuma un mācījās spēlēt dažādus mūzikas instrumentus - flautu, vijoli, ērģeles. 12 gadu vecumā viņš sāka rakstīt kompozīcijas. Vēlāk Henrijs Pērsels strādāja Vestminsteras abatijā par ērģelnieku un komponēja pēc pasūtījuma. Vikikrātuvē par šo tēmu ir pieejami multivides faili. Skatīt: Henrijs Pērsels. Encyclopædia Britannica ieraksts (angliski) Pērsela profils AllMusic (angliski) Pērsela notis IMSLP (angliski) Saskaņā ar Holman and Thompson (Grove Music Online, skat. atsauces) sniegto informāciju, Pērsela dzimšanas gads un datums nav droši zināms. Kristību ieraksti nav atrasti. 1659. gads ir ņemts no Pērsela piemiņas plāksnes Vestminsteres Abatijā un uz Pērsela 1683.gada sonāšu izdevuma titullapas. Datums 10. septembris ir balstīts uz neskaidru ierakstu GB-Cfm 88 manuskriptā. Jāatzīmē arī, ka savu pirmo algoto darbu viņš dabūja 1677.gada 10. septembrī, kas būtu viņa astoņpadsmitā dzimšanas diena.