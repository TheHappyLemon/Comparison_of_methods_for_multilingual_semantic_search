Mērsraga bāka atrodas Mērsraga zemesragā Talsu novadā, 3,3 km no Mērsraga ciema. Bākas tornis tika izgatavots Francijā. Bākas būve pabeigta un uguns tajā iedegta 1875. gadā. Pirmā pasaules kara laikā gaismas aparāts aizvests uz Krieviju, bet tornis tika smagi sašauts. 1920. gadā iedegta jauna uguns 6 m augstajā pagaidu koka tornī. 1922. gadā pabeigts bojātā torņa remonts, ietverot to betonā. Bākas augstums ir 19 m. Bāku veido apaļš čuguna tornis, ietverts betonā, ar galeriju un laternu. Tornis ir balts. Gaismas elements atrodas 26 m virs jūras līmeņa. Gaisma balta (0,2 s deg, 4,8 s pārtraukums). Gaismas signāls redzams 17 jūras jūdžu attālumā. Bāka darbojas visu gadu diennakts tumšajā laikā. 2006. gada 27. oktorbrī Latvijas pasts izdeva pastmarku un pirmās dienas aploksni ar Mērsraga bākas attēlu. Sašautā bāka (foto) «Pastmarka». Arhivēts no oriģināla, laiks: 2011. gada 7. februārī. Skatīts: 2008. gada 18. martā. MĒRSRAGA bāka[novecojusi saite]