Deivids Nivens (angļu: David Niven; dzimis 1910. gada 1. martā, miris 1983. gada 29. jūlijā) bija britu izcelsmes ASV kinoaktieris. Saņēmis Amerikas Kinoakadēmijas balvu kā labākais aktieris galvenajā lomā par lomu filmā Separate Tables 1958. gadā. Apmēram piecdesmit gadus strādājis Holivudā, tipiskais ampluā — angļu aristokrāts ar tauriņu ap kaklu un rozi svārku atlokā. Dzimis Londonā militārpersonas ģimenē. Tēvs krita Pirmā pasaules kara Gallipoli kaujā. Studēja Sandhērstā. Dienēja Maltā un Duvrā. Trīsdesmito gadu sākumā pameta armiju un devās uz Holivudu, kur iesākumā apmetās pie Erola Flinna. Līdz Otrajam pasaules karam spēlēja epizodiskas lomas. Sākoties Otrajam pasaules karam, atgriezās Anglijā un pieteicās dienestam armijā. Kara laikā viņa dieninieks bija Pīters Ustinovs. Dienēja ienaidnieka rekognoscēšanas karaspēka daļā. Kā aktieris piedalījās vairākās kara laika filmās. Vēlāk intervijās nekad nepieminēja kara laika pieredzi, teikdams, ka tie, kuri apraksta karu, parasti tajā nav bijuši. Pēc kara atgriezās Holivudā. Pazīstamākās Nivena lomas ir Fileass Fogs 1956. gada filmā "80 dienās apkārt zemeslodei" un galvenā loma 1963. gada filmā "Rozā pantera" (The Pink Panther). Dodsworth (1936, režisors Viljams Vailers) "Kalnu aukas" (Wuthering Heights, 1939, režisors Viljams Vailers) A Matter of Life and Death (1946, režisori Maikls Pauels un Emeriks Presburgers) "Bīskapa sieva" (The Bishop`s Wife, 1947, režisors Henrijs Kosters) "80 dienās apkārt zemeslodei" (Around the World in 80 Days, 1956, režisors Maikls Andersons) Separate Tables (1958, režisors Delberts Manns) The Guns of Navarone (1961, režisors Dž. Lī Tompsons) "Rozā pantera" (The Pink Panther, 1963, režisors Bleiks Edvardss) Murder by Death (1976, režisors Roberts Mūrs) "Nāve uz Nīlas" (Death on the Nile, 1978, režisors Džons Gillermins) Vikikrātuvē par šo tēmu ir pieejami multivides faili. Skatīt: Deivids Nivens. IMDb profils (angliski) Internet Broadway Database profils (angliski) AllMovie profils (angliski)