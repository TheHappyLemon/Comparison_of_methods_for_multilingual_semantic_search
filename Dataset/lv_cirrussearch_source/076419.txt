Šis raksts ir par dzelzceļa staciju. Par citām jēdziena Ozolnieki nozīmēm skatīt nozīmju atdalīšanas lapu. Ozolnieki ir dzelzceļa pieturas punkts, kas atrodas Jelgavas novadā, 37 kilometru attālumā no Rīgas Pasažieru stacijas. Dzelzceļa pieturas punktā "Ozolnieki" katru dienu piestāj elektrovilcieni Rīga—Jelgava un Jelgava—Rīga. Pieturas punktā biļešu kase ir slēgta. 2023. gadā pieturas punktu modernizēja, izveidojot paaugstinātās pasažieru platformas. Ozolnieku pieturas punkts izveidots 1929. gadā "Rīgas cementa fabrikas" māla karjera vajadzībām (šaursliežu vagonešu pārkraušanai). Tajā pašā gadā te sāka pieturēt pasažieru vilcieni. Sakarā ar mazo pasažieru skaitu un netālo pieturas punktu "Poļi", jau pēc gada šeit pasažieru satiksmi samazināja, līdz 1937. gadā Ozolnieki kļuva tīri par tehnisko staciju, ko izmantoja tikai māla pārkraušanai. 1956. gadā līdz ar Ozolnieku ciema attīstību pieturas punktu atkal atvēra pasažieru satiksmei. 1972. gadā pēc Rīgas—Jelgavas dzelzceļa līnijas elektrifikācijas, pieturas punktā sāka pieturēt elektrovilcieni. Līdz 2010. gada 15. februārim katru dienu šeit pieturēja dīzeļvilciens Rīga—Reņģe. Ozolnieku pieturas punkts 2009. gadā Sliežu ceļi Rīgas virzienā Sliežu ceļi Jelgavas virzienā Renovētas platformas 2004. gadā «Biļešu kasu darba laiki». pv.lv. Skatīts: 2022-07-31. «Ozolnieku dzelzceļa stacijā notiek Paaugstināto platformu būvniecība dzelzceļa līnijā: Rīga-Jelgava». jelgavasnovads.lv. Skatīts: 2024. gada 11. februārī. Valdības Vēstnesis, Nr. 65. Rīkojums №112 par Ozolnieku pieturas punkta atvēršanu Toms Altbergs, Karīna Augustāne, Ieva Pētersone. Dzelzceļi Latvijā. Rīga : Jumava, 2009. 46. lpp. ISBN 978-9984-38-698-0. Ozolnieku pieturas punkts Latvijas Dzelzceļa YouTube vietnē