Koledža ir izglītības iestāde. Vārds koledža ir radies cauri vairākām valodām, bet pamatā tā izcelsme ir meklējama latīņu vārdā collegium (‘kolēģija’, ‘skola’, ‘grupa’). Izšķir trīs veida koledžas: koledža var būt daļa no universitātes; augstākās izglītības iestāde; vidējās izglītības iestāde, it īpaši valstīs, kurās oficiālā valoda ir angļu. Saskaņā ar 1995. gada Latvijas Augstskolu likumu koledža ir izglītības iestāde, kas īsteno pirmā līmeņa profesionālās augstākās izglītības programmas un dod iespēju iegūt ceturtā līmeņa profesionālo kvalifikāciju. Pirmā līmeņa profesionālās augstākās izglītības programma tiek īstenota pēc vidējās izglītības ieguves. Tās īstenošanas laiks ir divi līdz trīs gadi. Augstskolu likums Publicēts: Latvijas Vēstnesis, 179, 17.11.1995.; Latvijas Republikas Saeimas un Ministru Kabineta Ziņotājs, 1, 11.01.1996.