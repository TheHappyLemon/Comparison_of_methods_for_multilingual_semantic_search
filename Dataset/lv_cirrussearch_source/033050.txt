Josips Rukavina (horvātu: Josip Rukavina; dzimis 1942. gada 29. oktobrī) ir Horvātijas starptautiskais meistars šahā (1973). 1970. gadu sākumā bijis viens no spēcīgākajiem Dienvidslāvijas šahistiem. 1972. gadā kopā ar Ļubomiru Ļubojeviču dalījis 2.-3. vietu Dienvidslāvijas šaha čempionātā. Tajā pašā gadā piedalījies Pasaules šaha čempiona nosaukuma izcīņas cikla zonas turnīrā, kur ieņēmis 2. vietu un ieguvis tiesības spēlēt starpzonu turnīrā. 1973. gadā starpzonu turnīrā Ļeņingradā ieņēmis 15. vietu, tomēr spējis sagādāt vienīgo zaudējumu vienam no turnīra uzvarētājiem Viktoram Korčnojam. Daudzu starptautisko šaha turnīru laureāts. Par panākumiem turnīros FIDE 1973. gadā Rukavinam piešķīrusi starptautiskā meistara (IM) nosaukumu. Pārstāvējis Dienvidslāvijas komandu lielākajos komandu šaha turnīros: Pasaules šaha olimpiādēs piedalījies 1972. gadā un komandu vērtējumā izcīnījis bronzas medaļu; Balkānu valstu komandu šaha čempionātos piedalījies 5 reizes (1972, 1982, 1984-1986). Komandu vērtējumā izcīnījis 3 zelta (1972, 1984, 1985) un 2 sudraba (1982, 1986) medaļas, bet individuālajā - zelta (1985), sudraba (1986) un bronzas (1972) medaļas. YUG-ch Umag 1972 1973 Leningrad Interzonal Tournament OlimpBase :: Men's Chess Olympiads :: Josip Rukavina OlimpBase :: Men's Chess Balkaniads :: Josip Rukavina Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)