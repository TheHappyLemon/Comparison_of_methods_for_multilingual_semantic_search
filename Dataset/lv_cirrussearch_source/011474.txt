Londonas Karaliskā biedrība dabaszinību attīstīšanai (angļu: The Royal Society of London for Improving Natural Knowledge), biežāk saukta par Karalisko biedrību (The Royal Society), ir zinātņu biedrība, funkcionē kā Apvienotās Karalistes zinātņu akadēmija. Dibināta 1660. gada novembrī ar karaļa Čārlza II pavēli kā Londonas Karaliskā biedrība un, iespējams, ir vecākā šāda veida biedrība pasaulē. Biedrību pārvalda tās padome, ko vada biedrības prezidents. Padomes locekļus un prezidentu ievēl biedrības locekļi no sava vidus. Biedrībā šobrīd (2011) ir 1314 biedri, kas tiesīgi lietot FRS titulu (Fellow of the Royal Society), kā arī karaliskie, goda un ārzemju biedri. Tagadējais biedrības prezidents ģenētiķis Pols Nerss stājās amatā 2010. gada 30. novembrī. Par Karaliskās biedrības priekšteci uzskata zinātnieku kopu, kas aizrāvās ar Frānsisa Bēkona "jauno filozofiju" un vēlāk kļuva pazīstama kā "Neredzamās kolēģijas" grupa. Tie bieži satikās Londonā, Grešamas koledžā, daži no biedriem tikās Oksfordā. Karaliskās biedrības dibinātāji bija: Viljams Bols (William Ball, 1627—1690) Roberts Boils (1627—1691) Viljams Braunkers (William Brouncker, 1620—1684) Aleksandrs Brūss (Alexander Bruce, 1629—1681) Džonatans Godards (Jonathan Goddard, 1617—1675) Abrahams Hils (Abraham Hill, 1633—1721) Roberts Morejs (Robert Moray, 1608—1673) Pols Neils (Paul Neile, 1613—1686) Viljams Petijs (William Petty, 1623—1687) Kristofers Rens (Christopher Wren, 1632—1723) Lorencs Rūks (Lawrence Rooke, 1622—1662) Džons Vilkinss (John Wilkins, 1614—1672) Vikikrātuvē par šo tēmu ir pieejami multivides faili. Skatīt: Karaliskā biedrība. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)