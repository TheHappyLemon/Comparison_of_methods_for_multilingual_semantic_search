Šis raksts ir par dziedātāju. Par sengrieķu mēness dievieti skatīt rakstu Selēne. Selēna Kvintanilja Peresa (Selena Quintanilla Pérez, dzimusi 1971. gada 16. aprīlī, mirusi 1995. gada 31. martā), plašāk pazīstama kā Selēna, bija meksikāņu izcelsmes amerikāņu dziedātāja, kas ir nosaukta par "Tehano (spāņu-teksasiešu) mūzikas karalieni". 1987. gadā Selēna ieguva Tehano mūzikas balvu (Tejano Music Award) kā gada labākā sieviešu dziedātāja. Selēna ir dzimusi Leikdžeksonā, Teksasas štatā. Viņas tēvs bija Amerikas Savienotajās Valstīs dzīvojošs meksikānis, bet māte bija daļēji čiroku cilts indiāne. Viņa bija jaunākā atvase no trim bērniem. Selēna sāka dziedāt trīs gadu vecumā. Deviņu gadu vecumā sāka dziedāt bērnu grupā Selena y Los Dinos, kas pirmo albumu izdeva, kad Selēnai bija 12 gadi. 1987. gadā Selēna ieguva Tehano mūzikas balvu (Tejano Music Award) kā gada labākā sieviešu dziedātāja. 1988. gadā sāka satikties ar basģitāristu Krisu Peresu, un 1992. gada 2. aprīlī ar viņu apprecējās. 1989. gadā Selēna noslēdza līgumu ar ierakstu kompāniju EMI. 1990. gadu sākumā strauji pieauga viņas popularitāte, it īpaši spāniski runājošajās valstīs. 1993. gadā izdotais albums Selena Live! ieguva Grammy balvu kā labākais Amerikā dzīvojošo meksikāņu albums. Šai nominācijai tika izvirzīts arī 1994. gadā izdotais albums Amor Prohibido. 1995. gada 31. martā Jolanda Saldivara (Yolanda Saldívar), Selēnas bijušā fanu kluba prezidente, iešāva Selēnai mugurā. Selēna nomira slimnīcā no asiņu zuduma. Jolanda Saldivara varēs pretendēt uz brīvību 2025. gadā, kad aizritēs 30 gadi pēc šīs slepkavības. Divas nedēļas vēlāk Teksasas gubernators, kas tajā laikā bija Džordžs V. Bušs, pasludināja 16. aprīli Teksasā par "Selēnas dienu". Selena (1989) Ven Conmigo (1990) Entre a Mi Mundo (1992) Selena Live! (1993) Amor Prohibido (1994) Dreaming of You (1995) filmas Don Juan DeMarco (1995, tēloja račeras dziedātāju, neliela loma) televīzija Johnny Canales Show (1985—1995) Tejano Music Awards (1987—1995) Dos mujeres, un camino (1993) Mitchell, Rick. «Selena"» (angliski). Houston Chronicle. Arhivēts no oriģināla, laiks: 2007. gada 9. Jūlijs. Skatīts: 2008. gada 1. februārī.