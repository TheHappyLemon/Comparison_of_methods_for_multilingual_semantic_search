Sintmārtena (nīderlandiešu: Sint Maarten) ir autonoma valsts Nīderlandes Karalistes sastāvā, Mazajās Antiļu salās, kas aizņem Sintmārtenas salas dienvidu daļu. Sintmārtenas kopējā platība ir 37 km² un tā aizņem aptuveni 40% no Sintmārtenas salas kopējās platības. Pārējos 60% salas ziemeļu daļā aizņem Francijas aizjūras teritorija Senmartēna. Pēc 2019. gada datiem, Sintmārtenā dzīvo 41 486 iedzīvotāji, un tās galvaspilsēta un lielākā pilsēta ir Filipsburga. Salai nosaukumu ir devis Kristofors Kolumbs, kurš salu nosaucis par godu kristiešu svētajam Svētajam Mārtiņam no Tūras. Tas tādēļ, jo Kolumbs salu atklāja 1493. gada 11. novembrī, dienā kad kristiešu pasaulē tiek svinēta Svētā Mārtiņa diena. Līdz 2010. gada 10. oktobrim, Sintmārtena bija zināma kā Sintmārtenas salas teritorija un bija viena no piecām salu teritorijām, kas ietilpa Nīderlandes Antiļās. Sintmārtenas oficiālā valūta ir Nīderlandes Antiļu guldenis. Ekonomika galvenokārt balstās uz tūrismu un ar tūrismu saistītos sektoros ir nodarbināti aptuveni 80% no kopējā iedzīvotāju skaita. Katru gadu Sintmārtenu apmeklē vairāk kā viens miljons tūristu. 2014. gadā, Sintmārtenā bija vairāk spēļu automātu uz vienu iedzīvotāju, ne kā jebkurā citā valstī pasaulē. 2017. gada 6. un 7. septembrī, Sintmārtena cieta no piektās kategorijas viesuļvētras Irmas. Viesuļvētras rezultātā tika iznīcinātas vai bojātas 70% no kopējām Sinmārtenas ēkām, četri cilvēki nogalināti un trīsdesmit četri ievainoti. Vētras radītie zaudējumi smagi ietekmēja salas ekonomiku. 2019. gadā publicētajā pārskatā tika atklāts, ka vētras radītie zaudējumi samazināja Sintārtenas IKP par 4,7% un paaugstināja inflāciju. https://web.archive.org/web/20151208060341/http://gamingta.com/wp-content/uploads/2014/11/World-Count-2014.pdf «Arhivēta kopija». Arhivēts no oriģināla, laiks: 2023. gada 8. aprīlī. Skatīts: 2019. gada 26. septembrī. Vikikrātuvē par šo tēmu ir pieejami multivides faili. Skatīt: Sintmārtena. Encyclopædia Britannica raksts (angliski) Sintmārtenas Komercijas un industrijas kamera Sintmārtenas leitnantgubernators Sintmārtenas universitāte Sintmārtenas tūrisma birojs