Mari vilajets (turkmēņu: Mary welaýaty) ir Turkmenistānas pirmās pakāpes administratīvā iedalījuma vienība. Izvietojies valsts dienvidaustrumos. Robežojas ar Afganistānu dienvidos, kā arī Lebapa vilajetu ziemeļaustrumos un Ahala vilajetu austrumos. Izveidots 1992. gadā. Lielāko daļu vilajeta teritorijas aizņem Karakuma tuksnesis; tikai centrālajā daļā, kur atrodas Murgabas un Tedženas deltas, ir lauksaimniecības zemes, kuras papildus apūdeņo Karakuma kanāls. Lielākās pilsētas ir Mari (126 141, vilajeta administratīvais centrs), Bairamali (91 713) un Joletena (38 936). Vikikrātuvē par šo tēmu ir pieejami multivides faili. Skatīt: Mari vilajets.