Svētā Izaka katedrāle (krievu: Исаакиевский собор) ir pareizticīgo katedrāle Sanktpēterburgā, Krievijā. Viena no lielākajām katedrālēm pasaulē. Veltīta Pētera I svētajam patronam Dalmācijas svētajam Izakam. Baznīcas arhitekts ir Ogists de Monferāns, kas pirms šīs baznīcas celtniecības nebija plaši pazīstams. Celtniecība ilga no 1818. līdz 1858. gadam. PSRS laikā tika pārtraukta baznīcas darbība, tās vietā te bija reliģijas un ateisma vēstures muzejs, baloža skulptūra tika aizstāta ar Fuko svārstu. Pēc PSRS sabrukuma tika atsākti dievkalpojumi baznīcā. Katedrālei ir 112 kolonnas. Tās galvenais kupols atrodas 101,5 m augstumā, klāts ar tīru zeltu. Somu valodā (Somija baznīcas celšanas laikā atradās Krievijas impērijas sastāvā) ir izveidojies teiciens kuin Iisakin kirkkoa ("kā Izaka katedrāli"), ar ko apzīmē kaut ko, kura pabeigšanai nepieciešams ļoti ilgs laikposms. Vikikrātuvē par šo tēmu ir pieejami multivides faili. Skatīt: Svētā Izaka katedrāle. Encyclopædia Britannica raksts (angliski) Krievijas Lielās enciklopēdijas raksts (krieviski) Oficiālā tīmekļa vietne