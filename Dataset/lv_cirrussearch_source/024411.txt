Mets Grīns (angļu: Matt Greene; dzimis 1983. gada 13. maijā) ir amerikāņu hokejists, aizsargs. Pašlaik (2014) Grīns spēlē Nacionālās hokeja līgas kluba Losandželosas "Kings" sastāvā, pildot arī tās kapteiņa palīga funkcijas. Profesionāļa karjeru Grīns sāka 2005.—06. gada sezonā, kurā aizvadīja 27 spēles NHL kluba Edmontonas "Oilers" rindās. Jau nākamajā sezonā aizsargs "Oilers" sastāvā bija nostiprinājies. 2008. gada vasarā Grīns tika aizmainīts uz Losandželosas "Kings". Jau līdz ar pirmo sezonu Grīns "Kings" rindās pildīja arī kapteiņa palīga funkcijas. 2011.—12. un 2013.—14. gada sezonās Grīns kopā ar "Kings" izcīnīja Stenlija kausu. ASV hokeja izlases sastāvā spēlējis 2007., 2008. un 2010. gada Pasaules čempionātos. Eliteprospects profils (angliski) Internet Hockey Database profils (angliski) Hockey-Reference profils (angliski)