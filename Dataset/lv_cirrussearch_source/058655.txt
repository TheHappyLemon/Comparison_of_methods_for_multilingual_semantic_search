Bezdzimumvairošanās jeb binārā dalīšanās ir vairošanās process, kurā nepieciešams tikai viens vecākorganisms. Bezdzimumvairošanās rezultātā pēcnācēji ir ģenētiski identiski vecākorganismam, jo tie satur tādus pašus gēnus. Šādi dalās, piemēram, prokarioti, jo abas meitšūnas ir ģenētiski identiskas mātšūnai. Pirms dalīšanās replicējas DNS. Tādā veidā rodas divas hromosomas, kuras ir piestiprinātas pie šūnas plazmatiskās membrānas. Pēc replikācijas hromosomas attālinās, šūnai stiepjoties garumā. Kad šūna ir apmēram divreiz pārsniegusi savu sākotnējo garumu, plazmatiskā membrāna ieliecas uz iekšu un izveidojas divi jauni, līdzīgi šūnapvalki. Laiku starp divām dalīšanās reizēm dēvē par baktēriju ģenerācijas laiku. Šis laika posms ir atkarīgs no baktērijas, bet vairumam baktēriju tas ir no vienas līdz četrām stundām, taču pastāv arī baktērijas, kas dalās reizi 20 minūtēs vai 24 stundās. Silvija S. Madera. «Mācību grāmata "Bioloģija 1.daļa", 164.lpp», 2001. gads. Skatīts: 20.10.2021. Vikikrātuvē par šo tēmu ir pieejami multivides faili. Skatīt: Bezdzimumvairošanās. Encyclopædia Britannica raksts (angliski) Krievijas Lielās enciklopēdijas raksts (krieviski)