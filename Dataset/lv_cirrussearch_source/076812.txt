The Doors ir amerikāņu rokgrupas The Doors debijas albums. Tas tika ierakstīts 1966. gada augustā un izdots 1967. gada 4. janvārī. Tajā ir iekļauta grupas pirmā populārā dziesma, "Light My Fire", kas ieguva 1. vietu ASV pārdotāko singlu topā. Albums ASV pārdotāko albumu topā bija 2. vietā un ieguva vairākkārtēju platīna statusu. Eiropā tas nebija tik populārs un topos vispār neiekļuva. "Light My Fire" tikmēr bija 49. vietā Lielbritānijas pārdotāko singlu topā. 1967. gada izdevumā daži dziesmu vārdi tika izcenzēti. Visus skaņdarbus sarakstīja Džims Morisons, Robijs Krīgers, Rejs Manzareks un Džons Densmors, izņemot, kur pieminēti citi autori. 