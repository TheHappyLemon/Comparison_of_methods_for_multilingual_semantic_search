Ivans Kasutins (krievu: Иван Дмитриевич Касутин; dzimis 1986. gada 17. oktobrī) ir krievu hokejists, vārtsargs. Pašlaik (2017) spēlē Kontinentālās hokeja līgas kluba Ņižņekamskas "Ņeftehimik" rindās. Savas hokejista gaitas Kasutins uzsāka Jaroslavļā, "Lokomotiv" sistēmā spēlējot līdz pat 2005. gadam. 2005.—06. sezonā Ivans uzsāka profesionālā spēlētāja karjeru, Penzas "Disel" rindās spēlējot Krievijas Augstākajā līgā. No 2006. līdz 2008. gadam Kasutins spēlēja Krievijas Superlīgas kluba Maskavas "CSKA" sastāvā. 2008. gadā Ivans pievienojās Ņižņekamskas "Ņeftehimik" vienībai, 2009.—10. sezonas izslēgšanas kārtā uzrādot labāko vārtsarga statistiku līgā un tiekot atzīts par KHL marta labāko vārtsargu. 2011. gada vasarā Kasutins pārgāja uz Maskavas "Spartak", taču sezonas gaitā tika aizmainīts uz Kazaņas "Ak Bars". 2012.—13. gada sezonu Kasutins uzsāka Čehovas "Vitjaz", taču janvāra izskaņā pievienojās Sanktpēterburgas SKA vienībai. Pēc sezonas beigām SKA vārtsargu aizmainīja uz Čerepovecas "Severstal" vienību. Sezonas vidū no "Severstal" Kasutins tika aizmainīts jau uz Ņižņijnovgorodas "Torpedo" rindām. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)