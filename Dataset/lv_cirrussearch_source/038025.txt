Valdis Pelšs (krievu: Валдис Евгеньевич Пельш, dzimis 1967. gada 5. jūnijā Rīgā) ir latviešu izcelsmes padomju un Krievijas mūziķis, dziedātājs, šovu vadītājs un producents. Krievijas Pirmā kanāla bērnu un izklaides raidījumu direktors (2001—2004). Vislielāko atpazīstamību ir ieguvis kā televīzijas raidījumu "Uzmini melodiju" un "Izjokošana" vadītājs. Dzimis 1967. gada 5. jūnijā Rīgā, latviešu inženiera, vēlāk žurnālista Eižena Pelša ģimenē. Pats Valdis teicis, ka uzskata sevi vairāk par latvieti nekā krievu. Viņam ir vecākais brālis Aleksandrs un jaunākā māsa Sabīne. 1983. gadā Valdis absolvējis Rīgas speciālo skolu ar franču valodas padziļinātu apmācību. Beidzis Maskavas Valsts universitātes filozofijas fakultāti, vienu gadu nostrādāja PSRS Zinātņu akadēmijas Dabas zinību un tehnikas vēstures Institūtā kā jaunākais zinātniskais līdzstrādnieks. 1983.—1995. gados darbojās Maskavas Valsts universitātes jaunatnes teātrī (tagad — MVU Studentu teātris). No 1987. gada strādā televīzijā. Vispirms — kā Maskavas Valsts universitātes KVN komandas spēlētājs, vēlāk — ka programmas "Oba-na!" režisors. 1994. gadā pēc Vladislava Listjeva piedāvājuma kļuva raidījuma "Uzmini melodiju" vadītājs. Pēc ORT bērnu un izklaides programmu departamenta direktora Sergeja Supoņeva traģiskās bojāejas 2001. gada decembrī televīzijas kanāla vadība ieceļ Valdi šajā amatā. Trīs gadu laikā, no 2001. līdz 2004. gadam, televīzijas kanālā parādās tādas pārraides kā "Krievu rulete", "Tauta pret", "Suņu šovs" un citas. 2003. gadā, pēc četru gadu pārtraukuma, Pelšs atsāk vadīt pārraidi "Uzmini melodiju". Valdis Pelšs ir KVN Augstākās līgas žūrijas loceklis. Valdis Pelšs ir grupas "Nelaimes gadījums" dibinātājs un dalībnieks (1983—1997). No 1996. līdz 1999. gadam un 2005. gadā viņš bija mūzikas ceremoniju "Zelta Gramofons" vadītājs (kopā ar Alekseju Kortņevu) . No 2007. līdz 2008. gadam Pelšs ir politiskās partijas "Pilsoniskais spēks" augstākās padomes loceklis. Valdis Pelšs nodarbojas ar kinodokumentālo mākslu kā autors, producents un vadītājs. 2015. gadā Pirmajā kanālā tika pārraidīta viņa dokumentālā filma "Cilvēki, kas padarīja Zemi apaļu". Filma ir veltīta 1930. gadu aviācijas triumfam, tālajiem Čkalova un Gromova transpolārajiem pārlidojumiem. Filma saņēma sudraba balvu festivālā Corporate Media & TV Awards 2015 Kannās, "Vēsture un civilizācija" nominācijā. 2016. gada janvārī notika V. Pelša dokumentālās filmas par Maskavas valsts universitāti "Gudrākais pasaulē debesskrāpis" pirmizrāde. Pirmā sieva (oficiāli 1988-2005) ir juriste Olga Pelše. meita Eižena Pelše (dz. 1992). Otrā sieva ir Svetlana Pelše (dz. Akimova) (oficiāli no 2006. gada 19. decembra) — 2010. gadā atvēra mājkalpotāju atlases aģentūru "Mažordoms." meita Ilva Pelše. dēls Einars (dz. 2009). dēls Ivars (dz. 2014. gada 8 decembrī).. Tēvs Eižens Pelšs (1928—2015) dzīvoja Rīgā, bija žurnālists, strādāja Latvijas radio. Māte Ella dzīvo Izraēlā, vecāki izšķīrās. Vecākais brālis Aleksandrs (no pirmās mātes laulības) bija televīzijas operators, tagad nodarbojas ar šovu biznesu Maskavā. Jaunākā māsa Sabīne (dz. 1980) dzīvo Sanhosē (ASV), precējusies, vīrs Tomars. Указ Президента РФ от 27.11.2006 № 1316 «О награждении государственными наградами Российской Федерации» Valdis Pelšs nav komunista mazdēls un sevi sajūt kā latvieti «Валдис Пельш». Arhivēts no oriģināla, laiks: 2017. gada 1. decembrī. Skatīts: 2017. gada 3. aprīlī. Валдис Пельш — Лица — Первый канал Валдиса Пельша преследует жена | Самое интересное от 17 декабря 2003 г. Валдис Пельш окончательно развёлся! Четырежды отец: у Валдиса Пельша родился сын Пельш пошёл на поправку Радиостанция «Эхо Москвы» / Передачи / Без дураков / Четверг, 24.05.2007: Валдис Пельш IMDb profils (angliski)