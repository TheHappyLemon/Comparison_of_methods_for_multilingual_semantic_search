World of Warcraft: Cataclysm vai arī saīsināti Cata ir trešā papildinājumu paka MMORPG spēlei World of Warcraft. BlizzCon par papildinājumu pakas iznākšanu oficiāli paziņoja 2009. gada 21. augustā. Papildinājumu paka tika izlaista 2010. gada 21. septembrī. Ar spēles iznākšanu iespējamais maksimālais līmenis tika paaugstināts no 80 uz 85. Spēles galvenajiem kontinentiem Kalimdorai un Austrumu Karaļvalstīm tika pievienotas jaunas zonas un esošās tika mainītas. Tika pievienoti vairāk kā 3500 jauni uzdevumi. Spēlei tika pievienoti 7 jauni cietokšņi un 4 reidi. Tāpat tika pievienota jauna prasme - Arheoloģija. Tika pievienotas divas jaunas spēlējamas rases Vorgeni Aliansei un Goblini Ordai. Esošās klases kļuva pieejamas lielākam skaitam rasu. Spēles lielākās pilsētas (Orgrimmara, Stormvinda un Dalarana) piedzīvoja lielas pārmaiņas. Tāpat tika mainīta talantu sistēma.