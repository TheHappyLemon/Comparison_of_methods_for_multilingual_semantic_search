Diddy (pazīstams arī kā Puff Daddy, P. Diddy), īstajā vārdā Šons Kombss (angļu: Sean Combs; dzimis 1969. gada 4. novembrī Ņujorkā, ASV), ir amerikāņu mūziķis, reperis, producents, aktieris un vīriešu modes mākslinieks. Viņš ir ieguvis trīs Grammy balvas un divas MTV mūzikas video balvas. Diddy vīriešu apģērbu līnija ir ieguvusi Amerikas modes dizaineru padomes balvu. Kombss ir dzimis Hārlemā un izaudzis Mauntveronā, Ņujorkas štatā. Viņš izstājies no Hārvarda Universitātes, lai kļūtu par augstāko vadītāju ierakstu kompānijā Uptown Records un 1993. gadā dibinātu pats savu ierakstu kompāniju Bad Boy Records. Šons Kombss kļuva populārs kā Puff Daddy, vēlāk kā P. Diddy (Puff un Puffy bieži tika izmantotas kā iesaukas, bet nekad kā ieraksta vārdi). 2005. gada augustā viņš mainīja savu skatuves vārdu uz vienkārši Diddy, bet Lielbritānijā, saistībā ar tiesas spriedumu, turpināja izmantot iepriekšējo segvārdu P. Diddy. 2010. gadā žurnāls Forbes paziņoja, ka Diddy ir turīgākais reperis pasaulē. Saskaņā ar žurnāla aprēķiniem, viņam piederošās bagātības sastāda aptuveni 475 miljonus ASV dolāru. 2. vietu ar 450 miljoniem dolāru Forbes sarakstā ieņem Jay-Z, savukārt 3. vietā ierindojies Dr. Dre, kurš ar 125 miljoniem dolāru gan krietni atpaliek no saviem kolēģiem. Diddy-Dirty Money ir Diddy dibināta grupa, kurā iesaistīta dziedātāja un dziesmu autore Kalenna Hārpere (angļu: Kalenna Harper) un kādreizējā apvienības Danity Kane dalībniece Dona Ričarda (angļu: Dawn Richard). Izdoti seši Diddy-Dirty Money singli, no tiem ceturtā singla formātā iznākusī dziesma ir "Coming Home". Sasniedzot 13. vietu ASV un 4. vietu Lielbritānijā, tā kļuvusi par Diddy-Dirty Money līdz šim vispopulārāko hitu, atstājot aiz sevis singlu "Hello Good Morning". Visi Diddy-Dirty Money singli pārstāv grupas pirmo un pagaidām vienīgo albumu Last Train To Paris, kas iznāca 2010. gada decembrī. No Way Out (1997) Forever (1999) The Saga Continues... (2011) We Invented the Remix (2002) Press Play (2006) Last Train to Paris (2010) The Love Album: Off the Grid (2023) We Invented the Remix (2002) Bad Boy's 10th Anniversary... The Hits (2004) Bad Boy's R&B Hits (2004) Duty Captain's Report, courttv.com, 17.01.2001. (angliski) P. Diddy — turīgākais reperis pasaulē, europeanhitradio.com Diddy Dirty Money, europeanhitradio.com Oficiālā mājaslapa Facebook profils Myspace profils (angliski) Allmusic profils (angliski) IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski) Twitter profils