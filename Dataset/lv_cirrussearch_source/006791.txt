Šis raksts ir par dzelzceļa staciju. Par Rīgas apkaimi skatīt rakstu Brasa. Brasa ir ceļa postenis un pieturas punkts Rīgas Vidzemes priekšpilsētā, dzelzceļa līniju Zemitāni—Skulte un Čiekurkalns—Rīga Krasta krustojumā. Brasā pietur visi Skultes virziena elektrovilcieni, cauri tai kursē arī kravas vilcieni. Starp Rīgas un Skultes virziena pieturu ēkām atrodas Brasas ceļa pārvads, kas savieno Miera ielu ar Gaujas ielu. Stacijā biļešu kase ir slēgta. Līdz ar līnijas Rīga—Mangaļi uzbūvēšanu 1872. gadā šajā vietā atvērta Kara hospitāļa pasažieru platforma. 1903. gadā uzbūvēts atzars uz pilsētas elevatoru Andrejsalā (tagadējā Rīgas Krasta līnija), līdz ar to platforma jeb pietura kļūst par staciju. 1907. gadā uzbūvēts savienojums ar Ķeizarmeža staciju (tagadējo Čiekurkalnu). 1919. gadā stacija pārdēvēta par Braslu. Pašreizējais nosaukums tai ir kopš 1938. gada. Vācu okupācijas laikā stacijas nosaukums bija "Rīgas sporthalle". 1957. gada 20. jūlijā pieturā sagaidīts pirmais elektrovilciens (pēc elektrifikācijas pie Brasas uzbūvēts ceļa pārvads Mežaparka tramvaja līnijas vajadzībām). Arī līnija uz Čiekurkalnu ir bijusi elektrificēta, tomēr regulāra elektrovilcienu satiksme šajā posmā nav pastāvējusi (vadi noņemti aptuveni 2005. gadā, stabi ir saglabājušies). Saglabājusies arī 1903. gadā būvētā stacijas ēka, kuru pasažieru vajadzībām gan neizmanto. Sliežu ceļi Skultes virzienā Sliežu ceļi Rīgas virzienā Brasas nojume Rīgas virzienā 2021. gadā Brasas stacijas vecā ēka 2021. gadā Brasas stacijas vecā ēka 2010. gadā Brasas dzelzceļa pieturas ēka Skultes virzienā 2010. gadā Krustojums ar Čiekurkalna—Rīgas Krasta līniju Ēka Skultes virzienam Nojume Rīgas virzienam Skats Zemitānu virzienā no Brasas tilta Brasas ceļa pārvads Brasas stacija «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-07-31. T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 54. lpp. ISBN 978-9984-38-698-0 Ziemeļu rajons gadsimtu griežos / sast.: L. Liepiņa. Rīga : RaKa, 2004. — 102. lpp.