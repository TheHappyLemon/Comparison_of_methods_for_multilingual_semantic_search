Abhidžīts Gupta (hindi: अभिजीत गुप्ता, angļu: Abhijeet Gupta; dzimis 1989. gada 16. novembrī Rādžastānā) ir Indijas starptautiskais lielmeistars šahā (2008). No 1998. gada pārstāvējis Indiju Āzijas un Pasaules junioru šaha čempionātos dažādās vecuma kategorijās. Lielāko panākumu šajos turnīros izcīnījis 2008. gadā, kad kļuvis par Pasaules junioru šaha čempionu U20 vecuma grupā. 2004. gadā dalījis pirmo vietu Āzijas junioru šaha čempionātā U18 vecuma grupā. Daudzu starptautisko šaha turnīru laureāts, tajā skaitā uzvarējis vai dalījis pirmās vietas Ņūdelī Parsvnath International Open (2008), Kavalā (Grieķija, 2010, 2012), Dubaijā (2011), Londonas London Chess Classic Open (2011), Visahapatnamā (2011), Filadelfijā (2012), Taškentā (2014). Piedalījies Pasaules kausa izcīņās šahā pēc izslēgšanas sistēmas: 2009. gadā 1. kārtā zaudējis Ņikitam Vitjugovam; 2011. gadā 1. kārtā uzvarējis Raufu Memmedovu, 2. kārtā uzvarējis Semjuelu Šenklendu, bet 3. kārtā zaudējis Bu Sjandži. 2023. gada novembrī Daglasā ierindojies 102. vietā "FIDE Grand Swiss" turnīrā. Pārstāvējis Indijas komandu lielākajos komandu šaha turnīros: Pasaules šaha olimpiādē piedalījies 2012. gadā. Individuālajā vērtējumā izcīnījis sudraba medaļu; Āzijas valstu komandu šaha čempionātos piedalījies 2 reizes (2008, 2012). Komandu vērtējumā izcīnījis 2 sudraba (2008, 2012) medaļas. Individuālajā vērtējumā izcīnījis zelta (2012) un sudraba (2008) medaļas; Pasaules jauniešu U16 komandu šaha olimpiādē piedalījies 2 reizes (2002-2003). Komandu vērtējumā izcīnījis bronzas (2003) medaļu. Individuālajā vērtējumā izcīnījis 2 sudraba (2002, 2003) medaļas. Par panākumiem turnīros FIDE 2005. gadā Guptam piešķīrusi starptautiskā meistara (IM), bet 2008. gadā - starptautiskā lielmeistara (GM) nosaukumu. Indian GM Abhijeet Gupta wins Dubai Open Abhijeet Gupta clear first in Agzamov Memorial 2014 2009 World Cup 2011 World Cup 2023 FIDE Grand Swiss OlimpBase :: Men's Chess Olympiads :: Abhijeet Gupta OlimpBase :: Men's Asian Team Chess Championship :: Abhijeet Gupta OlimpBase :: World Youth U16 Chess Olympiads :: Abhijeet Gupta Title Applications (GM): Gupta, Abhijeet Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)