Likerta skala ir anketās psihometriskiem jautājumiem izmantota atbilžu skala, viena no visplašāk izmantotajām diskrētajām skalām. Tai ir intervālu atbilžu formāts (parasti 1—5, bet arī 1—7 vai 1—9), kurā mazākais un lielākais skaitlis apzīmē divas pretējas galējības (parasti — pilnībā piekrītu un pilnībā nepiekrītu). Skala nosaukta amerikāņu psihologa Rensisa Likerta vārdā, kurš pirmais publicēja šāda veida anketu 1932. gadā. Tās priekšrocība ir saprotamība, vienkāršā sagatavošana un atbilžu vieglā analizēšana, bet trūkums — respondenta atbildes noformulēšanas ilgums. Dažos apstākļos nāvessods ir attaisnojams. 1 — pilnībā nepiekrītu 2 — nepiekrītu 3 — neitrāli 4 — piekrītu 5 — pilnībā piekrītu Silvija Kristapsone. Zinātniskā pētniecība studiju procesā. Rīga : Biznesa augstskola "Turība", 2008. 212.—214. lpp. ISBN 978-9984-828-00-8. Arhivēts no oriģināla, laiks: 2019. gada 2. septembrī. Skatīts: 2020. gada 6. maijā.