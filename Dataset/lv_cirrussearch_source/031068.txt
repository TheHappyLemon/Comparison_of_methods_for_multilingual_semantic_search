Hiperteksta iezīmēšanas valoda jeb HTML (no angļu: HyperText Markup Language) ir iezīmēšanas valoda, kas ir izstrādāta tīmekļa lappušu un citas pārlūkprogrammā attēlojamas informācijas glabāšanai. Sākotnēji definēta kā vienkārša SGML implementācija, HTML šobrīd ir starptautisks standarts (ISO/IEC 15445:2000). HTML specifikāciju pamatā uztur Tīmekļa hiperteksta pielietojumu tehnoloģiju darba grupa (WHATWG). Pēdējā HTML versija ir HTML5. HTML ir iezīmēšanas valoda, kas ir vērsta uz vienas lappuses teksta dokumentu attēlošanu speciālās programmas HTML lietotāja aģentos, kuru visizplatītākais paveids ir tīmekļa pārlūkprogramma. HTML sniedz iespēju dokumenta pamatsaturu sasaistīt ar dažāda veida metadatiem un atveidei nepieciešamo informāciju. Atveides informācija var būt gan nelielas teksta dekorācijas, kā piemēram atsevišķa vārda pasvītrošana vai attēla ievietošana tekstā, gan sarežģīti skripti, attēlkartes un formu definīcijas, kas kontrolē tīmekļa pārlūkprogrammu. Metadati var saturēt informāciju par dokumenta nosaukumu un autoru, strukturālo informāciju, teiksim izteikt to, kā dokuments tiek dalīts rindkopās, sarakstos, virsrakstos, u.c., un, kas ir pats svarīgākais, informāciju, kas atļauj dokumentu sasaistīt ar citiem dokumentiem. Lai gan lielākās daļas HTML dokumentu pamatā ir teksts, pastāv arī nelieli HTML dokumenti, kuru vienīgais uzdevums ir attēlot vizuālu informāciju tīmekļa pārlūkprogrammā. HTML dokumenti tiek veidoti ar teksta redaktoru un integrēto izstrādes vižu palīdzību vai sagatavoti dinamiski citā programmā. Tos pasniedz kā teksta datnes, kuru nosaukums bieži beidzas ar ".html" vai ".htm". Šādi faili parasti tiek veidoti ar domu, ka tie būs pieejami Vispasaules tīmeklī, izmantojot HTTP protokolu. Pieprasījumus pēc HTML dokumentiem parasti veic tīmekļa pārlūkprogrammas un, tūlīt pēc saņemšanas, dokuments tiek apstrādāts un parādīts lietotājam. HTML var tikt lietots arī e-pasta ziņojums, tādā gadījumā to attēlo e-pasta lasīšanas programma. <!DOCTYPE html> <html> <head> <title>Nosaukums</title> </head> <body> <h1>Virsraksts</h1> <p>Rindkopa</p> </body> </html> HTML 2.0 — (RFC 1866) (1995. gada 22. septembris) HTML 3.2 — (1997. gada 14. janvāris) HTML 4.0 — (1997. gada 18. decembris) HTML 4.01 (maznozīmīgi labojumi) — (1999. gada 24. decembris) ISO/IEC 15445:2000[novecojusi saite] ("ISO HTML", balstīts uz HTML 4.01 Strict) — (2000. gada 15. maijs) HTML 5 - (2014. gada 28. oktobris) Jaunas HTML standarta versijas vairs nav plānotas, taču HTML5 nemitīgi turpina savu attīstību WHATWG un W3C vadībā. HTML valodas sintakse Vispasaules Tīmekļa konsorcijs Tims Bērnerss-Lī