2017. gada Dubai Tour bija šosejas riteņbraukšanas daudzdienu sacensības, kuras notika no 31. janvāra līdz 4. februārim. Tā bija ceturtā reize, kad notika Dubai Tour sacensības un tās tika iekļautas 2017. gada UCI Asia Tour kalendārā. Sacensībās otro gadu pēc kārtas uzvarēja Vācijas pārstāvis Marsels Kitels no Quick-Step Floors komandas. Kitels uzvarēja trijos no četriem notikušajiem posmiem, pārliecinoši uzvarot arī punktu klasifikācijā. Neuzvarētajā posmā Kitels bija iesaistīts sadursmē ar Andiju Hrivko, pēc kuras Astana braucējs tika izslēgts no sacensībām. Kitels kopvērtējumā uvarēja ar 18 sekunžu pārsvaru pār LottoNL-Jumbo braucēju Dilanu Grūnevegenu no Nīderlandes, kurš uzvarēja jauno braucēju klasifikācijā. Pjedestālu noslēdza Kitela tautietis Džons Degenkolbs no Trek–Segafredo, uzvarot vienā posmā. No pārējām sacensību klasifikācijām starpfinišu sprintu klasifikācijā uzvarēja Itālijas pārstāvis Nikola Boems (Bardiani–CSF), bet komandu klasifikācijā UAE Team Emirates komanda. Tā kā Dubai Tour bija 2.HC kategorijas sacensības, tajās varēja piedalīties ierobežots skaits UCI WorldTeam komandu. Kopumā piedalījās 16 komandas: 10 UCI WorldTeam, 4 Professional Continental komandas, Continental komanda ONE Pro Cycling un nacionālā izlase no Apvienotajiem Arābu Emirātiem. Salīdzinot ar iepriekšējā gada Dubai Tour sacensībām, tika pievienots vēl viens posms. Precīza sacensību distance tika publiskota 2016. gada 13. decembrī. Sacensību ceturtais posms bija ieplānots 172 km garumā, sākoties Dubaijā. Stiprā vēja un smilšu vētras dēļ tas sākotnēji tika saīsināts līdz 109 km ar sākumu Hatā un, kā plānots, noslēdzoties pie Hatas aizsprosta. Posmu vēja dēļ vēlāk atcēla pilnībā. Posms laika apstākļu dēļ tika atcelts. «Dubai Tour: Marcel Kittel wins final stage as Cavendish suffers mechanical». Cyclingnews.com (Immediate Media Company). 2017. gada 4. februāris. Skatīts: 2017. gada 4. februāris. «Defending champ Kittel wins Tour of Dubai». SuperSport (MultiChoice). 2017. gada 4. februāris. Skatīts: 2017. gada 4. februāris. Henry Robertshaw. «Astana rider kicked out of Dubai Tour for punching Marcel Kittel». Cycling Weekly (Time Inc. UK), 2017. gada 2. februāris. Skatīts: 2017. gada 4. februāris. «Dubai Tour: Marcel Kittel punched by Andriy Grivko during stage three». BBC Sport (BBC). 2017. gada 2. februāris. Skatīts: 2017. gada 4. februāris. «Teams announced for Dubai Tour 2017». Cyclingnews.com (Immediate Media Company). 2016. gada 28. decembris. Skatīts: 2017. gada 31. janvāris. «Dubai Tour expands to five days». Cyclingnews.com (Immediate Media Company). 2016. gada 17. oktobris. Skatīts: 2017. gada 31. janvāris. «Five stages of 2017 Dubai Tour announced». Cyclingnews.com (Immediate Media Company). 2016. gada 13. decembris. Skatīts: 2017. gada 31. janvāris. Stephen Farrand. «Dubai Tour: Stage 4 modified due to desert storm». Cyclingnews.com (Immediate Media Company), 2017. gada 2. februāris. Skatīts: 2017. gada 2. februāris. Henry Robertshaw. «High winds force cancellation of Dubai Tour stage four (video)». Cycling Weekly (Time Inc. UK), 2017. gada 3. februāris. Skatīts: 2017. gada 3. februāris. ProCyclingStats profils ProCyclingStats profils