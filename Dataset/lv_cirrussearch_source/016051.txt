Emajegi (igauņu: Emajõgi, latviešu: Mētra) ir upe Igaunijā, kas iztek no Vertsjerva un ietek Peipusa ezerā. Emajegi ir 101 km gara. Emajegi krastos atrodas otrā lielākā Igaunijas pilsēta Tartu. Igauņu valodā Emajegi nozīmē ‘upju māte’, Indriķa hronikā tā nosaukta par Mater Aquarum (Ūdeņu māti), bet agrāk latviski dēvēta par Mētru. Emajegi viduslaikos bija nozīmīgs tirdzniecības ceļš starp Livonijas Hanzas pilsētām rietumos un Pleskavu austrumos. Līdz Tērbatai preces veda mazākās un seklākās upju laivās, bet tālāk līdz Peipusam lielākās upju laivās. Upei kļūstot seklākai, šis ūdens ceļš zaudēja savu agrāko nozīmi. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 200. lpp. Vikikrātuvē par šo tēmu ir pieejami multivides faili. Skatīt: Emajegi.