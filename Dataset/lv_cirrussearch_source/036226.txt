Tartu lidosta (igauņu: Tartu lennujaam; IATA: TAY; ICAO: EETU) ir lidosta, kas atrodas Reolā, Kambjas pagastā, 10,9 km uz dienvidrietumiem no Tartu — Igaunijas otrās lielākās pilsētas. To sauc arī par Ilenurmes lidostu, jo tās tuvumā atrodas Ilenurmes ciems. Netālu no lidostas atrodas Eiropas autoceļš E263. Pie lidostas atrodas Igaunijas Aviācijas akadēmija. Lidosta tika atklāta 1946. gada 15. maijā. Jauna termināļa ēka tika uzcelta 1981. gadā, un drīz pēc tam arī tika uzlabots skrejceļš. Kopš 2005. gada lidostu pārvalda valsts īpašumā esošais uzņēmums Tallinn Airport Ltd. 2009. gadā skrejceļu pagarināja līdz 1799 m. 2013. gadā Tartu lidosta uzņēma 13 690 pasažierus, ierindojoties kā 6. noslogotākā lidosta Baltijas valstīs. Pašlaik lidostā nav regulāru lidojumu. Ziemeļvalstu reģionālā aviosabiedrība veica regulārus lidojumus starp Tartu un Helsinkiem, no 2011. gada 20. oktobra līdz 2020. gada 17. martam, Estonian Air nodrošināja lidojumus uz un no Tallinas līdz 2012. gada 21. decembrim, un airBaltic veica reisus uz Rīgu līdz gada 2011. gada 1. augustam. «eAIP Estonia». Estonian Air Navigation Services (ANS). Arhivēts no oriģināla, laiks: 2016-10-26. Skatīts: 2016-07-27. Oficiālā tīmekļa vietne Pašreizējie laikapstākļi lidostā pēc NOAA datiem Negadījumu vēsture lidostā Arhivēts 2016. gada 3. martā, Wayback Machine vietnē.