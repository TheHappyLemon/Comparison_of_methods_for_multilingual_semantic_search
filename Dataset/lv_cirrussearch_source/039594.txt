Mazā iela (Het Straatje) ir nīderlandiešu gleznotāja Jana Vermēra aptuveni 1657.–1658. gadā radīta eļļas krāsas glezna. Tā šobrīd atrodas Amsterdamas Rijksmuseum kolekcijā. Vermērs to parakstījis kreisajā malā zem loga ar vārdiem "I V MEER". Glezna veidota ar eļļas krāsu uz audekla; tā ir samērā neliela — 54,3 centimetrus augsta un 44 centimetrus plata. Gleznā attēlota klusa iela, tipiska Nīderlandes zelta laikmeta pilsētas aina. Šī ir viena no trim zināmajām Vermēra gleznām, kurās attēlota Delfta. Divas citas ir "Delftas skats" un pazudusī glezna "Māja Delftā". Šo gleznu uzskata par nozīmīgu nīderlandiešu mākslinieka darbu. Ēku taisnie leņķi mainās ar trijstūrveida ēku jumtiem un debesu laukumu, piedodot kompozīcijai dzīvīgumu. Sienas, akmeņi un ķieģeļi gleznoti ar biezu triepienu, kas padara tos gandrīz taustāmus. Vermērs panācis reālistisku virsmu attēlojumu, meistarīgi pielietojot ierobežotu pigmentu skaitu. Viņš izmantoja sarkanu okeru un alizarīnu sarkanbrūnajai ķieģeļu sienai, zilās debesis satur svina balto un dabīgo ultramarīnu. Zaļie slēģi un koku lapas gleznotas ar azurītu, sajauktu ar svina un alvas dzelteno pigmentu. Lai arī pastāv vienprātība par to, ka gleznā attēlota tā laika ielas aina 17. gadsimta Delftā, kur tolaik dzīvoja un strādāja Vermērs, precīza gleznošanas vieta ilgstoši bijis diskusiju un izpētes temats. Vairāki pētījumi norādījuši, ka tā gleznota Voldersgracht ielā, kura atrodas Vermēra centrs, bet citi uz Nieuwe Langendijk ielas mūsdienu ēku numuriem 22 līdz 26. Vēlāki arhīvu pētījumi, izmantojot pilsētas piestātņu maksu reģistru, kurā norādīti precīzi visu tā laika ēku un eju izmēri gar Delftas kanāliem, noveduši pie secinājuma, ka atrašanās vieta ir Vlamingstraat, iela ar šauru kanālu un mūsdienu ēku numuriem 40 un 42. Ēka gleznā pa labi piederēja Vermēra tantei, Ariāntgenai Klāsai van der Minnei. Viņa nodarbojās ar dzīvnieku ķidu tirdzniecību un eja pie viņas mājas bija zināma kā "Ķidu vārti" (Penspoort). Vermēra māte un māsa dzīvoja pie tā paša kanāla, iepretim pa diagonāli. https://rkd.nl/explore/images/52501; pārbaudes datums: 9 jūlijs 2022. http://europeana.eu/portal/record//90402/SK_A_2860.html. https://www.rijksmuseum.nl/en/collection/SK-A-2860. «The Little Street by VERMEER». Web Gallery of Art. Skatīts: 2010. gada 17. jūnijs. «The Little Street». Rijksmuseum. Arhivēts no oriģināla, laiks: 2012. gada 10. oktobrī. Skatīts: 2010. gada 17. jūnijs. John Michael Montias. Vermeer and His Milieu: A Web of Social History. Princeton University Press, 1989. 200. lpp. ISBN 978-0-691-00289-7. «collections». Rijksmuseum. Kuhn, H., A Study of the Pigments and the Grounds used by Jan Vermeer, Reports and Studies in the History of Art, National Gallery of Art (Washington, 1968). Vermeer, A Little Street, ColourLex Kees Kaldenbach (2000). "Het Straatje van Johannes Vermeer: Nieuwe Langendijk 22-26? Een kunsthistorische visie op een archeologisch en bouwhistorisch onderzoeks". Bulletin KNOB 99 (6). doi:10.7480/knob.99.2000.6.389. Arhivēts no oriģināla 2015. gada 19. novembrī. Atjaunināts: 2017. gada 13. septembrī. Rijksmuseum. «Vermeer’s The Little Street discovered». www.rijksmuseum.nl. Rijksmuseum. Skatīts: 2015. gada 19. novembris. Frans Grijzenhout. Vermeer’s The Little Street. A View of the Penspoort in Delft. Amsterdam : Rijksmuseum, 2015. ISBN 9789491714702. Walter A. Liedtke. Vermeer and the Delft School. Metropoles mākslas muzejs, 2001. ISBN 978-0-87099-973-4. Vikikrātuvē par šo tēmu ir pieejami multivides faili. Skatīt: Mazā iela. Vermēra "Mazās ielas" atrašanās vieta Johannes Vermeer, A Little Street, ColourLex