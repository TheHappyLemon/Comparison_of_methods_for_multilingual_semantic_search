Kaņepīši, kaņepīšu ģints (Linaria) ir žubīšu dzimtas (Fringillidae) ģints, kas pieder dadzīšu apakšdzimtai (Carduelinae). Apvieno 4 neliela auguma sugas, kas izplatītas Eirāzijā un Āfrikā. Vēl nesenā pagātnē visas kaņepīšu sugas tika sistematizētas dadzīšu ģintī (Carduelis) kaņepīšu apakšģintī. Saskaņā ar ģenētiskajiem pētījumiem 2013. gada oktobrī no dadzīšu ģints tika izdalīta kaņepīšu ģints (Linaria). Latvijā sastopamas 2 kaņepīšu ģints sugas: kalnu ķeģis (Linaria flavirostris) un kaņepītis (Linaria cannabina). Kaņepīšu sugas ir mazi putniņi. Knābji ir īsi, taisni, konusveidīgi, spārni gari un samērā smaili, aste šķelta. Kaņepīšu sugu tēviņiem pavasarī izaug iesta apspalvojums, kas ir košāks nekā pārējā gada laikā. Kaņepīšu ģints (Linaria) Jemenas kaņepītis (Linaria yemenensis) Kalnu ķeģis (Linaria flavirostris) Kaņepītis (Linaria cannabina) Somālijas kaņepītis (Linaria johannis) World Bird List: Finches, euphonias, longspurs, Thrush-tanager, 2020 «Ornitofaunistika: Kaņepītis Linaria cannabina». Arhivēts no oriģināla, laiks: 2015. gada 15. februārī. Skatīts: 2014. gada 13. februārī. «Žubīšu dzimta». Arhivēts no oriģināla, laiks: 2011. gada 5. jūnijā. Skatīts: 2014. gada 13. februārī. «Linnet». Arhivēts no oriģināla, laiks: 2016. gada 5. martā. Skatīts: 2014. gada 13. februārī. Xeno-canto: Genus Linaria Common Linnet (Carduelis cannabina) General Notes about the Avian Systematics and Classification of the Genus Spinus Arhivēts 2014. gada 13. septembrī, Wayback Machine vietnē.