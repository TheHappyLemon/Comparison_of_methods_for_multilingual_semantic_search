Ģula Klugers (ungāru: Kluger Gyula; 1914. gada 15. janvāris Šātoraljaūjheļa — 1994. gada 23. septembris Budapešta) bija Ungārijas starptautiskais meistars šahā (1954). Šaha turnīros sācis piedalīties 1930. gados. 1935. gadā ieguvis Ungārijas nacionālā meistara nosaukumu. Labāko rezultātu Ungārijas šaha čempionātos sasniedzis 1953. gadā, kad kļuvis par vicečempionu. Par rezultātiem turnīros FIDE 1954. gadā Klugeram piešķīrusi starptautiskā meistara (IM) nosaukumu. Bijis aktīvs šahists līdz 1970. gadu beigām. 1979. gadā dalījis 2.-4. vietu Budapeštas pilsētas šaha čempionātā. Pārstāvējis Ungārijas komandu lielākajos komandu šaha turnīros: Pasaules šaha olimpiādēs piedalījies 2 reizes (1954, 1960). Individuālajā vērtējumā izcīnījis bronzas (1960) medaļu; Eiropas komandu šaha čempionātā piedalījies 1965. gadā un gan komandu, gan individuālajā vērtējumā izcīnījis bronzas medaļas. HUN-ch 09th Budapest 1953 OlimpBase :: Men's Chess Olympiads :: Gyula Kluger OlimpBase :: European Men's Team Chess Championship :: Gyula Kluger Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)