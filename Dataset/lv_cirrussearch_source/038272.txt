Svetlana Petrenko (rumāņu: Svetlana Petrenco; dzimusi 1974. gada 27. maijā) ir Moldovas starptautiskā lielmeistare šahā (2001). 1992. gadā piedalījusies Pasaules junioru šaha čempionātā U18 vecuma grupā, bet 1993. gadā piedalījusies Eiropas junioru šaha čempionātā U20 vecuma grupā. 1995. gadā Kišiņevā piedalījusies Pasaules čempiones šahā nosaukuma izcīņas cikla starpzonu turnīrā, kurā ierindojusies 45. vietā. 1999. gadā dalījusi pirmo vietu starptautiskajā sieviešu šaha turnīrā Bukarestē. 2004. gadā uzvarējusi šaha turnīrā Ļvivā. 2005. gadā uzvarējusi starptautiskajā sieviešu šaha turnīrā Sanktpēterburgā un dalījusi pirmo vietu Belgradas starptautiskajā sieviešu šaha turnīrā. 2006. un 2007. gadā divas reizes pēc kārtas uzvarējusi Belgradas starptautiskajā sieviešu šaha turnīrā. Daudzkārtējā Moldovas sieviešu šaha čempionāta uzvarētāja (1993, 1998, 1999, 2000, 2001, 2012, 2013, 2015, 2016, 2017, 2018, 2019, 2021). 2005. gadā uzvarējusi arī Moldovas vīriešu šaha čempionātā. Piedalījusies Pasaules šaha čempionātos sievietēm pēc izslēgšanas sistēmas: 2001. gadā Maskavā pēc uzvaras 1. kārtā pār Tatjanu Konoņenko zaudējusi 2. kārtā Džu Čeņai; 2004. gadā Elistā 1. kārtā zaudējusi Natālijai Žukovai. Pārstāvējusi Moldovas komandu lielākajos komandu šaha turnīros: Pasaules šaha olimpiādēs piedalījusies 9 reizes (1998, 2002–2016); Eiropas komandu šaha čempionātos piedalījusies 2 reizes (2001–2003). Komandu vērtējumā izcīnījusi sudraba (2001) medaļu. Par panākumiem turnīros FIDE 1996. gadā Petrenko piešķīra starptautiskās meistares (WIM), bet 2001. gadā — starptautiskās lielmeistares (WGM) nosaukumu. 2004. gadā saņēmusi starptautiskā meistara nosaukumu vīriešiem (IM). 1995 Kishinev Interzonal Tournament 2001-02 FIDE Knockout Matches 2004 FIDE Knockout Matches (Women) OlimpBase :: Women's Chess Olympiads :: Svetlana Petrenko OlimpBase :: European Women's Team Chess Championship :: Svetlana Petrenko Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)