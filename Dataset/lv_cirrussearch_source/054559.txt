Roberto De Dzerbi (itāļu: Roberto De Zerbi; dzimis 1979. gada 6. jūnijā Brešā) ir itāliešu futbola treneris un bijušais futbolists. Spēlējis uzbrūkošā pussarga pozīcijā. Kopš 2022. gada septembra ir Anglijas Premjerlīgas kluba Brighton & Hove Albion galvenais treneris. De Dzerbi ir futbola kluba AC Milan jaunatnes akadēmijas audzēknis. Profesionālās karjeras sākumā pavadīja vairākas sezonas īrē Itālijas zemāko līgu klubos. 2002. gada sākumā pievienojās klubam Foggia, ar ko uzvarēja C2 sērijā. Vēlāk spēlēja B sērijas komandās Arezzo un Catania, 2006. gadā pārgāja uz Napoli. 2006.—2007. gada sezonā Napoli sastāvā izcīnīja ceļazīmi uz A sēriju. 2007. gada augustā debitēja A sērijā, taču augstākajā līgā aizvadīja tikai trīs spēles, vēlāk tika izīrēts B sērijas klubiem Brescia un Avellino. No 2010. līdz 2012. gadam pārstāvēja Rumānijas klubu CFR Cluj. Divas reizes kļuva par Rumānijas čempionu un vienreiz uzvarēja Rumānijas kausa izcīņā. Karjeru noslēdza D sērijas klubā Trento. Pirmā pieredze trenera karjerā bijā D sērijas amatieru klubā Darfo Boario. 2014. gadā kļuva par Lega Pro kluba Foggia galveno treneri. 2016. gada 6. septembrī tika iecelts par Itālijas A sērijas kluba Palermo galveno treneri. Komanda piedzīvoja septiņus zaudējumus pēc kārtas. Pēc zaudējuma Itālijas kausā B sērijas klubam tā paša gada 30. novembrī tika atbrīvots no amata. 2017. gada oktobrī kļuva par Benevento galveno treneri. Komanda nespēja saglabāt vietu A sērijā. 2018. gada jūnijā tika apstiprināts par Sassuolo galveno treneri. 2021. gada maijā atstāja Sassuolo un kļuva par Ukrainas kluba Doneckas "Shakhtar" galveno treneri. 2021. gada septembrī izcīnīja Ukrainas superkausu. 2022. gada jūlijā atstāja klubu. 2022. gada 18. septembrī tika apstiprināts par Anglijas Premjerlīgas kluba Brighton & Hove Albion galveno treneri. «Palermo sack De Zerbi». football-italia.net (angļu). 2016. gada 30. novembrī. Skatīts: 2020. gada 25. oktobrī. «Official: Sassuolo appoint De Zerbi». football-italia.net (angļu). 2018. gada 13. jūnijā. Skatīts: 2020. gada 25. oktobrī. «De Zerbi confirmed as new head coach». www.brightonandhovealbion.com (angļu). Skatīts: 2022. gada 8. oktobrī. Vikikrātuvē par šo tēmu ir pieejami multivides faili. Skatīt: Roberto De Dzerbi. WorldFootball profils (angliski) Soccerbase spēlētāja profils (angliski) Soccerbase trenera profils (angliski) Transfermarkt spēlētāja profils (angliski) Transfermarkt trenera profils (angliski) FBref spēlētāja profils (angliski)