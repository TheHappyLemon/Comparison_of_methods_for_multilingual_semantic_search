Anaņjiva (ukraiņu: Ананьїв) ir pilsēta Ukrainas dienvidrietumos, Odesas apgabala Podiļskas rajonā. Izvietojusies apgabala ziemeļrietumos Tiļihulas upes krastā 160 km no apgabala centra Odesas. Līdz 2020. gadam rajona centrs. Apdzīvotā vieta dibināta ap 1753. gadu kā Anaņas kazaku sloboda Turcijai piederošajās zemēs. Pēc Jasas 1792. gada miera līguma apvidus nonāca Krievijas valdījumā. 1843. gadā piešķirtas pilsētas tiesības, un Anaņjiva kļuva par Hersonas guberņas apriņķa centru. Pēc padomju varas atnākšanas apdzīvotās vietas statuss pazemināts par pilsētciematu, bet 1941. gadā pilsētas statuss atjaunots. Attīstīta pārtikas rūpniecība. «Anaņjeva». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 43. lpp. Vikikrātuvē par šo tēmu ir pieejami multivides faili. Skatīt: Anaņjiva. Mūsdienu Ukrainas enciklopēdijas raksts (ukrainiski)