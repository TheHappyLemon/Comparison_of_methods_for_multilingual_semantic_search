Nikola Karaklajičs (serbu: Никола Караклајић; 1926. gada 24. februāris Belgrada — 2008. gada 16. decembris Belgrada) bija Dienvidslāvijas un Serbijas starptautiskais meistars šahā (1955). Daudzkārtējais Dienvidslāvijas šaha čempionāta dalībnieks. Lielāko panākumu guvis 1955. gadā Novisadā, kad izcīnījis uzvaru šajā turnīrā. 1957. gadā Dienvidslāvijas šaha čempionātā kopā ar Borislavu Ivkovu un Petaru Trifunoviču dalījis 2.-4. vietu (uzvarējis Svetozars Gligoričs). Daudzu starptautisko šaha turnīru laureāts: uzvarējis turnīros Ļubļanā 1955. gadā un Beverveikā (Nīderlande) 1967. gadā. Pārstāvējis Dienvidslāvijas komandu lielākajos komandu šaha turnīros: Pasaules šaha olimpiādē piedalījies 1956. gadā un komandu vērtējumā izcīnījis sudraba medaļu; Eiropas komandu šaha čempionātā piedalījies 1957. gadā un gan komandu, gan individuālā vērtējumā izcīnījis sudraba medaļas; Pasaules studentu šaha čempionātā piedalījies 1955. gadā un komandu vērtējumā izcīnījis sudraba medaļu. Par panākumiem turnīros FIDE 1955. gadā Karaklajičam piešķīrusi starptautiskā meistara (IM) nosaukumu. No 1957. līdz 1982. gadam bijis pazīstams arī kā Belgradas radio darbinieks (serbu: Радио Београд). Savos radio raidījumos aktīvi popularizējis serbu rokmūziku, rakstījis par to arī mūzikas žurnālos un bijis serbu rokgrupu koncertu organizators. Campeonato de Yugoslavia «OlimpBase :: Men's Chess Olympiads :: Nikola Karaklajić». Arhivēts no oriģināla, laiks: 2018. gada 29. martā. Skatīts: 2016. gada 22. jūnijā. OlimpBase :: European Men's Team Chess Championship :: Nikola Karaklajić OlimpBase :: World Student Team Chess Championship :: Nikola Karaklajić Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)