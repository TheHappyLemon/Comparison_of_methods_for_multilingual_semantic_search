RAF-Avia ir Latvijas kravas pārvadājumu lidsabiedrība. Tā ir bāzēta Starptautiskajā lidostā "Rīga" un nodrošina kravu pārvadājumus Eiropā, Tuvajos Austrumos un Ziemeļāfrikā RAF-Avia flote sastāv no septiņiem gaisa kuģiem: diviem Saab 340 un pieciem An-26. Lidsabiedrība dibināta 1990. gadā ar mērķi piegādāt detaļas un ražošanai nepieciešamos materiālus Rīgas autobusu fabrikai. RAF-Avia tika privatizēta 1999. gadā. 2015. gada oktobrī aviosabiedrības vadītājs publiski paziņoja par plāniem uzsākt pasažieru aviopārvadājumus, bet 2016. gada nogalē paziņoja, ka pirmā čarterlidmašīna jau tiek izmantota Vācijas tirgū. 2014. gada 29. oktobrī britu prese ziņoja, ka RAF-Avia Antonov An-26 lidmašīna ceļā no Francijas uz Lielbritāniju nenodibināja sakarus ar gaisa satiksmes kontrolieriem. Tas izsauca aviotrauksmi un Lielbritānijas kara flotas iznīcinātāji piespieda lidmašīnu nosēsties Stanstedas lidostā, kur to pārmeklēja, bet neatrada neko aizdomīgu. 2019. gada 7. janvārī lidmašīna ar trim apkalpes locekļiem uz borta noslīdēja no skrejceļa Somijā Savonlinnas lidostā. 2019. gada 9. oktobrī lidmašīna, nolaižoties Zviedrijā, Trolhatanas lidostā, neprecīzi piezemējās un nobrauca no skrejceļa. Lidmašīnas apkalpe neziņoja par incidentu un vēlāk izmeklētājiem skaidroja, ka nebija pamanījuši, ka lidmašīnas rats atrodas ārpus skrejceļa. «History». www.rafavia.lv. 2013. Arhivēts no oriģināla, laiks: 2014. gada 5. oktobrī. Skatīts: 2014.10.29.. «Liepājas lidlauka sertifikāciju plāno pabeigt līdz nākamā gada pavasarim». Dienas Bizness. 2015.10.22. Skatīts: 2015.10.23.. Kārlis Vasulis. «Laužas čarterreisu biznesā». Dienas Bizness, 2016-12-15. Skatīts: 2016-12-18. «Briti draudējuši notriekt Latvijas kravas lidmašīnu». Latvijas Sabiedriskie mediji. 2014.10.29. Skatīts: 2014.10.29.. «Incident: RafAvia SF34 at Savonlinna on Jan 7th 2019, runway excursion on landing». The Aviation Herald. 2019.01.08. Skatīts: 2019-10-20. «Inquiry doubts ATR crew's claim of failure to notice excursion». FlightGlobal. 2019-9-6. Skatīts: 2019-10-20. Oficiālā tīmekļa vietne (angliski)