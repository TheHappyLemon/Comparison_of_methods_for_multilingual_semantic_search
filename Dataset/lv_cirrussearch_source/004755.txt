Zviedrijas Nacionālā bibliotēka saukta arī par karalisko bibliotēku ir valsts iestāde, kas piesaistīta izglītības un zinātnes ministrijai. Bibliotēkas kolekcija ir Zviedrijas tautas īpašums. Bibliotēkas mērķis ir vākt, saglabāt un veidot pieejamus rokrakstus, izdotos materiālus, audiovizuālos un digitālos dokumentus. Nacionālā bibliotēka ir atbildīga par visu jebkad Zviedrijā izdoto dokumentu vākšanu, tas ietver plaša veida materiālus, dzejas krājumus, dažādas mācību grāmatas, zinātnisko literatūru, tikpat labi kā dažādas reklāmas un autobusu sarakstus. Protams, arī ierakstu no radio, televīzijas, dažādas filmas, mūziku un arī datorspēles. Tas viss tiek vākts un glabāts nākamajām paaudzēm un ir pieejams gan pētniekiem, kuri veic kādus pētījumus, gan vienkārši jebkuram interesentam. Vairāk kā 300 gadus bibliotēka ir bijusi svarīgs uzziņu avots par Zviedriju. Vecākās bibliotēkas grāmatas datētas ar 1500. gadiem. 20. gadsimta sākumā bibliotēka kļuva par plaši apmeklētu vietu pētnieku un student vidū, kuri veica pētījumus sociālajās un humanitārajās zinātnēs. Pati ēka pabeigta 1878. gadā un lielākā daļa no lasītas iekārtojuma ir palikusi neskarta līdz mūsdienām. Karaliskā bibliotēka ir vieta, kurā iespējams atrast pastkartes, gada pārskatus, kartes, notis, skolu kalendārus, plakātus, katalogus preču pasūtīšanai pa pastu, dažādus reklāmas materiālus, arī filmas un citus ierakstus. Bibliotēkā pieejama arī liela vēstuļu un dažādu dienasgrāmatu kolekcija, kā arī dažādi pazīstamu cilvēku portreti. Kolekcija ,kas sastāv no uzskatāmās mākslas, fotogrāfijām, zīmējumiem ietver 500000 portretu sākot no 1500 gadiem līdz mūsdienām. Ar savu lielo krājumu bibliotēka piesaista ļoti daudz apmeklētājus, kā paši bibliotekāri saka, ka šeit ir iespējams atrast jebko. Dažādi audio un vizuālie ieraksti, vien sastāda 7000000 stundu. Vecākie datējami ar 1899. gadu. Vecākā pieejamā videospēle ir teniss diviem, kas izdota 1958. gadā Iespējams viena no atpazīstamākajām lietām bibliotēkā ir sātana Bībele un ne velti, to nav iespējams nepamanīt, tā ir gandrīz metru augsta, pus metru plata un sver 75 kilogramus. Tā ir latīņu valodā un sarakstīta ap 13. gadsimtu Tagad tā ir pieejama arī digitālajā formātā bibliotēkas mājaslapā. Karaliskajā bibliotēkā atrodamas arī speciālās kolekcijas, no kurām lielākā daļa ir dāvinājumi. Tās ir gan grāmatas, vēstules un notis, taču ir arī neparastākas kolekcijas, kurās var atrast fotoaparātus, globusus un pat mēbeļu komplektus. Šeit atrodama arī zviedru rakstnieces Astrīdas Lindgrēnas kolekcija, vairāk nekā 75000 vēstuļu, ko rakstniece savas dzīves laikā saņēmusi no cilvēkiem visā pasaulē, kā arī apmēram 650 viņas rokrakstu un 100000 avīžu rakstu. Kolekcijas sastāvā ir arī rakstnieces darbi, kas tulkoti 90 pasaules valodās, kā arī plakāti, fotogrāfijas un audio video kasetes. Pagaidām pētniekiem ir pieejamas visas arhīva daļas, izņemot, vēstules, kuras būs pieejamas tikai 25 gadus pēc rakstnieces nāves. 2005. gadā Astrīdas Lindgrēnas kolekcija bija pirmā Zviedrijā, kas iekļauta UNESCO pasaules mantojuma sarakstā. Zviedrijas nacionālā bibliotēka Samlingarna - Kungliga biblioteket http://www.kulturradet.se/Documents/publikationer/2010/bibliotek_2009.pdf Bibliotek 2009 - Kulturradet