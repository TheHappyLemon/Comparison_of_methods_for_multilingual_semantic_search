Oļegs Deripaska (krievu: Олег Владимирович Дерипаска, dzimis 1968. gada 2. janvārī) ir krievu uzņēmējs. Pēc Forbes 2014. gada datiem — 178. bagātākais cilvēks pasaulē (pieder aktīvi 7,2 miljardi ASV dolāru vērtībā). Pārvaldītājsabiedrības Basic Element īpašnieks, caur kuru Deripaskam pieder uzņēmumi 19 valstīs daudzās saimniecības jomās, tostarp viņš kontrolē Rusal, pasaulē lielāko alumīnija ražotāju. Dzimis 1968. gadā Dzeržinskā Vladimira Deripaskas ģimenē, pēc tēva nāves dzīvoja pie mātes vecākiem Krasnodaras novadā. Studēja fiziku Maskavas Valsts Universitātē (1985-1993), pēc tam darbojās dažādu alumīnija ražotņu vadībā, bija Sajanogorskas alumīnija rūpnīcas ģenerāldirektors (1994—1997), tad privātās kompānijas "Sibīrijas alumīnijs" (Сибирский алюминий, 1997—2001) prezidents, kompānijas "Bāzes elements" ģenerāldirektors (Базовый элемент, 2009—2012), Krievijas alumīnija rūpnīcas "Rusal" (Русал, līdz 2018) un En+ Group (līdz 2017) īpašnieks. Vikikrātuvē par šo tēmu ir pieejami multivides faili. Skatīt: Oļegs Deripaska. Krievijas Lielās enciklopēdijas raksts (krieviski)