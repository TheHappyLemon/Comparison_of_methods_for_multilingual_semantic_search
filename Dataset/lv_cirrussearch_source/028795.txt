Lodes pagasts ir viena no Valmieras novada administratīvajām teritorijām tā ziemeļos. Robežojas ar sava novada Vilpulkas un Ķoņu pagastiem, kā arī Igaunijas Viljandi apriņķa Muļgu pagastu (agrāk Abjas un Karksi pagastiem). Cauri pagastam tek Rūja, Kolkupīte, Raudava, Silupīte, Krūmiņupīte un Veserupīte. Pagastā atrodas 2 ūdenstilpes — Laņģezers (10,3 ha) un Lodes dīķis (3,6 ha). Pirmo reizi vēstures avotos Lodes pagasts minēts 1504. gadā. Tas aptver bijušā Rūjienas draudzes novada Arakstes un Lodes muižu teritoriju. 1933. gadā Arakstes pagastu pievienoja Valmieras apriņķa Lodes pagastam. Kopējā platība bija 65,09 km² un tur dzīvoja 943 iedzīvotāji. 1945. gadā pagastā izveidoja Lodes un Arakstes ciema padomes, bet pagastu 1949. gadā likvidēja. Lodes ciems ietilpis Rūjienas (1949-1959) un Valmieras (1959-2009) rajonos. 1954. gadā Lodes ciemam pievienots likvidētais Arakstes ciems. 1990. gadā ciemu reorganizēja par pagastu. 2009. gadā Lodes pagastu kā administratīvo teritoriju iekļāva Rūjienas novadā. 2021. gadā Rūjienas novadu iekļāva Valmieras novadā. Pagastā aplūkojami valsts nozīmes aizsargājamie kultūras pieminekļi - Kalnalammiku apmetne, Kalnalammiku upurakmens, Arakstes muižas staļļi un klēts; kā arī vietējas nozīmes kultūras pieminekļi - Kokļu senkapi, Urgu Zviedru akmens ar uzrakstiem un zīmēm; īpaši aizsargājamie dabas objekti - Lodes un Arakstes parks. Esošajās robežās, pēc CSP un OSP datiem. Lielākās apdzīvotās vietas ir Lode, Arakste. Heinrihs Paegle (1898—1981), Sarkanās armijas pulkvedis. Pagastā ir labi attīstīts ceļu tīkls. Darbojas zemnieku saimniecības, palīgsaimniecības un piemājas saimniecības, I/U “Liepzieds”, veikals, bārs, pasta nodaļa, Valmieras reģiona patērētāju biedrības veikals un vairākas pagasta pašvaldības iestādes, arī Sociālās aprūpes un rehabilitācijas centrs "Lode". «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. Latvijas iedzīvotāju skaits pašvaldībās 01.07.2010. Latvijas Kareivis - 1933. gada 25. janvāris Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 OSP www.rujiena.lv