Vrbove (slovāku: Vrbové) ir pilsēta Slovākijā, Trnavas apgabala Pještjanu apriņķī. Rakstos pirmoreiz minēta 1332. gadā, 1437. gadā ieguva pilsētas tiesības. Tāpat kā lielākā daļa no Slovākijas teritorijas, Vrbove līdz 1918. gadam atradās Ungārijas sastāvā, tās ungāriskais nosaukums ir Verbo (Verbó). Pilsēta attīstījās kā tirdzniecības centrs, ievērojams daudzums pilsētas iedzīvotāju bija ebreji. Pēc Pirmā pasaules kara iekļāvās Čehoslovākijā. Otrā pasaules kara laikā faktiski visa pilsēta tika pārveidota par ebreju geto. No 1993. gada - neatkarīgās Slovākijas pilsēta. 2001. gadā absolūtais vairākums (98.75 %) pilsētas iedzīvotāju bija slovāki. Pēc reliģiskās pārliecības - katoļi (75.48 %), nereliģiozi (10.80 %) un luterticīgie (10.67 %). Pještjanos dzimuši futbolists Jozefs Adamecs (Jozef Adamec, 1942), kā arī avantūrists un Madagaskaras karalis Morics Beņovskis (Móric Beňovský/Benyovszky Móric, 1746 – 1786). Vikikrātuvē par šo tēmu ir pieejami multivides faili. Skatīt: Vrbove. Q110227967.