Sirpjveida lucerna (Medicago falcata) ir mainīga izskata suga, kas sastopama Eirāzijā un Ziemeļamerikā, plaši ieviesusies arī citviet pasaulē kā adventīvs augs. Latvijā diezgan bieži, tomēr nevienmērīgi sastopama visā valstī. Ļoti bieži sastopama Daugavas ielejā, kur veido dažāda lieluma grupas un audzes, īpaši kaļķainās vietās. Sastopama pļavās, upju krastos un terasēs, mežmalās, grants ieguves karjeros un nezālienēs, arī kāpās. Sugas ietvaros nodala daudzus zemākus taksonus. «sirpjveida lucerna - Medicago falcata L. s.l. - Augi - Latvijas daba». www.latvijasdaba.lv. Skatīts: 2024-01-25.