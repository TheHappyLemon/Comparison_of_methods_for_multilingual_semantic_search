Šarls Aznavūrs (franču: Charles Aznavour), īstajā vārdā Šarhnurs Vagenags Aznavurjans (armēņu: Շահնուր Վաղինակ Ազնավուրյան; dzimis 1924. gada 22. maijā, miris 2018. gada 1. oktobrī), bija armēņu izcelsmes franču dziedātājs, dziesmu autors, aktieris, sabiedriskais aktīvists un diplomāts. Viens no Francijas un pasaules ilglaicīgākajiem, populārākajiem dziedātājiem. Dzimis armēņu emigrantu ģimenē Parīzē. Deviņu gadu vecumā pameta skolu un sāka uzstāties. Neliela augums un unikāla tenora īpašnieks. Kļuva pazīstams 1946. gadā, kad Aznavūru ievēroja Edīte Piafa un uzaicināja kopīgā tūrē Francijā un ASV. Aznavūrs uzstājies kopā ar Fredu Astēru, Andrea Bočelli, Bingu Krosbiju, Reju Čārlzu, Bobu Dilanu, Laizu Minelli, Džošu Grobanu, Širleju Besiju, Hosē Karerasu, Lauru Pauzīni, Nanu Muskuri, Hulio Iglesiasu, Mireju Matjē, Lučāno Pavaroti, Plasido Domingo, Siselu Kirkebū un Selinu Dionu. Aznavūrs sacerējis apmēram tūkstoš dziesmu dažādās valodās (franču, angļu, itāļu, spāņu, vācu valodās). Izdoti vairāk nekā 100 miljoni ierakstu. Aznavūrs filmējies vairāk nekā septiņdesmit kinofilmās, tēlojis lomas tādās filmās kā Fransuā Trifo "Šaujiet uz pianistu" (Tirez sur le pianiste, 1960), Ten Little Indians (1974), Kloda Šabrola The Hatter's Ghost (1982), vēsturiskā filmā "Ararats" (2002). 1997. gadā saņēmis Cēzara goda balvu. 2017. gadā par koncertdarbību Aznavūram piešķirta zvaigzne Holivudas Slavas alejā. No 2009. gada Aznavūrs bija Armēnijas vēstnieks Šveicē un ANO. «The master of the chanson». Deutsche Welle. «MUSIC; Aznavour, The Last Chanteur». New York Times. Vikikrātuvē par šo tēmu ir pieejami multivides faili. Skatīt: Šarls Aznavūrs. Latvijas Nacionālās enciklopēdijas šķirklis Krievijas Lielās enciklopēdijas raksts (krieviski) Encyclopædia Universalis raksts (franciski) Oficiālā mājaslapa IMDb profils (angliski) Internet Broadway Database profils (angliski) AllMovie profils (angliski)