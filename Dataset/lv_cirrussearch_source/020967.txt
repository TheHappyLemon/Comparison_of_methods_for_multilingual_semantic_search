Alfrēds Ādolfs "Els" Orters (angļu: Alfred Adolph "Al" Oerter, Jr.; dzimis 1936. gada 19. septembrī, miris 2007. gada 1. oktobrī) bija amerikāņu vieglatlēts, kas startēja diska mešanas sacensībās. Sākumā trenējies skriešanā, taču ar laiku pievērsies diska mešanai. Piedalījies četrās Olimpiskajās spēlēs (1956, 1960, 1964, 1968). Visās četrās Olimpiskajās spēlēs viņš izcīnīja zelta medaļu ar jaunu olimpisko rekordu. Orters ir pirmais olimpietis, kas izcīnījis četras Olimpisko spēļu zelta medaļas vienā disciplīnā (1996. gadā šo panākumu tāllēkšanā atkārtoja cits amerikānis Karls Lūiss). Tāpat viņam ir piederējis pasaules rekords (to uzstādīja četras reizes). Pēc 1968. gada Olimpiskajām spēlēm beidzis karjeru, tomēr vēlāk atgriezās un centās tikt ASV komandas sastāvā startam 1980. un 1984. gada Olimpiskajās spēlēs, tomēr neveiksmīgi. 2012. gadā ticis uzņemts IAAF slavas zālē. «Al Oerter». Independent.co.uk. Arhivēts no oriģināla, laiks: 2014. gada 16. jūlijā. Skatīts: 2013. gada 23. septembrī. «Al Oerter, Olympic Discus Champion, Is Dead at 71». NY Times. Skatīts: 2013. gada 23. septembrī. «Three-peating wasn't enough for Oerter». ESPN. Skatīts: 2013. gada 23. septembrī. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski) Olympic.org profils ASV Vieglatlētikas slavas zāles profils