Natālija Anna Gulbis (angļu: Natalie Anne Gulbis; dzimusi 1983. gada 7. janvārī Sakramento, Kalifornijā) ir latviešu izcelsmes ASV golfere, kura pašlaik spēlē ASV sieviešu golfa seriālā — LPGA Tour. Tēvs — latvietis, kas dzimis pārvietoto personu nometnē Vācijā, pirms tam viņa ģimene dzīvojusi Daugavpilī. Gulbis sāka izrādīt interesi par golfu jau četru gadu vecumā un septiņu gadu vecumā viņa izcīnīja savu pirmo uzvaru kādā no turnīriem. 14 gadu vecumā viņa amatieru kategorijā piedalījās savā pirmajā LPGA Tour turnīrā, bet 18 gadu vecumā kļuva par profesionāli. Gulbis pirmajos savas profesionālas karjeras gados nespēja uzvarēt nevienā no turnīriem, bet tik un tā, nopelnot vairāk par miljonu USD, ierindojās vislabāk pelnošo sieviešu golferu 6. vietā. Turklāt viņa ASV izlases sastāvā uzvarēja Solheima kausa izcīņā. Savu pirmo uzvaru kādā no profesionālajiem turnīriem Gulbis izcīnīja 2007. gadā Evian Masters turnīrā, kur viņa nopelnīja USD 3 000 000. Vikikrātuvē par šo tēmu ir pieejami multivides faili. Skatīt: Natālija Gulbis. LPGA profils (angliski)