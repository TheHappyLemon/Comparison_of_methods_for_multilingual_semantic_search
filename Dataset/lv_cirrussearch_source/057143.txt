Meniešu valoda (Gaelg vai Gailck, izrunā: [gɪlg]) ir ķeltu saimes gēlu atzara valoda, ko prot ap tūkstoš cilvēku Menas Salā. Tā ir senīru valodas pēctece, daļēji līdzīga Olsteras un Gelovejas īru valodas dialektiem. Pēdējais cilvēks, kam meniešu valoda bija dzimtā, nevis apzinātā vecumā apgūta valoda, nomira 1974. gadā, taču līdz tam laikam daudzi citi cilvēki jau bija sākuši mācīties meniešu valodu kā otro valodu, un zinātnieki jau bija savākuši daudz materiālu par to. 20. gadsimtā radās kustība par meniešu valodas saglabāšanu. Meniešu valoda tiek apgūta vairākās universitātēs un koledžās uz salas, kā arī Skotijā. Pašlaik interese par šo valodu nedaudz pieaug — 2011. gada tautas skaitīšanā 1823 cilvēki norādīja, ka prot šo valodu, salīdzinot ar 1689 cilvēkiem 2001. gadā. Informācija par meniešu valodu isle-of-man.com valodas sadaļa Arhivēts 2005. gada 31. martā, Wayback Machine vietnē. Gēlisko valodu vārdnīcas Meniešu-angļu vārdnīca Meniešu valodas tiešsaistes kursi