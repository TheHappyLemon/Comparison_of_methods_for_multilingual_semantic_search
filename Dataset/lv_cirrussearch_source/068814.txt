Guna Lidzjao (vienkāršotā ķīniešu: 巩立姣, tradicionālā ķīniešu: 鞏立姣, piņjiņs: Gǒng Lìjiāo; dzimusi 1989. gada 24. janvārī Šidzjadžuanā, Hebei) ir Ķīnas vieglatlēte, startē lodes grūšanas sacensībās, 2020. gada olimpisko spēļu uzvarētāja un divkārtēja pasaules čempione. Kopā Pasaules čempionātos izcīnījusi astoņas medaļas. Pašmāju 2008. gada olimpiskajās spēlēs Pekinā viņa palika 5. vietā. 2009. gada Pasaules čempionātā viņa izcīnīja bronzas medaļu. 2012. gada olimpiskajās spēlēs Guna Lidzjao uzrādīja ceturto rezultātu, tomēr, pateicoties tam, ka labāko rezultātu uzrādījušās Nadzejas Astapčukas dopinga tests deva pozitīvu rezultātu, Ķīnas sportiste ieguva bronzas medaļu. Viņa uzvarēja 2017. gada Pasaules čempionātā Londonā, bet 2019. gada čempionātā, kas norisinājās Kataras galvaspilsētā Dohā, kļuva par divkārtēju pasaules čempioni. 2020. gada olimpiskajās spēlēs, kas notika 2021. gadā Tokijā, Guna Lidzjao izcīnīja zeltu ar personisko rekordu 20,58 m, tuvāko sekotāju apsteidzot par 79 centimetriem. 2022. gada Pasaules čempionātā viņa ieņēma otro vietu ar rezultātu 20,39 m, bet 2023. gada Pasaules čempionātā izcīnīja bronzas medaļu, kas bija viņas astotā medaļa astoņos Pasaules čempionātos, kas ir rekords starp vieglatlētiem, apsteidzot Kenijas gargabalnieku Ezekielu Kemboi. «American Ealey wins shot put gold again, Gong claims eighth successive medal». Reuters (angļu). 2023-08-26. Skatīts: 2023-09-04. Vikikrātuvē par šo tēmu ir pieejami multivides faili. Skatīt: Guna Lidzjao. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlētes profils (angliski) IAAF Dimanta līgas profils (angliski)