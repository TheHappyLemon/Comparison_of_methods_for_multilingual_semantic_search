Kristjans Čehs (slovēņu: Kristjan Čeh; dzimis 1999. gada 17. februārī) ir slovēņu vieglatlēts, startē diska mešanas sacensībās, 2022. gada pasaules čempions. 2019. gadā ieguva zelta medaļu Eiropas U-23 čempionātā Jēvlē. Tajā pašā gadā pirmo reizi piedalījās Pasaules čempionātā, bet finālsacensībās neiekļuva. 2020. gada vasaras olimpiskajās spēlēs Tokijā ar rezultātu 66,62 m ieguva piekto vietu. 2022. gada februārī par Čeha treneri kļuva igaunis Gerds Kanters. 2022. gada Pasaules čempionātā Jūdžīnā Čehs izcīnīja zelta medaļu un laboja čempionātu rekordu, raidot disku 71,13 metrus tālu. 2022. gada Eiropas čempionātā ieguva sudraba medaļu, piekāpjoties lietuvietim Mikolam Aleknam. 2022. gada decembrī Čehs tika atzīts par Slovēnijas 2022. gada sportistu. 2023. gada 16. jūnijā sacensībās Jehvi, Igaunijā, uzlaboja savu personisko rekordu, sasniedzot 71,86 metrus. 2023. gada Pasaules čempionātā Budapeštā ieguva sudraba medaļu. Sestajā metienu sērijā ar 70,02 metrus tālu metienu izvirzījās vadībā, bet pēdējā metienā viņu pārspēja zviedrs Dāniels Stols. «Kanter: Kristjan Čeh je mladi Michael Jordan, le v atletiki». rtvslo.si (slovēņu). 2022. gada 28. februāris. Skatīts: 2023. gada 4. jūnijā. «Ceh breaks championship record to win discus title in Oregon». worldathletics.org (angļu). 2022. gada 19. jūlijs. Skatīts: 2023. gada 4. jūnijā. «Kristjan Čeh, Urša Bogataj in mešana skakalna ekipa športniki leta 2022». rtvslo.si (slovēņu). 2022. gada 13. decembris. Skatīts: 2023. gada 4. jūnijā. «Ceh and Stahl throw beyond 71 metres in Jöhvi». worldathletics.org (angļu). 2023. gada 17. jūnijs. Skatīts: 2023. gada 18. jūnijā. Vikikrātuvē par šo tēmu ir pieejami multivides faili. Skatīt: Kristjans Čehs. Olympedia profils (angliski) IAAF profils (angliski)