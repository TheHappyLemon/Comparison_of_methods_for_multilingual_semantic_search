Keri (igauņu: Keri, zviedru: Kokskär) ir maza, Igaunijai piederīga saliņa Baltijas jūras Somu līcī, ziemeļaustrumos no Tallinas, 6 km ziemeļos no Prangli, piederīga Harju apriņķa Vīmsi pagastam. Maza, akmeņaina saliņa, daudz kaļķakmens bluķu. Sala rakstītos avotos pirmoreiz minēta 1623. gadā. 1719. gadā uz salas ierīkoja bāku. Mūsdienās salā esošā bāka celta 1803. gadā, ar metāla karkasu nostiprināta 1857. gadā. Kopš salu 2003. gadā atstāja pēdējais bākas sargs, tā ir neapdzīvota. Netālu no salas jūras dzelmē atrodas pasažieru lidmašīnas Kaleva vraks — šo lidmašīnu 1940. gadā ar visiem pasažieriem notrieca PSRS gaisa spēki. attēlu galerija attēlu galerija, kartes Arhivēts 2007. gada 21. jūlijā, Wayback Machine vietnē.