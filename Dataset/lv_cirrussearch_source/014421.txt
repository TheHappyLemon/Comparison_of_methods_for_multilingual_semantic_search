Oleksijs Kasjanovs (ukraiņu: Олексій Касьянов; dzimis 1985. gada 26. augustā) ir ukraiņu bijušis vieglatlēts, startēja desmitcīņas sacensībās. Piedalījies trīs olimpiskajās spēlēs. 2008. gada vasaras olimpiskajās spēlēs Pekinā izcīnīja 7. vietu ar 8238 punktiem. 2012. gadā Londonā arī ieņēma 7. vietu, bet 2016. gadā Riodežaneiro sacensības nepabeidza. 2007. gada Universiādē ieņēma 4. vietu. Pasaules čempionātos lielākos panākumus guvis 2009. gadā Berlīnē, kur ar 8479 punktiem sākotnēji ieņēma 4. vietu, bet pēc krievu desmitcīņnieka Aleksandra Pogorelova diskvalifikācijas par dopinga lietošanu saņēma bronzas medaļu. 2010. gada Eiropas čempionātā nepabeidza sacensības, toties 2012. gada Pasaules čempionātā telpās izcīnīja sudraba medaļu septiņcīņā ar 6071 punktu. Arī 2016. gada Pasaules čempionātā telpās ieguva sudrabu. 2012. gada Eiropas čempionātā izcīnīja sudraba medaļu ar 8321 punktu. Olympedia profils (angliski) IAAF profils (angliski) Trach and Field vieglatlēta profils (angliski)