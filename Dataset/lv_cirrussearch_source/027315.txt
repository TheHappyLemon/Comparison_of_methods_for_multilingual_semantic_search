Džordžs Balančins (angļu: George Balanchine, dzimis 1904. gada 9. janvārī kā Georgijs Balančivadze (krievu: Георгий Мелитонович Баланчивадзе, gruzīnu: გიორგი ბალანჩივაძე), miris 1983. gada 30. aprīlī) bija Krievijā dzimis gruzīnu izcelsmes amerikāņu horeogrāfs. Amerikāņu baleta klasiķis un neoklasiskā baleta pamatlicējs. Dzimis 1904. gadā Sanktpēterburgā, gruzīnu mūziķa ģimenē. No 1913. gada līdz 1921. gadam, ar pārtraukumu Oktobra revolūcijas laikā, mācījās Marijas teātra baleta skolā. No 1921. līdz 1923. gadam - Pēterburgas konservatorijā. 1924. gadā viesizrāžu laikā, palika uz dzīvi Vācijā. No 1924. līdz 1929. gadam Sergeja Djagiļeva "Ballets russes" horeogrāfs. Pēc Djagiļeva nāves darbojās Londonā, Kopenhāgenā un Montekarlo, līdz 1933. gadā pārcēlās uz ASV un 1948. gadā Ņujorkā nodibināja vienu no mūsdienu slavenākajām baleta trupām - New York City Ballet, kuru vadīja gandrīz līdz savai nāvei. Miris 1983. gadā no Kreicfelda-Jakoba slimības. Vikikrātuvē par šo tēmu ir pieejami multivides faili. Skatīt: Džordžs Balančins. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Balančina fonds (angliski)