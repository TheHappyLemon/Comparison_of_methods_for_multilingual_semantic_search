Maurīcijas dienas gekons, arī Vinsona gekons (Phelsuma ornata) ir gekonu dzimtas felsuma, kas sastopama Maurīcijā un dažās tai pieguļošās salās, ieskaitot Raundu. Viens no mazākajiem dienas gekoniem; garums līdz 12 cm. Galva un kakla daļa pelēcīgi brūna ar divām kakla strīpām. Muguras augšpuse spilgta, ar zilganu, zaļu, sarkanu, dzeltenu un oranžu rakstainu krāsojumu visā tās garumā, aste tirkīzzaļa, sarkanīgi punktota. Sāni brūni, vēders — balts. Acis lielas. Šādi grāmatā "Noenkurotais šķirsts" Melnās upes mežā un Raundas salā sastaptos gekonus apraksta Džeralds Darels:: "Apmēram sešas pēdas virs zemes pie stumbra bija pieplakusi apžilbinoši skaista ķirzaka. Tā bija apmēram piecas collas gara, mirdzošā spāres zaļumam līdzīgā pamatkrāsā. Taču galva un kakls lāsmoja zilā krāsā, ar gaišsarkaniem un ķiršsarkaniem plankumiem. Ķirzakai bija lielas melnas, saprātīgas acis. Katra pirksta pamatnē tai bija mazs spilventiņš, kas palīdzēja it kā piesūkties pie koka gludās mizas." "Bet pašās latānijās mita Vinsona gekoni, zaļi kā zāle, ar zilām un sarkanām galvām... Pārlieku skaisti izskatījās mazo ķermenīšu tumšie silueti, kas skraidelēja un lēkāja uz zaļo lapu ekrāna." Apdzīvo Maurīcijas un Reinjonas un atsevišķu nelielu saliņu tropu mežus un kokosriekstu plantācijas. Pārtiek no kukaiņiem, nektāra, sulas, putekšņiem, pārbriedušiem augļiem. Parasti mitinās uz kokiem, piemēram, latānijām un citām palmām, pandāniem. Maurīcijas dienas gekonam ir divas pasugas: Phelsuma ornata ornata — Maurīcijas pasuga. Phelsuma ornata inexpectata — Reinjonas pasuga. Maurīcijas dienas gekons ir plaši sastopams. Raundas populācijas saglabāšanā izšķirošu ieguldījumu sniedza Darela savvaļas dzīvnieku aizsardzības trests. The Reptile Database Animal Diversity Web Džeralds Darels. Noenkurotais šķirsts. Apvārsnis. Rīga : Zinātne, 1981. 39. lpp. !t's time. 50th anniversary commemorative plate. Mauritius ornate day gecko (Phelsuma ornata). "The Mauritius ornate day gecko is one of several species of gecko from islands in the western Indian Ocean that Durrell has been working with for more than three decades... Durrell has been working to save the rare reptiles of Round Island since 1976... Also began the long and challenging task of restoring the unique habitat of Round Island, which had been destroyed by the goats and rabbits released there in the 19th century". The Habitat Use of Two Species of Day Geckos (Phelsuma ornata and Phelsuma guimbeaui) Zeltainie sikspārņi un sārtie baloži. Džeralds Darels. Rīga. Zinātne. 1981 !t's time. 50th anniversary commemorative plate. Durrell Wildlife Conservation Trust.