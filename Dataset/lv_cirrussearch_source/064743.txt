Cirveņu dzimta (latīņu: Alismataceae) ir cirveņu rindas dzimta ar kosmopolītisku izplatību, kura visbiežāk ir sastopama Ziemeļamerikas un Dienvidamerikas mērenā klimata un tropu joslā. Dzimtā ir klasificētas 19 ģintis, no kurām 2 ir fosilas ģintis, un aptuveni 117 sugas. Lielākā daļa no tām ir lakstu ūdensaugi, kas aug purvājos vai dīķos. Latvijā ir zināmas 5 sugas, no tām 2 ir diezgan biežas, bet 3 — ļoti retas. Visas aug seklos saldūdeņos, dažas arī jūras piekrastē. Cirveņu dzimtas pārstāvjiem raksturīgas rozetē izvietotas lapas un vairāk vai mazāk zaraina ziedkopa. Zieda apziednis parasti ir divkāršs: tas sastāv no 3 vainaglapām un 3 kauslapām. Augļlapu un putekšņlapu ir daudz. Auglis ir riekstiņu kopauglis. Saskaņā ar 2009. gada APG III sistēmu (segsēkļu klasifikācijas taksonomisko sistēmu) cirveņu dzimtā ir klasificētas šādas ģintis: Cirveņu dzimta (Alismataceae): ģints Bultenes (Sagittaria) L. — Latvijā sastopama: Parastā bultene (Sagittaria sagittifolia) ģints Cirvenes (Alisma) L. — Latvijā sastopamas: Parastā cirvene (Alisma plantago-aquatica) Šaurlapu cirvene (Alisma lanceolatum) Zālainā cirvene (Alisma gramineum) ģints Māņcirvenes (Caldesia) Parl. — Latvijā sastopama: Sirdslapu māņcirvene (Caldesia parnassifolia) ģints Albidella Pichon ģints Alismaticarpum † Collinson ģints Astonia S.W.L.Jacobs ģints Baldellia Parl. ģints Burnatia Micheli ģints Butomopsis Kunth ģints Damasonium Mill. ģints Echinodorus Rich. ex Engelm. ģints Helanthium (Benth. & Hook. f.) Engelm. ex J.G. Sm. ģints Hydrocleys Rich. ģints Limnocharis Bonpl. ģints Limnophyton Miq. ģints Luronium Raf. ģints Ranalisma Stapf ģints Sagisma † Nikitin Baldellia ranunculoides Damasonium californicum Hydrocleys nymphoides Limnophyton obtusifolium Luronium natans Sagittaria lancifolia «Cirveņu dzimta - Alismataceae - Latvijas daba». www.latvijasdaba.lv. Skatīts: 2022-12-18. «Angiosperm Families - Contents». web.archive.org. 2007-01-03. Arhivēts no oriģināla, laiks: 2007-01-03. Skatīts: 2022-12-18. Haggard, Kristina K.; Tiffney, Bruce H. (1997-02). "The Flora of the Early Miocene Brandon Lignite, Vermont, USA. VIII. Caldesia (Alismataceae)" (en). American Journal of Botany 84 (2): 239–252. doi:10.2307/2446086. «Alismataceae Vent. | Plants of the World Online | Kew Science». Plants of the World Online (angļu). Skatīts: 2022-12-18.