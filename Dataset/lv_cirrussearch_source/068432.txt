NG-19 ir ASV uzņēmuma Northrop Grumman kravas kosmosa kuģa Cygnus (S.S. Laurel Clark) Starptautiskās kosmosa stacijas (SKS) apgādes misija NASA programmā Commercial Resupply Services 2 (CRS-2). Kravas kuģis orbītā tika palaists 2023. gada 2. augustā. Kosmosa kuģis nosaukts par godu 2003. gadā Space Shuttle Columbia katastrofā bojā gājušajai astronautei Lorelai Klārkai. Kopējā kravas masa bija 3785 kg. 3729 kg krava bija izvietota kosmosa kuģa hermētiskajā nodalījumā: lietas apkalpei (1590 kg), krava zinātniskajiem pētījumiem (1128 kg), rezerves daļas stacijas iekārtām (948 kg), datoru iekārtas (31 kg), ārpuskuģa aktivitāšu aprīkojums (52 kg). Nehermētiskajā nodalījumā bija 36 kg krava. Cygnus NG-19 tika palaists 2023. gada 2. augustā 00:31:14 UTC ar nesējraķeti Antares 230+ no Vidusatlantiskā reģionālā kosmoporta (MARS) starta laukuma LP-0A. Kopā ar to tika palaisti nanopavadoņi DUPLEX, SeaLion (VSCP-1A), UtProSat-1 (VSCP-1B). 4. augustā S.S. Laurel Clark pietuvojās stacijai. 09:52 UTC kosmosa kuģi satvēra ar stacijas manipulatoru, ko vadīja Vorens Hoburgs. 12:28 UTC Cygnus bija pievienots pie Unity moduļa apakšējās pieslēgvietas. 2023. gada 22. decembrī 10:00 UTC ar Canadarm2 manipulatoru, ko vadīja lidojuma vadītāji no zemes, Cygnus tika atvienots no Unity moduļa. 13:06 UTC to palaida brīvā lidojumā. Cygnus cargo ship berthed at space station William Harwood, spaceflightnow.com, 2023-08-04 Vikikrātuvē par šo tēmu ir pieejami multivides faili. Skatīt: NG-19. NASA Commercial Resupply Mission NG-19 Northrop Grumman Overview for Northrop Grumman's 19th Commercial Resupply Mission Arhivēts 2023. gada 2. augustā, Wayback Machine vietnē. NASA Cygnus-PCM (enhanced) Gunter Dirk Krebs