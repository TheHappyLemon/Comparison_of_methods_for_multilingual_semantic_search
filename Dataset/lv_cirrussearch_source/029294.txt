Filips Hiršfelds (vācu: Philipp Hirschfeld; 1840. gada 2. oktobris Kēnigsberga - 1896. gada 20. oktobris Berlīne) bija Vācijas šahists. Šahu iemācījies spēlēt bērnībā dzimtajā Kēnigsbergā, kur arī izveidojies par spēcīgu šahistu un bijis viens no vietējā šaha kluba dibinātājiem. 1859. gadā pārcēlies uz Berlīni, lai turpinātu studijas. Kļuvis par redaktoru pirmajā Vācijas šaha žurnālā "Deutsche Schachzeitung", kurā publicējis savas analīzes atklātņu teorijā. Studiju laikā Berlīnē sacenties mačos ar spēcīgākājiem Vācijas šahistiem, tajā skaitā arī ar Ādolfu Andersenu, kuram zaudējis ar 12½:16½ (+10, -14, =5). 1863. gadā Hiršfelds beidzis studijas un pievienojies sava tēva biznesam. Londonā viņš nodibinājis "Königsberger Thee-Gesellschaft" ("Kēnigsbergas tējas kompāniju"), kurai bijušas nodaļas Londonā, Kēnigsbergā, Maskavā un Ķīnā. Hiršfelda profesionālā darbība nav ļāvusi daudz laika veltīt šaham, tomēr viņš izmantojis brīvo laiku, lai tiktos ar tā laika spēcīgākajiem šahistiem. 1866. gadā Hiršfelds zaudējis Krievijas meistaram Sergejam Urusovam ar 2:3 (+1−2=2). Kopš 1873. gada Hiršfelds pārsvarā dzīvojis Londonā, kur ticies ar Vilhelmu Steinicu, Johannesu Cukertortu un citiem pazīstamiem šahistiem. Regulāri dažus mēnešus gadā Hiršfelds apmeklējis arī Vāciju, kur 1896. gadā nomiris Berlīnes priekšpilsētā Vanzē. Moscow 1866 Šahista profils chessgames.com mājaslapā (angliski) Šahista profils 365chess.com mājaslapā (angliski)