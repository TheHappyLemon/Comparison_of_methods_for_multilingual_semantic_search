Unce (angļu: ounce) ir masas mērvienība, kas tiek izmantota Amerikas Savienotajās Valstīs un citās valstīs, kas pieņēmušas anglosakšu mērvienības sistēmu. Tās starptautiskie simboli ir oz, oz. vai ℥. Viena unce ir 28,349523125 grami. 16 unces ir vienādas ar 1 mārciņu. Vēl plaši izmanto tā saukto Trojas unci, galvenokārt, zelta, sudraba un citu dārgmetālu mērīšanā. Viena Trojas unce ir aptuveni 31,1035 grami. Līdz 19. gadsimta vidum arī Latvijas teritorijā izmantoja unces mērvienību. 1 unce bija 26,175 grami. Vienā uncē bija 2 lotes un 8 kventiņi. Encyclopædia Britannica raksts (angliski)