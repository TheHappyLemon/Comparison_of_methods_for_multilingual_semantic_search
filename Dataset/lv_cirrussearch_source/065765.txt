Sami Tuomass Hīpie (somu: Sami Tuomas Hyypiä, dzimis 1973. gada 7. oktobrī) ir somu futbola treneris un bijušais futbolists. Spēlējis aizsarga pozīcijā, pārstāvējis Somijas futbola izlasi. Savas karjeras sākumā spēlējis vairākos Somijas klubos. Ar MyPa komandu izcīnījis divus Somijas kausus. 1995. gadā pievienojies Eredivisie komandai Willem II. Esot komandas kapteinim, viņš palīdzēja komandai 1998.–99. gada sezonu noslēgt otrajā vietā, tādējādi ļaujot komandai pirmo reizi startēt UEFA Čempionu līgā. Pēc veiksmīgās sezonas viņš noslēdza līgumu ar Anglijas komandu Liverpool. Tur viņš pavadīja 10 sezonas, kopumā aizvadot 464 oficiālos mačus. Ar komandu uzvarējis 2004–05. gada UEFA Čempionu līgas finālā. Savu karjeru noslēdzis Vācijas Bundeslīgas komandā Bayer Leverkusen. Somijas futbola izlasi pārstāvējis no 1992. līdz 2010. gadam, kopumā aizvadot 105 mačus un gūstot 5 vārtus. Viņš ir trešais spēlēm bagātākais Somijas izlases futbolists, atpaliekot no Jari Litmanena un Tēmu Puki. Kā treneris vadījis Bayer Leverkusen, Brighton & Hove Albion un Zürich. MyPa Somijas kauss: 1992, 1995 Liverpool FA kauss: 2000–01, 2005–06 Anglijas Līgas kauss: 2000–01, 2002–03 FA Community Shield: 2001, 2006 UEFA Čempionu līga: 2004–05 UEFA kauss: 2000–01 UEFA Superkauss: 2001, 2005 Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)