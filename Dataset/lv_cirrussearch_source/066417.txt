Pakīna (ponpejiešu: Pakihn, angļu: Pakin) ir koraļļu atols Klusajā okeānā, Karolīnu salu arhipelāga centrālajā daļā. Ietilpst Mikronēzijas Federatīvo Valstu Ponpejas pavalstī, administratīvi pakļauta Sokēsas municipalitātei Ponpejas salas ziemeļrietumos. Atola iedzīvotāji ir mikronēzieši, runā ponpejiešu valodā. Pakīna ir koraļļu atols Karolīnu salu austrumu daļā Seņavina salu grupā 30 km uz ziemeļrietumiem no Ponpejas ārējā rifa. Atolā 9 salas, kopējā to sauszemes platība ir 1,09 km². Koraļļu rifs ieskauj 14,3 km² lielu līdz 55 m dziļu lagūnu; kopējā atola platība ir 24 km². Atola salas izvietojušās uz atola austrumu—ziemeļu rifa, lielākās no tām ir vienīgā apdzīvotā sala Nikalapa (68 ha) atola ziemeļrietumos; tur atrodas Pakīnas pamatskola, kā arī Mvanda (31 ha) dienvidos un Ujetika (21 ha) austrumos. Pohnpeian-English dictionary