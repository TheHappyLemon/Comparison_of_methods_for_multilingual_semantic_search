Fēlikss Leitners (vācu: Felix Leitner; dzimis 1996. gada 31. decembrī) ir austriešu biatlonists. Ar biatlonu sāka nodarboties 2008. gadā. 2015. gada Pasaules čempionātā jauniešiem Raubičos izcīnīja sudraba medaļu sprintā un zeltu iedzīšanā. 2015.—2016. gada sezonā sāka piedalīties IBU kausā. 2016. gada Pasaules čempionātā junioriem izcīnīja divas zelta medaļas, individuālajā distancē un sprintā, kā arī ieguva bronzu iedzīšanā. Pasaules kausa sacensībās debitēja 2016. gada 3. decembrī Estešundā ar 45. vietu sprintā. Pēc nedēļas nākamajā PK posmā Pokļukā sprintā ieņēma 39. vietu, izcīnot pirmos punktus PK ieskaitē. 2018. gada Eiropas čempionātā izcīnīja zelta medaļu 20 km individuālajā distancē. Pasaules čempionātā pirmo reizi piedalījās 2019. gadā Estešundā. Labāko rezultātu individuāli sasniedza distancē ar kopēju startu (19. vieta), bet stafetē Austrijas komandas sastāvā ieņēma 8. vietu. 2021. gada 17. janvārī Oberhofā distancē ar kopēju startu šāva precīzi un finišēja otrajā vietā, izcīnot savu pirmo pjedestālu PK posmos. «Tarjei Boe Triumphs in Oberhof Mass Start». biathlonworld.com (angļu). 2021. gada 17. janvāris. Skatīts: 2021. gada 12. martā. Vikikrātuvē par šo tēmu ir pieejami multivides faili. Skatīt: Fēlikss Leitners. Olympedia profils (angliski) IBU profils (angliski) biathlon.com.ua profils (ukrainiski)