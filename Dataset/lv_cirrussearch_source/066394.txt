Hodinkas traģēdija bija negadījums, kas norisinājās Krievijas Impērijā, Maskavā, Hodinkas laukā 1896. gada 18. maijā. Lielā cilvēku pūlī līdz nāvei tika sabradāti 1379 cilvēki. Par godu Nikolaja II Romanova un viņa sievas Aleksandras Fjodorovnas kronēšanai, kas notika 1896. gada 14. maijā, uz 18. maiju tika izsludināta tautas svinēšana ar izrādēm un paša imperatora ierašanos Hodinkas laukumā. Šajā laukā tika uzcelti 100 kioski, no kuriem izdalītu cara dāvanu - paciņu, kurā būtu emaljēts piemiņas kausiņš, baltmaizes kukulis, saldumi, pārsimts grami desas un īpaša svētku piparkūka. Tas viss ietīts katūna lakatā uz, kura būtu attēlots kremlis un kronēto monarhu portrets. Uz šo notikumu bija atnākuši tik daudz apmeklētāju līdz stadijai, kad cilvēki viens otru sāka saspiest. Rezultātā līdz nāvei tika sabradāti 1379 un ievainoti vairāki simti cilvēku. Pēc pāris stundām par notikušo tika paziņots Nikolajam II. Imperators nemainīja svētku programmu un pēc pasākuma devās uz rautu Francijas vēstniecībā. Nikolaja II rīcība sabiedrībā daudzus šokēja un tajā cilvēki saskatīja imperatora simbolisko attieksmi pret savu tautu. «18. maijs. Nikolaja II kronēšanas svinības pāraug traģēdijā ar upuriem». lr1.lsm.lv. Skatīts: 2023-04-11.