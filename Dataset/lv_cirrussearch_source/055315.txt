Edvards Pols Šerinhems (angļu: Edward Paul Sheringham, dzimis 1966. gada 2. aprīlī) ir Anglijas futbola treneris un bijušais futbolists, spēlēja uzbrucēja pozīcijā, pārstāvējis Anglijas futbola izlasi. Karjeras sākumā Šerinhems ilgi spēlēja Millwall, kuras sastāvā visos turnīros kopā guva 111 vārtus, tādējādi viņš ir otrs labākais vārtu guvējs komandas vēsturē. Vēlāk viņš pievienojās Nottingham Forest, kuras sastāvā guva pirmos vārtus Anglijas augstākajā līgā. Vēlāk viņš ilgus gadus spēlēja Tottenham Hotspur, līdz 1997. gadā pievienojās Manchester United. Ar Manchester United komandu Šerinhems izcīnīja trīs Anglijas Premjerlīgas titulus, vienu FA kausu, kā arī vienreiz uzvarēja UEFA Čempionu līgā. 1999. gada Čempionu līgas finālā pret Minhenes "Bayern" Šerinhems spēles izskaņā guva vārtus un izpildīja rezultatīvu piespēli Ūlem Gunnaram Sulšēram, tādējādi palīdzot komandai uzvarēt 2–1. 2001. gadā Šerinhems atgriezās Tottenham Hotspur, bet 2003. gadā pievienojās tikko līgā iekļuvušai Portsmouth komandai. Nākamajā sezonā viņš pievienojās West Ham United. 2006. gadā ar West Ham United komandu viņš iekļuva FA kausa finālā, tādējādi kļūstot par trešo vecāko spēlētāju, kas ir spēlējis FA kausa finālā. Šerinhems ir vecākais laukuma spēlētājs, kas piedalījies Premjerlīgas mačā (40 gadu un 272 dienu vecumā)., kā arī vecākais spēlētājs, kas ir guvis vārtus Premjerlīgā (40 gadu un 268 dienu vecumā). Anglijas futbola izlases sastāvā Šerinhems ir piedalījies 1998. un 2002. gada FIFA Pasaules kausā, kā arī 1996. gada Eiropas čempionātā. Manchester United Anglijas Premjerlīga: 1998–99, 1999–00, 2000–01 FA kauss: 1998–99 FA Charity Shield: 1997 UEFA Čempionu līga: 1998–99 Starpkontinentālais kauss: 1999 Individuālie sasniegumi Premjerlīgas sezonas labākais vārtu guvējs: 1992–93 FWA gada labākais futbolists: 2000–01 Millwall gada labākais spēlētājs: 1990–91 Tottenham Hotspur gada labākais spēlētājs: 1994–95 «Sheringham can add sting in the tale». The Telegraph (en-GB). Skatīts: 2021-01-03. «Premier League dad's army: top division's oldest outfield players, in pictures». The Telegraph (en-GB). Skatīts: 2021-01-03. «Crouch still hungry for goals at Stoke». BBC Sport (en-GB). Skatīts: 2021-01-03. Vikikrātuvē par šo tēmu ir pieejami multivides faili. Skatīt: Tedijs Šerinhems.