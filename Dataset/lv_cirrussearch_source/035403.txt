Natālija Žukova (ukraiņu: Наталія Олександрівна Жукова; dzimusi 1979. gada 5. jūnijā Drēzdenē) ir Ukrainas starptautiskā lielmeistare šahā (1996). Piedzimusi padomju virsnieka ģimenē, kurš dienējis Austrumvācijā dislocētajās PSRS karaspēka daļās. Bērnību pavadījusi Kahovkā, kur arī sākusi nodarboties ar šahu. 1994. gadā uzvarējusi Eiropas jauniešu šaha čempionātā U14 vecuma grupā, bet nākamajā gadā atkārtojusi šo panākumu U16 vecuma grupā. Tāpat 1995. gadā Segedā kļuvusi par Pasaules junioru šaha čempioni U16 vecuma grupā. 1996. gadā dalījusi pirmo vietu Ukrainas sieviešu šaha čempionātā. 1998. gadā uzvarējusi starptautiskajos šaha turnīros Belgradā un Groningenā. 2000. gadā Batumi uzvarējusi pirmajā Eiropas individuālajā sieviešu šaha čempionātā, turnīra finālā pieveicot Jekaterinu Kovaļevsku ar 2½:1½. Tajā pašā gadā Deli Pasaules sieviešu šaha čempionātā pēc izslēgšanas sistēmas iekļuvusi 4. kārtā, kur piekāpusies bijušajai Pasaules šaha čempionei Sje Dzjuņai, kā arī iekļuvusi Pasaules kausa finālā šahā sievietēm, kur zaudējusi citai Ķīnas šahistei Sjui Juihua. 2003. gadā Krievijā dalījusi pirmo vietu starptautiskajā sieviešu turnīrā North Ural Cup. 2004. gadā Drēzdenē dalījusi trešo vietu Eiropas individuālajā sieviešu šaha čempionātā un Pasaules sieviešu šaha čempionātā pēc izslēgšanas sistēmas Elistā pēc uzvarām pār Svetlanu Petrenko un Nadeždu Kosincevu iekļuvusi 3. kārtā, kur zaudējusi citai bijušajai Pasaules šaha čempionei Antoanetai Stefanovai. 2005. gadā starptautiskajā turnīrā Veikanzē (Nīderlande) dalījusi 2. vietu un izpildījusi vīrieša lielmeistara normu. 2006. gadā dalījusi trešo vietu Eiropas individuālajā sieviešu šaha čempionātā un Jekaterinburgā Pasaules sieviešu šaha čempionātā pēc izslēgšanas sistēmas iekļuvusi 2. kārtā. 2015. gadā atkārtoti uzvarējusi Eiropas individuālajā sieviešu šaha čempionātā. 2017. gadā Teherānā Pasaules šaha čempionātā sievietēm pēc izslēgšanas sistēmas 1. kārtā zaudējusi Nino Hurcidzei. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā zaudējusi Ni Šicjuņai. Sekmīgi pārstāvējusi Ukrainas komandu lielākajos komandu šaha turnīros: Pasaules šaha olimpiādēs piedalījusies 12 reizes (1996-2018). Komandu vērtējumā izcīnījusi zelta (2006), 2 sudraba (2008, 2018) un 3 bronzas (2012, 2014, 2016) medaļas. Individuālajā vērtējumā izcīnījusi zelta (2014) un sudraba (2008) medaļas; Eiropas komandu šaha čempionātos piedalījusies 10 reizes (1999-2017). Komandu vērtējumā izcīnījusi zelta (2013), sudraba (2015) un 2 bronzas (2009, 2017) medaļas. Individuālajā vērtējumā izcīnījusi 3 sudraba (2003, 2015, 2017) un bronzas (2003) medaļas; Pasaules komandu šaha čempionātos piedalījusies 4 reizes (2009-2015). Komandu vērtējumā izcīnījusi zelta (2013) un bronzas (2009) medaļas, bet individuālajā vērtējumā zelta (2013) un sudraba (2011) medaļas. Par panākumiem turnīros FIDE 1996. gadā Žukovai piešķīra starptautiskās lielmeistares (WGM), bet 2010. gadā - starptautiskā lielmeistara (GM) nosaukumu. Precējusies ar Krievijas šaha lielmeistaru Aleksandru Griščuku. 2007. gadā ģimenē piedzima meita. European Women’s Chess Championships 2000 2000 FIDE Knockout Matches (Women) 2004 FIDE Knockout Matches (Women) Corus Chess Tournament 2005 2006 FIDE Knockout Matches (Women) «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 13. februārī. Women’s World Championship 2018 OlimpBase :: Women's Chess Olympiads :: Natalia Zhukova OlimpBase :: European Women's Team Chess Championship :: Natalia Zhukova OlimpBase :: World Women's Team Chess Championship :: Natalia Zhukova Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)