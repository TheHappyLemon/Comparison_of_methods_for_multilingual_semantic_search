Phoenix Finance bija britu banka, kas mēģināja piedalīties 2002. un 2003. gada Formula 1 sezonās kā komanda. Pamatraksts: Prost Grand Prix 2001. gadā bankrotēja Alēna Prosta vadītā franču komanda Prost Grand Prix. Phoenix Finance nopirka daļu Prost atlieku, pārsolot Pola Stodarta no Minardi piedāvājumu. Pheonix cerēja piedalīties izmantojot AP04 un 1998. gada Hart dzinējus. FIA liedza komandai piedalīties sacīkstēs, jo Phoenix Finance neiegādājās visu Prost komandu. Tika pieprasīti 48 miljoni USD, lai ļautu piedalīties. Tā kā šī summa netika samaksāta, komandai liedza piedalīties sacīkstēs. Lai gan Phoenix apgalvoja, ka viņi ir iegādājušies arī tiesības piedalīties Formula 1 sacensībās. FIA, savukārt, ziņoja, ka tiesības piedalīties sacensībās nevar pirkt un pārdot. Pheonix neieradās uz sezonas pirmo sacīksti Austrālijas Grand Prix, tomēr bija klāt Malaizijas Grand Prix. Komandu pārstāvēja divi bijušie Minardi piloti: Tarsu Markess un Gastons Macakane. Divi Phoenix spēkrati ar inženieru palīdzību tika sagatavoti sacīkstei, tomēr tai netika pielaisti. Phoenix mēģināja apelēt, tomēr komandai nesanāca apstrīdēt iepriekšējos FIA lēmumus.