Kails Aleksandrs Kuzma (angļu: Kyle Alexander Kuzma; dzimis 1995. gada 24. jūlijā Mičiganas štatā) ir amerikāņu basketbolists, spēlē spēks uzbrucēja pozīcijā. 2023. gadā pārstāv Nacionālās basketbola asociācijas (NBA) klubu Vašingtonas "Wizards". 2020. gada NBA čempions Losandželosas "Lakers" sastāvā. Augstskolu basketbolā pārstāvēja Jūtas Universitātes komandu NCAA, kur nospēlēja trīs sezonas. 2017. gada NBA draftā viņu Bruklinas "Nets" izraudzījās ar kopējo 27. numuru pirmajā kārtā, taču uzreiz spēlētājs tika isaistīts maiņas darījumā, kopā ar Bruku Lopesu nonākot Losandželosas "Lakers", apmaiņā pret D'Endželo Raselu un Timofeju Mozgovu. Debijas sezonā K. Kuzma iekļuva līgas simboliskajā debitantu izlasē. Karjeras rezultatīvāko spēli aizvadījis 2019. gada janvārī, gūstot 41 punktu uzvara pār Detroitas "Pistons" (113—100). 2019.—2020. gada NBA sezonā K. Kuzma kļuva par NBA čempionu Losandželosas "Lakers" sastāvā, būdams viens no svarīgākajiem komandas rezervistiem (piedalījās 21 play-off spēlē, nevienā no tām neejot laukumā starta pieciniekā, tomēr pavadot laukumā vidēji 23 minūtes spēlē un gūstot vidēji 10 punktus). 2021. gada augustā K. Kuzma tika aizmainīts uz Vašingtonas "Wizards" plašā piecu komandu maiņas darījumā, kura ievērojamākais spēlētājs bija Rasels Vestbruks, kurš nonāca "Lakers", bet uz "Wizards" devās arī Kentaviuss Koldvels-Poups. "Wizards" sastāvā K. Kuzma uzreiz kļuva par sākuma piecinieka spēlētāju spēka uzbrucēja pozīcijā ar lielāku lomu atlēkušo bumbu vākšanā. 2022. gada 9. janvāra uzvarā pret Orlando "Magic" (102—100) viņš savāca 22 bumbas zem groziem, kas bija spēlētāja karjeras rekords. Kyle Kuzma drops career-high 41 points to lead Lakers past Pistons lebronwire.usatoday.com nba.com. «Washington acquires six players in five-team trade». Vikikrātuvē par šo tēmu ir pieejami multivides faili. Skatīt: Kails Kuzma. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) ESPN NBA profils (angliski) RealGM Basketball profils (angliski)