Emīls Nolde (vācu: Emil Nolde, īstajā vārdā Emīls Hansens (Emil Hansen); dzimis 1876. gada 7. augustā, miris 1956. gada 13. maijā) bija Dānijā dzimis vācu/dāņu ekspresionisma gleznotājs un grafiķis. Viens no 20. gadsimta redzamākajiem akvarelistiem. Noldes rokraksts ir drosmīga intensīvas krāsu gammas lietošana. Mākslinieka karjerai pievērsās 31 gadu vecumā. Kļūdams par vienu no ekspresionisma pamatlicējiem, Nolde iesaistījās vairākās vācu mākslinieku apvienībās. Viņš bija viens no Drēzdenes apvienības Die Brücke locekļiem, piedalījās Berlīnes secesijas darbā, kā arī Minhenes Der Blaue Reiter aktivitātēs. Kaut arī no divdesmito gadu sākuma atbalstīja NSDAP darbību, kļūdams par dāņu sekcijas biedru, nacistu valdīšanas laikā tika atzīts par deģeneratīvās mākslas pārstāvi. Vikikrātuvē par šo tēmu ir pieejami multivides faili. Skatīt: Emīls Nolde. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)