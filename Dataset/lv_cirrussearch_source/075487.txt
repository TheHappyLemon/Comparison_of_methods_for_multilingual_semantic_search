Šis raksts ir par upi. Par basketbolistu skatīt rakstu Edgars Rūja. Rūja ir upe Ziemeļvidzemē. Iztek Igaunijā, Sakalas augstienē no Ruhijerva ezera. Latvijā šķērso Ērģemes pauguraini un tek pa Burtnieka līdzenumu. Augšpus Naukšēniem upe lielākoties regulēta. Pie Naukšēniem uzņem Acupītes ūdeņus, kas kopā ar Ķiri un Gulbeni veido 1/3 Rūjas baseina. Lejpus Saprašas ietekas tek pa plašu pārpurvotu palieni. Kreisajā krastā bijušie Rūjas dīķi. Lielākās apdzīvotās vietas krastos: Lode, Naukšēni, Rūjiena. Upi šķērso autoceļi P17 un P22. Upes nosaukums cēlies no igauņu valodas vārda ar nozīmi "sile", "vienkoča laiva". Rolands Lebuss. «Latvijas upju vizītkartes: Rūja». videsvestis.lv, 2006. Arhivēts no oriģināla, laiks: 2016. gada 19. janvārī. Skatīts: 2015. gada 16. decembrī. Latvijas daba. Rīga : Preses nams. «Avotu ielu katalogs (M - Z)». citariga.lv. Arhivēts no oriģināla, laiks: 2016. gada 11. jūlijā. Skatīts: 2016. gada 19. augustā.