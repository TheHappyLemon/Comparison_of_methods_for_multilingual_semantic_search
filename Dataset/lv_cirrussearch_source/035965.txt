2017. gada Āfrikas Nāciju kauss bija 31. Āfrikas Nāciju kausa izcīņa jeb Āfrikas futbola izlašu čempionāts. Turnīru rīkoja Āfrikas Futbola konfederācija (CAF), tas notika Gabonā no 2017. gada 14. janvāra līdz 5. februārim. Turnīrs sākotnēji bija plānots Lībijā, bet 2014. gada augustā sakarā ar valstī notiekošo pilsoņu karu CAF anulēja tai piešķirtās rīkotājvalsts tiesības. Par uzvarētājiem kļuva Kamerūna, kas finālā ar 2:1 pieveica Ēģipti. Tas bija piektais čempionu tituls Kamerūnas izlasei. Līdz ar to tā ieguva tiesības piedalīties 2017. gada FIFA Konfederāciju kausā Krievijā. 2017. gadā apritēja 60 gadi kopš Āfrikas Nāciju kausa izveides. Turnīram pieteicās 52 izlases, ieskaitot rīkotājvalsti Gabonu, kas automātiski kvalificējās finālturnīram. Sākotnēji Maroka tika diskvalificēta no dalības šajā un 2019. gada Āfrikas Nāciju kausa izcīņā par atteikšanos rīkot 2015. gada finālturnīru. Tomēr Sporta arbitrāžas tiesa atcēla šo aizliegumu, un Maroka varēja piedalīties kvalifikācijā. Visas izlases tika sadalītas 13 grupās pa četrām komandām katrā. Arī Gabona tika ielozēta vienā no grupām, bet aizvadīja tikai draudzības spēles ar attiecīgās grupas komandām, kas neietekmēja vietu sadalījumu grupā. 2016. gada 27. martā Čadas izlase atteicās no dalības kvalifikācijas turnīrā finansiālu iemeslu dēļ. Uz to brīdi tā jau bija aizvadījusi trīs spēles. Saskaņā ar turnīra reglamentu šo spēļu rezultāti tika anulēti, un komandu skaits grupā saruka līdz trim. Finālturnīram kvalificējās visu grupu uzvarētāji un divas labākās izlases, kas ierindojās otrajā vietā. Otro vietu rangā netika iekļautas grupas ar trim komandām (grupas ar Gabonu un Čadu). 2016. gada oktobrī turnīra norisei tika apstiprināti četri stadioni. Finālturnīra grupu izloze notika 2016. gada 19. oktobrī Librevilā. Pirms izlozes komandas tika sadalītas četros grozos, ņemot vērā šādu iepriekšējo turnīru rezultātus: Āfrikas Nāciju kausa finālturnīri (2012, 2013, 2015); Āfrikas Nāciju kausa kvalifikācijas turnīri (2013, 2015, 2017); FIFA Pasaules kauss (2014); FIFA Pasaules kausa kvalifikācija (2014). Visi laiki pēc vietējā laika (UTC+1). Avots: CAF (H) Mājinieki. Avots: CAF Avots: CAF Avots: CAF «Libya stripped of right to host 2017 Nations Cup» (angļu). Reuters. 2014. gada 23. augusts. Arhivēts no oriģināla, laiks: 2016. gada 3. martā. Skatīts: 2016. gada 21. oktobrī. «Arhivēta kopija». Arhivēts no oriģināla, laiks: 2016. gada 3. martā. Skatīts: 2016. gada 21. oktobrī. «Maroka diskvalificēta uz nākamajiem diviem Āfrikas Nāciju kausa turnīriem». sportacentrs.com. 2015. gada 6. februāris. Skatīts: 2016. gada 21. oktobrī. «Maroka uzvar Arbitrāžas tiesā un varēs piedalīties Āfrikas Nāciju kausā». sportacentrs.com. 2015. gada 2. aprīlis. Skatīts: 2016. gada 21. oktobrī. «Withdrawal of Chad from AFCON 2017 qualifiers» (angļu). CAF. 2016. gada 27. marts. Skatīts: 2016. gada 21. oktobrī. «Format of 2017 AFCON qualifiers and 2018 World Cup» (angļu). CAF. 2015. gada 22. janvāris. Skatīts: 2016. gada 21. oktobrī. «Tournament details finalized at Teams Workshop» (angļu). CAF. 2016. gada 18. oktobris. Skatīts: 2016. gada 21. oktobrī. «Gabon, Cote d’Ivoire, Ghana, Algeria named top seeds» (angļu). CAF. 2016. gada 27. septembris. Skatīts: 2016. gada 21. oktobrī. CAF oficiālā mājaslapa