Kurts Meiers (vācu: Kurt Meyer; dzimis 1910. gada 23. decembrī, miris 1961. gada 23. decembrī) bija vācu virsnieks, SS brigadenfīrers. Dzimis strādnieka ģimenē. Kopš 1929. gada - policists Mēklenburgā. 1930. gadā iestājās NSDAP, bet 1931. gada oktobrī - SS. Dienēja 1. SS tanku divīzijā "Leibstandarte-SS Adolf Hitler". Piedalījās Austrijas anšlusā un Čehoslovākijas aneksijā. Otrā pasaules kara laikā piedalījās kaujās Polijā, Francijā, Grieķijā un PSRS. Piedalījās kaujās pret Sabiedrotajiem Normandijā. 1944. gada 14. jūnijā iecelts par 12. SS tanku divīzija "Hitlerjugend" komandieri. 1944. gada 6. septembrī krita gūstā. 1945. gada decembrī kanādiešu tribunāls piesprieda Meieram nāvessodu par kanādiešu karagūstekņu slepkavībām kara laikā. Sods mainīts uz mūža ieslodzījumu. Sākumā Meiers to izcieta Kanādā, vēlāk Vācijā. 1954. gadā apžēlots. Vikikrātuvē par šo tēmu ir pieejami multivides faili. Skatīt: Kurts Meiers.