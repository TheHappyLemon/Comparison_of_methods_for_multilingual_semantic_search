Mateušs Bartels (poļu: Mateusz Bartel; dzimis 1985. gada 3. janvārī Varšavā) ir Polijas starptautiskais lielmeistars šahā (2005). Šahu iemācījies spēlēt sešu gadu vecumā. Bijis Varšavas šaha kluba Polonia Warsaw audzēknis. 2003. gadā uzvarējis Eiropas jauniešu šaha čempionātā U18 vecuma grupā. 2005. gadā Korkā dalījis pirmo vietu ar Zoltānu Ģimeši pirmajā Eiropas Savienības individuālajā šaha čempionātā. 2007. gadā dalījis pirmo vietu Menas Salas starptautiskajā šaha turnīrā 16th Monarch Assurance. 2009. gadā uzvarējis starptautiskajā šaha turnīrā Prjevidzā. 2010. gadā dalījis pirmo vietu starptautiskajā šaha turnīrā Ļubļinā. 2012. gadā Maskavā dalījis pirmo vietu ar Antonu Korobovu un Pavlo Eļjanovu starptautiskajā šaha turnīrā Aeroflot Open. Četras reizes uzvarējis Polijas šaha čempionātos (2006, 2010, 2011, 2012). 2004. gadā piedalījies Pasaules šaha čempionātā pēc izslēgšanas sistēmas, kurā zaudējis 1. kārtā. Piedalījies arī Pasaules kausa šaha izcīņā pēc izslēgšanas sistēmas: 2007. gadā zaudējis 1. kārtā, 2009. gadā zaudējis 2. kārtā, bet 2015. gadā zaudējis 1. kārtā. 2021. gada novembrī Rīgā ierindojies 84. vietā 2021. gada "FIDE Chess.com Grand Swiss" turnīrā. 2023. gada novembrī Daglasā ierindojies 46. vietā "FIDE Grand Swiss" turnīrā. Pārstāvējis Polijas komandu lielākajos komandu šaha turnīros: Pasaules šaha olimpiādēs piedalījies 8 reizes (2006-2018, 2022). Individuālajā vērtējumā izcīnījis 2 zelta (2010, 2022) medaļas; Eiropas komandu šaha čempionātā piedalījies 5 reizes (2007-2015). Individuālajā vērtējumā izcīnījis zelta (2013) medaļu. Pasaules komandu šaha čempionātā piedalījies 2017. gadā un komandu vērtējumā izcīnījis bronzas medaļu. Par panākumiem turnīros FIDE 2001. gadā Bartelam piešķīrusi starptautiskā meistara (IM), bet 2005. gadā - starptautiskā lielmeistara (GM) nosaukumu. Precējies ar šaha lielmeistari Martu Bartelu. «Interview with GM Mateusz Bartel». Arhivēts no oriģināla, laiks: 2015. gada 5. septembrī. Skatīts: 2016. gada 22. novembrī. TWIC 673: 16th Monarch Assurance Isle of Man Banicky kahanec 2009 July 2009 Slovakia II International Grandmasters' Tournament the Lublin Union Memorial Aeroflot Open – Mateusz Bartel comes out on top «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2016. gada 22. novembrī. «2007 World Cup 1. kārta». Arhivēts no oriģināla, laiks: 2013. gada 9. jūlijā. Skatīts: 2016. gada 22. novembrī. 2009 World Cup 2. kārta «2015 World Cup 1. kārta». Arhivēts no oriģināla, laiks: 2017. gada 22. novembrī. Skatīts: 2016. gada 22. novembrī. 2021 FIDE Chess.com Grand Swiss 2023 FIDE Grand Swiss 44th Olympiad Chennai 2022 Open OlimpBase :: Men's Chess Olympiads :: Mateusz Bartel OlimpBase :: European Men's Team Chess Championship :: Mateusz Bartel Congratulations to the happy couple, they married just last week! Vikikrātuvē par šo tēmu ir pieejami multivides faili. Skatīt: Mateušs Bartels. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)