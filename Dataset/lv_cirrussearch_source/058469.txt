Miera iela ​(franču: Rue de la Paix, [ʁy də la pɛ]) ir iela Parīzes centrā, 1. un 2. Parīzes apriņķī, Vandomas laukuma un Gajonas kvartālā. Sākas no Vandomas laukuma, turpinās līdz Operas laukumam. Miera iela Parīzē ar Napoleona rīkojumu tika atklāta 1806. gadā bijušā kapucīnu sieviešu klostera vietā (klosteris tika nojaukts). Šis klosteris pārstāja pildīt savas funkcijas Franču revolūcijas laikā (1789—1799). To nojaucot, tika atsegtas cilvēku, kas bijuši apglabāti klostera baznīcā, mirstīgās atliekas, kuras pārveda uz Parīzes katakombām. Šīs ielas atklāšana bija daļa no Napoleona laika projekta, kura gaitā Labā krasta Parīze tika savienota ar mazāk attīstītajām priekšpilsētām. Sākotnēji tā tika nodēvēta par Napoleona ielu, tagadējo nosaukumu tai piešķīra par godu Parīzes miera līgumam, kuru noslēdza Luijs XVIII kā Francijas karalis no vienas puses un Sestās koalīcijas valstis no otras puses. Iela tika pabeigta Luija Filipa laikā. 1829. gadā iela tika uzstādīts gāzes apgaismojums. 19. gadsimta 60. gados Miera iela kļuva par izsmalcinātu izstrādājumu tirdzniecības vietu. Parīzes Komūnas laikā Miera ielā notika pret Komūnu vērsta demonstrācija. 1871. gada 22. martā Nacionālās gvardes kareivji Žila Beržerē vadībā pēc tam, kad tika apšaudīti, sāka šaut pa neapbruņotajiem demonstrantiem. Gāja bojā 12 demonstranti un viens kareivis. Grē kundzes modes nams Isidora Jākoba-Pakēna modes nams Karolīnas Rebū modes nams Roberta Linzelē veikals Parfimērijas nams Roger & Gallet Parfimērijas nams Grenoville Juvelierijas nams Mellerio dits Meller Modes nams Boué Soeurs Veikals Cartier Čārlza Frederika Vorta modes nams Ričarda Hadnata parfimērijas nams Veikals Duvelleroy Luija Okoka veikals Veikals Maison Maquet Mari Antuāna Karēma pirmā konditoreja Viesnīca Mirabeau Viesnīca Westminster Paris Galda spēles "Monopols" franču versijā Miera iela ir visdārgākais īpašums. Miera ielā uzņemtas filmas "Smieklīgā seja", "Paraksts: Arsēns Lipēns", "Kliente".