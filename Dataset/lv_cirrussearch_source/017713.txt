Atzinības krusts (franču: Croix de la Reconnaissance) ir Latvijas Republikas valsts apbalvojums. To piešķir "par izcilu Tēvijas mīlestību un par sevišķiem nopelniem valsts, sabiedriskajā, kultūras, zinātnes, sporta un izglītības darbā". Tas tika nodibināts 1938. gada 12. augustā par piemiņu Kurzemes un Zemgales hercogistei. Atzinības krusta devīze ir "Godaprāta ļaudīm" (Pour les honnêtes gens). Tas ir balts, emaljēts Maltas krusts, kam ir zelta apmale un astoņi zeltīti gredzeni stūros, kas simbolizē astoņu Kurzemes hercogus, kuru valdīšanas laikā hercogiste uzplauka. Krusta centrā atrodas medaljons. Sākotnēji Atzinības krustam bija piecas šķiras un četru pakāpju Goda zīmes. 1940. gada 26. februārī tam tika samazināts Goda zīmju skaits līdz trim, taču tika pievienota divu lielumu pakāpe. Atzinības krusts tika veidots pēc Kurzemes hercogistes Atzinības ordeņa (l' Orde de la Reconnaissance), kas tika iedibināts 1710. gada 13. maijā un beidza pastāvēt 1711. gadā pēc Frīdriha Vilhelma nāves, līdzības. Atzinības ordenis tika piešķirts 18 personām, Atzinības krusts — gandrīz 4000 personām. Latvijas enciklopēdija. 1. sējums. Rīga : Valērija Belokoņa izdevniecība. 2002. 366.—367. lpp. ISBN 9984-9482-1-8. «Valsts apbalvojumu likums». President.lv. Arhivēts no oriģināla, laiks: 2012. gada 31. jūlijā. Skatīts: 2013. gada 3. februārī. «Atzinības krusts». President.lv. Arhivēts no oriģināla, laiks: 2012. gada 31. jūlijā. Skatīts: 2013. gada 3. februārī. Atzinības krusts