Roberts Lapainis (dzimis 1913. gada 17. oktobrī, miris 1947. gadā) bija latviešu hokejists, spēlēja vārtsarga pozīcijā. Pārstāvēja Rīgas US un Rīgas ASK hokeja klubus. Vairākas reizes izcīnījis Latvijas čempiontitulu. Latvijas izlases sastāvā spēlēja vairākos Pasaules čempionātos un 1936. gada ziemas olimpiskajās spēlēs. Dzimis 1913. gadā Seces pagastā. Mācījās Rīgas pilsētas 1. ģimnāzijā (1928–1932). No 1932. gada ar pārtraukumiem studēja Latvijas Universitātes Arhitektūras fakultātē, bija studentu korporācijas “Lettgallia” loceklis. Strādāja par mērnieka palīgu. Otrā pasaules kara laikā 1944. gada jūlijā Lapainis, līdz ar izlases kapteini Leonīdu Vedēju brīvprātīgi iestājās 506. SS zenītartilērijas divizionā un cīnījās tā sastāvā VI SS korpuss pakļautībā. Pēc kara bija ieslodzīts karagūstekņu nometnē Ļeņingradas apgabala Ņevdubstrojas ciemā. Miris 1947. gadā. Roberts Lapainis - Nacionālā enciklopēdija enciklopedija.lv "Laiks" 1995. gada 8. marts (Nr. 19), 6. lpp Olympedia profils (angliski) LOK profils Eliteprospects profils (angliski)