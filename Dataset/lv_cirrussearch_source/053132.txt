Starogarda Gdaņska (poļu: Starogard Gdański) ir pilsēta Polijas ziemeļos, Pomožes vojevodistē, uz dienvidiem no Gdaņskas. Poļu etnogrāfiskās grupas kocevjacu (poļu: kociewiacy) galvenais kultūras centrs. Rakstos pirmoreiz minēta 1198. gadā, kad Pomerānijas kņazs Gžimislavs II piešķīra apmetni hospitāliešu ordenim. Pilsētā atrodas uzņēmuma Polmos rūpnīca, kurā ražo populāru Krupnik un Sobieski zīmola degvīnu. Pilsētas basketbola komanda Starogardas Gdaņskas "Spojna" spēlē Polijas basketbola augstākajā līgā. Starogardā Gdaņskā dzimuši: Kazimežs Dejna (Kazimierz Deyna, 1947—1989) — futbolists; Andžejs Gruba (Andrzej Grubba, 1958—2005) — galda tenisists; Ādolfs Vallenbergs (Adolf Wallenberg, 1862—1949) — vācu ārsts. https://bdl.stat.gov.pl/api/v1/data/localities/by-unit/042214213031-0934837?var-id=1639616&format=jsonapi; P2701: JSON; pārbaudes datums: 6 oktobris 2022.