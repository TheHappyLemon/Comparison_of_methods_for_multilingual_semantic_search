Seula (korejiešu: 서울, izrunā: [sʌ.ul], burtiskā tulkojumā: ‘galvaspilsēta’) ir Dienvidkorejas galvaspilsēta un lielākā valsts pilsēta. Tā atrodas valsts ziemeļos, netālu no demarkācijas līnijas ar Ziemeļkoreju pie Hanganas upes. Seula ar dažādiem nosaukumiem bija Korejas galvaspilsēta no 1394. gada 29. novembra līdz 1910. gadam, kad Koreja tika iekļauta Japānas Impērijā. Pēc Otrā pasaules kara, kad Koreja tika sadalīta Ziemeļkorejā un Dienvidkorejā, Seula de jure bija ne tikai Dienvidkorejas, bet arī Ziemeļkorejas galvaspilsēta. Tikai 1972. gada decembrī Ziemeļkorejas konstitūcijā tika izmainīts, ka oficiāli Ziemeļkorejas galvaspilsēta ir Phenjana. Seulā dzīvo gandrīz 10,5 miljoni iedzīvotāju, bet kopā ar piepilsētām Inčhonu, Suvonu, Kojanu, Sonnamu un citām tās aglomerācijā dzīvo vairāk nekā 20 miljoni, kas ir gandrīz puse no visiem valsts iedzīvotājiem. Pēc aglomerācijas iedzīvotāju skaita Seula ir otra lielākā pilsēta pasaulē aiz Tokijas aglomerācijas. Seula minēta rakstos kā Pekčes (Baekje) (viena no Trīs karaļvalstīm) galvaspilsēta Virjesona (Wiryeseong) 18. gadā p.m.ē. 6. gadsimtā Gorjo (Goryeo) valstī Seula bija "dienvidu galvaspilsēta. Korejas kara laikā (1950—1953) pilsēta vairākas reizes tika spēcīgi nopostīta. Pēc pamiera noslēgšanas simboliski par Dienvidkorejas galvaspilsētu tika izraudzīta Seula, un mūsdienās Seulas aglomerācijā dzīvo 24% no Dienvidkorejas iedzīvotājem. 1988. gadā Seulā notika vasaras olimpiskās spēles. Dongmyo (Austrumu templis) (1601) Jongno - pazīstamākā pilsētas iela Kara muzejs (1994) Li dinastijas "Piecas lielās pilis" - Changdeokgung, Changgyeonggung, Deoksugung, Gyeongbokgung, Gyeonghuigung (XIV - XVI gs) Pungnap Toseong - senākais aizsardzības mūris Samjeondo piemineklis (1636) Nams Džuns Paiks (Nam June Paik; 1932—2006) — videomākslinieks Be Jons Džuns (Bae Yong Jun; 1972) — aktieris Go Kuns (Goh Kun; 1938) — politiķis, Korejas premjers Juns Seondo (Yun Seondo; 1587—1671) — dzejnieks Lī Min Ho (Lee Min-Ho; 1987) — aktieris Vikikrātuvē par šo tēmu ir pieejami multivides faili. Skatīt: Seula. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Mājaslapa (angliski) «행정구역(읍면동)별/5세별 주민등록인구(2011년~)». Q11233101.