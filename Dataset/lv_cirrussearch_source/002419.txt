Teo de Rāts (Theo de Raadt, dzimis 1968. gada 19. maijā Pretorijā, Dienvidāfrikā) ir programmētājs un hakeris, OpenBSD un OpenSSH projektu līderis. 1992. gadā de Rāts ieguva datorzinātnes bakalaura grādu Kalgari Universitātē un 1993. gada 21. martā kopā ar Krisu Demetriu (Chris Demetriou), Alanu Glāsu (Alan Glass) un Čārlzu Hannumu (Charles Hannum) aizsāka NetBSD projektu. Pirmā NetBSD versija bija veidota uz 386BSD 0.1 versijas, pirmā vairākplatformu versija NetBSD 1.0 tika izdota 1994. gadā. Pamatraksts: OpenBSD 1994. gada decembrī, pēc konflikta ar pārējiem NetBSD izstrādātājiem, de Rāts bija spiests pamest NetBSD projektu un sāka OpenBSD izveidi. Līdz pat šai dienai de Rāts ir projekta līderis, viņš tāpat pārrauga arī saistītā OpenSSH projekta attīstību. Teo de Rāta mājaslapa (angliski)