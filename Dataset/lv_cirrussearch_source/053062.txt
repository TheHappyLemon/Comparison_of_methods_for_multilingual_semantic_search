Konstantins Miliotis-Komnins (grieķu: Κωνσταντίνος Μηλιώτης-Κομνηνός; dzimis 1854. gadā, miris 1941. gadā) bija grieķu armijas virsnieks, ģenerālleitnants. Startēja 1896. gada vasaras olimpisko spēļu paukošanas sacensībās ar floreti, kā arī bija viens no 1906. gada neoficiālo olimpisko spēļu Organizēšanās komitejas locekļiem. Konstantins Miliotis-Komnins dzimis Ermupolē, Siras salā 1854. gadā. 1877. gada viņu iesauca Grieķijas armijā kā brīvprātīgo un viņš dienēja kavalērijā. Viņš cīnījās Grieķu-turku karā 1897. gadā un Balkānu karos, kur komandēja 6. kājnieku divīziju pulkveža pakāpē. Pirmā pasaules kara laikā viņš atbalstīja Venizelistu Nacionālās aizsardzības kustību un 1916. gada 6. decembrī kļuva par kara ministru pagaidu valdībā. 1919. gadā kā ģenerālleitnants kļuva par pirmo Mazāzijas armijas vadītāju līdz ģenerālleitnanta Leonida Paraskevopula ierašanās brīdim Smirnas zonā, kas Grieķijai tika piešķirta ar Sevras līgumu. Pēc venizelistu sakāves viņš tika atbrīvots no armijas 1920. gada 29. novembrī. 1941. gada 12. jūnijā viņu nogalināja vācu karavīrs ielas konfliktā Atēnās īsi pēc nacistiskās Vācijas okupācijas. Miliotis-Komnins startēja 1896. gada vasaras olimpiskajās spēlēs. Viņš bija pārstāvēts paukošanas sacensīnās ar floreti. Viņš startēja priekšsacīkšu kārtas otrajā grupā, kurā izcīnīja trešo vietu, uzvarot Georgiju Balakaki, bet zaudējot Eiženam Anrī Gravlotam un Atanasijam Vuram. Kopvērtējumā viņš ieņēma 5./6. vietu kopā ar Francijas paukotāju Anrī Delabordu. Konstantinos Komninos-Miliotis Arhivēts 2020. gada 18. aprīlī, Wayback Machine vietnē. Sports Refrence «Fencing at the 1896 Athina Summer Games: Men's Foil, Individual». Sports Reference. Arhivēts no oriģināla, laiks: 2011. gada 4. oktobrī. Skatīts: 2020. gada 12. maijā. Arhivēts 2011. gada 4. oktobrī, Wayback Machine vietnē. «Athens 1896 Foil individual Men». Starptautiskā Olimpiska komiteja. Konstantins Miliotis-Komnins (SOK profils) (angliski) Konstantins Miliotis-Komnins (Sports Reference profils) (angliski)