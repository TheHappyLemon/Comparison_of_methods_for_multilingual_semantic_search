Rasma Šilde-Kārkliņa (dzimusi 1946. gada 7. jūnijā Marburgā, Vācijā) ir latviešu politoloģe, pasniedzēja un politiķe, pašlaik 11. Saeimas deputāte, pārstāv partiju „Vienotība”. R. Kārkliņai ir dubultpilsonība, viņa ir arī ASV pilsone. Dzimusi un augusi trimdas latviešu ģimenē Vācijā. Absolvējusi Berlīnes Brīvo universitāti (1969). Pāc apprecēšanās ar ASV latvieti Jāni Kārkliņu pārcēlusies uz ASV, kur beigusi Čikāgas Universitāti (1971, 1975), iegūstot doktora grādu politikas zinātnē. 1993. gadā kļuva par politoloģijas profesori Ilinoisas Universitātē Čikāgā, šajā amatā bija līdz 2008. gadam. 2002.—2003. gadā R. Kārkliņa bija vieszinātniece Prinstonas Augstāko pētījumu institūtā. Pēc tam pārcēlusies uz dzīvi Latvijā. No 2006. gada darbojusies Latvijas Universitātes Politikas zinātnes nodaļā kā viesprofesore, pēc tam profesore, vadošā pētniece. 2007. gadā pretendēja uz Tiesībsarga amatu, taču netika ievēlēta (Saeima amatā apstiprināja Romānu Apsīti). 2009. gadā bija arī aizsardzības ministra Imanta Lieģa padomniece. R. Kārkliņa piedalījās organizācijas „Meierovica biedrība par progresīvām pārmaiņām” dibināšanā. 2010. gada 28. maijā tika paziņots, ka politiskās apvienības „Vienotība” sarakstā 10. Saeimas vēlēšanās startēs 10 „Meierovica biedrības par progresīvām pārmaiņām” dalībnieki. 2. jūnijā šie cilvēki, tai skaitā R. Kārkliņa, paziņoja par iestāšanos partijā „Pilsoniskā savienība”. Tikusi ievēlēta 10. Saeimā no partiju apvienības „Vienotība” saraksta. 2011. gada rudenī notikušajās Saeimas ārkārtas vēlēšanās R. Kārkliņa netika ievēlēta parlamentā, taču ieņēma vietu 11. Saeimā uz laiku, kamēr viņas partijas biedre Ilze Viņķele pildīja ministra pienākumus. «Rasma Šilde-Kārkliņa». Diena.lv. Skatīts: 2012. gada 3. februārī. «"Vienotības" profils». Vienotiba.lv. Arhivēts no oriģināla, laiks: 2011. gada 8. oktobrī. Skatīts: 2012. gada 3. februārī. «CVK profils». CVK.lv. Arhivēts no oriģināla, laiks: 2019. gada 26. maijā. Skatīts: 2012. gada 3. februārī. «Ēlerte startam vēlēšanās piedāvā 'Meierovica biedrības' atbalstītājus». Delfi. 2010.05.28. Skatīts: 2011.02.13. «'Lietussargu grupa' stāsies PS; arī Ēlerte». Delfi. 2010.06.02. Skatīts: 2011.02.13. «10.Saeimā ievēlētie deputāti». CVK.lv. Arhivēts no oriģināla, laiks: 2012. gada 5. jūnijā. Skatīts: 2012. gada 3. februārī. CVK profils Arhivēts 2019. gada 26. maijā, Wayback Machine vietnē. "Vienotības" profils