Kokneses pagasts ir viena no Aizkraukles novada administratīvajām teritorijām. Robežojas ar sava novada Kokneses pilsētu, Bebru, Klintaines un Aizkraukles pagastu, kā arī pa Daugavu ar Seces pagastu un Ogres novada Krapes pagastu. Pagasta centrs atrodas, ārpus pagasta teritorijas — Koknesē. Upes: Bebrupe, Daugava, Galdupe, Lantupīte, Paskule, Pelve, Pērse, Recija. Ūdenstilpes: Lobes ezers, Rīteru karjers. Pagastā uz ziemeļaustrumiem no Rīteru karjera atrodas aizsargājams ģeoloģisks un ģeomorfoloģisks dabas piemineklis — Rīteru sausgultne un karsta kritenes. Dibināts pēc muižu pagastu likvidēšanas sakarā ar 1866. gada pagastu pašvaldību likuma pieņemšanu. Pēc 1920. gada agrārās reformas Kokneses muiža ar Reiņu, Sofijas, Meža un Līdaces pusmuižām sadalīta 308 vienībās 3775,8 ha kopplatībā, Kokneses mācītājmuiža 27 vienībās, Radalkas muiža 8 vienībās, Pastamuiža 33 vienībās, Bilstiņu muiža ar Veidumuižu 64 vienībās, Atradzes muiža ar Jesku pusmuižu 18 vienībās. Bilstiņu muižas centrā nodibināja Latvijas Universitātes mācībspēku vasaras koloniju. 1935. gadā Kokneses pagasta platība bija 160,7 km². 1945. gadā pagastā izveidoja Bilstiņu, Kokneses, Pērses un Ratnicēnu ciema padomes, bet pagastu 1949. gadā likvidēja. 1954. gadā Kokneses ciemam pievienoja Bilstiņu ciemu. 1958. gadā Koknesei piešķīra strādnieku ciemata statusu un Kokneses ciemu pievienoja tai kā lauku teritoriju. 1962. gadā Kokneses lauku teritorijai pievienoja daļu Ratnicēnu ciema. 1990. gadā Koknese zaudēja pilsētciemata statusu un kopā ar lauku teritoriju tika reorganizēti par pagastu. 2009. gadā, apvienojot Kokneses pagastu ar Bebru un Iršu pagastiem, izveidoja Kokneses novadu. Pēc 2021. gada administratīvi teritoriālās reformas Koknesei piešķira pilsētas statusu, izdalot to no pagasta teritorijas, savukārt pagastu un Kokneses pilsētu iekļāva Aizkraukles novadā. Valsts aizsargājamie kultūras pieminekļi nr. 1.: valodnieka J. Endzelīna dzīves vieta "Nākos" (1927—1961); nr. 117.: Pastmuižas Velna akmens — kulta vieta bijušajā Pastmuižā. Esošajās robežās, pēc CSP datiem. Atradze, Auliciems, Bilstiņi, Birznieki, Bormaņi, Kalnakrogs, Kaplava, Lipši, Ratnicēni, Reiņi, Spriņģi, Upeslīči, Urgas, Ūsiņi, Viskāļi. Pēteris Stučka (1865—1932), viens no Jaunās strāvas līderiem, LSPR valdības vadītājs (1919). «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. Latvijas iedzīvotāju skaits pašvaldībās 01.07.2010. Latviešu konversācijas vārdnīca. IX. sējums. Rīga : Anša Gulbja izdevniecība. 16957-16958. sleja. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. LR Kultūras ministrijas rīkojums Nr.128. Par valsts aizsargājamo kultūras pieminekļu sarakstu Arhivēts 2013. gada 10. novembrī, Wayback Machine vietnē. (Aizkraukles rajons - Liepājas rajons) OSP