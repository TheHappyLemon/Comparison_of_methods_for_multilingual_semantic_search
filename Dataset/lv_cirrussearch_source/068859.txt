Suvainišķi (lietuviešu: Suvainiškis), agrāk Suveinišķi (no poļu: Suwejniszki), ir miests Lietuvā pie Latvijas—Lietuvas robežas, Panevēžas apriņķa Rokišķu rajona Pandēles seņūnijā. Autoceļš RK3647 Pandēle—Suvainišķi aiz robežas kā P75 turpinās līdz Neretai. Saglabājusies senā muitas ēka. Suvainišķi pirmo reizi pieminēti 1612. gadā. 1732. gadā tie ieguva tirgus privilēģijas. 1782. gadā uzcēla Suvainišķu katoļu baznīcu. 1912. gadā dibināta pamatskola. Pirmā pasaules kara laikā frontes apgādei 1916. gadā uzbūvēja Skapišķu—Suvainišķu — Neretas—Viesītes šaursliežu dzelzceļu, kas Lietuvas teritorijā darbojās līdz 1961 gadam. Lietuvas PSR laikā Suvainišķi bija kolhoza centrs. Vikikrātuvē par šo tēmu ir pieejami multivides faili. Skatīt: Suvainišķi.