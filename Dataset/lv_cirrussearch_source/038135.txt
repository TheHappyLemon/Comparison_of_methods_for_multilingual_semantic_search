Anita Gara (ungāru: Gara Anita; dzimusi 1983. gada 4. martā Budapeštā) ir Ungārijas starptautiskā lielmeistare šahā (2009). No 1993. līdz 1999. gadam vairākkārt pārstāvējusi Ungāriju Eiropas un Pasaules junioru šaha čempionātos. 1995. gadā Pasaules junioru šaha čempionātā U12 vecuma grupā izcīnījusi sudraba medaļu. Divas reizes izcīnījusi sudraba medaļas komandu vērtējumā Eiropas komandu čempionātā U18 vecuma grupā (2000, 2001). Kopš 1990. gadu beigām ir viena no vadošajām Ungārijas šahistēm. Piecas reizes uzvarējusi Ungārijas sieviešu šaha čempionātos (2000, 2001, 2009, 2013, 2016). 2012. gadā bijusi otrā (uzvarēja Petra Papa), bet 2004. gadā ieguvusi bronzas medaļu. Daudzu starptautisko šaha turnīru laureāte, tajā skaitā uzvarējusi (2003) un bijusi otrā (1998, 2008) dažādos Budapeštas First Saturday festivāla turnīros. 2004. gadā uzvarējusi Sombathējas (Ungārija) starptautiskajā šaha turnīrā Gold Cup, apsteidzot Ildiko Mādlu un Annu Muzičuku. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā zaudējusi Lei Tindzje. Pārstāvējusi Ungārijas komandu lielākajos komandu šaha turnīros: Pasaules šaha olimpiādēs piedalījusies 7 reizes (2000-2006, 2012-2016). Individuālajā vērtējumā izcīnījusi bronzas (2016) medaļu; Pasaules komandu šaha čempionātā piedalījusies 2019. gadā; Eiropas komandu šaha čempionātos piedalījusies 7 reizes (1997, 2003-2013). Komandu vērtējumā izcīnījusi sudraba (2003) medaļu. Individuālajā vērtējumā izcīnījusi bronzas (2005) medaļu. Par panākumiem turnīros FIDE 1997. gadā Garai piešķīra starptautiskās meistares (WIM), bet 2009. gadā - starptautiskās lielmeistares (WGM) un starptautiskā meistara nosaukumu vīriešiem (IM). Anitas māsa Tīcia arī ir šaha lielmeistare. OlimpBase :: European Girls' U18 Team Chess Championship :: Anita Gara Women’s World Championship 2018 OlimpBase :: Women's Chess Olympiads :: Anita Gara OlimpBase :: European Women's Team Chess Championship :: Anita Gara Title Applications: Gara, Anita Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)