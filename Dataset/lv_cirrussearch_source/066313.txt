Pulapa (Pulap) ir koraļļu atols Klusajā okeānā, Karolīnu salu arhipelāga centrālajā daļā. Ietilpst Mikronēzijas Federatīvo Valstu Čūkas pavalstī. Pulapa ir viens no Pativas grupas atoliem. Veido divas municipalitātes — Pulapa (1168 iedzīvotāji) ziemeļos un Tamatama (493 iedzīvotāji) dienvidos. Atola iedzīvotāji ir mikronēzieši, runā puluvatiešu valodā, kas tuva čūkiešu valodai. Pulapa ir koraļļu atols Karolīnu salu vidusdaļā. Atrodas 220 km uz rietumiem no Čūkas. Atola 3 salu kopējā sauszemes platība ir 0,992 km². Rifa lielākā daļa ir iegrimusi — virsūdens rifs saglabājies ap salām atola ziemeļrietumos, rietumos un dienvidos. Atolam ir 31,3 km² liela līdz 35 m dziļa lagūna, kopējā atola platība ir 43 km². Atola lielākās salas ir Pulapa (67 ha km², 1168 iedzīvotāji) un dubultsala Tamatama (38 ha, 493 iedzīvotāji), kā arī vienīgā neapdzīvotā sala Fanadika (5,6 ha) rietumos. Salas biezi apaugušas ar tropu mežu. Pulapas salā ir Fanakita vidusskola, bet Tamatamas salā — sākumskola. Northwest Unified Schools. Fanakit Junior High School