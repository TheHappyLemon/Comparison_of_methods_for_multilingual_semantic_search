Latvijas Sociāldemokrātiskā partija (LSDP), iepriekš Latvijas Demokrātiskā darba partija (LDDP) un Latvijas Neatkarīgā komunistiskā partija (LNKP), bija politiskā partija Latvijā. Tā tika dibināta 1990. gada aprīlī un likvidēta 1999. gada maijā. Latvijas Neatkarīgā komunistiskā partija tika dibināta 1990. gada aprīlī, no Latvijas Komunistiskās partijas (LKP) atšķeļoties daļai biedru. Partiju sākotnēji vadīja Ivars Ķezbers. Partija tā paša gada septembrī tika pārsaukta par Latvijas Demokrātisko darba partiju. Par tās vadītāju vēlāk kļuva Juris Bojārs. 1993. gadā notikušajās 5. Saeimas vēlēšanās tā ieguva 0,94% balsu, tādējādi nepārvarot 4% barjeru un netiekot Saeimā. 1995. gadā notikušajās 6. Saeimas vēlēšanās LDDP, kopā ar Latvijas Sociāldemokrātisko Strādnieku partiju (LSDSP) un Latvijas Apkrāpto cilvēku aizstāvības partiju "Taisnība" izveidoja apvienību "Darbs un taisnīgums". Tā ieguva 4,56% balsu, tā nepārvarot pirms šīm vēlēšanām paaugstināto — 5% — barjeru. 1997. gada janvārī LDDP un LSDP vienojās par kopīgu dalību togad paredzētajās Rīgas domes vēlēšanās, bet 25. oktobrī abas partijas izveidoja Latvijas Sociāldemokrātisko apvienību ar mērķi sasniegt labus rezultātus 1998. gada Saeimas vēlēšanās. Apvienība ieguva 14 vietas. 1999. gada 29. maijā notika apvienošanās ar LSDSP, par vienotās partijas vadītāju kļuva Juris Bojārs. «Ivars Jānis Ķezbers». X-Faili. Arhivēts no oriģināla, laiks: 2015. gada 18. jūnijā. Skatīts: 2012.06.25. «Sociāldemokrātiem kopējs saraksts». 1997. gada 21. janvārī. Skatīts: 2012. gada 25. jūnijā. Inta Ločmele, Nellija un Lase. «Abas sociāldemokrātu partijas izveido apvienību». Diena, 1997. gada 27. oktobrī. Skatīts: 2012. gada 25. jūnijā. Nellija Ločmele. «Bojārs uzvar Ādamsonu, vadīs LSDSP». Diena, 1999. gada 31. maijā. Skatīts: 2012. gada 25. jūnijā.