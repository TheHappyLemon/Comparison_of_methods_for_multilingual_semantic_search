Indica (izrunā: indika) ir 2001.gadā dibināta poproka grupa no Somijas. 2003.gadā par grupu sāka interesēties Janī Jalonens (Jani Jalonen) no Sony Music un tūlīt tika parakstīts arī līgums. 2004.gadā iznāca Indica debijas albums ar nosaukumu "Ikuinen Virta" (tulkojumā: mūžīgā straume), kas Somijas mūzikas topos noturējās 30 nedēļas un ieguva platīna disku. Popularitāti ārpus Somijas Indica sāka izpelnīties 2007.gadā, kad iesildīja tautiešus Nightwish viņu Skandināvijas tūrē, izpildot savu dziesmu angliskās versijas. Indica joprojām ir tās sākotnējā sastāvā, ko veido piecas dalībnieces: Jonsu jeb Johanna Salomā (Johanna Salomaa) - balss, vijole, ģitāra, klavieres Heinī Seisa (Heini Säisä) - basģitāra, bekvokāls Sirku Karvonena (Sirkku Karvonen) - taustiņinstrumenti, klarnete, bekvokāls Jenī Jūlija (Jenny Julia) - ģitāra, bekvokāls Laura Hekenena (Laura Häkkänen) - bungas Grupas šūpulis tika kārts Somijas pilsētā Espo. Jonsu un Heinī satikās ļoti agrā bērnībā, mācoties spēlēt stīgu instrumentus - Jonsu spēlēja vijoli un ar savu lociņu bakstīja priekšā sēdošajai Heinī, kura spēlēja čellu. Vēlāk abas meitenes mācījās vienā klasē un tīņu gados nolēma, ka jādibina grupa. Iecere realizējās, vijoli un čellu nomainot pret ģitārām, taču grupas sastāvs un nosaukums bija cits, no kura abas draudzenes pēc pāris gadiem atdalījās, dzirdot kā Sirku, kas arī mācījās vienā skolā ar Jonsu un Heinī, spēlē klavieres. Sirku piekrita sadarboties un vēlāk grupai pievienojās Laura un Jenī, kas pirms tam spēlēja citā grupā. Visas dalībnieces atzīst, ka "tā bija mīlestība no pirmā acu skata". Nosaukums "Indica" radies kā atvasinājums no vārda indigo, kas apzīmē meitenēm ļoti mīļu krāsu un grupa noliedz jebkādas paralēles ar narkotikām nosaukuma meklēšanas procesā. Visu dziesmu mūzikas autore ir vokāliste Jonsu, bet dziesmu aranžējumi parasti tiek veidoti sadarbojoties visai grupai. Jonsu arī sacer dziesmu tekstus, kuros jūtama spēcīga Somijas dabas ietekme, parasti vārdi ir ļoti poētiski, kā mazi stāstiņi, kas sevī ietver simbolisku nozīmi. Strādājot pie dziesmām angļu valodā, Jonsu sadarbojās ar kanādiešu dzejnieku Roriju Vinstonu (Rory Winston), lai jaunie teksti nezaudētu savu romantiku, abi mākslinieki, piemēram, devās kopīgos klejojumos pa mežiem. Tā kā visām grupas dalībniecēm ir akadēmiska muzikālā ievirze (arī Laura mācījusies spēlēt vijoli, bet Jenī - spāņu ģitāru), klasisko mūziku Indica min kā vienu no lielākajām ietekmēm, Jonsu īpaši uzsver Šopēnu, atklājot, ka ļoti daudz ietekmējas arī no kino mūzikas. Grupas mūzikas stils presē visbiežāk apzīmēts kā mistiski romantisks poproks, bet ticis dēvēts arī par laumiņroku (fairy rock), melanholisko poproku u.c. Indica spēlētais poproks mijas ar episkiem elementiem, metālu un pēdējā albumā parādās pat spēcīga orķestra klātbūte, neiztrūkst arī atmosfēriskas noskaņas un dažas balāžu tipa dziesmas. Shine (izdots 2014.gada 24.janvārī) A Way Away (2010), Warner/NBR - pirmais albums angļu valodā Pahinta Tänään (izlase 2009), Sony Music Finland Valoissa (2008), Sony BMG Finland Kadonnut Puutarha (2007), Sony BMG Finland Tuuliset Tienoot (2005), Sony BMG Finland Ikuinen Virta (2004), Sony BMG Finland «Grupas Indica oficiālā mājas lapa». Arhivēts no oriģināla, laiks: 2011. gada 18. oktobrī. Skatīts: 2011. gada 15. oktobrī. «Interneta portāla "Femme Metal Webzine" recenzija albumam A Way Away, autors: Tony Cannella». Arhivēts no oriģināla, laiks: 2011. gada 18. decembrī. Skatīts: 2011. gada 15. oktobrī. «Arhivēta kopija». Arhivēts no oriģināla, laiks: 2019. gada 3. aprīlī. Skatīts: 2019. gada 8. februārī. Oficiālā INDICA mājas lapa Oficiālais INDICA forums Oficiālā INDICA mājas lapa poliski Myspace profils (angliski)