1965. gada Pasaules sieviešu šaha čempionāts sastāvēja no vairākiem posmiem — zonālie turnīri, pretendentu turnīrs un mačs par pasaules čempiones nosaukumu. Pasaules čempione Nona Gaprindašvili, uzvarot mačā pretendenti Allu Kušniru, saglabāja savu titulu. 1964. gada pretendentu turnīrs notika 1964. gada septembrī-oktobrī Suhumi. Turnīrā pirmo vietu dalīja trīs šahistes. Lai noskaidrotu uzvarētāju, viņas savā starpā izspēlēja mačturnīru. Tajā uzvarēja un par pretendenti uz pasaules šaha čempiones nosaukumu kļuva Alla Kušnira. Mačs par pasaules čempiones nosaukumu starp pasaules čempioni N. Gaprindašvili un pretendenti A. Kušniru notika no 1965. gada 18. septembra līdz 23. oktobrim Rīgā. Mača galvenā tiesnese bija Ņina Hruškova-Belska. Dalībnieču sekundanti: Gaprindašvili — Mihails Šišovs, Kušnirai — Vladimirs Jurkovs. Uzvarot 4. un 5. partiju Gaprindašvili pārņēma iniciatīvu un guva priekšlaicīgu uzvaru — 8½ : 4½ (+7 −3 =3), saglabājot pasaules čempiones nosaukumu. Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 78. lpp. ISBN 5-85 270-005-3. (krieviski) «World Chess Championship (Women) 1964 Candidates Tournament» (angļu). Mark-weeks.com. Skatīts: 2018-07-06. «American in Tie for First In Women's Chess Tourney». The New York Times. 1964-09-15. Skatīts: 2016. gada 4. februāris. «World Chess Championship (Women) 1965 Gaprindashvili - Kushnir Title Match» (angļu). Mark-weeks.com. Skatīts: 2018-07-06. Birzmalis, K. (1965). "Alla Kušnira — pasaules čempiones nosaukuma pretendente". Šahs (Nr. 5/1965): 13.—15. lpp. Hruškova-Belska, Ņina (1965). "Nona Gaprindašvili paliek pasaules šaha čempiones tronī". Šahs (Nr. 22/1965): 1.—5. lpp. Hruškova-Belska, Ņina (1965). "Nona Gaprindašvili paliek pasaules šaha čempiones tronī (Nobeigums)". Šahs (Nr.23/1965): 1.—9. lpp.