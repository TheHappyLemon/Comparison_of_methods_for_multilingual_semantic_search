"Korelaina" (angļu: Coraline) ir 2009. gada amerikāņu leļļu 3D animācijas filma, kuras režisors ir Henrijs Seliks. Filma uzņemta pēc tāda paša nosaukuma Nīla Geimena stāsta. Oriģinālvalodā lomas ieskaņojuši: Dakota Faninga, Teri Hečere, Roberts Beilijs jaunākais, Dženifera Saundersa, Džons Hodgmans, Ians Makšeins u.c. 2009. gadā filma tika nominēta Amerikas Kinoakadēmijas balvai. Uzmanību! Turpmākajā tekstā var tikt atklātas nozīmīgas detaļas par filmas saturu! Kādu dienu ziņkārīgā un garlaicības māktā meitene Korelaina Džonsa nokļūst noslēpumainā pasaulē, kas slēpjas aiz kādām nelielām durvīm. Šajā pasaulē viss ir citādāk - jautrāk, krāsaināk un aizraujošāk nekā tur, kur dzīvo viņa kopā ar saviem mūždien aizņemtajiem vecākiem. Te viņa sastop savus otrus vecākus - mīļus un gādīgus, kuri ikreiz viņu sagaida ar gardiem ēdieniem un dažādām izklaidēm. Taču drīz brīnumainais piedzīvojums kļūst bīstams. Neīstie vecāki piedāvā Korelainai palikt pie viņiem ar nosacījumu, ka aizvietos viņas acis ar pogām. Korelaina tam nepiekrīt un aizbēg no paralēlās realitātes uz savu māju. Drīz viņa atklāj, ka viņas īstie vecāki ir pazuduši. Korelainai nākas atgriezties paralēlajā realitātē lai viņus izglābtu. «Forum Cinemas - Korelaina 3D». «Korelaina 3D (Coraline) | Filmas oHo.lv». filmas.oho.lv. https://www.viasat.lv/program/korelaina[novecojusi saite] IMDb profils (angliski) AllMovie profils (angliski) Turner Classic Movies profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)