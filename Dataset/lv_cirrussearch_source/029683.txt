Georgijs Ostrogorskis (serbu: Георгије Острогорски, krievu: Георгий Александрович Острогорский; dzimis 1902. gada 19. janvārī, miris 1976. gada 24. oktobrī) bija krievu izcelsmes serbu vēsturnieks, pētīja Bizantijas vēsturi. Dzimis Sanktpēterburgā, liceja direktora ģimenē. Revolūcijas laikā kopā ar ģimeni emigrēja uz Somiju. No 1921. gada mācījās Heidelbergas Universitātē, kur apmeklēja Karla Jaspersa, Heinriha Rikerta un Alfrēda Vēbera lekcijas. Pēc nacistu nākšanas pie varas 1933. gadā pameta Vāciju un apmetās Belgradā, kur pasniedza Belgradas Universitātē. Pazīstamākais Ostrogorska darbs ir klasiskā "Bizantijas valsts vēsture" (Geschichte des byzantinischen Staates), kura izdota vairāk nekā 10 valodās. Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Pareizticīgo enciklopēdijas raksts (krieviski)