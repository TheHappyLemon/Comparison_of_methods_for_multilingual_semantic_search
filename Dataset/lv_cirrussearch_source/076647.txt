Šimkenta (kazahu: Шымкент) ir pilsēta Kazahstānas dienvidos, netālu no robežas ar Uzbekistānu. Tā ir viena no trim republikas nozīmes pilsētām (šādu statusu ieguvusi 2018. gadā) un trešā apdzīvotākā pilsēta Kazahstānā aiz Almati un galvaspilsētas Astanas ar vairāk nekā 1 miljonu iedzīvotāju. Līdz statusa maiņai Šimkenta bija Dienvidkazahstānas apgabala (tagad Turkestānas apgabals), paša apdzīvotākā valsts reģiona, administratīvais centrs. Šimkenta ir svarīgs dzelzceļa mezgls Turkestānas-Sibīrijas dzelzceļa līnijā, nozīmīgs kultūras centrs, kā arī tajā atrodas Šimkentas Starptautiskā lidosta. Pilsēta atrodas 690 kilometrus uz rietumiem no Almati un 120 kilometrus uz ziemeļiem no Uzbekistānas galvaspilsētas Taškentas. Šimkentas iedzīvotāju skaits strauji pieaudzis pēdējās desmitgadēs, jau pēc PSRS sabrukuma. 2001. gadā tas sasniedza 500 000, bet 2018. gadā pirmo reizi pārsniedza 1 miljonu iedzīvotāju, 2019. gadā sasniedzot 1 022 291. Pēc etniskās piederības 64,8% pilsētas iedzīvotāju ir kazahi, 14,5% — krievi, 13,7% — uzbeki, citas lielākās kopienas: tatāri, korejieši, ukraiņi. https://www.citypopulation.de/en/kazakhstan/admin/17__shymkent_qalasy/. «Об изменении численности населения Республики Казахстан с начала 2019 года до 1 июля 2019 года». Комитет по статистике Министерства национальной экономики Республики Казахстан. Arhivēts no oriģināla, laiks: 2020-12-05. Skatīts: 2019-08-01. Vikikrātuvē par šo tēmu ir pieejami multivides faili. Skatīt: Šimkenta. Encyclopædia Britannica raksts (angliski) Krievijas Lielās enciklopēdijas raksts (krieviski) https://web.archive.org/web/20190806065735/https://shymkent.gov.kz/en http://www.shymkent.ru Arhivēts 2021. gada 7. martā, Wayback Machine vietnē. http://www.chimkent.kz