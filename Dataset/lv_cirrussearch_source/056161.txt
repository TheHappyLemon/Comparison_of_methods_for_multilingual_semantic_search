Bengāļu valoda (বাংলা bāṅlā, izrunā: [ˈbaŋla]) ir indoeiropiešu valodu saimes indoāriešu atzara valoda, ko pārsvarā prot Bengālijā (Indijas austrumos un Bangladešā) dzīvojošie bengāļi. Tā ir oficiālā valoda Bangladešā un divos Indijas štatos — Rietumbengālē un Tripurā. Bengāļu valodu prot aptuveni 230 miljoni cilvēku, līdz ar to tā ir viena no pasaulē lielākajām valodām. Tā ir pēc pratēju skaita sestā vai piektā lielākā valoda. Bengāļu valoda attīstījusies no tādām senām valodām kā magadhī prakrita, pāli valodas un sanskrita. Slavenākais bengāļu valodā rakstošais rakstnieks ir Nobela prēmijas laureāts Rabindranats Tagore. Bengāļu valodas izplatības areāls ir Dienvidāzijas austrumu reģions Bengālija, kuru veido Bangladešas valsts un Indijas štats Rietumbengāle. Gandrīz 99% Bangladešas iedzīvotāju prot bengāļu valodu. Tā ir ne tikai Bangladešas valsts valoda, bet arī viena no 23 Indijas valsts valodām. Tā ir oficiālā valoda Indijas štatos Rietumbengālē un Tripurā, kā arī oficiālā valoda Asamas štata trīs apgabalos un Indijas apvienotajā teritorijā Andamanu un Nikobaru Salās. «Languages spoken by more than 10 million people» (angliski). Encarta Encyclopedia. Arhivēts no oriģināla, laiks: 2006. gada 9. janvārī. Skatīts: 2011. gada 27. oktobrī. Arhivēts 2007. gada 3. decembrī, Wayback Machine vietnē. «Statistical Summaries» (angliski). Ethnologue. Skatīts: 2011. gada 27. oktobrī. «The World Factbook» (angliski). Arhivēts no oriģināla, laiks: 2017. gada 29. decembrī. Skatīts: 2015. gada 25. oktobrī. Ethnologue par bengāļu valodu Bengāļu valoda: īss ievads Samsad Bengāļu-angļu vārdnīca Bengāļu Unicode risinājumi Dienvidāzijas literatūras projekts