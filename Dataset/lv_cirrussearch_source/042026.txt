Judīte Holofernesa (vācu: Judith Holofernes, īstajā vārdā Judith Holfelder von der Tann) ir 1976. gadā Berlīnē dzimusi vācu dziedātāja, mūziķe. Viņa ir plašāk pazīstama kā grupas Wir sind Helden soliste. Judīte Holofernesa ir dzimusi Rietumberlīnē, no kurienes astoņu gadu vecumā pārvācās dzīvot uz Freiburgu. Pēc skolas pabeigšanas viņa atgriezās Berlīnē, kur studēja Berlīnes Mākslas Universitātē (Universität der Künste), taču studijas nepabeidza. Holofernesas muzikālā karjera sākās ar 1999. gadā izdotu soloalbumu "Kamikazefliege" (tulk. "Muša-kamikadze"), kas tika izdots 500 eksemplāros. Tajā tika iekļautas vairākas dziesmas, kuras Holofernesa dzied ģitāras pavadījumā, un trīs no tām ("Außer dir", "Aurélie", "Popstar") vēlāk tika arī iekļautas Wir sind Helden repertuārā. 2006. gada 17. jūlijā Holofernesa apprecēja Polu Roju, kas ir grupas Wir sind Helden buņģieris. 2006. gada decembrī viņiem piedzima dēls. Pēc grupas Wir sind Helden izjukšanas 2012. gadā, Holofernesa turpina solokarjeru. 2014. gada februārī viņa izdeva soloalbumu Ein leichtes Schwert (tulk. "Viegls zobens"). Tā ierakstīšanā piedalījās arī viņas vīrs Pola Rojs. Savukārt 2017. gadā viņš bija producents Holofernesas albumam Ich bin das Chaos (tulk. "Es esmu haoss"). Kamikazefliege (1999) Ein leichtes Schwert (2014) Ich bin das Chaos (2017)