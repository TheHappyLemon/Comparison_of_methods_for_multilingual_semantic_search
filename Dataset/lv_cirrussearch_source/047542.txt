Tiesneša asistenti, agrāk saukti par līnijtiesnešiem, palīdz galvenajam tiesnesim kontrolēt futbola spēli. Vairumā spēļu tiesnesim palīdz divi tiesneša asistenti. Tiesneša asistents palīdz tiesnesim, norādot uz pārkāpumiem (parasti paceļot karodziņu, bet mūsdienās arī, izmantojot bezvadu saziņas iekārtas), kurus galvenais tiesnesis var ņemt vērā. Visi tiesneša asistentu lēmumi ir tikai ieteikums galvenajam tiesnesim; asistenti nepieņem saistošus lēmumus. Futbola spēlei tiesnešu komandu parasti izvēlas no vienas valsts, lai nebūtu saziņas problēmu. Spēles laikā katrs asistents uzmana savu laukuma malas līniju un vienu laukuma galu, izmantojot diagonālo kontroles sistēmu. Kādreiz tiesnešu asistentus sauca par līnijtiesnešiem. 1996. gadā nomainīja apzīmējuma nosaukumu, lai precīzāk aprakstītu viņu lomu spēlē, un angļu valodas apzīmējumā tas nebūtu vīriešu dzimtē. 6. punkts futbola noteikumos norāda uz tiesneša asistentu pienākumiem, taču konkrētā spēlē galvenais tiesnesis var šo pienākumu sarakstu mainīt. Šie pienākumi parasti iekļauj norādīšanu uz gadījumiem: Kad bumba pilnībā šķērso laukuma robežu. Kurai komandai pienākas bumba ievadīšanai spēlē. Kad spēlētājs saņem bumbu vai aktīvi piedalās uzbrukumā aizmugures situācijā. Kad spēlētāji pārkāpj noteikumus, kad to skaidri neredz galvenais tiesnesis. Galvenais tiesnesis var arī pajautāt asistenta viedokli par spēles incidentu. Asistenti parasti palīdz tiesnesim ar spēlētāju maiņām, sagatavošanās un administratīviem pienākumiem. Ceturtais tiesnesis