Rietumkrasta hiphops (angļu: West Coast hip hop, West Side rap, West Coast rap) ir hiphopa apakšžanrs. Rietumkrasta hiphops attīstījās Kalifornijā 80. gadu sākumā. To izveidoja un izplatīja galvenokārt afroamerikāņi. West Coast hiphopa centrs ir Losandželosas apkaimē, kurā iekļauta Sanfrancisko, Fīniksa, Portlenda, Sietla. Žanra zelta laiki bija 90. gadi, kad parādījās repa un hiphopa mūzikas ikona Tupaks Šakurs. 1995. gadā, kad kādā apšaudē Tupaks tika savainots, sākās "East Coast vs. West Coast" karš. Tas nebija ilgs, jo 1996. gadā nogalināja pašu Tupaku, un 1997. gadā nogalināja East Coast repa ikonu The Notorious B.I.G.. Ar gandrīz visā pasaulē lielajiem panākumiem N.W.A. nostabilizēja Rietumkrasta hiphopa popularitāti un tas varēja sacensties ar Austrumkrasta hiphopu. Gangsteru repā populārie izpildītāji bija grupa Public Enemy un reperis KRS-One, kā arī citi austrumkrasta izpildītāji. Tomēr mazliet vēlāk grupa N.W.A. izjuka, atlikušie dalībnieki uzsāka solo karjeras un sāka popularizēt gangsteru repu. Trīs galvenie grupas N.W.A. dalībnieki — Ice Cube, Eazy-E un Dr. Dre pēc grupas izjukšanas izveidoja sev veiksmīgu solo karjeru. Ice Cube stils bija vairāk "dusmīgs" un politiskāks, kamēr Eazy-E stils bija vairāk vardarbīgāks un samiksēts ar g-funk. Rietumkrasta hiphopa sākums ir meklējams vēlajos 70. gados. Neilgi pēc hiphopa rašanās Ņujorkā tas sāka izplatīties visā valstī. Tas ātri nokļuva līdz Kalifornijai, kur liela daļa afroamerikāņu uzsāka savu karjeru dažādos klubos. Bet rietumkrasta hiphops radās 80. gados, kad šāda mūzika sāka kļūt populāra. Šis žanrs izveidojās Losandželosā. Ap to pašu laiku tādi izpildītāji kā Ice T, Captain Rapp, King Tee, Toddy Tee, Mimaster Spade un C.I.A. ieguva slavu, kamēr World Class Wreckin' Cru, DJ Unknown, Whyptian Lover un Arabian Prince izveidoja savādāku stilu, ko sauca par elektrohopu (vai vienkārši electro). Apmēram ap 90. gadu vidu elektrohops pilnībā izzuda. 1990. gadu sākumā dalībnieki no grupas N.W.A. izšķīrās un uzsāka savu solo karjeru, daudzu citu grupu dalībnieki izstājās no grupām un arī sāka savu solo karjeru (piem. MC Eiht no Compton's Most Wanted vai 2Pac no Digital Underground). Kad Tupaks uzsāka savu solo karjeru, viņš savos pirmajos albumos (2Pacalypse Now, Strictly 4 My N.I.G.G.A.Z.) repoja par daudzām sabiedrības un politiskajām problēmām, bet pēc tam vēlāk pievērsās gangsteru repam un thug repam. Ap to laiku arī sāka parādīties latīnamerikāņu reps. Rietumkrasta hiphopam šobrīd ir trešās paaudzes izpildītāji. The Game albums The Documentary izraisīja konkurenci starp viņu un "mainstream" reperi 50 Cent. The Game šobrīd uzskata par galveno Rietumkrasta hiphopa izpildītāju, kurš šobrīd ir ieguvis lielu popularitāti. Kopš The Documentary izdošanas Rietumkrasta reperi kā Glasses Malone, Bishop Lamont, Raje, Omar Cruz, Crooked I, JY the Bigga Fagga, Lil Eazy E, Eastwood, Down a.k.a. Kilo, Bailey, Clyde Carson, Spider Loc, the Fixxers, Hood Surgeon, Jay Rock un Ya Boy ir ieguvuši lielāku uzmanību uz nākotnē iznākošiem albumiem. Bay area arī sāk iegūt lielāku popularitāti ar Rietumkrasta apakšžanru "hyphy" mūziku. Kamēr reperi kā — Guerilla Black, Roscoe, Sly boogey, Freaks, Mistah F.A.B. un The Federation arī cenšas atkal popularizēt Rietumkrasta repu. Rietmkrasta hiphopam arī vēl jāsacenšas ar ar Dienvidu izpildītājiem, kuri šobrīd dominē pasaules topos, pat Austrumkrasta hiphopam ir grūti sacensties ar Dienvidu hiphopu. Šobrīd arī ļoti populārs ir kļuvis poprepa žanrs, par kuru fano daudzi pusaudži, tādēļ nav zināms, uz kuru pusi ies nākamā hiphopa paaudze. Daži reperi kā The Game, Ice T, Jay Z un daudzi citi cenšas iznīcināt šo pop rap žanru ar daudzām dziesmām. Līdz 2008. gadam reperi kā The game, Snoop Dogg, Dr. Dre, E-40, Too Short, Nate Dogg un Ice Cube ir vienīgie, kuri ieguvuši un atguvuši popularitāti "mainstream" daļā. Pēc Snoop Dogg albuma R&G (Rhythm & Gangsta): The Masterpiece izlaišās Snoop Dogg sasauca daudzas ar rietumkrastu saistītas personas sapulcē ar nosaukumu "Western Conforence" 2005. gada 4. jūlijā. Viņi visi piekrita apvienot spēkus, lai mēģinātu atgūt Rietumkrasta popularitāti tādu, kāda tā bija 90. gados. Snoop Dogg piedāvāja savu leiblu Doggystyle Records, kurš varētu izdot jaunus West Coast albumus. Dr. Dre paziņoja, ka 2008. gadā iznāks viņa trešais un arī pēdējais albums Detox. Kopš 2000. gada The Game ir vienīgais reperis, kurš ir pārdevis daudzplatīna albumus no Rietumkrasta skatuves (neskaitot Black Eyed Peas, kas, lai arī teorētiski pieder West Coast stilam, sevi ar to nesaista). Drīzumā gaidītākie West Coast albumi ir L.A.X. no The Game, Detox no Dr. Dre un Malice in Wonderland no Snoop Dogg. Apmēram 80. gadu beigās ir meklējami laiki, kad sākās "East Coast vs. West Coats" konkurence. Varētu teikt, ka to iesāka reperis Tim Dog no Bronksas, kurš noniecināja Rietumkrasta ainu. Pēc tam daudzi reperi, tai skaitā N.W.A., DJ Quik, Snoop Dogg ierakstīja dziesmas, kurās noniecināja East Coast ainu. Vēlāk arī reperi no Komptonas kā Tweedy Bird Loc un MC Eiht iedziedāja šādas dziesmas. Kamēr Tupaks Šakurs strādāja pie sava trešā solo albuma Me Against the World, 1994. gadā viņu sašāva kādā ierakstu studijā Ņujorkā, kurā viņa draugs The Notorious B.I.G. ierakstīja savus albumus. Kamēr Tupaks bija cietumā, viņš vainoja The Notorious B.I.G. un P. Diddy par slepkavības mēģinājumu. Pēc tā sākas "krastu karš" starp Bad Boy Enterteinment (pieder P. Diddy) un Death Row Records (pieder Suge Knight). Konflikts starp abām ierakstu kompānijām nonāca tik tālu, ka abas sāka izdot daudzas dziesmas, ar kurām apvainoja un draudēja viena otrai. "Karš" beidzās 1996. gada septembrī, kad tika nogalināts galvenais Rietumkrasta hiphopa ikona 2Pac un dažus mēnešu vēlāk arī The Notorious B.I.G.. Daudzi rietumkrasta hiphopa izpildītāji parādījās arī no Sanfrancisko, Bay areas un Ouklendas un citām vietām, piemēram, Too Short, kas bija ļoti populārs vai MC Hammer, kurš bija viens no poprepa aizsācējiem. Abi izpildītāji uzsāka savu karjeru Ouklendā. No Sietlas, Vašingtonas arī ir daži Rietumkrasta izpildītāji, lai arī pilsēta ir vairāk zināma kā grandžmūzikas centrs. No Sietlas ir nākuši daudzi reperi, kuri centušies popularizēt Rietumkrasta hiphopu — Sir Mix-a-Lot, Sacramento, Brotha Lynch Hung, X Raided, Sicx, Rawdeal, C-bo, Luni Corlone, Young Bop, Murderflow, Young Dre D, Bueno un citi. Boog Pop Dedicated To West Coast Music & Lifestyle West Coast Hiphopa albumu apskati Donmega.com West Coast repa ziņas un informācija dubcnn.com West Coast ziņu tīkls Westcoastpioneers — Informācija par agrīnajiem Rietumkrasta repa gadiem West Coast ziņu tīkls westcoast2k.net West Coast ziņu tīkls 199. Gangsta Rap West Coast — Repa centrs Westcoast klasika Arhivēts 2008. gada 15. aprīlī, Wayback Machine vietnē.