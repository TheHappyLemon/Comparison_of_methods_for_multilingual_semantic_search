Bille Augusts (dāņu: Bille August; dzimis 1948. gada 9. novembrī) ir dāņu kinorežisors, scenārists un operators. Augusta filma "Pelle iekarotājs" (Pelle Erobreren, 1987) saņēma Kannu kinofestivāla Zelta palmas zaru un Amerikas Kinoakadēmijas balvu kategorijā "Labākā filma svešvalodā". Saņēmis Zelta palmas zaru arī par filmu Den goda viljan (1991), kuras scenārists ir Ingmars Bergmans. Režisējis arī tādas filmas kā "Garu nams" (Åndernes hus, 1993), "Smillas sniega izjūta" (Smilla's Sense of Snow, 1997), "Nožēlojamie" (Les Misérables, 1998), En sång för Martin (2001), Goodbye Bafana (2007), "Nakts vilciens uz Lisabonu" (2013), Stille hjerte (2014) un Lykke-Per (2018). Vikikrātuvē par šo tēmu ir pieejami multivides faili. Skatīt: Bille Augusts. IMDb profils (angliski) AllMovie profils (angliski)