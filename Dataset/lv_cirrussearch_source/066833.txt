Folijas cepure ir cepure, kas izgatavota no vienas vai vairākām alumīnija folijas loksnēm vai parastas galvassega, kas izklāta ar foliju un ko bieži nēsā, ticot vai cerot, ka tā pasargās smadzenes no tādiem draudiem kā elektromagnētiskie lauki, prāta kontrole un domu lasīšana. Doma par paštaisītu galvassegas nēsāšanu šādai aizsardzībai ir kļuvusi par populāru stereotipu un paranoju, un guvusi saistību ar vajāšanas maldiem un sazvērestības teorijām. Spēcīga elektromagnētiskā starojuma ietekme uz veselību ir dokumentēta jau ilgu laiku. Metāliska apvalka efektivitāte elektromagnētiskā starojuma bloķēšanā ir atkarīga no folijas biezuma, ko nosaka vadītāja "apvalka dziļums" (skinefekts) konkrētam starojuma viļņu frekvenču diapazonam. Pusmilimetra biezai alumīnija folijai starojums virs aptuveni 20 kHz (t.i., gan AM, gan FM joslas) tiktu daļēji bloķētas, lai gan alumīnija folija netiek pārdota šādā biezumā, tāpēc, lai sasniegtu šo efektu, būs nepieciešami vairāki folijas slāņi. 1962. gadā Alans Freijs atklāja, ka mikroviļņu dzirdes efektu (t.i., radiofrekvences elektromagnētisko signālu radīto skaņu sadzirdēšanu, kas dzirdami kā klikšķi un vibrācijas) var bloķēt ar stiepļu sietu (nevis foliju), kas novietots virs temporālās smadzeņu daivas. 2005. gadā eksperimentālā pētījumā, ko veica MIT studentu grupa, atklājās, ka folijas cepures pasargā savus valkātājus no radioviļņiem lielākajā daļā pārbaudītā spektra, bet pastiprina noteiktas frekvences, aptuveni 2.6 GHz un 1.2 GHz. Adey, W. R. (December 1979). "Neurophysiologic effects of Radiofrequency and Microwave Radiation". Bulletin of the New York Academy of Medicine 55 (11): 1079–1093. PMC 1807758. PMID 295243. Geoffrey Lean. «Electronic smog». The Independent (London), 2006. gada 7. maijs. Arhivēts no oriģināla, laiks: 2008. gada 17. maijā. Skatīts: 2009. gada 9. jūnijs. John David Jackson. Classical Electrodynamics. Wiley Press, 1998. ISBN 978-0-471-30932-1. Frey, Allan H. (1962-07-01). "Human auditory system response to modulated electromagnetic energy" (en). Journal of Applied Physiology 17 (4): 689–692. doi:10.1152/jappl.1962.17.4.689. ISSN 8750-7587. PMID 13895081. Elder, Joe A.; Chou, C.K. (2003). "Auditory response to pulsed radiofrequency energy". Bioelectromagnetics 24 (S6): S162–73. doi:10.1002/bem.10163. ISSN 0197-8462. PMID 14628312. Matt Soniak. «Tin Foil Hats Actually Make it Easier for the Government to Track Your Thoughts». The Atlantic (en-US), 2012-09-28. Skatīts: 2020-08-04. «On the Effectiveness of Aluminium Foil Helmets: An Empirical Study». 2005-02-17.