Ebolas slimības epidēmija Rietumāfrikā bija Ebolas vīrusslimības uzliesmojums Rietumāfrikā laika posmā no 2013. līdz 2015. gadam, kas ir līdz šim lielākais šīs slimības uzliesmojums pasaulē. Pirmais saslimšanas gadījums notika Gvinejā 2013. gada decembrī. Pēc tam vīrusslimība no Gvinejas izplatījās uz citām Rietumāfrikas valstīm: Libēriju, Sjerraleoni, mazākā mērā Nigēriju un Mali. 2014. gada 6. septembrī Pasaules Veselības Organizācija (PVO) un Slimību Kontroles Centrs (SKC) ziņoja par 4293 iespējamajiem saslimšanas gadījumiem un 2296 nāves gadījumiem. 28. augustā PVO ziņoja, ka 52% no Ebolas vīrusslimības inficētajiem mirst. Līdz ar šo uzliesmojumu mirstības koeficients ir zemāks, nekā iepriekšējos uzliesmojumos. 2014. gada 5. oktobrī tika reģistrēti jau 8011 saslimšanas gadījumi un 3857 nāves gadījumi. 30. septembrī tika paziņots par pirmo saslimšanas gadījumu ASV,, bet 6. oktobrī — par pirmo saslimšanas gadījumu Eiropā (Spānijā). Kopējais reģistrēto saslimušo skaits 2016. gada maijā pārsniedza 28 000 un mirušo skaits 11 000. Daudzi eksperti uzskata, ka saslimušo un mirušo skaits no Ebolas vīrusslimības ir vēl lielāks, jo Rietumāfrikā ir tendence daudzām ģimenēm neziņot par saslimšanas gadījumiem.[nepieciešama atsauce] 2015. gada 29. decembrī Pasaules Veselības Organizācija paziņoja, ka Ebolas slimības epidēmija Rietumāfrikā ir beigusies. Dati uz 2016. gada 9. jūniju Ebola Crisis Triggers Health Emergency, Drug Discov. Dev. Atjaunots: 2014. gada 11. septembrī. (angliski) PVO: Ebolas vīrusa upuru skaits sasniedz 2296 cilvēkus, delfi.lv. Atjaunots: 2014. gada 11. septembrī. ASV diagnosticēts pirmais saslimšanas gadījums ar Ebolas vīrusu, delfi.lv. Atjaunots: 2014. gada 8. oktobrī. Spānijā medmāsa inficējusies ar Ebolas vīrusu, delfi.lv. Atjaunots: 2014. gada 8. oktobrī. Ebolas vīrusslimība Ebolas vīruss