Azerbaidžānas Republikas Nacionālā Olimpiskā komiteja (azerbaidžāņu: Azərbaycan Milli Olimpiya Komitəsi) (AZMOC) ir neatkarīga sabiedriska organizācija, kurai ir juridisks statuss un kura ir reģistrējusies Azerbaidžānas Republikas Tieslielu ministrijā. Azezbeidžānas Republikas Nacionālā Olimpiskā komiteja tika dibināta 1992. gadā, bet Starptautiskā Olimpiskā komiteja (SOK) to atzina gadu vēlāk, 1993. gadā. Olimpiskā komiteja pārstāv Azerbaidžānu un tās sportistus olimpiskajās sapēlēs. Komiteja darbojas, pamatojoties uz Olimpisko hartu un Azerbaidžānas Republikas likumu par uzņēmumiem un sabiedriskām organizācijām. Komitejas galvenā mītne atrodas Azerbaidžānas galvaspilsētā Baku. Azerbaidžānas izmantotais SOK kods ir AZE. Azerbaidžāna pirmo reizi olimpiskajās spēlēs piedalījās 1996. gadā, līdz tam no 1952. līdz 1988. gadam Azerbaidžānas sportisti startēja Padomju Savienības sastāvā, bet 1992. gada ziemas un vasaras olimpiskajās spēlēs tā startēja Apvienotās komandas sastāvā. Līdz 2020. gadam Azerbaidžāna ir piedalījusies 6 vasaras olimpiskajās spēlēs (pirmo reizi 1996. gada Atlantas spēlēs) un 6 ziemas olimpiskajās spēlēs (pirmo reizi 1998. gada Nagano spēlēs). Azerbaidžānas Republikas Nacionālā Olimpiskā komiteja šobrīd sastāv no: Prezidents: Ilhams Alijevs; Viceprezidents: Čingiss Huseinzada, Azads Rahimovs, Hazars Isajevs; Ģenerālsekretārs: Agadžans Abijevs; Ģenerālsekretāra vietnieks: Azers Alijevs. Azerbaidžānā šobrīd darbojas 27 olimpisko sporta veidu federācijas un 42 citas sporta veidu federācijas. Azerbaidžāna olimpiskajās spēlēs «Olympic movement». azerbaijans.com. «ИСТОРИЯ СПОРТА АЗЕРБАЙДЖАНА». azerbaijan.az. Arhivēts no oriģināla, laiks: 2019-04-22. National federations of Olympic sports National federations on Non-Olympic sports Oficiālā mājaslapa Azerbaidžānas profils SOK mājas lapā