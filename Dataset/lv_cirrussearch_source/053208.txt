2019. gada Latvijas futbola 1. līgas sezona (oficiālais nosaukums — 2019. gada komanda.lv Latvijas 1. līgas-A čempionāts futbolā) bija 28. Latvijas futbola 1. līgas sezona. Tā sākās 2019. gada 6. aprīlī un noslēdzās 10. novembrī. 1. līgas čempionātā piedalījās 10 komandas. Sacensības tika izspēlētas trīs apļos, līdz ar to katrai komandai bija jāaizvada 27 spēles. Pirms sezonas tika pieņemts lēmums izspēlēt A un B čempionātus. B čempionātā piedalījās Virslīgas klubu U-21 vecuma komandas, aizstājot dublieru čempionātu. Reglamentā bija paredzēts, ka 1. līgas A čempionāta komandas no 2. līdz 7. vietai saglabās tiesības spēlēt 2020. gada 1. līgas A čempionātā, bet pārējās komandas tiks pazeminātas uz 1. līgas B čempionātu. 2019. gada 1. līgas B čempionāta 1.—4. vieta iegūtu tiesības piedalīties 2020. gada 1. līgas A čempionātā. Tomēr pēc sezonas beigām 2019. gada novembrī tika pieņemts lēmums neiekļaut dublieru komandas 1. līgas čempionātā. Par 1. līgas čempioniem kļuva FK Tukums 2000, iegūstot tiesības 2020. gada sezonā spēlēt Virslīgā. Otrās vietas ieguvēji SK Super Nova kvalificējās pārspēlēm par tiesībām spēlēt Virslīgā. Tajās komanda sacentās ar Virslīgas turnīra devītās (pēdējās) vietas ieguvējiem FK Metta, bet divu spēļu summā zaudēja ar 1:3 (0:0 un 1:3). Pēc 2018. gada sezonas rezultātiem BFC Daugavpils kvalificējās Virslīgai. Preiļu BJSS, kas ieņēma 12. vietu, izkrita uz 2. līgu. RTU FC/Skonto Academy atteicās no dalības 1. līgā. FK Staiceles Bebri apvienojās ar FK Dinamo Rīga, izveidojot komandu Dinamo Rīga/Staicele. 2018. gada 2. līgas uzvarētāji "BetLanes" nomainīja nosaukumu uz FC New Project. Avots: LFF Latvijas Futbola federācijas Disciplinārlietu komisija 30. oktobrī pieņēma lēmumu izslēgt New Project no dalības 1. līgas-A čempionātā. Iemesls bija nelicencēta spēlētāja došanās laukumā 19. oktobra spēlē pret FK Auda. Attiecīgajā spēlē un sezonas atlikušajās spēlēs New Project tika piešķirts tehniskais zaudējums 0:3. LFF Apelāciju komisija atcēla lēmumu par komandas izslēgšanu no čempionāta, bet tehnisko zaudējumu piešķiršana palika spēkā. Pārspēlēs par iekļūšanu Virslīgā tikās 1. līgas 2. vietas ieguvēji SK Super Nova un Virslīgas 9. vietas ieguvēji FK Metta. "Metta" uzvarēja divu spēļu summā ar 3:1 un saglabāja vietu Virslīgā. «Mēnesi pirms jaunās sezonas satiekas Komanda.lv 1. līgas dalībnieki». lff.lv. 2019. gada 5. marts. Skatīts: 2020. gada 24. maijā. «Tiks ieviesta maksa par leģionāriem, dublieri 1. līgā nespēlēs». sportacentrs.com. 2019. gada 25. novembris. Skatīts: 2020. gada 24. maijā. «RTU/"Skonto Academy" 1. līgā nespēlēs, "Bebri" apvienojas ar "Dinamo"». sportacentrs.com. 2019. gada 9. janvāris. Skatīts: 2020. gada 24. maijā. «Visi 10 klubi saņem licences dalībai 1. līgas A čempionātā». lff.lv. 2019. gada 4. marts. Skatīts: 2020. gada 24. maijā. «New Project diskvalifikācijas sekas». lff.lv. 2019. gada 30. oktobris. Skatīts: 2020. gada 24. maijā. «Apelāciju komisija atceļ "New Project" piemēroto izslēgšanu no 1. līgas turnīra». lff.lv. 2019. gada 29. novembris. Skatīts: 2020. gada 24. maijā. «Vārtu guvēji». lff.lv. Skatīts: 2017. gada 30. oktobrī. Komanda.lv 1. līga 2019, lff.lv Reglaments[novecojusi saite]