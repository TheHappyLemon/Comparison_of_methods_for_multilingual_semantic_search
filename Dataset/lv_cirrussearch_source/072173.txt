Strītbols (no angļu: street — 'iela' un ball — 'bumba') jeb ielu basketbols ir basketbola ielas versija, kas tiek spēlēta divreiz mazākā laukumā nekā basketbols. Laukumā atrodas 3 spēlētāji. Lai mestu grozā, obligāti ir jāaiziet aiz 3 punktu līnijas. Punktus skaita tā: iekšā (pirms 3 punktu līnijas) ir 1 punkts, no 3 punktu līnijas ir 2 punkti. Spēle beidzas tad, kad viena komanda ir ieguvusi 21 vai vairāk punktus. Spēles noteikumi ir ļoti līdzīgi basketbola noteikumiem. Šīs spēles dzimtene ir Amerika. Eiropā, arī Latvijā, to ieviesa firma Adidas. Parasti strītbola turnīri notiek plaši zināmās vietās, piemēram, Parīzē strītbola grozi tiek uzstādīti Elizejas laukos. Līdz 1993. gadam vislielākais dalībnieku skaits — 260 komandas — piedalījās Berlīnes turnīrā. Taču 1993. gadā 29 Rīgā sarīkotais pirmais ielu basketbola turnīrs sapulcēja līdz šim nepārspētu dalībnieku rekordskaitli — uz 20 laukumiem spēlēja 650 komandas. [nepieciešama atsauce] 1. Uz laukuma spēlē 6 dalībnieki, trīs no katras komandas (katrā komandā var būt pieteikti 4 spēlētāji). 2. Spēles tiesnesis pirms spēles izlozē komandu, kura sāks spēli. 3. Tiesnesis spēles gaitā neiejaucas, izņemot konfliktsituācijās, kurās viņam pieder noteicošais vārds. 4. Spēle notiek līdz 21 punktiem vai 8 minūtēm atkarībā no tā, kas sasniegts pirmais. 5. Neizšķirta gadījumā uzvar komanda, kura, spēli sākot, bijusi aizsardzībā. 6. Spēle sākās no laukuma vidus atzīmes. 7. Trīs sekunžu zonas nav. 8. Minūšu pārtraukumi netiek doti. 9. Spēlētāju maiņa notiek spēles gaitā. 10. Pēc iemesta groza bumba pāriet otras komandas rīcībā. 11. Strīdus bumba visos spēles gadījumos tiek atdota komandai, kura atrodas aizsardzībā. 12. Pēc noteikumu pārkāpuma bumba spēlē tiek ievadīta no galalīnijas vai sāna līnijas. 13. Ja bumbu iegūst komanda, kas atrodas aizsardzībā, tā jāizspēlē laukā no soda laukuma. 14. Par katru iemesto grozu komanda saņem 1 punktu, izņemot gadījumu, ja metiens tiek izpildīts no 6,25 metru atzīmes — tad komandai tiek piešķirti 2 punkti. 15. Pēc visiem pēdējiem soda metieniem notiek cīņa par bumbu. Uzbrūkošā komanda drīkst atlecošo bumbu mest grozā, bet komandai, kas atrodas aizsardzībā, tā vispirms jāizspēlē ārpus soda laukuma. 16. Ar nolūku izdarītie pārkāpumi tiek sodīti ar 2 soda metieniem, bet, ja izpelnās personīgo piezīmi, tad pretinieku komanda izpilda vienu soda metienu. 17. Visus pārkāpumus nosaka paši spēlētāji — komanda, kas attiecīgajā brīdī ir uzbrucēja lomā. Bet, ja pārkāpums tiek novērtēts nepareizi, iejaucas tiesnesis un uzbrūkošā komanda saņem sodu — komanda, kas atrodas aizsardzībā, izpilda 2 soda metienus. Strītbolu spēlē uz viena groza un spēlētāju vecumam nav ierobežojumu. Strītbola video, triki (angliski) Anglijas strītbola mājaslapa (angliski) Strītbola leģendas (angliski)