Limuzīns (franču: limousine) ir slēgta tipa virsbūves vieglais automobilis ar cieto jumtu, parasti aprīkots ar paceļamo stiklu vai šķērssienu, kas atdala šoferi no pārējā automobiļa salona Vācu valodā ar terminu limousine tiek apzīmēts jebkura slēgta tipa vieglā automobiļa virsbūve ar cieto jumtu, divām vai četrām durvīm un četriem vai vairākiem sānu logiem, tajā skaitā arī universālis un hečbeks — standarts DIN 70011. Vārds "limuzīns" cēlies no Francijas reģiona Limuzēnas nosaukuma. Limuzēnas ganu kapuces bija līdzīgas pirmajiem šīs virsbūves tipa modeļiem. Klasiskam (rūpnieciski ražotam) limuzīnam ir speciāli veidota virsbūve, kas ir mazliet garāka salīdzinājumā ar vienkāršu sedana virsbūvi, un līdz ar to arī garāka riteņu garenbāze. Pie šī tipa ir pieskaitāmi krievu ZIL, angļu Rolls-Royce un Bentley, kā arī daudzi amerikāņu automobiļu modeļi. Mūsdienu limuzīni lielākoties pieder pie tā saukta streč-limuzīnu tipa (Stretch-Limousine), tos ražo specializēti uzņēmumi no jau gatavām standarta automobiļu virsbūvēm, pagarinot tos vienkārši iemetinot virsbūvei pa vidu papildus virsbūves elementus. Termins Pullman-Limousine tiek izmantots vācu valodā, lai apzīmētu automobiļa virsbūvi ar šķērssienu un trim sēdekļu rindām. Nosaukums cēlies no amerikāņu izgudrotāja un rūpnieka, kompānijas "Pullman" dibinātāja, Džordža Mortimera Pulmana uzvārda, kurš 19. gadsimta vidū ražoja pašus ērtākos četrasu vagonus priekš strauji progresējošām ASV dzelzceļa līnijām. Pats garākais limuzīns pasaulē (krieviski) Sfēriskās limuzīnu salonu panorāmas (Hummer H2 un Chrysler 300C) (krieviski)