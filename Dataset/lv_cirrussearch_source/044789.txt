Marija Kornēlija Vrēkena (nīderlandiešu: Maria Cornelia Vreeken; dzimusi kā Marija Kornēlija Bauvmane (nīderlandiešu: Maria Cornelia Bouwman) 1928. gada 22. decembrī Enkheizenē, arī Korija Vrēkena-Bauvmane (nīderlandiešu: Corry Vreeken-Bouwman)) ir Nīderlandes starptautiskā lielmeistare šahā (1987). Pieckārtējā Nīderlandes sieviešu šaha čempionāta uzvarētāja (1960, 1962, 1964, 1966, 1970). 1960. un 1970. gados bijusi viena no vadošajām Nīderlandes šahistēm. Piecas reizes bijusi labākā Nīderlandes sieviešu šaha čempionātos: 1960., 1962., 1964., 1966. un 1970. gadā. Daudzu starptautisko šaha turnīru dalībniece. Labākos rezultātus sasniegusi 1962. gadā, kad uzvarējusi Emenā (Nīderlande), un 1968. gadā, kad dalījusi 1.-3. vietu Beverveikā (Nīderlande). 1980. gadā Bīlē uzvarējusi Pasaules šaha čempiones nosaukuma izcīņas cikla zonas turnīrā. Divas reizes piedalījusies Pasaules šaha čempiones nosaukuma izcīņas cikla starpzonu turnīros: 1971. gadā Ohridā dalījusi 14.-15. vietu ar Monu Meju Karfu (uzvarējusi Nana Aleksandrija); 1976. gadā Rozendālā ieņēmusi 10. vietu (uzvarējušas Jeļena Ahmilovska un Alla Kušnira). Septiņas reizes pārstāvējusi Nīderlandi sieviešu šaha olimpiādēs (1963, 1966, 1974, 1976, 1978, 1980, 1982). Par panākumiem turnīros FIDE 1968. gadā viņai piešķīra starptautiskās meistares (WIM), bet 1987. gadā - starptautiskās lielmeistares (WGM) goda nosaukumu. «Kampioenes van Nederland». Arhivēts no oriģināla, laiks: 2016. gada 16. septembrī. Skatīts: 2018. gada 20. septembrī. «1971 Ohrid Interzonal Tournament : World Chess Championship (women)». www.mark-weeks.com. «1976 Roosendaal Interzonal Tournament : World Chess Championship (women)». www.mark-weeks.com. Wojciech Bartelski. «OlimpBase :: Women's Chess Olympiads :: Corry Vreeken». www.olimpbase.org. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)