Roberts Čārlzs Braiens (angļu: Robert Charles Bryan; dzimis 1978. gada 29. aprīlī) ir bijušais amerikāņu tenisists. Viņš izcīnījis divdesmit trīs Grand Slam titulus: 16 vīriešu dubultspēlēs un 7 jauktajās dubultspēlēs. 1998. gadā viņš kļuva par profesionāli. Kopā ar savu dvīņubrāli Maiku viņš vairākus gadus bija vīriešu dubultspēļu reitinga līderis, pirmo reizi sasniedzot augstāko rangu 2003. gada septembrī. Brāļi tika nosaukti par ATP desmitgades (2000—2009) komandu. Desmit reizes ieguva ATP balvu "Gada komanda". Viņi kļuva par otro vīriešu dubultspēļu komandu, kas pēc uzvaras 2012. gada vasaras olimpiskajās spēlēs ieguva karjeras zelta Grand Slam titulu. Bobs Braiens agri noslēdza savu 2018. gada sezonu. Tai sekoja gūžas operācija, augustā iegūtās traumas dēļ. Viņa atveseļošanās aizņēma aptuveni 5 mēnešus, tāpēc viņa brālis Maiks spēlēja pārī ar tautiešiem Semu Kveriju un pēc tam veiksmīgāk Džeku Soku. Bobs un Maiks Braieni beidza savu profesionālo tenisa karjeru 2020. gada augustā. Savos pēdējos divos turnīros brāļi Braieni veiksmīgi aizstāvēja savu titulu Delribīčā, kā arī izcīnīja izšķirošo uzvaru ASV komandai Deivisa kausa izcīņā Honolulu. https://www.nytimes.com/2020/08/26/sports/tennis/bryan-brothers-retire.html «ATP Players of the Decade 2000–2009». ATP Tennis. Skatīts: 2011. gada 27. janvāris. Kevin Mitchell. «Andy Murray's career could be saved by metal hip implant, says Bob Bryan». The Guardian (en-GB), 2019-01-16. ISSN 0261-3077. Skatīts: 2019-01-18. https://www.atptour.com/en/news/bryan-brothers-announce-retirement-2020 Vikikrātuvē par šo tēmu ir pieejami multivides faili. Skatīt: Bobs Braiens. Krievijas Lielās enciklopēdijas raksts (krieviski) Olympedia profils (angliski) Munzüger Sport profils (vāciski) ATP tenisista profils (angliski) ITF profils (angliski) Deivisa kausa profils (angliski) tennisabstract.com profils (angliski)