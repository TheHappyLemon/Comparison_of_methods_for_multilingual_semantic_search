Pauls Jonass (dzimis 1997. gada 13. janvārī Aizputē) ir latviešu motosportists. Pirmais latviešu motosportists, kurš ir kļuvis par pasaules čempionu motokrosā MX2 klasē. To viņš paveica 2017. gadā. Vairākkārtējs Baltijas čempions, divkārtējs pasaules junioru čempions 85 un 125 cm3 klasē un 2013. gada Eiropas čempions 125 cm3 klasē. Astoņpadsmit gadu vecumā Pauls Jonass uz pieciem gadiem noslēdza līgumu ar KTM rūpnīcas komandu, startējot MX2 pasaules čempionātā. 2015. gada Pasaules čempionāta kopvērtējumā MX2 klasē izcīnīja 2. vietu un daļu sezonas bija arī sacensību līderis. 2016. gada sezonā Pauls smadzeņu satricinājuma dēl izlaida vairākus pēdējos posmus un kopvērtējumā palika 5. vietā. Savukārt 2017. gada Pasaules čempionātā viņš šajā klasē izcīnīja pirmo vietu. «Pauls Jonass». Red Bull. Skatīts: 2016. gada 1. maijā. Pauls Jonass. Biogrāfija «Pauls Jonass». KTM. Arhivēts no oriģināla, laiks: 2017. gada 8. maijā. Skatīts: 2016. gada 1. maijā. «Jonass triumfē pasaules čempionātā un pārraksta Latvijas motokrosa vēsturi». delfi.lv. 2017. gada 17. augustā. Skatīts: 2017. gada 17. septembrī. Oficiālā mājaslapa