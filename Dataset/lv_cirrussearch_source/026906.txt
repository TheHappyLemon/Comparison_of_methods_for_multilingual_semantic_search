Cresa (horvātu: Cres) ir Horvātijai piederoša sala Adrijas jūrā. Izvietojusies Dalmācijas piekrastē, Kvarnera līcī, 4 km plats jūras šaurums rietumos to atdala no Istras pussalas, Kvarneriča šaurums austrumos — no Dalmācijas krasta, administratīvi ietilpst Piejūras-kalnu županijā. Salas reljefs kalnains, augstākais punkts ir Gorice (648 m vjl). Kopā ar Krkas salu tiek uzskatītas par lielākajām Adrijas jūras salām — to aprēķinātā platība ir identiska: 405,78 km². No Lošiņas salas dienvidos Cresu atdala mākslīgs kanāls, ko šķērso paceļamais tilts. Ar Krkas salu un Istras pussalu Cresu savieno prāmja satiksme. Populārs tūristu galamērķis. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 140. lpp. Duplančić Leder, Tea; Ujević, Tin; Čala, Mendi (June 2004). "Coastline lengths and areas of islands in the Croatian part of the Adriatic Sea determined from the topographic maps at the scale of 1 : 25 000" (PDF). Geoadria (Zadar) 9 (1): 5–32. Atjaunināts: 2011-01-21. (angliski) Vikikrātuvē par šo tēmu ir pieejami multivides faili. Skatīt: Cresa. Encyclopædia Britannica raksts (angliski)