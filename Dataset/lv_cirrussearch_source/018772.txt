Australopiteku virsģints (Australopithecina) ir viena no divām hominīnu cilts (Hominini) virsģintīm, kura pamatā apvieno 2 ģintis (australopitekus (Australopithecus) un parantropus (Paranthropus)), turklāt parantropus reizēm klasificē kā australopiteku apakšģinti. Reizēm australopiteku ģints sugas tiek sauktas par slaidajiem australopitekiem, bet parantropi par masīvajiem australopitekiem. Pēdējos gados atklātās ardipiteku ģints (Ardipithecus) sugas, iespējams, ir visas australopiteku grupas kopējie priekšteči, tomēr par šīs ģints sistematizēšanu australopiteku virsģintī domas dalās. Australopiteku virsģints sugas radās pliopleistocēna laikā. Tām piemita bipedālisms, izteikts dzimumu dimorfisms (sievietes mazākas par vīriešiem), to zobi bija līdzīgi cilvēkiem, bet smadzeņu apjoms līdzinājās mūsdienās dzīvojošiem cilvēkpērtiķiem, turklāt to encefalizācija (smadzeņu apjoma attiecība pret kopējo ķermeņa masu) ir mazāka kā cilvēku ģintij (Homo). Tā kā ardipitekiem bipedālisms piemita tikai daļēji, daļa zinātnieku uzskata, ka tā sistematizēšana australopiteku virsģintī ir diskutabla. Pēdējos gados ir atklātas daudzas jaunas fosilijas līdz šim nezināmām sugām, un zinātniekiem nav vienprātības par šo sugu klasifikāciju. Daļa zinātnieku piedāvā katrai jaunai sugai veidot savu ģinti — keniantropi (Kenyanthropus), ardipiteki (Ardipithecus), ororīni (Orrorin) un sāhelantropi (Sahelanthropus). Bet daļa zinātnieku izdalījuši jaunu praentropu ģinti (Praeanthropus), kurā tiek sistematizēts ororīns un daļa senāk zināmo australopitēku sugu. Toties keniantrops tiek sistematizēts cilvēku ģintī (Homo). Vislielākā neskaidrība un vienlaicīgi vienprātība zinātniekiem ir par jauno sāhelantropa sugu. Tā ir visatšķirīgākā no visām pārējām esošajām ģintīm un šobrīd tiek iedalīta hominīnu ciltī (Hominini) ar piebildi incertae sedis — neskaidra taksonomiskā vienība. Toties vislielākās nesaskaņas ir ar ororīnu ģinti. Ir zinātnieku grupa, kas ororīnu vairāk saista ar cilvēku ģinti (Homo), jo tas ir tuvāk radniecīgs modernajam cilvēkam (Homo sapiens) nekā australopitēkiem. Australopiteku virsģints (Australopithecina) †Australopiteki (Australopithecus) †Afāras australopiteks (Australopithecus afarensis) †Avotu australopiteks (Australopithecus sediba) †Āfrikas australopiteks (Australopithecus africanus) †Barelgazalas australopiteks (Australopithecus bahrelghazali) †Brīnumainais australopiteks (Australopithecus garhi) †Ezeru australopiteks (Australopithecus anamensis) †Parantropi (Paranthropus) †Boisa parantrops (Paranthropus boisei) †Etiopijas parantrops (Paranthropus aethiopicus) †Masīvais parantrops (Paranthropus robustus) Šo ģinšu piederība australopitēku virsģintij ir diskutabla: †Ardipiteki (Ardipithecus) †Sākotnējais ardipiteks (Ardipithecus ramidus) †Senākais ardipiteks (Ardipithecus kadabba) †Keniantropi (Kenyanthropus) †Plakansejas keniantrops (Kenyanthropus platyops) †Ororīni (Orrorin) †Tugenas ororīns (Orrorin tugenensis) †Sāhelantrops †Čadas sāhelantrops (Sahelanthroupus tchadensis) Stanford, C. B. (2012). "Chimpanzees and the behavior of Ardipithecus ramidus". Annual Review of Anthropology 41: 139—149. doi:10.1146/annurev-anthro-092611-145724 Genera of the human lineage Mai, L. L.; Owl, M. Y.; Kersting, M. P. (2005). The Cambridge Dictionary of Human Biology and Evolution. Cambridge & New York: Cambridge University Press. p. 45. ISBN 978-0-521-66486-8. Evolution of the Australopithecines Wood, B. (2010). "Reconstructing human evolution: Achievements, challenges, and opportunities". Proceedings of the National Academy of Sciences 107: 8902—8909. doi:10.1073/pnas.1001649107 «Martin Pickford answers a few questions about this month's fast breaking paper in field of Geosciences». Arhivēts no oriģināla, laiks: 2002. gada 2. jūnijā. Skatīts: 2002. gada 16. jūlijā. Paleoantropoloģijas termini latviešu valodā