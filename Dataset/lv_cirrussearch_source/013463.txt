Grigorijs Šafiguļins (krievu: Григорий Шафигулин; dzimis 1985. gada 13. janvārī) ir krievu hokejists, centra uzbrucējs. Pašlaik (2016) spēlē Kontinentālās hokeja līgas kluba Maskavas "Dinamo" sastāvā. Savu profesionālā spēlētāja karjeru Šafiguļins uzsāka 2002.—03. sezonā, kad debitēja Krievijas Superlīgas kluba Jaroslavļas "Lokomotiv" sastāvā, kluba rindās izcīnot arī Krievijas čempiona titulu. Kluba sastāvā uzbrucējam nostiprināties izdevās 2004.—05. sezonā, bet "Lokomotiv" rindās hokejists spēlēja līdz pat 2007. gada vasarai. Tad Šafiguļins pievienojās Kazaņas "Ak Bars" rindām, taču 2008.—09. sezonas gaitā pārcēlās uz Čehovas "Vityaz". 2009.—10. sezonu spēlētājs pavadīja Ņižņijnovgorodas "Torpedo" rindās. 2010. gada vasarā Grigorijs pievienojās Maskavas "Dinamo" vienībai, 2011.—12. un 2012.—13. gada sezonās kluba rindās izcīnot Gagarina kausu. 2013.—14. gada sezonā Šafiguļins "Dinamo" rindās aizvadīja vien astoņas spēles. Maijā noslēdza līgumu ar Magņitogorskas "Metallurg". Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)