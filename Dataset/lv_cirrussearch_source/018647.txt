Džūlija Elizabete Endrūsa (angļu: Julie Elizabeth Andrews; dzimusi Džūlija Elizabete Velsa (Julia Elizabeth Wells) 1935. gada 1. oktobrī) ir britu aktrise, dziedātāja, autore, teātra režisore un dejotāja. 1954. gadā debitēja Brodvejas mūziklā The Boy Friend, vēlāk kļuva pazīstama pēc dalības tādos mūziklos kā My Fair Lady un Camelot, par lomu abos mūziklos Endrūsa tika nominēta Tony balvai. 1950. gados filmējās dažās televīzijas filmās un seriālos. 1964. gadā debitēja kino ar galveno lomu filmā "Mērija Popinsa", par šo lomu aktrise saņēma Amerikas Kinoakadēmijas balvu kā labākā aktrise. Otro nomināciju šai balvai Endrūsa saņēma par lomu filmā "Mūzikas skaņas" (1965). Par abām šīm lomām Endrūsa saņēma Zelta globusa balvu. Laikā no 1964. līdz 1967. gadam viņa filmējās tādās komerciāli veiksmīgās filmās kā The Americanization of Emily, Hawaii, Torn Curtain un Thoroughly Modern Millie. Vēlāk filmējās tādās filmā kā 10 (1979), Victor Victoria (1982; trešā Amerikas Kinoakadēmijas balvas nominācija), That's Life!, "Duets solistam" (Duet for One, 1986) "Princese pret pašas gribu" (2001), "Princese pret pašas gribu 2" (2004). Ieskaņojusi tēlus "Šreka" (2004—2010) filmu sērijā un filmā "Nejaukais es" (2010). Endrūsa karjeras laikā ir saņēmusi Amerikas Kinoakadēmijas balvu, Emmy balvu, Zelta globusa balvu, Grammy balvu, BAFTA kino balvu un vairākus citus apbalvojumus. 1979. gadā Endrūsai piešķirta zvaigzne Holivudas Slavas alejā. Julie Andrews Arhivēts 2007. gada 1. decembrī, Wayback Machine vietnē.. Reel Classics. Vikikrātuvē par šo tēmu ir pieejami multivides faili. Skatīt: Džūlija Endrūsa. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)