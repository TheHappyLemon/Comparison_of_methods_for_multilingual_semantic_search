Dušanbe (tadžiku: Душанбе) ir Tadžikistānas galvaspilsēta un lielākā pilsēta. Pilsētas nosaukums no tadžiku valodas nozīmē ‘pirmdiena’ (du divi + šamba vai šanbe diena) un atsaucas uz to, ka tā bija populāra pirmdienas tirgus vieta. Līdz 1929. gadam pilsēta bija zināma kā Dušamba (krievu: Дюшамбе), bet no 1931. līdz 1961. gadam kā Staļinabada (tadžiku: Сталинобод). Pēc 2020. gada datiem iedzīvotāju skaits pilsētā bija 863 tūkstoši, bet tās aglomerācijā iedzīvotāju skaits pārsniedza 1,05 miljonus. Pirms Dušanbe kļuva par pilsēta šajā vietā atradās trīs nelielas apdzīvotas vietas, no kurām lielāko sauca par Dušambi. Dušambe ilgu laiku bija Bukhāras hanistes sastāvā. 1920. gadā tā nonāca Padomju Savienības kontrolē. Kā pilsēta tā dibināta 1925. gadā, un tā vienlaicīgi tika izvēlēta kā Tadžikijas PSR galvaspilsēta. Pilsēta atrodas Varzobas (Dušanbinkas) upes krastos Gisaras ielejā, republikas dienvidrietumos. Pēc Kepena klimata klasifikācijas Dušanbē valda Vidusjūras klimats (Csa) ar kontinentālā klimata (Dsa) iezīmēm. Vidējā gaisa temperatūra svārstās no +2,1 °C janvārī līdz +27,1 °C jūlijā. Vidējais nokrišņu daudzums gadā ir 567 mm, vasaras ir sausas. Dušanbē 2011. gadā dzīvoja 83,4% tadžiki, 9,1% uzbeki, 5,1% krievi un 2,4% citu tautību cilvēki. Šobrīd Dušanbei ir 10 sadraudzības pilsētas. Kabula, Afghanistānā Teherāna, Irānā Maskava, Krievijā Sanktpēterburga, Krievijā Akhisāra, Turcijā Buldera, ASV Klāgenfurte, Austrijā Ankara, Turcijā Lahora, Pakistānā Sana, Jemenā Lusaka, Zambijā http://www.citypopulation.de/Tajikistan.html. Tadžikistānas Republikas iedzīvotāju skaits 2012. gada 1. janvārī, Valsts statistikas komiteja, Dušanbe (krieviski) Vikikrātuvē par šo tēmu ir pieejami multivides faili. Skatīt: Dušanbe. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)