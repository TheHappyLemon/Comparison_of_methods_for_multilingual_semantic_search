Agņeška Roma Radvaņska (poļu: Agnieszka Roma Radwańska, izrunā: [aɡˈɲɛʂka radˈvaɲska]; dzimusi 1989. gada 6. martā Krakovā, Polijā) ir bijusī profesionālā poļu tenisiste. Profesionālo karjeru uzsāka 2005. gadā. A. Radvaņskas labākais sasniegums WTA Tūres rangā ir 2. vieta, kas tika sasniegta 2012. gada 9. jūlijā, dubultspēlēs — 16. vieta (2011. gada 10. oktobrī). Karjerā A. Radvaņska ir uzvarējusi 20 WTA vienspēļu turnīros, bet lielāko panākumu Grand Slam sacensībās viņa sasniedza 2012. gada Vimbldonas čempionātā, kur sasniedza finālu. Piedalījusies divās Olimpiskajās spēlēs (2008, 2012). 2018. gada 14. novembrī, 29 gadu vecumā, paziņoja par karjeras beigām, par iemeslu minot savu veselību un ķermeņa nespēju sasniegt augstākajam līmenim nepieciešamo fizisko sagatavotību. «Aga Radwanska on Twitter». Twitter (angļu). Skatīts: 2018-11-14. Vikikrātuvē par šo tēmu ir pieejami multivides faili. Skatīt: Agņeška Radvaņska. Olympedia profils (angliski) Munzüger Sport profils (vāciski) WTA tenisistes profils (angliski) ITF profils (angliski) Billijas Džīnas Kingas kausa profils (angliski) Tennis Temple profils (angliski) tennisabstract.com profils (angliski)