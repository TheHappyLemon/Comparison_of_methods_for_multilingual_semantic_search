Krokets 1900. gada vasaras olimpiskajās spēlēs bija viens no 20 oficiālajiem olimpiskajiem sporta veidiem. Kroketa sacensības tika aizvadītas Buloņas mežā no 1900. gada 28. jūnija līdz 22. jūlijam. Sacensībās startēja 10 sportisti, 7 vīrieši un 3 sievietes, visi sportisti pārstāvēja Franciju. Sacensības tika aizvadītas 3 disciplīnās. Informācijas par sacensību norisi un pašiem dalībniekiem praktiski nav. Ir zināms, ka pirmā disciplīna, kas tika aizvadīta, bija dubultspēļu turnīrs, lai gan nav skaidrs, vai uzvarējušajam Francijas pārim vispār bija sacensības. Vēlāk tika izspēlēti vienspēļu turnīri, vispirms ar vienu bumbu un tad ar divām bumbām. Šī bija pirmā un arī vienīgā reize, kad šis sporta veids bija iekļauts olimpisko spēļu programmā, lai gan 1904. gada vasaras olimpiskajās spēlēs tika aizvadīts kroketa variants roke. Visas olimpiskās medaļas izcīnīja Francijas sportisti. Gastons Omuats bija vienīgais no sportistiem, kas izcīnīja divas zelta medaļas. Vēl pa divām medaļām ir izcīnījuši Žoržs Žoēns un Kretjēns Veideliks.      — Pirmās izcīnītās olimpiskās medaļas valstij šajā sporta veidā      — Pirmās izcīnītā zelta medaļas valstij šajā sporta veidā      — Pirmās izcīnītā sudraba medaļas valstij šajā sporta veidā      — Pirmās izcīnītā bronzas medaļas valstij šajā sporta veidā Pamatraksts: Kroketa spēlētāji 1900. gada vasaras olimpiskajās spēlēs 1900. gada vasaras olimpiskajās spēlēs kroketa sacensībās startēja 10 sportisti no 1 valsts. Iekavās norādīts sportistu skaits no attiecīgās valsts.  Francija (10) «Croquet at the 1900 Paris Summer Games». Sports Reference. Arhivēts no oriģināla, laiks: 2020. gada 27. jūlijs. Skatīts: 2020. gada 29. augusts. Arhivēts 2020. gada 17. Aprīlis Wayback Machine vietnē. «Paris 1900 Croquet». Starptautiskā Olimpiskā komiteja. Skatīts: 2020. gada 29. augusts. Krokets 1900. gada vasaras olimpiskajās spēlēs (Sports Reference) (angliski) Krokets 1900. gada vasaras olimpiskajās spēlēs (Olympedia) (angliski) Krokets 1900. gada vasaras olimpiskajās spēlēs (Olympics) (angliski) Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.