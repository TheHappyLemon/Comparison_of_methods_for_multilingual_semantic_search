Stefano Rosselli del Turko (itāļu: Stefano Rosselli del Turco; 1877. gada 27. jūlijs Florence — 1947. gada 18. augusts Florence) bija Itālijas šahists. Aristokrātiskas ģimenes atvase, mantojis marķīza titulu. Bijis viens no labākajiem Itālijas šahistiem 1920. un 1930. gados. Piedalījies pirmajos desmit Itālijas šaha čempionātos. Uzvarējis neoficiālajos (1919, 1920, 1922) un oficiālajos (1923, 1931) Itālijas šaha čempionātos. Daudzu starptautisko šaha turnīru dalībnieks, kuros labāko rezultātu sasniedzis 1931. gadā Nicā, kad dalījis 2.-3. vietu. 1928. gadā Hāgā pārstāvējis Itāliju Pasaules amatieru šaha meistarsacīkstēs, kurās dalījis 9.-11. vietu (uzvarēja Makss Eive). Pārstāvējis Itālijas komandu lielākajos komandu šaha turnīros: Pasaules šaha olimpiādēs piedalījies 5 reizes (1927, 1931-1937); neoficiālajā Pasaules šaha olimpiādē piedalījies 2 reizes (1924, 1936). Pazīstams arī kā šaha žurnālists. No 1911. līdz 1916. gadam un no 1924. līdz 1943. gadam bijis žurnāla L'Italia Scacchistica dibinātājs un redaktors. OlimpBase :: 2nd Chess Olympiad The Hague 1928: Amateur World Championship OlimpBase :: Men's Chess Olympiads :: Stefano Rosselli OlimpBase :: unofficial Chess Olympiads :: Stefano Rosselli Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)