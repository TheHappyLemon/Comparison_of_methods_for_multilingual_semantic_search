Makenzi Kinga sala (angļu: Mackenzie King Island) ir Kanādai piederoša neapdzīvota sala Kanādas Arktiskajā arhipelāgā. Administratīvi lielākā rietumu daļa pieder Ziemeļrietumu Teritorijām, bet mazākā ziemeļaustrumu daļā — Nunavutas teritorijai. Sala izvietojusies Kanādas Arktiskā arhipelāga ziemeļrietumos. Ietilpst Perija salu grupā, kas savukārt pieder Karalienes Elizabetes salu grupai. 18 km platais Vilkinsa šaurums ziemeļos to atdala no Bordena salas, 6 km plats šaurums rietumos — no Broka salas, Balantaina šaurums dienvidrietumos — no Prinča Patrika salas, bet Heizena šaurums dienvidos — no Melvila salas. Austrumos krastus apskalo Prinča Gustava Ādolfa jūra. Valda arktiska tuksneša klimats. Salu 1915. gadā atklāja kanādiešu polārpētnieks Vilhjalmurs Stefansons, bet noturēja to par vienotu zemes masīvu ar Bordena salu. Salas atdalošo Vilkinsa šaurumu atklāja tikai 1947. gadā Kanādas Gaisa spēku apsekošanas lidojumā. Sala nosaukta par godu Kanādas premjerministram Viljamam Makenzi Kingam. The Atlas of Canada. Sea Islands Canadian Geographical Names Database (CGNDB). Mackenzie King Island «Mackenzie King Island | The Canadian Encyclopedia». www.thecanadianencyclopedia.ca. Skatīts: 2021. gada 19. septembris. Thomson, Don W., Skyview Canada: A Story of Aerial Photography in Canada, R.B.W. Ltd: Ottawa, Canada, 1975, p. 130 «King, The Right Hon. William Lyon Mackenzie». parl.gc.ca. Arhivēts no oriģināla, laiks: 2011-06-04. Skatīts: 2008-05-18. Vikikrātuvē par šo tēmu ir pieejami multivides faili. Skatīt: Makenzi Kinga sala. International Map of the World 1:1,000,000 Ballantyne Strait NT-8/9/10/11/12 International Map of the World 1:1,000,000 Belcher Channel NT-12/13/14/15/16