Alekss Galčeņuks (angļu: Alex Galchenyuk; dzimis 1994. gada 12. februārī) ir baltkrievu izcelsmes ASV hokejists, centra uzbrucējs. Pašlaik (2023) spēlē Nacionālās hokeja līgas kluba Našvilas "Predators" rindās. 2010. gadā hokejists pievienojās Ontārio hokeja līgas kluba Sarnijas "Sting" rindām, savu pirmo OHL sezonu noslēdzot līgas rezultatīvāko spēlētāju divdesmitniekā. 2011.—12. gada sezonas ievadā Galčeņuks guva smagu traumu, kuras dēļ sezonas gaitā aizvadīja vien astoņas spēles. 2012. gada NHL draftā Galčeņuku ar kopējo trešo numuru izvēlējās Monreālas "Canadiens". 2012.—13. gada NHL sezonas lokauta laikā turpināja spēlēt "Sting" rindās, taču NHL sezonai sākoties Galčeņuks 48 spēles aizvadīja jau Monreālas "Canadiens" rindās. 2019. gadā tika aizmainīts uz Pitsburgas "Penguins", savukārt 2020. gada februārī nonāca jau Minesotas "Wild" sastāvā. ASV hokeja izlases rindās izcīnījis bronzas medaļas 2013. gada Pasaules čempionātā. Izšķirošajās bronzas medaļas spēlē pret Somiju tieši Galčeņuks bija tas, kurš pēcspēles metienu sērijā guva uzvaru nesošos vārtus. Eliteprospects profils (angliski) Internet Hockey Database profils (angliski) Hockey-Reference profils (angliski)