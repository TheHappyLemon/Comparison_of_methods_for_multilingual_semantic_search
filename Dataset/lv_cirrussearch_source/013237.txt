Ģeoloģiskā laika skala ir hronoloģiska mērīšanas sistēma, kuru izmanto ģeologi, paleontologi un Zemes zinātnieki, lai aprakstītu laiku un attiecības starp notikumiem Zemes vēsturē. Radiometriskie dati liecina, ka Zemes vecums ir aptuveni 4,54 miljardi gadu. Aptuveni pirms 4 miljardiem gadu beidzās hadeja eona un sākās arhajs. Pirms 2,5 miljardiem gadu sākās proterozojs, bet pēc tam (pirms aptuveni 542 miljoniem gadu) sākās fanerozojs, kas turpinās joprojām. Ģeoloģiskais laikmets ir ģeohronoloģiskās skalas intervāls, ģeoloģiskās epohas apakšintervāls, kas var tikt sadalīts arī mazākās vienībās — hronās (angļu: Chron). Stratigrāfijā ģeoloģiskais laikmets atbilst ģeoloģiskajam stāvam, t.i. ģeoloģiskais laikmets — laika intervāls paleontoloģiskajā un ģeoloģiskajā Zemes vēsturē, kura laikā ir izveidojies vai nogulsnējies iežu slānis, kas veido attiecīgo ģeoloģisko stāvu. Ģeoloģiskie laikmeti parasti ilgst vairākus miljonus gadu. Vikikrātuvē par šo tēmu ir pieejami multivides faili. Skatīt: Ģeoloģiskā laika skala. Encyclopædia Britannica raksts (angliski)