Janu valoda (arī jananu) ir izolēta valoda, kurā runāja Kalifornijas indiāņu ciltis jani un jahi. Valoda izzuda 1916. gadā līdz ar tās pēdējā runātāja Iši nāvi. Iši runāja jahu dialektā, un, atšķirībā no citām izmirušajām Ziemeļamerikas pamatiedzīvotāju valodām, janu valoda ir salīdzinoši labi dokumentēta. Cilšu nosaukumi Yana un Yahi abos norādītajos šīs valodas dialektos nozīmē "cilvēks". Zināmi četri janu valodas dialekti: 1. Ziemeļu jani 2. Centrālie jani (a) Dienvidu janu dialekti: 3. Dienvidu jani Jahu valoda/dialekts Janu valodu kopīgi ar karuku, čimariku, šastu, pomoanu (pomo) un palaihnihanu valodām bieži pieskaita hipotētiskajai hokanu valodu saimei, izdalot tās atsevišķā ziemeļhokanu valodu grupā. polisintētiska valoda atšķirīgs vīriešu un sieviešu runas veids Sērijā "Apvārsnis" latviski izdota Teodoras Krēberes grāmatā "Iši divās pasaulēs" (angļu: Ishi in Two Worlds). Tās autore bija izcilā antropologa un Iši drauga Alfrēda Krēbera dzīvesbiedre. Grāmatā aprakstīts gan pēdējā janu/jahu cilts indiāņa dzīvesstāsts, gan visas jahu tautiņas vēsture, tradīcijas un traģiskā bojāeja 19.gs. otrajā pusē. Teodora Krēbere. Iši divās pasaulēs. Rīga. Zinātne. (sērija "Apvārsnis"). 1976. Deivids Mērdoks. Ziemeļamerikas indiāņi. Rīga. Zvaigzne ABC (sērija "Redzeslokā"). 1997. ISBN 998404206 Nepareizs ISBN Yana language[novecojusi saite] overview at the Survey of California and Other Indian Languages «Yana - California Language Archive». Arhivēts no oriģināla, laiks: 2015-06-17. Skatīts: 2012-07-30. «OLAC resources in and about the Yana language». Arhivēts no oriģināla, laiks: 2015-06-17. Skatīts: 2012-07-30. «Ethnologue report for Yana». Arhivēts no oriģināla, laiks: 2012-02-10. Skatīts: 2012-07-30.