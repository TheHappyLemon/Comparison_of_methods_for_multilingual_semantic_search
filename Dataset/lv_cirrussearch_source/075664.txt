Kendriks Pērkinss (angļu: Kendrick Perkins; dzimis 1984. gada 10. novembrī Teksasā, ASV) ir profesionāls amerikāņu basketbolists, spēlē centra pozīcijā. Pašlaik (2014) pārstāv NBA klubu Oklahomasitijas "Thunder". 2003. gada NBA draftā Pērkinsu ar 27. numuru izvēlējās Memfisas "Grizzlies", taču nekavējoties kopā ar Markusu Banksu tika aizmainīts uz "Celtics". Bostonas komanda pretī atdeva Troju Bellu un Dantaju Džounsu. 2004.—2005. gada sezonā Pērkinss spēlēja krietni vairāk nekā debijas sezonā. Izslēgšanas spēlēs viņa loma komandā nebija liela, taču Pērkinss kļuva par lietderīgu rezervistu. Interesantā atgadījumā Pērkinss tika iesaistīts 2005. gada izslēgšanas spēlēs Austrumu konferences pirmās kārtas sestajā spēlē. Pret Indianas "Pacers" Pols Pīrss tika noraidīts no laukuma, taču pirms noraidīšanas pret viņu tika pārkāpti noteikumi, kas nozīmēja, ka būs jāizpilda soda metieni. Tā kā Pīrss to darīt nedrīkstēja, oponentu komandas galvenais treneris drīkstēja izvēlēties jebkuru "Celtics" basketbolistu, kurš izpildīs soda metienus. Riks Kārlails izvēlējās tieši Pērkinsu. Viņš nevienu soda metienu nerealizēja, taču papildlaikā Bostonas vienība uzveica konkurentus. Pēc smaga darba vasaras treniņnometnēs, Pērkinss izpelnījās trenera Doka Riversa atzinību. 2006. gadā viņš aizvadīja vairākas spēles, kurās rādīja lielisku sniegumu, bieži sasniedzot double double. Pēc Marka Blounta aizmainīšanas uz Minesotas "Timberwolves" Pērkinss pat kļuva par pamatpiecinieka spēlētāju. 2007.—2008. gada sezonā kopā ar "Celtics" Pērkinss izcīnīja NBA čempionu titulu. 2011. gadā tika aizmainīts uz Oklahomasitijas "Thunder". Grizzlies Trade Draft Rights to 13th & 27th Overall Selections to the Celtics for BC’s Troy Bell and Duke’s Dahntay Jones «Walker, Celtics Force Game 7». Arhivēts no oriģināla, laiks: 2009. gada 16. janvārī. Skatīts: 2009. gada 27. februārī. NBA profils (angliski) Basketball Reference profils (angliski) ESPN profils (angliski)