Rūdolfs Daslers (vācu: Rudolf Dassler, dzimis 1898. gada 26. martā, miris 1974. gada 27. oktobrī) bija Vācijas uzņēmējs, sporta apģērbu uzņēmuma Puma dibinātājs. Rūdolfa jaunākais brālis Ādolfs Daslers bija uzņēmuma Adidas dibinātājs. 1924. gadā brāļi Rūdolfs un Ādolfs Dasleri kļuva par partneriem un nodibināja uzņēmumu "Gebrüder Dassler Sportschuhfabrik" (Brāļu Dasleru sporta apavu fabrika). 20. gadsimta 30. gados brāļi pievienojās Nacistu partijai. Tomēr, pēc ilgstošiem savstarpējiem konfliktiem Otrā pasaules kara laikā, 1948. gadā abi brāļi sāka veidot paši savus uzņēmumus. R. Daslers sākotnēji savu uzņēmumu nosauca Ruda (akronīms no Rudolf Dassler), bet drīz uzņēmums ieguva savu pašreizējo nosaukumu Puma. Miris no plaušu vēža, 76 gadu vecumā. Nick Carbone. «Top 10 Family Feuds - TIME». Time (en-US), 2011-08-23. ISSN 0040-781X. Skatīts: 2021-05-11. Erik Kirschbaum. «How Adidas and Puma were born». Rediff (angļu). Skatīts: 2021-05-11. «Adidas and Puma bury the hatchet after 60 years of brothers' feud». www.telegraph.co.uk. Skatīts: 2021-05-11.