Atila Čaba Fiola (ungāru: Attila Csaba Fiola; dzimis 1990. gada 17. februārī) ir ungāru futbolists, kas spēlē labās malas aizsarga pozīcijā, Ungārijas futbola izlases dalībnieks. Kopš 2016. gada pārstāv Ungārijas klubu Fehérvár. Karjeru sāka klubā Paksi SE. 2011. gadā kļuva par Ungārijas līgas kausa ieguvēju. 2015. gadā pievienojās citam Ungārijas augstākās līgas (Nemzeti Bajnokság I) klubam Puskás Akadémia. 2016. gadā pārgāja uz klubu Fehérvár FC (tā laika nosaukums — Videoton FC). 2017.—2018. gada sezonā kļuva par Ungārijas čempionu, bet 2019. gadā izcīnīja Ungārijas kausu. Ungārijas izlasē debitēja 2014. gada 14. oktobrī 2016. gada Eiropas čempionāta kvalifikācijas spēlē pret Fēru Salu izlasi. 2016. gada Eiropas čempionāta finālturnīrā piedalījās vienā spēlē — grupu turnīra pirmajā spēlē pret Austriju. 2021. gada 31. martā 2022. gada FIFA Pasaules kausa kvalifikācijas spēlē pret Andoru guva savus pirmos vārtus izlases labā. 2020. gada Eiropas čempionāta finālturnīrā guva vārtus pret Francijas izlasi. «Attila Fiola, international footballer». eu-football.info (angļu). Skatīts: 2021. gada 20. jūnijā. Vikikrātuvē par šo tēmu ir pieejami multivides faili. Skatīt: Atila Fiola. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)