Bicing ir velosipēdu koplietošanas sistēma Barselonā, kas tika izveidota 2007. gada 22. maijā. Tā ir ļoti līdzīga Vélo'v pakalpojumam Lionā vai Vélib' Parīzē un izmanto tādus pašus pašapkalpošanās punktus kā Stokholmā, Oslo un Saragosā. Tās mērķis ir apkalpot īsas un vidējas distances braucienus pilsētvidē, palīdzot samazināt sastrēgumus, piesārņojumu un troksni, kas rodas no automašīnām. Sistēmu uztur pilsētas pašvaldība un uzņēmums Clear Channel. Lai to iegūtu, nepieciešams gada abonements. Šobrīd tīklā ir vairāk kā 420 stacijas ar vairāk kā 6000 velosipēdiem. Stacijas atrodas lielākajā daļā pilsētas līdzenā apvidus un starp tām ir 300 līdz 400 metri, daudzas no tām atrodas pie sabiedriskā transporta pieturām, ļaujot turpināt braucienu ar sabiedrisko transportu. Metro stacijās parasti ir zīmes, kas norāda uz tuvāko Bicing staciju. Velosipēdus var iznomāt vai atdot atpakaļ jebkurā stacijā, ļaujot to izmantot vienvirziena braucieniem. Katrā stacijā ir no 15 līdz 30 vietas velosipēdiem, bet apdzīvotākās vietās tuvu var atrasties vairākas stacijas. Lai iznomātu velosipēdu, lietotājam jāizmanto bezkontakta RFID karte, lai sevi identificētu. Pēc tam sistēma atslēdz velosipēdu no atbalsta rāmja. Velosipēdus bez papildu maksas var izmantot pirmās 30 minūtes, sekojošās pusstundas (līdz 2 stundām) katra maksā 0,70 € katra. Velosipēdu izmantošana ilgāk par 2 stundām tiek ierobežota ar papildu maksu 4,20 € stundā, bet arī ar iespējamību, ka abonements pēc vairākiem pārkāpumiem tiek anulēts. Velosipēda atgriešana notiek ievietojot to brīvā vietā jebkurā stacijā, velosipēds tiek automātiski atpazīts un pieslēgts. Lai līdzsvarotu dažādu lietojuma apjomu, ar īpašām automašīnām velosipēdi tiek pārvadāti starp stacijām. «Bicing information about the system». Bicing. Arhivēts no oriģināla, laiks: 2015. gada 29. martā. Skatīts: 2014. gada 5. novembris.