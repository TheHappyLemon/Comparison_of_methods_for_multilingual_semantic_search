Gizela Kāna Gresere (Gisela Kahn Gresser; 1906. gada 8. februāris Detroita — 2000. gada 4. decembris Ņujorka) bija ASV starptautiskā meistare šahā (1950). Šahu iemācījusies spēlēt tikai 1930. gadu beigās, kad ceļojuma laikā no Ņujorkas uz Franciju kāds no kuģa pasažieriem parādījis viņai gājienus. Tomēr jau 1940. gadā Gresere pirmo reizi piedalījās ASV sieviešu šaha čempionātā, bet no 1940. gadu vidus līdz 1960. gadu beigām bija viena no spēcīgākajām ASV šahistēm. Deviņas reizes uzvarējusi ASV sieviešu šaha čempionātos (1944, 1948 - kopā ar Monu Meju Karfu, 1955, 1957, 1962, 1965, 1966, 1967, 1969). 1954. gadā kļuvusi par ASV atklātā sieviešu šaha čempionāta uzvarētāju. 1950. gadā Maskavā piedalījusies Pasaules šaha čempionātā sievietēm, kurā dalījusi 12.-13. vietu, taču bijusi vienīgā turnīrā dalībniece, kas spējusi uzvarēt nākamo Pasaules čempioni Ludmilu Rudenko. Vēlākajos gados piedalījusies Pasaules šaha čempiones izcīņas cikla pretendentu turnīros, kuros 1955. gadā dalījusi 10.-13. vietu, 1959. gadā ieņēmusi 11. vietu, 1961. gadā palikusi 13. vietā, 1964. gadā dalījusi 13.-15. vietu, bet 1967. gadā dalījusi 14.-15. vietu. 1971. gadā Ohridā piedalījusies Pasaules šaha čempiones izcīņas cikla starpzonu turnīrā, kurā palikusi 16. vietā. Vairākkārt pārstāvējusi ASV izlasi Pasaules šaha olimpiādēs, kurās piedalījusies 3 reizes (1957-1966). Individuālajā vērtējumā izcīnījusi bronzas (1957) medaļu. Par panākumiem turnīros FIDE 1950. gadā Greserei kā vienai no pirmajai piešķīrusi starptautiskās meistares (WIM) nosaukumu. 1963. gadā kļuvusi par pirmo sievieti, kas saņēmusi ASV nacionāla meistara nosaukumu šahā. 1992. gadā bijusi pirmā sieviete, kas uzņemta ASV šaha slavas zālē. U.S. Women's Champions 1949-50 Title Tournament «1955 Candidates Tournament». Arhivēts no oriģināla, laiks: 2016. gada 12. jūnijā. Skatīts: 2016. gada 3. augustā. 1959 Candidates Tournament 1961 Candidates Tournament 1964 Candidates Tournament «1967 Candidates Tournament». Arhivēts no oriģināla, laiks: 2016. gada 3. martā. Skatīts: 2016. gada 3. augustā. 1971 Ohrid Interzonal Tournament OlimpBase :: Women's Chess Olympiads :: Gisela Gresser «U.S. Chess Hall of Fame». Arhivēts no oriģināla, laiks: 2015. gada 12. oktobrī. Skatīts: 2015. gada 6. septembrī. Teksts " World Chess Hall of Fame " ignorēts Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)