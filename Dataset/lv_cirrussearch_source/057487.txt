Rotācijas skrūves kompresors ir gāzes kompresora veids, piemēram, gaisa kompresors, kurā tiek izmantots rotācijas tipa pozitīvās pārvietošanas mehānisms. Šie kompresori ir izplatīti rūpnieciskos nolūkos un aizstāj tradicionālākos virzuļu kompresorus, kur nepieciešami lielāki saspiestās gāzes apjomi, piem. lieliem dzesēšanas cikliem- dzesinātājiem, vai saspiestās gaisa sistēmām. Lai uzticamāk un kvalitatīvāk pievadītu gaisu, mūsdienu uzņēmumos aizvien biežāk izmanto skrūvveida kompresorus, jo uz šo brīdi tas ir visefektīvākais pneimosistēmu organizēšanai. Skrūves kompresoriem ir zems vibrāciju līmenis, rada mazāku troksni, tiem ir mazāka masa, salīdzinot ar analogiem citiem tipiem, un pie tam tie ir diezgan kompakti. Tie neprasa uzstādīšanu uz speciāla pamata, tiem nav vajadzīgs atsevišķs cehs, kā tas parasti ir, piemēram, gadījumā ar virzuļu kompresoriem. Zems eļļas patēriņš, augsta ražotā gaisa kvalitāte, tas viss nav mazsvarīgi, kad ir runa par kompresora pieslēgšanu pie prasīgas mūsdienu aparatūras. Pie tam, kompresora darbībā izdalītais siltums var tikt izmantots telpu apsildīšanai. Šāda tipa kompresoru darbības pamatā ir likts gaisa saspiešanas mehānisms ar diviem dažādos virzienos griezošamies skrūvveida rotoriem, kas savienoti savā starpā un nostiprināti speciālā korpusā, tas ir tā saucamais kompresora skrūvveida bloks. Gaisa saspiešana notiek, pateicoties skrūvveida pārim — rotoriem — un korpusa sienām. Skrūvveida pāris iesūc gaisu, un, griežoties rotoriem, gaiss, kas aizpilda telpu starp tiem, saspiežas, tāpēc šī ar gaisu aizpildītā telpa pakāpeniski samazinās. Ja runāt par sistēmas darbību kopumā, tad atmosfēras gaiss tiek iesūkts caur filtru, pēcāk tiek saspiests, nonāk skrūvveida blokā, un tur tiek sajaukts ar eļļu, kura tiek tur iešļircināta stipri dozēti. Skrūvveida blokā iešļircināmā eļļa iet caur eļļas filtru, un tikai pēc tam nonāk tieši skrūvveida blokā. Gaisa-eļļas maisījums no spirālveida bloka nonāk separatorā, kur, izejot caur speciālu katridžu, sadalās par eļļu un gaisu. No eļļas attīrītais gaiss iziet caur gaisa radiatoru un nonāk pie izejas no kompresora. Eļļa savukārt iziet caur eļļas radiatoru un atkal nonāk skrūvveida blokā, pie tam eļļas kustību vada termostata vārstulis. Kompresora skrūvveida pāra pievadu veic elektrodzinējs, uz kura vārpstas uzstādīts ventilators, lai nodrošinātu gaisa cirkulēšanu paša kompresora iekšienē. Sistēmā ietilpst arī minimālā spiediena vārstulis, kas kalpo kompresora atdalīšanai no pneimoiekārtas pēc apstāšanās, kā arī nodrošina tā darbību tukšgaitā. Eļļa skrūvveida kompresorā spēlē īpašu lomu. Pirmkārt, eļļa piedalās gaisa transportēšanā no skrūvveida bloka. Otrkārt, nodrošina pareizu spraugu skrūvveida pārim, veidojot eļļas plēvi. Treškārt, pateicoties eļļai, darba grupas gultņi uzticīgi kalpo un ilgi netiek nolietoti. Ceturtkārt, pateicoties eļļai tiek veikta sistēmas dzesēšana siltuma efektīvas novades ceļā. Tādejādi spirālveida kompresori, pateicoties savas uzbūves īpatnībām un darbības principam, dod rindu svarīgu priekšrocību lietošanas laikā: Augsta uzticamība un paaugstināts darba resurss; Vienkārša montāža un apkalpošana pie zemām izmaksām; Mazas ekspluatācijas izmaksas; Nepārtraukta darba iespēja; Tīrs saspiestais gaiss; Zems trokšņa līmenis. «Par Kompresoriem - Kompresoru veikals». kompresoruveikals.lv. Skatīts: 2021-05-29.