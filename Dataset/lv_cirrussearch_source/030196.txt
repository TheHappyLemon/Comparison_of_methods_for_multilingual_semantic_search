Eliots Makejs Sī jaunākais (Elliot McKay See, Jr.; dzimis 1927. gada 23. jūlijā, miris 1966. gada 28. februārī) bija ASV izmēģinātājpilots, astronauts, nav lidojis kosmosā. Gājis bojā treniņlidojumā. 1949. gadā Sī United States Merchant Marine Academy ieguva bakalaura grādu. Pēc tam strādāja General Electric. 1953. gadā iestājās Jūras kara flotes rezervē, kur aviācijā dienēja līdz 1956. gadam. Pēc tam atgriezās General Electric. 1962. gada septembrī Eliots Sī tika uzņemts NASA astronautu grupā. Trenējās Gemini projektam. 1965. gada augustā bija pilots kosmosa kuģa Gemini 5 dublieru apkalpē. Vēlāk tika apstiprināts par Gemini 9 apkalpes komandējošo pilotu kopā ar Čārlzu Basetu. Eliots Sī gāja bojā 1966. gada 28. februārī, gatavojoties kosmiskajam lidojumam, treniņlidmašīnā T-38 kopā ar Čārlzu Basetu. Izmeklēšanas komisija secināja, ka nelaimes cēlonis bija pilota kļūda sliktos redzamības apstākļos. See Encyclopedia Astronautica Johnson Space Center biography (angliski)