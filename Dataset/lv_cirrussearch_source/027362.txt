Koordinātas: 38°35′38″N 75°18′48″E﻿ / ﻿38.59389°N 75.31333°E﻿ / 38.59389; 75.31333 Kongurs (uiguru: قوڭۇر تاغ‎, Qongur Tagh; ķīniešu: 公格尔峰, Gōnggé'ěr Fēng) ir kalnu masīvs Kašgārijas grēdā Ķīnā. Masīvā ir divas virsotnes: 7719 m augstais Kongurs un 7530 m augstais Kongurtibe; virsotnes atrodas 10 km viena no otras un tās atdala 6750 m augsta sedliene. Kašgārijas grēda tiek pieskaitīta kā Pamira, tā Kuņluņa kalnu sistēmām un abos gadījumos Kongurs ir to augstākā virsotne. Kalns veidots no gneisiem un granītiem. Plašs apledojums; ziemeļu nogāzē šļūdoņi noslīd līdz 3800 m vjl, dienvidu — līdz 4500 m. Sakarā ar kalna nomaļo novietojumu un atrašanos citu augstu smaiļu ēnā (dienvidos atrodas 7546 m augstā Muztagata), tas līdz 1900. gadam eiropiešiem nebija zināms. Pirmais mēģinājums iekarot smaili bija 1956. gadā, kad zemāko Kurgantibes virsotni sasniedza padomju—ķīniešu ekspedīcija, bet augstāko smaili 1981. gadā sasniedza britu ekspedīcija Krisa Boningtona (Chris Bonington) vadībā. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 373. lpp. Андрей Лебедев. КОНГУР. История горы и не только русская…[novecojusi saite] Vikikrātuvē par šo tēmu ir pieejami multivides faili. Skatīt: Kongurs. Encyclopædia Britannica raksts (angliski)