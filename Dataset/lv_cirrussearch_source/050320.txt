Džeimss Kristiāns (Kriss) Midltons (angļu: James Khristian (Khris) Middleton; dzimis 1991. gada 12. augustā) ir amerikāņu basketbolists, spēlē uzbrūkošā aizsarga un vieglā uzbrucēja pozīcijā. 2023. gadā pārstāv Nacionālās basketbola asociācijas (NBA) klubu Milvoki "Bucks". Trīskārtējs NBA Visu Zvaigžņu spēles dalībnieks. 2021. gada NBA čempions Milvoki "Bucks" sastāvā. Pārstāvēja ASV basketbola izlasi 2019. gada Pasaules kausa izcīņā Ķīnā, kur komanda palika bez medaļām. Augstskolu basketbolā pārstāvēja NCAA komandu Texas A&M. Pēc trīs sezonām NCAA čempionātā 2012. gada NBA draftā viņu Detroitas "Pistons" izraudzījās ar kopējo 39. numuru otrajā kārtā. "Pistons" sastāvā K. Midltons nospēlēja vienu sezonu, dodoties laukumā 27 spēlēs un aizvadot spēles arī D-Līgas klubā Fortveinas "Mad Ants". 2013. gada vasarā K. Midltons tika iesaistīts lielā maiņas darījumā, kur Brendons Dženingss tika aizmainīts uz "Pistons" pret Brendonu Naitu, K. Midltonu un Vjačeslavu Kravcovu. "Bucks" sastāvā jau pirmajā sezonā biežāk devās sākumsastāvā, nekā uz maiņu, ieņemot nozīmīgu lomu komandā. Šajā pašā gadā komandai pievienojās arī Janis Adetokunbo un "Bucks" pamazām kļuva par vienu no līgas līdervienībām, regulāri iekļūstot play-off spēlēs, sasniedzot Austrumu konferences finālu 2019. gadā. 2021. gada jūlijā Milvoki "Bucks" ar K. Midltonu sastāvā kļuva par NBA čempioniem. Vikikrātuvē par šo tēmu ir pieejami multivides faili. Skatīt: Kriss Midltons. Olympedia profils (angliski) Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) ESPN NBA profils (angliski) RealGM Basketball profils (angliski)