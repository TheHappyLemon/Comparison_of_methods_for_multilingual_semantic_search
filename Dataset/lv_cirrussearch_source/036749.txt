Berlīnes "Eisbären" (agrāk Berlīnes "Dinamo") ir DEL līgas komanda, kura bāzēta Berlīnē, Vācijā. DEL līgas čempiones titulu tā izcīnījusi deviņas reizes, pēdējo reizi to paveicot 2022. gadā. Klubs piecpadsmit reizes izcīnījis arī Austrumvācijas hokeja līgas čempiones titulu. Komanda savas mājas spēles aizvada Mercedes-Benz Arena hallē. 1954. gadā sporta klubs Berlīnes "Dinamo" izveidoja hokeja sekciju. 1966. gadā komanda pirmo reizi izcīnīja Austrumvācijas hokeja līgas čempiones titulu. Sākot ar 1970. gadu līgā vairs spēlēja tikai divas komandas, un Berlīne par Austrumvācijas čempioni kļuva kopumā 15 reizes. Laika posmā no 1990. līdz 1994. gadam komanda spēlēja Vācijas 1. Bundeslīgā, vienu sezonu aizvadot zemākajā 2. Bundeslīgas turnīrā. 1992. gadā komanda tika pārdēvēta par Berlīnes "Eisbären". 1996.—97. gada sezonā komanda sezonu noslēdza kā Vācijas hokeja līgas fināliste. 2003. un 2004. gadā "Eisbären" regulāro sezonu noslēdza pirmajā vietā, taču līgas čempiones titulu nespēja izcīnīt. Pirmo Vācijas līgas titulu koamnda izcīnīja 2005. gadā. Turpmākajos gados komanda izcīnīja vēl vairākus Vācijas čempiones titulus. Pēdējoreiz atjaunots 2022. gada 23. augustā 30 Juho Markanens 33 Ņikita Kvaps 45 Tobiass Ansiska 04 Morgans Eliss 07 Franks Herdlers 08 Marko Novaks 12 Ēriks Miks 16 Brendans Gūle 18 Jonass Millers 40 Korbinians Geibels 71 Džulians Melčori 09 Jans Nijenhuiss 13 Pēters Regins 15 Manuels Vīderers 17 Ēriks Herdlers 21 Džovanni Fjors 28 Franks Mauers 32 Kevins Klārks 38 Janiks Veilē 44 Marko Baslers 70 Benets Rosmijs 77 Marcels Barinka 86 Maksimilians Heims 89 Zehs Boičuks 92 Marcels Nēbelss 93 Leo Federi 97 Mets Vaits Komandas oficiālā mājaslapa (vāciski) Komandas eliteprospects.com profils (angliski)