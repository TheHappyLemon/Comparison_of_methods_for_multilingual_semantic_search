Alans Alda (angļu: Alan Alda, dzimis 1936. gada 28. janvārī), dzimis kā Alfonso Džozefs D'Abruco (Alphonso Joseph D'Abruzzo), ir ASV aktieris un komiķis. Alda ir seškārtējis Emmy balvas un Zelta globusa balvas ieguvējs. Piecas no savām sešām Emmy balvām un sešas Zelta globusa balvas ieguvis par dalību televīzijas seriālā "Lazarete" (M*A*S*H, 1972—1983). Vienu Emmy balvu ieguvis arī par seriālu "Rietumu spārns" (The West Wing, 2004—2006). Piedalījies tādās filmās kā Same Time, Next Year (1978), The Four Seasons (1981), "Noziegumi un likumpārkāpumi" (Crimes and Misdemeanors, 1989), "Manhatanas slepkavības noslēpums" (1993), "Nemodiniet gulošu suni" (Flirting with Disaster, 1996), "Manu jūtu objekts" (1998), "Ko vēlas sievietes" (2000), "Kā aplaupīt debesskrāpi" (2011), "Klejotkāre" (2012), "Spiegu tilts" (2015), "Ilgākais ceļojums" (2015) un Marriage Story (2019). Par lomu Mārtina Skorsēzes filmā "Aviators", Alda tika nominēts Amerikas Kinoakadēmijas balvai kategorijā labākais aktieris otrā plāna lomā. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)