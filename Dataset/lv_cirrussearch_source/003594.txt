Maka Robertsona Zeme (angļu: Mac Robertson Land) ir dabas apgabals Austrumantarktīdā, Indijas okeāna krastā. Formāli tā ir Austrālijas Antarktiskās teritorijas daļa. Austrumos tā robežojas ar Princeses Elizabetes Zemi un Eimerija šelfa ledāju, rietumos — ar Enderbiju Zemi. Piekraste nosacīti ir sadalīta sekojošos sektoros: Larsa Kristensena krasts: 66°54'E līdz 71°00'E Mosona krasts: 59°34'E līdz 66°54'E Iekšzemē lielu daļu teritorijas zemes austrumos aizņem Prinča Čārlza kalni. Piekrastes daļā ir vairākas nelielas kalnu grēdas un nunataki, ievērojamākā no kurām ir Framnēsa kalni. Apvidu no 1929. līdz 1931. gadam apsekoja un pētīja BANZARE ekspedīcija, un nosauca to ekspedīcijas aizbildņa sera Makfersona Robertsona (Sir Macpherson Robertson) vārdā. Maka Robertsona Zemē atrodas vairākas polārstacijas, lielākās no kurām ir vissezonas Mosona (Austrālija) un vasaras stacija Sojuza (Krievija). ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Maka Robertsona Zeme Mac. Robertson Land