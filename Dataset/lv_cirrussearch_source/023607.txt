Fransuā I (franču: François Ier; dzimis 1494. gada 12. septembrī, miris 1547. gada 31. martā) bija Francijas karalis no 1515. gada līdz savai nāvei 1547. gadā. Valuā dinastijas pārstāvis. Karaļa amatā nomainīja Luiju XII. Bijis mākslas mecenāts, piesaistījis vairākus Itālijas māksliniekus darbam Šamboras pilī (Château de Chambord), tai skaitā Leonardo da Vinči, kas atveda sev līdzi "Monu Lizu". Fransuā valdīšanas laikā notika nozīmīgas izmaiņas, tai skaitā Francijā nostiprinājās absolūtā monarhija, humānisma un protestantisma izplatīšanās un Francija sāka Jaunās pasaules izpēti. Tāpat tika centralizēta valsts pārvaldes sistēma, kā rezultātā karaļa padome kļuva par galveno pārvaldes iestādi. Piedalījās Itālijas karos. Latvijas padomju enciklopēdija. 3. sējums. Rīga : Galvenā enciklopēdiju redakcija. 408. lpp. Vikikrātuvē par šo tēmu ir pieejami multivides faili. Skatīt: Fransuā I. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski) Enciklopēdijas Krugosvet raksts (krieviski)