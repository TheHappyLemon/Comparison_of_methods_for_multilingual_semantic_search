Fazāni (Phasianus) ir fazānu dzimtas (Phasianidae) vistveidīgo putnu ģints, kurā ir 1 vai 2 sugas. Tās ir parastais fazāns (Phasianus colchicus) un raibais fazāns (Phasianus versicolor). Daži sistemātiķi uzskata, ka raibais fazāns ir parastā fazāna pasuga. Parastais fazāns mūsdienās ir introducēts visā pasaulē, bet tā dabīgais izplatības areāls ir Āzija un Eiropas dienvidaustrumu reģioni - Grieķija, Bulgārija un Kaukāzs. Otra suga - raibais fazāns ir endēmiska Japānas salu arhipelāgam, lai gan arī tā mūsdienās ir introducēta Havaju salās un Rietumeiropā. Fazāni ir liela auguma vistveidīgie putni, kuru tēviņiem ir krāšņi apspalvojumi ar metālisku spīdumu. Tiem ir arī labi attīstītas astes virsspalvas, kuras ir ļoti garas un slaidas. Reizēm tās veido pusi no kopēja putna garuma. Mātītes, salīdzinoši ar tēviņiem, ir neuzkrītošas, ar raibumotu, brūnu apspalvojumu. Fazāniem, salīdzinot ar ķermeni, ir mazi spārni, līdz ar to tie nelabprāt lido. No briesmām fazāni parasti izvairās, skrienot un slēpjoties biezoknī. Skriet tie var ļoti ātri, sasniedzot 32 km/h ātrumu. Āzijā cilvēki tic, ka fazāni ir īpaši jutīgi pret zemes vibrācijām, un spēj brīdināt par zemestrīces tuvošanos dažas sekundes pirms tās sākšanās. Fazānu ģints (Phasianus) Parastais fazāns (Phasianus colchicus) Raibais fazāns (Phasianus versicolor) Wild in Japan «IUCN: Phasianus colchicus». Arhivēts no oriģināla, laiks: 2013. gada 6. aprīlī. Skatīts: 2013. gada 28. maijā. «Green Pheasant». Arhivēts no oriģināla, laiks: 2006. gada 26. maijā. Skatīts: 2006. gada 19. aprīlī. BBC: Pheasant Oiseaux-Birds: The Pheasants Arhivēts 2013. gada 14. jūnijā, Wayback Machine vietnē.