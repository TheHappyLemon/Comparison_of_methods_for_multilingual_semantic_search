Morningtona salas (angļu: Mornington Island) vai Kunanā (lardilu: Kunhanhaa) ir sala Austrālijas ziemeļos, Karpentārija līcī, Velzlija salu grupas lielākā sala. Administratīvi ietilpst Kvīnslendas pavalstī, kur ietilpst Morningtonširas pašvaldībā. Vienīgā apdzīvotā vieta ir Gununas pilsētiņa salas dienvidos. Lielākā daļa salas iedzīvotāju pieder aborigēnu lardilu tautai. Visa salas teritorija un apkārtējā akvatorija ietilps Tuvitu/Budžimullas iezemiešu aizsargājamā teritorijā. Salu 1802. gadā nokartēja britu jūrasbraucējs un kartogrāfs Metjū Flinderss un nodēvēja to, tāpat, kā visu salu grupu, par godu Madrasas gubernatoram Ričardam Velzlijam, jaunībā zināmam kā grāfam Morningtonam (Richard Wellesley, 1st Marquess Wellesley, Earl of Mornington). Thuwathu/Bujimulla Indigenous Protected Area Management Plan