Bālā treponēma jeb bālā spiroheta (Treponema pallidum) ir gramnegatīva spiroheta. Nominālā pasuga ir sifilisa izraisītājs. Par "bālo" šo baktēriju sauc tādēļ, ka to nevar nokrāsot ar anilīnkrāsvielām. Izšķir 4 pasugas un visas tās ir patogēnas cilvēkam — spēj izraisīt pasugai atbilstošu slimību: Treponema pallidum pallidum — izraisa sifilisu; Treponema pallidum carateum — izraisa pintu; Treponema pallidum endemicum — izraisa bedzeli jeb nevenerisko endēmisko sifilisu; Treponema pallidum pertenue — izraisa frambēziju. Sifiliss ir veneriska slimība, ar kuru var inficēties seksuāli transmisīvi, vai arī māte var nodot izraisītāju bērnam grūtniecības laikā. Ludmila Vīksna un līdzautori. Infekcijas slimības. Medicīnas Apgāds, 2011, 271. lpp. ISBN 978-9984-813-35-6 Seksuāli transmisīvās slimības. Profesora Andra Rubina redakcijā. Rīga : Latvijas Dermatoveneroloģijas fonds, 2001. 194 lpp. ISBN 9984921468.