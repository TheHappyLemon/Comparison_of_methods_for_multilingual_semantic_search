Denzels Justuss Moriss Dumfrīss (nīderlandiešu: Denzel Justus Morris Dumfries; dzimis 1996. gada 18. aprīlī Roterdamā) ir Nīderlandes futbolists. Spēlē labās malas aizsarga pozīcijā, pārstāv Nīderlandes futbola izlasi. Kopš 2021. gada spēlē Itālijas futbola čempionāta A sērijas kluba Milānas "Internazionale" sastāvā. 2014. gadā no BVV Barendrecht jauniešu komandas pārgāja uz Sparta Rotterdam, kas tolaik spēlēja Nīderlandes otrajā spēcīgākajā līgā Eerste Divisie. 2016. gadā palīdzēja komandai uzvarēt līgā un izcīnīt ceļazīmi uz Eredivisie. 2017.—2018. gada sezonā pārstāvēja klubu SC Heerenveen. 2018. gada jūnijā pārgāja uz PSV Eindhoven, parakstot līgumu uz pieciem gadiem. Kamēr vēl pārstāvēja BVV Barendrecht, tika izsaukts uz Arubas izlasi un aizvadīja tajā divas spēles. Abas bija pret Guamas izlasi, otrajā no tām guva vārtus. 2018. gada oktobrī tika izsaukts uz Nīderlandes izlasi, tajā debitēja 2018. gada 13. oktobrī UEFA Nāciju līgas spēlē pret Vāciju. 2020. gada Eiropas čempionāta finālturnīrā guva savus pirmos vārtus izlases labā, izceļoties grupu turnīra spēlē pret Ukrainu. Sparta Rotterdam Eredivisie :2015–16 Milānas Internazionale Itālijas kauss futbolā:2020–21 Itālijas Superkauss futbolā: 2021, 2022, 2023 UEFA Čempionu līga finālists: 2022–23 «Denzel Dumfries pens five-year PSV deal». psv.nl (angļu). 2018. gada 19. jūnijā. Arhivēts no oriģināla, laiks: 2019. gada 20. jūnijā. Skatīts: 2021. gada 20. jūnijā. https://sportacentrs.com/futbols/italija/22012024-martiness_iesit_kompensacijas_laika_inter Vikikrātuvē par šo tēmu ir pieejami multivides faili. Skatīt: Denzels Dumfrīss. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)