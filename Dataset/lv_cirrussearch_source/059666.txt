Stenlijs Ērls Kreimers (angļu: Stanley Kramer; dzimis 1913. gada 29. septembrī, miris 2001. gada 19. februārī) bija ASV kinorežisors un producents. Strādājis kā neatkarīgais režisors un producents. Pazīstams ar savām filmām par dažādām sociālām problēmām, kā rasismu (The Defiant Ones (1958) un "Uzmini, kas atnāks uz pusdienām?" (Guess Who's Coming to Dinner, 1967)), kodolkaru (On the Beach (1959)), alkatību ("Šī trakā, trakā, trakā, trakā pasaule" (1963)), kreacionismu un evolūciju ("...tas vētru pļaus" (Inherit the Wind, 1960)) un fašismu ("Nirnbergas prāva" (Judgment at Nuremberg, 1961)). Bijis producents tādām pazīstamām filmām kā High Noon (1952) un "Keina dumpis" (1954). Deviņas reizes ticis nominēts Amerikas Kinoakadēmijas balvai gan kā par labāko filmu, gan kā labākais režisors. 1961. gadā ieguvis Kinoakadēmijas Ērvinga Tālberga memoriālo balvu. IMDb profils (angliski) AllMovie profils (angliski)