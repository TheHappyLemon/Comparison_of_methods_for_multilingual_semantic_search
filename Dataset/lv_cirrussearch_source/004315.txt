MiG-29 (krievu: Микоян МиГ-29, NATO terminoloģijā: Fulcrum) ir ceturtās paaudzes reaktīvais iznīcinātājs, kas tika radīts Padomju Savienībā. MiG-29 ir Krievijas, Indijas, Polijas, Ukrainas un citu valstu bruņojumā. MiG-29 lidmašīna ir izstādīta apskatei Rīgas aviācijas muzejā. Iznīcinātāja izstrādāšana sākās 1970. gados Mikojana un Gureviča (MiG) konstruktoru birojā. 1983. gadā to pieņēma Padomju Savienības gaisa spēku bruņojumā, kur kalpoja līdz pat PSRS sabrukumam. MiG-29 piedzīvoja daudzas modernizācijas, jaunākā modifikācija ir Mig-35. Mūsdienās Krievijas bruņojumā ir ap 310 MiG-29 modeļa iznīcinātāju. Atkarībā no modifikācijas ir vienvietīgi un divvietīgi MiG-29 modeļi. Garums — 17,32 metri, spārnu plētums — 11,36 metri, kopējā masa — 10 900 kilogrami, maksimālais ātrums gaisā — 2450 kilometri stundā. Lidojumā var atrasties līdz 2,5 stundām, bruņots ar 30 milimetru kalibra aviācijas lielgabalu GŠ-301 ar 150 lādiņiem, kā arī ar piekaramajām vadāmajām raķetēm. "Products: Military Programs." Arhivēts 2010. gada 20. novembrī, Wayback Machine vietnē. (angliski) Russian MiG-29 Jets 'Attack' China in Myanmar (angliski)