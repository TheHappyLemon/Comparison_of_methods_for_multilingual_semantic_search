Šis raksts ir par pilsētu Spānijā. Par citām jēdziena Lugo nozīmēm skatīt nozīmju atdalīšanas lapu. Lugo (spāņu: Lugo) ir Galisijas autonomās komūnas pilsēta un UNESCO Pasaules mantojuma objekts. Lugo atrodas Spānijas ziemeļrietumos un tā ir Lugo provinces administratīvais centrs. 2011. gadā pilsētā dzīvoja aptuveni 98 tūkstoši iedzīvotāju, un pēc šī rādītāja tā ir ceturtā lielākā pilsēta Galisijā aiz Bigo, Akoruņas un Orenses. 25. gadā p.m.ē. pilsētu dibināja romieši un tā ir viena no vecākajām Galisijas pilsētām. Tā tika celta kā nocietinājums, un romieši pilsētu dēvēja par Lucus Augusti. Lugo ir saglabājušās daudzas arhitektūras liecības no romiešu laikiem, piemēram, romiešu mūra siena, kas 2000. gadā tika iekļauta UNESCO Pasaules mantojuma sarakstā. Daudzās baznīcas, vēsturiskās celtnes un citi arhitektūras objekti kalpo par iemeslu tam, ka Lugo ir viens no tūristu mērķiem, apmeklējot Galisiju. Lugo katedrāle ir svētceļojumu galamērķis. Pazīstama ar savu basketbola komandu CB Breogán, kas pašlaik (2012. gadā) spēlē Spānijas otrajā spēcīgākajā basketbola līgā LEB Oro. Spēcīga ir arī telpu futbola komanda Prone Lugo AD, kas 2005./2006. gada sezonā kļuva par Eiropas Telpu futbola kausu ieguvēju kausa uzvarētājiem. Savukārt futbola klubs CD Lugo spēlē (2012. gadā) tikai trešajā spēcīgākajā Spānijas futbola līgā. Slavenākais futbolists, kas ir izaudzis šajā futbola klubā, ir bijušais Real Madrid C.F. vārtsargs Djego Lopess. Mājaslapa (angliski) Lugo ceļojumu padomi no Wikivoyage (angliski) 2023. gada Spānijas municipālais reģistrs.