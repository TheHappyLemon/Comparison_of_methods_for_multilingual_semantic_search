Nansena šaurums (angļu: Nansen Sound) ir jūras šaurums Kanādas Arktiskajā arhipelāgā starp Elsmīra salu austrumos un Aksela Heiberga salu rietumos. Savieno Jūrikas šaurumu dienvidos ar Ziemeļu ledus okeānu ziemeļrietumos. Šaurums austrumos turpinās kā Grīli fjords un kopā ar Tankari fjordu veido vairāk kā 400 km garu fjordu sistēmu. Gada lielāko daļu pildīts ar ledu, kas nereti saglabājas arī vasarā. No šauruma atzarojas vairāki līdz pat 60 km gari fjordi. Šaurumu 1901. gada vasarā atklāja Oto Sverdrupa otrā ekspedīcija ar Fram, kas to nosauca Sverdrupa pirmās Fram ekspedīcijas kapteiņa Fritjofa Nansena vārdā. Visā garumā šaurumu ekspedīcija izbrauca tika 1902. gada vasarā. William L. Ford, G. Hattersley-Smith: On the Oceanography of the Nansen Sound Fiord System