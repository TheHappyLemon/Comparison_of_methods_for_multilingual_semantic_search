Anagramma (grieķu: ἀνά, ana — ‘augšā, atpakaļ’ + γράμμα, grámma — ‘burts’) ir vārdu spēle, kurā vienā vai vairākos vārdos mainot burtu izkārtojumu, iegūst citus vārdus, kuru nozīme būtiski atšķiras, piemēram, vārdā "sports" mainot burtu izkārtojumu var iegūt vārdu "strops". Piemēri: "sula" "alus", "palma" "lampa". Anagrammas tehniku kopš seniem laikiem izmantoja rakstnieki un mākslinieki, lai veidotu savus pseidonīmus. Piemēram: Salvadors Dalī: Salvador Dali — Avida Dollars (angl. vārdu spēle, kas nozīmē 'naudaskārs') Boriss Viāns: Boris Vian — Brisavion vai Bison Ravi (fr. saliktenis no "briser" un "avions" — 'tas kurš satriec lidmašīnas' jeb 'sajūsmināts bizons') Pols Verlēns: Paul Verlaine — Pauvre Lélian (fr. nabaga Leliāns) Žans Pols Belmondo: Jean-Paul Belmondo — Une jambe d'Apollon (fr. 'Apolona kāja' — iesauka norāda uz aktiera radniecību ar Apolonu, humors). Palindroms ir anagrammas veids, kas saglabā vārda vai frāzes burtu secību tā, ka to var vienādi lasīt abos virzienos (piemēram, "aka"). «Arhivēta kopija». Arhivēts no oriģināla, laiks: 2014. gada 8. oktobrī. Skatīts: 2014. gada 27. jūlijā. http://storage.canalblog.com/46/77/1166925/90323472.pdf