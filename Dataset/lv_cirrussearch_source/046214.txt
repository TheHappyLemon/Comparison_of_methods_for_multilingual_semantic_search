Šis raksts ir par ķermeņu veikto ceļu noteiktā laika intervālā. Par vektoriālo ātrumu skatīt rakstu ātrums. Ātrums ir fizikāls lielums, kas raksturo kustīga ķermeņa vai materiāla punkta veikto ceļu noteiktā laika periodā. Fizikā tas parasti tiek saukts par vidējo ātrumu, un to izmanto, lai raksturotu nevienmērīgas kustības, kur momentānais ātrums laika gaitā pieaug, samazinās vai pat ķermenis noteiktā atskaites sistēmā nepārvietojas. Vidējo ātrumu var aprēķināt pēc šādas formulas: v v i d = Σ s Σ t . {\displaystyle v_{vid}={\frac {\Sigma s}{\Sigma t}}.} Formulas skaitītājā ir ķermeņa veiktais ceļš noteiktā laika periodā, bet saucējā ir pavadītais laiks šīs kustības veikšanai. Zinātnē un sadzīvē terminu "ātrums" lieto arī plašākā nozīmē, tas ir, lai apzīmētu jebkura procesa izmaiņas ātrumu, piemēram, temperatūras augšanas ātrumu, leņķisko ātrumu vai ķīmiskas reakcijas ātrumu. Matemātiski lieluma izmaiņas ātrumu iegūst, atvasinot šo lielumu. Vikikrātuvē par šo tēmu ir pieejami multivides faili. Skatīt: Kustības ātrums. Encyclopædia Britannica raksts (angliski)