Moldāvi, arī moldāvieši (moldāvu un rumāņu: moldoveni), ir romāņu tauta Austrumeiropā. Moldāvu tauta izveidojās 14.—16. gadsimtā Moldāvijas kņazistes teritorijā, kas aptvēra mūsdienu Moldovas un Rumānijas austrumu teritorijas. Mūsdienās moldāvi ir lielākā daļa no Moldovas iedzīvotājiem. Moldovā dzīvo 2,82 miljoni moldāvu. Kopējais moldāvu skaits tiek lēsts ap 3,35 miljoniem. 0,26 miljoni moldāvu dzīvo Ukrainā, it īpaši Odesas apgabalā un Čerņivcu apgabalā. Moldāvu tuvākie radinieki ir rumāņi. Moldāvi runā moldāvu valodā, kas būtībā ir rumāņu valoda un kopš 2023. gada par tādu atzīta arī oficiāli. Vikikrātuvē par šo tēmu ir pieejami multivides faili. Skatīt: Moldāvi. Ukrainas Interneta enciklopēdijas raksts (angliski) Krievijas Lielās enciklopēdijas raksts (krieviski)