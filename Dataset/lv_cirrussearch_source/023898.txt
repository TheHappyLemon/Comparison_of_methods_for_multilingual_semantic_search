Kamjanske (ukraiņu: Кам'янське) ir pilsēta Ukrainas dienvidos, Dņipropetrovskas apgabalā. Izvietojusies apgabala vidusdaļā, Dņepras labajā krastā 40 km no apgabala centra Dņipro, ietilpst tās aglomerācijā. Pilsēta administratīvi iedalās trīs rajonos, pilsētas padomei pakļauts Karnauhivkas pilsētciemats. Kazaku dibinātais Kamjanskes ciems, kas ir mūsdienu pilsētas pirmsākumi, vēstures avotos pirmoreiz minēts 1750. gadā sakarā ar baznīcas būvniecību. Pēc Zaporižjas Sečas likvidēšanas 1775. gadā Kamjanskei piešķīra militārās apmetnes statusu; 1782. gadā tajā dzīvoja ap 1000 iedzīvotāju. Ciema strauja attīstība sākās 19. gadsimta otrajā pusē sakarā ar metalurģijas attīstību. 1887. gadā tiek uzbūvēta tā laika Krievijā lielākā metalurģijas rūpnīca. 1923. gadā Kamjanskei piešķir pilsētas tiesības, bet 1936. gadā pārdēvē par Dņeprodzeržinsku (Дніпродзержинськ) par godu Feliksam Dzeržinskim. 2016. gadā pilsētai atjaunots sākotnējais nosaukums. Mūsdienās ievērojams enerģētikas (Dņeprodzeržinskas HES), metalurģijas un mašīnbūves centrs. «Чисельність наявного населення України на 1 січня 2022 року». Q115154676. Q7603543. «Dņeprodzeržinska». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 175. lpp. Vikikrātuvē par šo tēmu ir pieejami multivides faili. Skatīt: Kamjanske. Encyclopædia Britannica raksts (angliski) Brockhaus Enzyklopädie raksts (vāciski) Ukrainas Interneta enciklopēdijas raksts (angliski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski)