Kērtiss Māršals (angļu: Kurtis Marschall; dzimis 1997. gada 25. aprīlī Adelaidē) ir Austrālijas vieglatlēts, startē kārtslēkšanas sacensībās. Viņš ir 2023. gada Pasaules čempionāta bronzas medaļas ieguvējs un divkārtējs Nāciju Sadraudzības spēļu čempions. Pievērsties kārtslēkšanai Kērtisu Māršalu iedvesmoja austrālieša Stīvena Hukera izcīnītā zelta medaļa 2008. gada vasaras olimpiskajās spēlēs Pekinā. Gadu vēlāk 12 gadu vecumā viņš apmeklēja izmēģinājumu dienu Adelaidē, kur uzlēca divus metrus. Starptautiskās sacensībās Māršals debitēja 2014. gada Pasaules čempionātā junioriem, ieņemot 10. vietu. 2016. gadā Pasaules U-20 čempionātā Bidgoščā izcīnīja sudraba medaļu, pārvarot 5,55 metru augstumā novietoto latiņu. Tajā pašā gadā debitēja olimpiskajās spēlēs, kvalifikācijā ieņēma 15. vietu un finālsacensībām nekvalificējās. 2017. gadā pirmo reizi piedalījās Pasaules čempionātā, iekļuva finālā un ieguva 7. vietu. 2018. gada Nāciju Sadraudzības spēlēs Goldkostā izcīnīja zelta medaļu. 2020 Tokijā sekmīgi pārvarēja kvalifikāciju, bet finālsacensībās neveica sākuma austumu un palika bez rezultāta. 2022. gada Pasaules čempionātā Jūdžīnā Māršalam neizdevās pārvarēt kvalifikāciju, paliekot tikai 24. vietā. 2022. gada Nāciju Sadraudzības spēlēs Birmingemā ar rezultātu 5,70 m viņš otro reizi kļuva par Sadraudzības spēļu čempionu. 2023. gada Pasaules čempionātā Budapeštā atkārtoja savu personisko rekordu, pārvarot 5,95 metru augstumu, un izcīnīja bronzas medaļu, dalot trešo vietu ar amerikāņu kārtslēcēju Kristoferu Nilsenu. «Kurtis's Story». olympics.com.au (angļu). Skatīts: 2023. gada 14. septembrī. «Commonwealth Games: Kurtis Marschall wins pole vault gold again». thewest.com.au (angļu). 2022. gada 7. augusts. Skatīts: 2023. gada 14. septembrī. «Marschall soars sky high to bronze». athletics.com.au (angļu). 2023. gada 27. augusts. Skatīts: 2023. gada 14. septembrī. Vikikrātuvē par šo tēmu ir pieejami multivides faili. Skatīt: Kērtiss Māršals. Olympedia profils (angliski) IAAF profils (angliski) Trach and Field vieglatlēta profils (angliski) IAAF Dimanta līgas profils (angliski)