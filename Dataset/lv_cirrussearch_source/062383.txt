"Dubultā apdrošināšana" (angļu: Double Indemnity) ir 1944. gada ASV film noir filma, kuras režisors un viens no scenārija autoriem ir Billijs Vailders. Filmā galvenās lomas attēlo Freds Makmarijs, Bārbara Stenvika un Edvards Robinsons. Filma ir balstīta uz Džeimsa Keina 1943. gada romāna ar tādu pašu nosaukumu. Filma stāsta par apdrošināšanas pārdevēju Volteru (Makmarijs) un provokatīvu mājsaimnieci Filisu (Stenvika), kas ievilna viņu apdrošināšanas krāpšanas un slepkavības shēmā. "Dubultā apdrošināšana" pirmizrāde notika 1944. gada 3. jūlijā un to izplatīja Paramount Pictures. Filma izdošanas brīdī tika augstu novērtēta un tika nominēta septiņām Amerikas Kinoakadēmijas balvām, tai skaitā kategorijās "Labākā filma", "Labākais režisors" un "Labākā aktrise galvenajā lomā" (Stenvika), tomēr nevienu nesaņēma. Filma bieži tiek uzskatīta par klasiku un vienu no svarīgākajām un labākajām film noir filmām vēsturē. 1992. gadā filma tika iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". 1998. gadā Amerikas Kinoinstitūts filmu "Dubultā apdrošināšana" ierindoja savā AFI 100 gadi... 100 filmas saraksta 38. vietā. Vailders uzskatīja "Dubulto apdrošināšanu" par savu labāko filmu, vismazāk scenārija un filmēšanas kļūdu dēļ. Uzmanību! Turpmākajā tekstā var tikt atklātas nozīmīgas detaļas par filmas saturu! 1938. gadā apdrošināšanas pārdevējs Volters Nefs atgriežas savā birojā Losandželosas centrā ar šautu brūci plecā. Viņš diktofonā sāk ierakstīt atzīšanos savam draugam un kolēģim Bārtonam Kīsam. Volters satiekas ar pievilcīgo Filisu Dītrihsoni, lai atgādinātu viņas vīram par automašīnas apdrošināšanas polises atjaunošanu. Viņi flirtē, līdz Filisa jautā par nelaimes gadījumu apdrošināšanas polises iegādi savam vīram, viņam nezinot. Volters secina, ka Filisa domā par sava vīra slepkavību, un, nevēloties būt daļa no plāna, viņš paceļ cepuri un aiziet. Vēlāk Filisa ierodas pie Voltera dzīvoklī, mēģinot viņu savaldzināt, lai viņš noslepkavo viņas vīru. Plāns ir piemānīt viņas vīru, domājot ka viņš paraksta polises atjaunošanu, patiesībā parakstītu nelaimes gadījumu apdrošināšanas polisi. Polisei ir dubulta apdrošināšana, kas nozīmē, ka tiek maksāts dubultā par nejaušu nāvi retu apstākļu dēļ. Vēlāk Filisa aizved savu vīru uz dzelzceļa staciju, lai piedalītos viņa koledžas salidojumā. Volters paslēpjas aizmugurējā sēdeklī, nogalina viņu un iekāpj vilcienā, uzdodoties par Dītrihsona kungu. Pēc tam, kad vilciens dodas ceļā, Volters dodas ar vilciena aizmuguri, it kā uzsmēķēt. Viņš izlec iepriekš norunātā vietā, lai satiktu Filisu un novāktu Dītrihsona līķi no sliedēm. Uzņēmuma vadītājs Nortons uzskata, ka nāve bija pašnāvība, taču Kīss šo teoriju noraida. Tomēr drīz viņš sāk šaubīties par prasības likumību. Kamēr Filisa slēpjas aiz durvīm, Kīss izstāsta Volteram savu teoriju, ka viņai bija līdzdalībnieks, kurš nogalināja Dītrihsonu par apdrošināšanas naudu. Tomēr viņam nav pierādījumu. Upura meita Lola stāsta Volteram, ka aiz tēva nāves ir viņas pamāte Filisa. Arī Lolas māte nomira aizdomīgos apstākļos, un Filisa bija viņas medmāsa. Saprotot, ka Filisa jau iepriekš ir nogalinājusi, Volters vainas apziņas dēļ sāk satikties ar Lolu, lai atturētu viņu no vēršanās policijā un pasargātu viņu no pamātes. Volters baidās, ka Filisa nogalinās Lolu viņas aizdomu dēļ un tāpēc, ka Dītrihsons bija mainījis savu testamentu par labu Lolai, neatstājot Filisai neko. Kīss atrod liecinieku, kurš saka, ka vīrietis vilcienā bija jaunāks par mirušo. Volters brīdina Filisu, ka apdrošināšanas prasības izskatīšana tiesā riskē atklāt slepkavību. Viņš mēģina pārliecināt viņu, lai viņa ļauj viņam pārliecināt Nortonu samaksāt prasību. Lola Volteram paziņo, ka viņas draugs Nino Zakete satiekas ar Filisu. Volters vēlāk satiekas ar Filisu un paziņo, ka viņš zina par viņu un Nino. Viņš domā, ka viņa liks Nino nogalināt Lolu un viņu, bet paziņo, ka viņš plāno nogalināt viņu un par to vainot Nino. Filisa iešauj Volteram plecā, taču nespēj viņu nogalināt, jo pirmo reizi mūžā saprot, ka viņai rūp kāds cits. Volters netic Filisai un nogalina viņu. Viņš sagaida Nino un iesaka viņam iekšā mājā neiet, kā arī piezvanīt Lolai. Volters brauc uz biroju un ieslēdz diktofonu, atgriežoties pie filmas sākuma. Kīss ierodas nepamanīts un dzird patiesību. Volters saka, ka viņš bēgs uz Meksiku, taču viņš sabrūk. Kīss izsauc policiju un ātro palīdzību. «Double Indemnity: An In-Depth Look At A Film Noir Classic». the-artifice.com (angļu). Skatīts: 2022-06-21. «Complete National Film Registry Listing | Film Registry | National Film Preservation Board | Programs | Library of Congress». Library of Congress, Washington, D.C. 20540 USA. Skatīts: 2022-06-21. Andy Marx,Dennis Wharton, Andy Marx, Dennis Wharton. «Diverse pix mix picked». Variety (en-US), 1992-12-04. Skatīts: 2022-06-21. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)