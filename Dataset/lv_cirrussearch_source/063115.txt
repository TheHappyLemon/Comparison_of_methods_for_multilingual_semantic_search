Darlovo bāka (poļu: Latarnia Morska Darłowo) atrodas Polijā, Rietumpomoržes vojevodistes Slavno apriņķa Darlovo pilsētā, pie Vepšas upes ietekas Baltijas jūrā. 54°26′31.00″N 16°22′51.00″E﻿ / ﻿54.4419444°N 16.3808333°E﻿ / 54.4419444; 16.3808333 Bāka šajā vietā atrodas kopš 1875. gadā, kad tika uzcelta vienstāva loču māja, kuras dienvidu pusē atradās tornis. Tornī atradās telpa priekš dežurējošā loča un viņa pienākumos ietilpa arī gaismas uzraudzīšana. 12,2 m augstumā logā bija novietota laterna ar eļļas lampu un 4. pakāpes lēcu. Laterna deva pastāvīgu sarkanas gaismas signālu. 1899. gadā lēcu nomainīja ar cilindrisku, katadioptrisku ierīci, kas uzlaboja lēcu par divām pakāpēm. 1904. gadā izmainījās arī gaismas signāls. Tas kļuva mirgojošs, balts. 1927. gadā tornis tika pagarināts un uz tā uzstādīja laternu un galeriju. Laternā tika izvietots gaismas aparāts, kurš sastāvēja no prizmatiskām lēcām un divām 1 kW spuldzēm maiņas aparātā. Bākas augstums ir 22 m. Bāku veido četrstūrains sarkanu ķieģeļu tornis ar galeriju un laternu. Tornis atrodas pie divstāvu ēkas, kurā pašreiz atrodas ostas kapteiņa ofiss. Tornis nav krāsots, laterna un galerijas margas baltas. Gaismas elements atrodas 19,7 m virs jūras līmeņa. Gaismas elementu veido lēcas un 100 W halogēnā spuldze automātiskā 6 spuldžu maiņas aparātā. Gaisma balta (2 s deg, 3 s pārtraukums, 2 s deg, 8 s pārtraukums). Gaismas signāls redzams 15 jūras jūdžu attālumā.