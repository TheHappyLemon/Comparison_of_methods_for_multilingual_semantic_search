Check Point Software Technologies Ltd. ir Izraēlas datu drošības risinājumu uzņēmums. Tas ir dibināts 1993. gadā. Uzņēmuma galvenais birojs atrodas Telavivā. Check Point akcijas tiek kotētas Nasdaq biržā (kods CHKP). Lielākie akcionāri 2022. gada februārī: Massachusetts Financial Services Company (5,63 %), MFS Investment Management KK (5,63 %), Harding Loevner L.P. (3,73 %), Franklin Resources Inc (3,05 %), Franklin Mutual Advisers, LLC (3,05 %). Uzņēmumu Check Point 1993. gadā Izraēlas pilsētāRamatganā dibināja Gils Šveds, Mariuss Nahts un Šlomo Krāmers. 1994. gadā tika izlaists pirmais produkts FireWall-1 — ugunsmūris (stateful firewall), kas seko katram tīkla savienojumam un bloķē tās paketes, kuras neattiecas uz aktīvajiem savienojumiem. 1994. gadā tika noslēgts līgums par ugunsmūra piegādi Sun Microsystems izstrādājumiem. 1995. gadā tika iegūts piegādes līgums ar Hewlett-Packard; atvērts birojs Redwood City, Kalifornijā. 1996. gada jūnijā Check Point akcijas sāka kotēt NASDAQ biržā. 1998. gadā tika panākta vienošanās ar Somijas mobilo telefonu ražotāju Nokia, lai datortīklu drošības iekārtu operētājsistēmā IPSO iestrādātu ugunsmūra tehnoloģiju FireWall-1. 2002. gadā tika iegādāti 60 % uzņēmuma SofaWare Technologies kapitāldaļu. 2003. gadā tika nopirkts uzņēmums Zone Labs, kura galvenais produkts bija personālais ugunsmūris ZoneAlarm. 2006. gadā tika iegādāts uzņēmums Protect Data. 2006. gada beigās tika nopirkts ielaušanās novēršanas sistēmas izstrādātājs NFR security. 2009. gadā no Nokia tika nopirkta operētājsistēma IPSO, kuru Check Point apvienoja ar savu produktu Secure Platform, izveidojot operētājsistēmu GAiA. 2010. gadā tika iegādāts uzņēmums Liquid Machines. 2011. gadā tika nopirkts uzņēmums Dynasec. 2015. gada februārī tika iegādāts jaunuzņēmums Hyperwise, kas nodarbojās ar procesora līmeņa draudu aizsardzību. 2015. gada aprīlī tika nopirkts uzņēmums Lacoon Mobile Security, kas piedāvāja mobilo ierīču drošības risinājumus. 2018. gada oktobrī tika iegādāts uzņēmums Dome9. 2019. gada janvārī tika nopirkts uzņēmums ForceNock. Decembrī iegādāti uzņēmumi Cymplify un Protego Labs. 2020. gada septembrī tika nopirkts uzņēmums Odo Security. 2021. gada augustā tika iegādāts uzņēmums Avanan. 2021. gada 20. decembrī Check Point tika izņemts no Nasdaq-100 indeksa uzņēmumiem. Major Shareholders CHKP Check Point Consolidates Security OSes Vikikrātuvē par šo tēmu ir pieejami multivides faili. Skatīt: Check Point. Check Point vietne