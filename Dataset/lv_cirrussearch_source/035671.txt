Ketevana Arahamija-Granta (gruzīnu: ქეთევან არახამია, angļu: Ketevan Arakhamia-Grant; dzimusi kā Arahamija 1968. gada 19. jūlijā Očamčirā) ir Gruzijas starptautiskā lielmeistare šahā (1987), kas šaha turnīros kopš 2008. gada pārstāv Skotiju. 1986. gadā uzvarējusi Pasaules junioru šaha čempionātā U20 vecuma grupā. 1980. gadu otrajā pusē sekmīgi piedalījusies PSRS sieviešu šaha čempionātos: 1984. gadā dalījusi 3.-5. vietu, 1986. gadā dalījusi 2.-3. vietu, 1987. gadā bijusi 3. vietā, bet 1990. gadā kļuvusi par čempionāta uzvarētāju. Četras reizes uzvarējusi Gruzijas sieviešu šaha čempionātos (1983, 1984, 1986, 1990). Regulāri piedalījusies Pasaules šaha čempiones izcīņas ciklos. 1987. gadā Tuzlā starpzonu turnīrā ieņēmusi 2. vietu aiz Nanas Joseliani un iekļuvusi pretendentu turnīrā. 1988. gadā pretendentu turnīrā Chaltubo (tagad Gruzija) nospēlējusi neveiksmīgi un palikusi pēdējā vietā. Nākamajos starpzonu turnīros (1990, 1991) nav iekļuvusi pretendentu skaitā. 1993. gadā Džakartā uzvarējusi starpzonu turnīrā, taču 1994. gadā Tilburgā pretendentu turnīrā atkal palikusi pēdējā vietā. 1995. gadā Kišiņevā atkārtoti uzvarējusi starpzonu turnīrā un kvalificējusies pretendentu turnīram. 1997. gadā Groningenā pretendentu turnīrā palikusi 7. vietā. Vairākas reizes piedalījusies arī Pasaules sieviešu šaha čempionātos pēc izslēgšanas sistēmas, kuros divas reizes (2001, 2012) izstājusies 1. kārtā, bet trīs reizes (2000, 2006, 2012) izstājusies 2. kārtā. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā zaudējusi Nino Baciašvili. 1996. gadā apprecējusies ar Skotijas šahistu Džonatanu Grantu un pārcēlusies uz dzīvi Edinburgā. Drīzumā ģimenē piedzimusi meita Elena. Neraugoties uz faktisko dzīvesvietas maiņu Arahamija-Granta līdz 2008. gadam šaha turnīros pārstāvējusi Gruziju. 2001. gadā Varšavā izcīnījusi bronzas medaļu Eiropas sieviešu šaha individuālajā čempionātā. Sekmīgi piedalījusies Lielbritānijas sieviešu šaha čempionātos, kuros četras reizes kļuvusi par uzvarētāju (2003, 2004, 2006, 2007). Divas reizes uzvarējusi arī Skotijas šaha čempionātā vīriešu konkurencē (2003, 2011). 2006. gadā Svonzi izcīnījusi sudraba medaļu Lielbritānijas vīriešu šaha čempionātā. 2009. gadā Sanktpēterburgā uzvarējusi šaha lielmeistaru turnīrā sievietēm Baltic Queens. 2021. gada novembrī Rīgā ierindojusies 41. vietā 2021. gada "FIDE Chess.com Grand Swiss" turnīrā sievietēm. 2023. gada novembrī Daglasā ierindojusies 45. vietā "FIDE Women's Grand Swiss" turnīrā sievietēm. Pārstāvējusi PSRS, Gruzijas un Skotijas komandas lielākajos komandu šaha turnīros: Pasaules šaha olimpiādēs sievietēm, kurās piedalījusies 7 reizes (1990, 1994-1998, 2002, 2014-2016). Komandu vērtējumā izcīnījusi 2 zelta (1994, 1996), sudraba (1990) un bronzas (1998) medaļas, bet individuālajā vērtējumā izcīnījusi 3 zelta (1990 - divas, 1996) un 2 bronzas (1994, 1996) medaļas; Pasaules šaha olimpiādēs vīriešiem, kurās Skotijas komandas sastāvā piedalījusies 3 reizes (2008-2012); Eiropas komandu šaha čempionātos piedalījusies 5 reizes (1992-2001, 2005). Komandu vērtējumā izcīnījusi zelta (1997) un 2 sudraba (1992, 2005) medaļas; Pasaules komandu šaha čempionātā vīriešiem piedalījusies 1997. gadā. Par panākumiem turnīros FIDE 1986. gadā Arahamijai-Grantai piešķīra starptautiskās meistares (WIM), 1987. gadā - starptautiskās lielmeistares (WGM) nosaukumu, 1993. gadā - starptautiskā meistara vīriešiem (IM) nosaukumu, bet 2009. gadā - starptautiskā lielmeistara vīriešiem (GM) nosaukumu. Chess Players who changed federations in 2008 «1987 Tuzla Interzonal Tournament». Arhivēts no oriģināla, laiks: 2019. gada 30. aprīlī. Skatīts: 2016. gada 5. oktobrī. 1988 Chaltubo Candidates Tournament 1990 Azov Interzonal Tournament «1991 Subotica Interzonal Tournament». Arhivēts no oriģināla, laiks: 2016. gada 3. martā. Skatīts: 2016. gada 5. oktobrī. 1993 Jakarta Interzonal Tournament 1994 Tilburg Candidates Tournament «1997 Groningen Candidates Tournament». Arhivēts no oriģināla, laiks: 2020. gada 3. jūlijā. Skatīts: 2016. gada 5. oktobrī. 2001-02 FIDE Knockout Matches «2012 FIDE Knockout Matches». Arhivēts no oriģināla, laiks: 2019. gada 30. aprīlī. Skatīts: 2016. gada 5. oktobrī. 2000 FIDE Knockout Matches 2006 FIDE Knockout Matches 2015 FIDE Knockout Matches Women’s World Championship 2018 II Mistrzostwa Europy Kobiet, Warszawa 2001 British Chess Champions 1904-present British Chess Championships 2006 Arakhamia-Grant wins Baltic Queens 2009 2021 FIDE Chess.com Women's Grand Swiss 023 FIDE Women's Grand Swiss OlimpBase :: Women's Chess Olympiads :: Ketevan Arakhamia-Grant http://www.olimpbase.org/players/awg64aio.html OlimpBase :: Men's Chess Olympiads :: Ketevan Arakhamia-Grant] OlimpBase :: European Women's Team Chess Championship :: Ketevan Arakhamia-Grant OlimpBase :: World Men's Team Chess Championship :: Ketevan Arakhamia-Grant Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)