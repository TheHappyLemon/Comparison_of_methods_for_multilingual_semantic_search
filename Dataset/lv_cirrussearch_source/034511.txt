Mira (baltkrievu: Мір) ir pilsētciemats Koreļiču rajonā, Grodņas apgabalā, Baltkrievijā, Mirankas upes krastā. Miras ciema padomes administratīvais centrs. 2016. gada 1. janvārī šajā ciemā dzīvoja 2250 cilvēku. Atrodas 26 km attālumā no Koreļičiem un 17 km attālumā no dzelzceļa stacijas “Gorodeja”. Līdz mūsdienām Mirā ir saglabājusies Miras pils, kura ir iekļauta UNESCO Pasaules mantojuma sarakstā. Līdz 1956. gadam Mirai bija pilsētas statuss. Pirmo reizi Mira dokumentos minēta 1395. gadā, kad krustneši atbalstīja Švitrigaiļa naidu pret Vītautu, un iebruka Novogrudskas kņazistē, iznīcinot Miras ciemu. 1434. gadā Lietuvas kņazs Žigimants dāvināja zemi saviem atbalstītājiem, tajā skaitā arī Semjonam Gedigoldovičam, kurš kļuva par Viļņas apgabala komandieri. Kaut arī šajā dokumentā tiek pieminēta tikai viena muiža (Demida), arheoloģiskajos materiālos no 15. gadsimta sākuma, jau ir atrodamas liecības par mūsdienu Miras teritoriju, bet arī zemēm, kas atrodas otrpus Mirankas upes krastiem, tieši tajā vietā, kur atrodas Miras pils. «Численность населения на 1 января 2016 г. и среднегодовая численность населения за 2015 год по Республике Беларусь в разрезе областей, районов, городов и поселков городского типа.». Arhivēts no oriģināla, laiks: 2017. gada 30. jūlijā. Skatīts: 2016. gada 11. jūlijā. Памяць: Гіст. дак. хроніка Карэліцкага р-на. 40. lpp.