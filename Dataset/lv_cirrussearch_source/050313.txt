Pola Emīla Viktora Francijas polārais institūts (franču: Institut polaire français Paul-Emile Victor, IPEV) ir Francijas pētnieciskā institūcija, kas pārrauga un koordinē polāros pētījumus Arktikā un Antarktikā. Dibināts 1992. gadā, reorganizējot 1947. gadā dibinātās Francijas Polārās ekspedīcijas, un nosaukts par godu franču polārpētniekam un etnogrāfam Polam Emīlam Viktoram. Galvenais birojs atrodas Pluzānā, Bretaņā. Institūts darbojas pēc publiskas interešu grupas principa un tās dalībnieces ir visas galvenās Francijas polārajos pētījumos iesaistītās organizācijas: Izglītības un zinātnes ministrija (MENESR), Ārlietu ministrija (MAEE), Nacionālais zinātnisko pētījumu centrs (CNRS), Francijas Jūras pētniecības institūts (Ifremer), Francijas Alternatīvās enerģijas un atomenerģijas komisija (CEA), Nacionālais kosmosa pētījumu centrs (CNES), Météo-France, Francijas Dienvidu un Antarktikas Zemes (TAAF). IPEV uztur sešas polārstacijas Arktikā, Subantarktikā un Antarktīdā, kā arī tam pieder divi pētniecības kuģi Astrolabe un Marion Dufresne. Polārstacijas: Arktika: AWIPEV (kopīgi ar Vācijas AWI), kuras sastāvā stacijas: Korbela, Rabo, Antarktīda: Dimondirvila, Konkordija (kopīgi ar Itāliju), Subantarktika: Alfredfora, Martēndevivjē, Portofransē. «Public interest group». Arhivēts no oriģināla, laiks: 2019. gada 1. septembrī. Skatīts: 2019. gada 18. septembrī. «Ipev » Infrastructures » Ships». Arhivēts no oriģināla, laiks: 2019. gada 1. septembrī. Skatīts: 2019. gada 18. septembrī.