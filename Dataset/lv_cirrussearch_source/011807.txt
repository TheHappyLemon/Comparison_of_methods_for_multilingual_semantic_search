Rhinoceros (Rhino) ir savrups, komerciāls uz NURBS balstīts 3D modelēšanas rīks, ko ir izstrādājusi Robert McNeel Associates kompānija. Šo programmatūru plaši lieto industriālajā dizainā, arhitektūrā, jūras flotes dizainā, rotaslietu dizainā, auto dizainā, CAD/CAM, ātro prototipu modeļu sagatavošanai, reversās inženierijas projektos, kā arī multimediju un grafikas dizaina industrijā. Rhino specializējas brīvu, neviendabīgu formu un līkņu modelēšanā. Spraudņi, ko attīstījis McNeel ietver Flamingo (raytrace renderēšana), Penguin (foto nereālistiskā renderēšana), Bongo un Brazil (advancētā renderēšana). Vairāk kā 100 citu izstrādātāju spraudņi arī ir pieejami. Pieejami arī renderēšanas spraudņi Maxwell Render, V-ray un daudzām citām programmām. Ir arī papildu spraudņi CAM un CNC. Tāpat kā daudzas citas modelēšanas lietotnes, arī Rhino ir aprīkota ar skriptu valodu, kas balstīta uz Visual Basic valodu, un SDK, kas atļauj lasīt un rakstīt Rhino failus tieši. Rhinoceros 3D ieguvis savu popularitāti arhitektūras dizainā daļēji pateicoties Grasshopper spraudnim skaitļošanas dizainam. Daudzi jaunie avangardiskie arhitekti izmanto parametru modelēšanas rīku, piemēram, Grasshopper. Rhino pieaugošās popularitātes atslēga ir programmas daudzveidība, daudzdisciplināras funkcijas, maz nepieciešamu priekšzināšanu, relatīvi zemas izmaksas un iespējas importēt un eksportēt vairāk kā 30 failu formātus, kas ļauj Rhino darboties kā „pārveidotājam” starp dizaina un projektēšanas programmām. Sākotnēji Rhino tika izplatīta kā bezmaksas, slēgtā koda, atvērta beta programma.Tā rezultātā attīstījās plaša lietotāju kopiena, kuru ieguldījums bija atklāti un novērsti defekti, pievienotas jaunas funkcijas. Pašreiz Rhino turpina savu attīstību: jaunākā pieejamā ir 4.0 versija, kā arī 5.0 beta versija. Tiek attīstīta arī Mac OS X versija https://web.archive.org/web/20121126060017/http://www.irhino3d.com/. Rhino īpašnieki var lejuplādēt jaunākās beta versijas un piedalīties attīstības procesā. Bezmaksas izmēģinājuma versijas ir pieejamas lejuplādēšanai. Rhino failu formāts (.3DM) ir noderīgs, lai apmainītos ar NURBS ģeometriju. Rhino attīstītāji ir uzsākuši atvērtā NURBS iniciatīvu, lai nodrošinātu datorgrafikas programmatūras lietotājiem rīkus, kas ļauj precīzi pārvietot 3D ģeometriskos modeļus starp lietotnēm. Atvērtā koda rīkkopa openNURBS ietver 3D failu formātu specifikāciju, dokumentāciju, kodu bibliotēku un un NET2.0 mezglus, lai lasītu un rakstītu faila formātu atbalstītajās platformās (Windows, Windows x64, Mac un Linux). 3D modelēšana NURBS Brīvformu virsmas modelēšana Rhino 4.0 - Robert McNeel & Associates (Rhino 4.0) "AEC Magazine - Rhino Grasshopper" Rhino 4.0 Service Release 9 Now Available Modeling tools for designers Arhivēts 2012. gada 17. janvārī, Wayback Machine vietnē. Kompānijas oficiālā mājaslapa Oficiālais blogs Rhino vēsture