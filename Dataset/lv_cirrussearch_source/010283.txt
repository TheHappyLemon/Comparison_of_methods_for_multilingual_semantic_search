VEF I-12 ir uz VEF I-11 bāzes konstruētais mācību iznīcinātājs. Iznīcinātāja autors ir VEF aviācijas nodaļas galvenais konstruktors Kārlis Irbītis. 1937. gada vasarā I-12 piedalījās Anglijas sacensībās King Cup Race un ieguva pirmo godalgoto vietu, turklāt I-12 ieguva starptautisku atzinību. Vēlāk ar šo lidmašīnu tika uzstādīti vairāki rekordi. Sērija no četriem lidaparātiem, kuriem dzinēji tika iepirkti par saziedotajiem līdzekļiem: divus dzinējus uzdāvināja Latvijas Zemkopības ministrija, pa vienam - Rūpnieku apvienība un Tirgotāju apvienība. Lidmašīnas cena bija 22 000 lati. Tika izgatavoti vienvietīgā un divvietīgā lidaparāta varianti, divvietīgā variants tika pārtaisīts par vienvietīgo, tādi lidaparāti bija Aizsargu aviācijai. Kopumā Aizsargu aviācijā bija 4 VEF I-12, divi divvietīgie un divi vienvietīgie, iznīcinātāju pilotu apmācībai, aprīkoti tai skaitā arī ar fotoložmetējiem. 1938. gada maijā četri Aizsargu aviācijas piloti divos I-12 veica lidojumu uz Helsinku aviācijas svētkiem. Demonstrāciju lidojumi beidzās 17. maijā ar aviokatastrofu, kuras rezultātā gāja bojā latviešu pilots Kārlis Lešinskis un somu pilots Mari Kuopamjaki. Otrā aviokatastrofa ar šo lidmašīnu tipu notika 1931. gada 30. oktobrī Spilves lidlaukā, kur gāja bojā Toms Gailītis. Pārējās lidmašīnas tika izkomplektētas pēc 1940. gada aneksijas. Kopumā tika izgatavotas 12 VEF I-12 lidmašīnas. VEF I-12 1:5 lieluma modelis. VEF IRBITIS I-12 Arhivēts 2005. gada 14. decembrī, Wayback Machine vietnē. VEF IRBITIS I-12 Fotoalbums VEF I-12 ŁOTWA Latvian aircraft Arhivēts 2012. gada 17. februārī, Wayback Machine vietnē. GALERIA ILUSTRACJI - część IX (od T do Z) Photo VEF I-12 YL-ABG at Ramsgate 1937 Arhivēts 2012. gada 4. februārī, Wayback Machine vietnē.