Ivars Knēts (dzimis 1938. gada 17. septembrī Rīgā, miris 2019. gada 1. martā) bija latviešu būvinženieris, Rīgas Tehniskās universitātes rektors (1999—2011).Latvijas Zinātņu akadēmijas īstenais loceklis. 1961. gadā absolvējis Rīgas Politehniskā institūta Celtniecības fakultāti. 1965. gadā ieguvis tehnisko zinātņu kandidāta grādu cietvielu mehānikā, 1977. gadā - tehnisko zinātņu doktora grādu cietvielu mehānikā. 1992. gadā piešķirts Latvijas habilitētā inženierzinātņu doktora zinātniskais grāds. Kopš 1961. gada dažādos amatos strādājis Rīgas Politehniskajā institūtā (vēlāk Rīgas Tehniskajā universitātē). 1987. gadā kļuvis par zinātņu prorektoru, 1999. gadā – par Rīgas Tehniskās universitātes rektoru. Latvijas PSR Valsts prēmijas laureāts (1976), ieguvis Latvijas PSR ZA prēmiju (1971, 1980), «Rīgas balvu» (2006), Latvijas Zinātņu akadēmijas akadēmiķis (1992), Eiropas zinātņu un mākslas akadēmijas īstenais loceklis (1999), Pasaules materiālzinātņu un ražošanas inženierijas zinātņu akadēmijas īstenais loceklis (2006), Rīgas Stradiņa universitātes Goda doktors (2000). Publicējis ~ 200 zinātnisku un mācību metodisko darbu, 3 grāmatas, ieguvis 6 patentus ārzemēs. Miris 2019. gada 1. martā. Ivars Knēts, CURRICULUM VITAE[novecojusi saite] rtu.lv 25.01.2004. Apriņķis.lv. «Mūžībā devies bijušais RTU rektors Ivars Knēts». www.aprinkis.lv (lv-lv). Skatīts: 2019-03-04.