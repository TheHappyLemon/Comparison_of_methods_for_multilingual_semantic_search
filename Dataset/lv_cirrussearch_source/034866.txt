Gemini 11 jeb Gemini XI bija ASV NASA programmas Gemini kosmosa kuģa Gemini pilotējams lidojums. Palaists 1966. gada septembrī. Veica trīs dienu lidojumu, kura laikā vairākkārt saslēdzās ar modificētu raķešpakāpi, tai skaitā savienojot abus objektus ar trosi; veiktas divas iziešanas kosmosā. Kuģa Gemini apkalpe augšupceļā un lejupceļā: Dublieru apkalpe: Nīls Ārmstrongs, komandējošais pilots Viljams Anderss, pilots Gemini 11 saslēgšanās mērķis Agena Target Vehicle GATV 5006 tika palaists 1966. gada 12. septembrī 13:05:01 UTC. Gemini 11 tika palaists 100 minūtes vēlāk 14:42:26 UTC ar nesējraķeti Titan II GLV no Kanaveralas zemesraga Gaisa spēku stacijas starta laukuma LC-19. Gemini 11 saslēgšanas ar GATV 5006 notika 94 minūtes pēc starta, 16:16 UTC. Kosmosa kuģis saslēdzās un atvienojās četras reizes (katrs kosmonauts to veica gan dienas gaismā gan ēnā). Pēc tam vēl pietika degvielas neplānotai piektajai saslēgšanās reizei. 13. septembrī 14:44 UTC Gordons sāka iziešanu kosmosā. Ar 30 m trosi Gemini tika savienots ar Agena Target Vehicle, lai vēlāk veiktu pasīvās stabilizācijas eksperimentu. Veicot šo darbu, Gordona skafandra dzesēšanas sistēma nespēja tikt galā ar uzdevumu, un aizsargstikls aizsvīda. Iziešana pārtraukta priekšlaicīgi. Darbības atklātā kosmosā ilga 33 minūtes. 14. septembrī 07:12:41 UTC ar GATV 5006 veikts 25 sekunžu manevrs, paaugstinot orbītas apogeju līdz 1374,1 km. Pēc diviem Zemes apriņķojumiem uz 22,5 sekundēm iedarbināts Agena dzinējs, atgriežot abu kosmisko aparātu kompleksu orbītā 287 × 304 km. Pēc 15:00 UTC Gemini 11 atvienojās no GATV 5006, paliekot sasaistīts ar trosi. Pēc tam veikts pasīvās stabilizācijas eksperiments, ar Agena piesietu trosē uz leju (vērstu pret Zemi). Trose nenostiepās kā gaidīts, pēc Zemes gravitācijas gradienta. Savukārt izdevās radīt mākslīgo gravitāciju 0,00015 g, iedarbinot sāna dzinējus, tādējādi lēni rotējot abiem objektiem. 14. septembrī 16:15 UTC Gordons sāka 2 stundu 29 minūšu ilgu otro darbību atklātā kosmosā. Viņš neatstāju kuģi, bet tikai izliecās no lūkas, fotografējot Zemi, mākoņus un zvaigznes. Nolaišanās notika 15. septembrī 13:59:35 UTC Atlantijas okeānā, 2,4 km no aprēķinātās nosēšanās vietas. Tā bija pirmā pilnībā automātiska, datora vadīta nolaišanās. Gemini-XI (11) Arhivēts 2018. gada 18. septembrī, Wayback Machine vietnē. NASA On The Shoulders of Titans: A History of Project Gemini Arhivēts 2003. gada 7. decembrī, Wayback Machine vietnē. Gemini 11 Encyclopedia Astronautica