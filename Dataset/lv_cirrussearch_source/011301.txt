Vestminsteras pils (angļu: Palace of Westminster) jeb Parlamenta nams (Houses of Parliament) ir Apvienotās Karalistes parlamenta, valsts likumdevēja, sanāksmes vieta. Tā atrodas Temzas kreisajā, ziemeļu krastā, Londonā. Netālu no Vestminsteras pils atrodas vēsturiskā Vestminsteras abatija. Vestminsteras pils tika uzcelta viduslaikos. 1834. gadā ēka nodega, savukārt laikā no 1840. līdz 1870. gadam tā tika atjaunota. Pils pulkstenis Bigbens ir viens no Londonas un Apvienotās Karalistes simboliem. Vestminsteras pils kopā ar Vestminsteras abatiju un Svētās Margaritas baznīcu (St Margaret's, Westminster) 1987. gadā tika iekļautas UNESCO Pasaules mantojuma objektu sarakstā. Vikikrātuvē par šo tēmu ir pieejami multivides faili. Skatīt: Vestminsteras pils. Oficiālā tīmekļa vietne Encyclopædia Britannica raksts (angliski)