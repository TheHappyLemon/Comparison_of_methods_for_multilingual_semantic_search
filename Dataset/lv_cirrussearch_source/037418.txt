Fama Le Thao Ngujena (vjetnamiešu: Phạm Lê Thảo Nguyên; dzimusi 1987. gada 7. decembrī) ir Vjetnamas starptautiskā lielmeistare šahā (2011). 2005. gadā uzvarējusi ASEAN valstu junioru šaha čempionātā U18 vecuma grupā. 2010. gadā uzvarējusi Vjetnamas sieviešu šaha čempionātā. 2011. gadā Mešhedā Āzijas individuālajā sieviešu šaha čempionātā bijusi otrā aiz uzvarētājas Dronavalli Hārikas. 2016. gadā uzvarējusi Austrumāzijas zonas turnīrā un kvalificējusies 2017. gada Pasaules sieviešu šaha čempionātam pēc izslēgšanas sistēmas. 2017. gadā Teherānā Pasaules šaha čempionātā sievietēm pēc izslēgšanas sistēmas 1. kārtā uzvarējusi Lelu Džavahišvili, 2. kārtā uzvarējusi Aleksandru Gorjačkinu, bet 3. kārtā zaudējusi Annai Muzičukai. Sekmīgi pārstāvējusi Vjetnamas komandu lielākajos komandu šaha turnīros: Pasaules šaha olimpiādēs piedalījusies 5 reizes (2008-2016). Individuālajā vērtējumā izcīnījusi bronzas (2010) medaļu; Pasaules komandu šaha čempionātā piedalījusies 3 reizes (2007-2011). Individuālajā vērtējumā izcīnījusi bronzas (2007) medaļu; Āzijas komandu šaha čempionātā sievietēm piedalījusies 3 reizes (2009-2012, 2016). Komandu vērtējumā izcīnījusi zelta (2007) un bronzas (2012) medaļas. Individuālajā vērtējumā izcīnījusi sudraba (2007) medaļu; Āzijas spēļu sieviešu komandu šaha turnīrā piedalījusies 2010. gadā un komandu vērtējumā izcīnījusi bronzas medaļu; Āzijas spēļu telpās komandu šaha turnīrā piedalījusies 2009. gadā un komandu vērtējumā izcīnījusi sudraba medaļu. Par panākumiem turnīros FIDE 2009. gadā viņai piešķīra starptautiskās meistares (WIM), bet 2011. gadā - starptautiskās lielmeistares (WGM) nosaukumu. 2013. gadā saņēmusi starptautiskā meistara nosaukumu vīriešiem (IM). Precējusies ar Vjetnamas šaha lielmeistaru Ngujenu Ngok Čion Šonu. Le Quang Liem, Nguyen Ngoc Truong Son and Pham Le Thao Nguyen qualify for World Chess Championships «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 20. februārī. OlimpBase :: Women's Chess Olympiads :: Phạm Lê Thảo Nguyên OlimpBase :: World Women's Team Chess Championship :: Phạm Lê Thảo Nguyên OlimpBase :: Women's Asian Team Chess Championship :: Phạm Lê Thảo Nguyên OlimpBase :: Asian Games (chess - women) :: Phạm Lê Thảo Nguyên OlimpBase :: Asian Indoor Games (chess) :: Phạm Lê Thảo Nguyên FIDE Title application: WIM FIDE Title application: WGM FIDE Title application: IM Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)