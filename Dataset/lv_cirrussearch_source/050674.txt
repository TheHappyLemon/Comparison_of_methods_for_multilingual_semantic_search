Biskajas līcis (spāņu: Golfo de Vizcaya un Mar Cantábrico; franču: Golfe de Gascogne; basku: Bizkaiko Golkoa; oksitāņu: Golf de Gasconha) ir Atlantijas okeāna līcis Eiropas rietumos. Biskajas līcis apskalo Francijas un Spānijas krastus. Franciju tas apskalo, sākot no Brestas pilsētas, ejot uz dienvidiem līdz pat Spānijai, savukārt tālāk Spāniju šis līcis apskalo līdz pat Lakorunjas pilsētai. Līča nosaukums ir cēlies no Francijas dienvidu un Spānijas Basku Zemes pamatiedzīvotāju basku tautas. Līcis raksturīgs ar stiprām vētrām un lieliem viļņiem, sevišķi ziemas sezonā. 2005. gada 7.februārī Elena Makartūra, veicot ceļojumu vienatnē apkārt pasaulei, noslēdza to, ieburājot Biskajas līcī. Viņa kļuva ļoti populāra Anglijā un šim notikumam par godu tika sacerēta dziesma par Makartūras braucienu un Biskajas līci. Vikikrātuvē par šo tēmu ir pieejami multivides faili. Skatīt: Biskajas līcis. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)