Mitsubishi Motors Corporation ir viens no lielākajiem automobiļu ražotājiem Japānā, kas dibināts 1970. gadā 22. aprīlī. Tā galvenais birojs atrodas Japānā, Tokijā. Uzņēmums gadā kopumā saražo ap 1 000 0000 automobiļu, un tam ir 160 pārstāvniecības visā pasaulē. Auto ražotājs ir konkurētspējīgs tieši pikapu un apvidus automobiļu segmentā. Jau 2009. gadā uzņēmums uzsāka pirmo masveida elektrisko automobiļu ražošanu, kam 2013. gadā sekoja PHEV jeb ar elektrību uzlādējams hibrīda krosovers. MMC kopumā nodarbina 30 000 darbinieku un tā ražotnes atrodas Japānā, Taizemē, Ķīnā, Flipīnās un Krievijā. Mitsubishi tulkojumā no japāņu valodas nozīmē MITSU – trīs, HISI– briljanti, kas arī atspoguļoti uzņēmuma logotipā. Galvenie uzņēmuma vadmotīvi - godīgums, sociālā atbildība un sadarbība. 2016. gada 2. maijā paziņots, ka Nissan iegādāsies trešdaļu Mitsubishi Motors akciju. 2016. gada 20. oktobrī Mitsubishi Motors pievienojas Renault-Nissan aliansei, kļūstot par lielāko autobūves grupu pasaulē, sasniedzot 10 miljonu pārdotu vienību gadā. Pēc apvienošanās Renault-Nissan-Mitsubishi alianse izstrādā attīstības statēģiju "Alliance 2022", kas paredz noteiktu mērķu un uzdevumu sasniegšanu turpmāko sešu gadu laikā. 2017. gada nogalē Mitsubishi Motors izstrādā trīs gadu stratēģisko plānu “Drive for Growth” ilgtspējīgas un rentablas izaugsmes nodrošināšanai, kura mērķis ir par vairāk nekā 30% palielināt pārdoto vienību apjomu līdz 1,3 miljoniem transportlīdzekļu un ieņēmumus līdz 2,5 triljoniem jenu. Mitsubishi Motors jaunais investīciju plāns paredz arī pilnveidot esošos pilnpiedziņas apvidus auto un pikapus, kā arī uzsākt 11 jaunu modeļu izstrādi, ieskaitot Eclipse Cross un XPANDER. Produktu atjaunošanas programma sakrīt ar plānoto tirgus paplašināšanu ASEAN reģionā, Okeānijā, Amerikas Savienotajās Valstīs, Ķīnā un Japānā. 2017. gada decembrī Mitsubishi Motors uzsāk jaunā krosovera Eclipse Cross tirdzniecību Eiropā, tostarp Latvijā. Colt Grandis Outlander Outlander PHEV L200 Pajero Lancer Lancer Evolution Eclipse Cross Nissan iegādāsies trešdaļu Mitsubishi akciju LETA, 2016. gada 12. maijs Vikikrātuvē par šo tēmu ir pieejami multivides faili. Skatīt: Mitsubishi Motors. Oficiālā tīmekļa vietne Encyclopædia Britannica raksts (angliski)