Cionistu okupēta valdība (angļu: Zionist Occupation Government) jeb ZOG pēc angliskā nosaukuma abreviatūras ir antisemītiska sazvērestības teorija, kura sakņojas pārliecībā, ka ebreji slepeni kontrolē valsti, kamēr oficiālā valdība ir tikai izkārtne. Šis uzskats ir populārs ultralabējās, antisemītiskās, neonacistiskās grupās. Pirmo reizi termins ZOG parādījās rakstā Laipni lūgti ZOG pasaulē 1976. gadā, kura autors bija amerikāņu neonacists Eriks Tomsons. Šis uzskats sakņojas sazvērestības teorijās, kas saistās ar domu par to, ka valstī vai vispār pasaules politikā liela ietekme ir ebrejiem. Cionisms šajā gadījumā netiek saprasts tā īstenajā nozīmē, kā ebreju kustība par savas valsts izveidi, bet gan sazvērestību teoriju izpratnē, kas cionismu saista ar sazvērnieku varu, kas līdzinās Cionas gudro protokolos aprakstītajai. «Welcome to ZOG world (by Eric Thomson)». Arhivēts no oriģināla, laiks: 2012. gada 27. decembrī. Skatīts: 2009. gada 20. novembrī.