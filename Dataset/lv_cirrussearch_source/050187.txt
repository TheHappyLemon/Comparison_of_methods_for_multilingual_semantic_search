Sako Oy ir Somijas šaujamieroču un munīcijas ražotājs. Tas atrodas Rīhimeki. Sako pieder Itālijas šaujamieroču pārvaldītājsabiedrībai Beretta Holding. Sako ražo medību šautenes un snaiperu šautenes, kā arī patronas un ieroču aprīkojumu. Uzņēmums arī ražo šautenes ar Tikka zīmolu. 1919. gadā, divus gadus pēc tam, kad Somija pasludināja neatkarību no Krievijas impērijas, bijušajā Helsinku alus darītavā tika atvērta zemessardzes Suojeluskunta ģenerālštāba darbnīca Suojeluskuntain Yliesikunnan Asepaja, kur remontēja privātos šaujamieročus un pielāgoja Krievijas un Vācijas šautenes Somijas bruņoto spēku vajadzībām. 1921. gada 1. aprīlī šauteņu remontdarbnīca tika reorganizēta par kapitālsabiedrību Suojeluskuntain Ase- ja Konepaja Oy. 1927. gada 1. jūnijā uzņēmums pārcēlās no Helsinkiem uz munīcijas rūpnīcu Rīhimeki. 1929. gadā tika sākta munīcijas ražošana, izlaista Pystykorva šautene (Mosin-Nagant modifikācija). 1930. gados Sako sāka eksportēt pistoles patronas uz Zviedriju, kā arī sāka ražot mašīnpistoļu patronas. 1938. gadā uzņēmums tika pārdēvēts par Ab Sako Oy. Otrā pasaules kara laikā uzņēmums paplašinātos apjomos ražoja patronas. 1945. gadā, lai rūpnīca netiktu nodota PSRS kā reparācijas, par Sako īpašnieku kļuva Somijas Sarkanais krusts. Šeit tika izgatavoja slimnīcas gultas, nelielas spirta lampiņas un "cits nepieciešamais medicīniskais aprīkojums", kas atbrīvoja rūpnīcu no padomju kontroles. 1962. gadā par Sako īpašnieku kļuva uzņēmums Suomen Kaapelitehdas Oy (kopš 1967. gada Nokia). 1983. gadā Nokia iegādājās Somijas šaujamieroču ražotāju Tikkakoski Oy, kas darbojās ar Tikka zīmolu; tas tika apvienots ar Sako, ko 1983. gada 29. septembrī pārdēvēja par Oy Sako-Tikka Ab. 1987. gada 1. janvārī valstij piederošā uzņēmuma Valmet ieroču ražotne Jiveskiles Tourulā (bijušais uzņēmums Valtion Kivääritehdas) tika apvienota ar Sako, izveidojot kopuzņēmumu Sako-Valmet Oy (Valmet piederēja 50 % kapitāldaļu un Nokia 50 %). 1989. gada 13. martā Sako-Valmet Oy tika pārdēvēts par Sako Oy. 31. martā bijušā Tikkakoski ražotne pārtrauca darbu; Tikka produkcijas ražošana tika pārcelta uz Rīhimeki. 1989. gadā tika izveidots meitas uzņēmums Sako Defencetec Oy. Sako no uzņēmuma Hackman Oy iegādājās patronu ražotni Lepevirtā. Sako Defencetec tika apvienota Jiveskiles Tourulas ražotne un Lepevirtas ražotne. 1993. gadā triecienšauteņu ražošana tika koncentrēta Rīhimeki rūpnīcā, Tourulā tika ražota munīcija. 1994. gadā Sako nopirka ASV ieroču ražotāja Stoeger Inc. kapitāldaļu vairākumu. 1995. gada maijā uzņēmumam Vammas Oy tika pārdots meitas uzņēmums Sako Defencetec Oy; Vammas pārziņā pārgāja Jiveskiles Tourulas ražotne (munīcijas un artilērijas aprīkojuma ražošana, kā arī civilās produkcijas līgumdarbi) un Lepevirtas patronu ražotne. Sako turpmāk koncentrējās uz medību un sporta ieroču ražošanu Rīhimeki rūpnīcā, turpinot ražot arī triecienšautenes un munīciju. 1997. gada sākumā tika uzsākta triecienšauteņu ražošanas pakāpeniska samazināšana. Pateicoties Sako 75 šauteņu pārdošanas panākumiem, tika pārtraukta vecāku Sako šauteņu ražošana. 1997. gada pavasarī Rīhimeki kaimiņu pašvaldībā Hausjervi tika atklāta Sako patronu čaulīšu ražotne. 1999. gadā Nokia visas tai piederošās Sako kapitāldaļas pārdeva Valmet. Savukārt Valmet apvienojās ar Rauma, izveidojot uzņēmumu Metso (tagad Neles). 2000. gada 3. janvārī Metso pārdeva Sako Itālijas ieroču ražotājam Beretta Holding B.V. 2001. gadā tika sākta Rīhimeki rūpnīcas paplašināšanas darbi; jaunās telpas tika atklātas 2002. gada vasarā. 2002. gada 1. oktobrī Zviedrijā tika izveidots meitas uzņēmums. 2003. gadā Sako un Itālijas MdS izveidoja kopuzņēmumu; šauteņu laižu ražošana tika pārcelta uz Itāliju. SAKO Rifles A Heritage of Perfection Dan Kidder, Sportsman's Warehouse SAKO