Deivids Maikls Haselhofs (angļu: David Michael Hasselhoff; dzimis 1952. gada 17. jūlijā) ir amerikāņu aktieris, dziedātājs, producents, uzņēmējs. Haselhofs ierakstīts Ginesa rekordu grāmatā kā pasaulē skatītākais cilvēks televīzijā. Visaugstākais skatītāju skaits tika fiksēts 1996. gadā — 1,1 miljards skatītāju nedēļā. Pazīstams ar galvenajām lomām seriālos "Ceļojošais bruņinieks" (1982—1986) un "Pludmales patruļa" (Baywatch; 1989—2001). Haselhofs arī bija vairāku "Pludmales patruļas" sezonu producents. 1996. gadā par lomām televīzijā Haselhofam piešķirta zvaigze Holivudas Slavas alejā. 1980. gadu beigās un 1990. gadu sākumā guva panākumus kā mūziķis galvenokārt Eiropas vācvalodīgajās valstīs (Vācijā, Austrijā un Šveicē). 2000. gadā Haselhofs debitēja Brodvejā mūziklā Jekyll & Hyde. Pēc tam piedalījies arī citos mūziklos, tādos kā Chicago and The Producers. 2010. gadā piedalījies deju šovā Dancing with the Stars, tāpat bijis vairāku konkursu tiesnesis: America's Got Talent (2006—2009), Britain's Got Talent. Vadījis televīzijas šovus, kas pārraidīti Zviedrijā (2014) un Somijā (2015). 2015. gadā tēlojis vienu no galvenajām lomām televīzijas filmā Sharknado 3: Oh Hell No!, kā arī piedalījies mūziklā Last Night a DJ Saved My Life Blekpūlas operā. Tēlojis pats sevi epizodiskā lomā filmu sērijas Guardians of the Galaxy filmā "Galaktikas sargi: 2. daļa" (2017). «David Hasselhoff Picture, Video, Wallpaper, Profile, Gossip, and News at». Celebritywonder.com. Arhivēts no oriģināla, laiks: 2009. gada 24. jūlijā. Skatīts: 2010. gada 4. augusts. «Most watched man on television». guinnessworldrecords.com. «Guinness World Records Top 10 Celebrity Records». blog.whsmith.co.uk. Arhivēts no oriģināla, laiks: 2020. gada 22. oktobrī. Skatīts: 2019. gada 9. februārī. «Florence Henderson, David Hasselhoff, Brandy Are "Dancing with the Stars" Starting Sept. 20 ». Playbill. Arhivēts no oriģināla, laiks: 2013. gada 15. augustā. Skatīts: 2011. gada 22. maijs. «Britain's Got Talent 2011: Michael McIntyre and David Hasselhoff join judging panel». Metro.co.uk. 2010. gada 14. decembris. Arhivēts no oriģināla, laiks: 2012. gada 8. oktobrī. Skatīts: 2011. gada 22. maijs. «Hasselhoff: en svensk Talk Show». dhasselhoff.net. Arhivēts no oriģināla, laiks: 2014. gada 11. oktobrī. Skatīts: 2019. gada 9. februārī. Vikikrātuvē par šo tēmu ir pieejami multivides faili. Skatīt: Deivids Haselhofs. Oficiālā tīmekļa vietne IMDb profils (angliski) Internet Broadway Database profils (angliski) AllMovie profils (angliski)