Audi 100 ir vidējās klases vieglā pasažieru automašīna, kuru ražo zem zīmola Audi, kas pieder kompānijai Volkswagen Group. Modelis Audi 100 ir ticis ražots četrās paaudzēs ar dažādu aprīkojumu. Paaudzes apzīmēja šādi: C1, C2, C3, C4. Audi 100 C1 ir sastopams vairs tikai muzejos, C2, C3, C4 vēl ieraudzīt mūsdienu ceļu satiksmē. Šo modeli ražoja no 1968. līdz 1994. gadam. C3 paaudzes automašīnas ASV tika pārdotas kā Audi 5000 līdz 1988 gadam. C1 pirmo reizi tika prezentēts, kad to sāka ražot serijveidā, 1968. gada 26. novembrī. To ražoja no 1968. līdz 1976. gadam. Tas bija viens no lielākajiem vidējas klases vieglajiem automobiļiem. C1 dzinēja jauda pārsniedza 100 Zs. Šis modelis tika ražots ar divu veidu virsbūvēm: divdurvju kupeja un četrdurvju sedans. C2 ražoja no 1976.līdz 1982. gadam. Tas tika ražots ar triju veidu virsbūvēm: Kupeja, Sedans un Avant (universāls). Tāpat kā C1, tas modeļiem bija atšķirīgs aprīkojums, bija iespēja nokomplektēt auto aprīkojumu pēc pasūtījuma. C2 tika ražots ar četru cilindru benzīna dzinējiem, kuru darba tilpumi bija 1.6l vai 1.8l un piecu cilindru benzīna dzinējiem, kuru darba tilpumi bija 1.9l, 2.0l, 2.2l. Dīzeļdzinēju darba tilpumi bija 1.6l un 2.0l. C3, tautā saukts par "Cigāru", tika ražots no 1982. līdz 1991. gadam.Pēc 1987. gada tas ieguva feisliftu — citādi durvju rokturi, buferi, jauns, mūsdienīgāks instrumentu panelis. Mūsdienigie durvju rokti naca tikai no 1988 g-1991g kad c3 laiki beidzas. Komplektēja sākot ar 1.8 benzīna dzinējiem, beidzot ar 2,3, 2,2 turbo benzīna dzinēju,kā arī ar 2.5TDI, 2.0d, 2.0td dīzeļu dzinējiem. Šis modelis nostiprināja priekšstatu par Audi kā kvalitātes zīmolu. Par to parūpējās cinkotā virsbūve, detaļu precīzā salikšana, kas nodrošināja to negrabēšanu uz daudziem gadiem, līdz ar to nostiprinot lietotāju uzticību savam auto. Pie c3 virsbūves pieder arī Audi v8, lai gan tas ir luksus ar 3.6 vai 4.2 8 cil mehānisko vai automātisko ātrumkārbu. Tas ir jaunākās paaudzes Audi 100 automobilis, kas uztaisīts ar jaunu virsbūvi, taču auto šasija principā ir tāda pati. Auto sāka intensīvi ražot ar 1991. gadu. Auto ir saglabājis Audi 100 raksturīgās pazīmes, tas ir ērts, braucot dinamisks, aprīkots tika ar 2,0, 2,3, 2,4D, 2,5TDI, 2,6, 2,8 litru dzinējiem, kā arī sporta modifikācija S4, kas tika aprīkota ar 2,2 L turbo un 4,2 benzīna dzinējiem, cinkotā virsbūve neļauj auto rūsēt vairākus gadus.