Progress MS-21 (Прогресс МС-21; SKS apzīmējums ISS-82P) bija Krievijas automātisks Progress-MS sērijas kravas kosmosa kuģis, kas Starptautiskajā kosmosa stacijā (SKS) nogādāja kravu. Tas orbītā tika palaists 2022. gada 26. oktobrī. Progress MS-21 darbību beidza 2023. gada 19. februārī. Kopējā kravas masa starta brīdī bija 2520 kg. Īpašajās tvertnēs ietilpa degviela (702 kg), saspiestas gāzes (slāpeklis) (41 kg), ūdens (420 kg). Hermētiskajā kravas telpā (pavisam 1 357 kg) bija iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces. Progress MS-21 tika palaists 2022. gada 26. oktobrī 00:20:09 UTC ar nesējraķeti Sojuz-2.1a no Baikonuras kosmodroma. Saslēgšanās ar SKS automātiskā režīmā notika 28. oktobrī 02:49:03 UTC pie Poisk moduļa. 2023. gada 11. februārī tika pamanīts spiediena zudums Progress MS-21 dzesēšanas sistēmā. Līdzīgs gadījums notika 2022. gada decembrī kosmosa kuģim Sojuz MS-22. Progress MS-21 bija paredzēts atvienoties no stacijas 18. februārī. Lai apskatītu dzesēšanas sistēmas radiatoru, tika izmantots amerikāņu segmenta manipulators Canadarm2. Kā plānots, 18. februārī 02:26 UTC Progress MS-21 tika atvienots no SKS. To pagrieza par 180 grādiem, lai kosmonauti varētu nofotografēt iespējamo izplūdes vietu. Sākotnējā attēlu apskate neliecināja par ārēju bojājumu. 19. februārī 03:15 UTC tika iedarbināts dzinējs bremzēšanas manevram; kravas kuģis iegāja Zemes atmosfēras blīvajos slāņos un sadega. Nesadegušās daļas aptuveni 03:57 UTC iekrita Klusā okeāna dienvidu daļā. Russian cargo ship launches on flight to space station Stephen Clark, spaceflightnow.com, 2022-10-25 Russian cargo ship departs space station after coolant leak Stephen Clark, spaceflightnow.com, 2023-02-17 Vikikrātuvē par šo tēmu ir pieejami multivides faili. Skatīt: Progress MS-21. Progress MS-21 to re-supply the ISS Anatoly Zak Progress-MS 01 — 19 Gunter Dirk Krebs