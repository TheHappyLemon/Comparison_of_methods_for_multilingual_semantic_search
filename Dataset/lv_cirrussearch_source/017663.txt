Rīgas Ekonomikas augstskola (REA) jeb Stokholmas Ekonomikas augstskola Rīgā (SSE Riga) (angļu: Stockholm School of Economics in Riga), tautā saukta arī par zviedru augstskolu jeb "zviedriem", ir privāta ekonomikas augstskola, kas izveidota 1994. gadā kā Stokholmas Ekonomikas augstskolas filiāle Baltijas valstīs. Kopš 2010. gada REA pieder Stokholmas Ekonomikas augstskolas, Latvijas Universitātes un REA absolventu asociācijas (SSE Riga Alumni Association) izveidotam fondam. Katru gadu augstskolā uzņem aptuveni 130 studentus, no kuriem ap 50% ir no Latvijas, ap 20% no Lietuvas, ap 15% no Igaunijas, pārējie no citām valstīm. Studijas notiek angļu valodā. Bakalaura programma ekonomikā un uzņēmējdarbībā — studiju ilgums 3 gadi. Studiju laikā tiek apgūtas uzņēmējdarbības un biznesa vadības iemaņas, saistot teoriju ar praksi. Studiju programmu vada pasniedzēji no Stokholmas Ekonomikas augstskolas (SSE), kā arī profesori no citām pasaules valstīm un vietējie pasniedzēji, kuri akadēmisko grādu ieguvuši ārvalstīs. Studiju maksa bakalaura programmā ir 4,150 EUR gadā . Ir pieejamas dažādas stipendijas, ko finansē SSE Riga, SSE Riga absolventi un uzņēmumi. Stockholm School of Economics in Riga «Latvijas Republikas Izglītības un zinātnes ministrija. Studējošo kopskaits». Arhivēts no oriģināla, laiks: 2012. gada 7. septembrī. Skatīts: 2013. gada 31. janvārī. «Atņemšanas ekonomika». Certus (lv-LV). Arhivēts no oriģināla, laiks: 2018-08-30. Skatīts: 2019-01-31. «Tuition Fee & Financial Aid | Stockholm School of Economics in Riga». www.sseriga.edu (angļu). Skatīts: 2020-10-13. Koordinātas: 56°57′34″N 24°06′30″E﻿ / ﻿56.95944°N 24.10833°E﻿ / 56.95944; 24.10833