Apaļmēles krupju dzimta, apaļmēļu dzimta jeb diskmēļu dzimta (Alytidae) ir viena no bezastaino abinieku (Anura) dzimtām, kas apvieno 12 mūsdienās dzīvojošas varžu un krupju sugas un kas tiek iedalītas 3 ģintīs. Šajā dzimtā ir arī viena aizvēsturiskā suga. Visas dzimtas mūsdienu sugas ir samērā primitīvas un pieder pie primitīvo varžu apakškārtas (Archaeobatrachia). Dzimtai bieži tiek lietots arī zinātniskais nosaukums Discoglossidae, tomēr šis nosaukums ir jaunāks nekā nosaukums Alytidae. Līdz ar to, sekojot pieņemtajai nosaukumu lietošanas kārtībai taksonomijā, priekšroka būtu dodama vecākā vārda lietošanai. Daudzas no šīm sugām ir endēmas Eiropas sugas un galvenokārt izplatītas dienvidos, 3 sugas mājo Ziemeļāfrikas rietumos un viena suga Izraēlā, iespējams, arī Sīrijā. Šīs dzimtas sugas ir neliela auguma, un visām to kurkuļi attīstās ūdenī. Plankumainās vardes izskatās līdzīgas vardēm, tām ir gluda āda un tās daudz laika pavada ūdenī. Olnesējkrupjiem savukārt ir raupja āda un, kā jau nosaukums norāda, tie ir līdzīgāki krupjiem, galvenokārt uzturas uz sauszemes. Tēviņi pie pakaļkāju ciskām un muguras piestiprina ikrus, tos nēsājot sev līdzi, līdz kurkuļi gatavi no tiem izšķilties. Tad tēviņš dodas uz dīķi, lai kurkulīši varētu aizpeldēt. Ilgu laiku tika uzskatīts, ka Izraēlas plankumainā varde (Latonia nigriventer) ir izmirusi, līdz tā 21. gadsimta sākumā atkal tika novērota savvaļā. Nesenā pagātnē apaļmēles krupju dzimtā tika sistematizēti arī ugunskrupji (Bombina) un plakangalvas krupji (Barbourula), kuri mūsdienās izdalīti atsevišķā ugunskrupju dzimtā (Bombinatoridae). Apaļmēles krupju dzimta (Alytidae) Plankumainās vardes (Discoglossus) Ibērijas plankumainā varde (Discoglossus galganoi) Korsikas plankumainā varde (Discoglossus montalentii) Marokas plankumainā varde (Discoglossus scovazzi) Sardīnijas plankumainā varde (Discoglossus sardus) Spānijas plankumainā varde (Discoglossus jeanneae) Vidusjūras plankumainā varde (Discoglossus pictus) Izraēlas plankumainās vardes (Latonia) Izraēlas plankumainā varde (Latonia nigriventer) Olnesējkrupji (Alytes) Dienvidspānijas olnesējkrupis (Alytes dickhilleni) Ibērijas olnesējkrupis (Alytes cisternasii) Maļorkas olnesējkrupis (Alytes muletensis) Marokas olnesējkrupis (Alytes maurus) Olnesējkrupis (Alytes obstetricans) ģints †Enneabatrachus †Enneabatrachus hechti «Latgales Zoo: Sarkanvēdera ugunskrupis Bombina bombina». Arhivēts no oriģināla, laiks: 2016. gada 4. martā. Skatīts: 2015. gada 31. martā. Foster, J. (2007). "Enneabatrachus hechti" Jurassic West: The Dinosaurs of the Morrison Formation and Their World. Indiana University Press. p. 137. Class Amphibia Amphibia: Family Alytidae Fitzinger, 1843 ITIS: Alytidae Fitzinger, 1843 Amphibiaweb: Alytidae Amphibia: Bombinatoridae Gray, 1825 Alytidae - Midwife Toads, Painted Frogs EOL: Alytidae