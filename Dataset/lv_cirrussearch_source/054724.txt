Rādžnāths Singhs (hindi: राजनाथ सिंह, izrunā: [ɾɑːd͡ʒnɑːt̪ʰ sɪŋɡʱ], dzimis 1951. gada 10. jūlijā) ir Indijas politiķis, pārstāv Indijas Tautas partiju. Divreiz ir bijis Tautas partijas prezidents (2005–2009 un 2013–2014). Kopš 2019. gada maija ir Indijas aizsardzības ministrs. No 2014. līdz 2019. gadam bija Indijas iekšlietu ministrs, savukārt no 2003. līdz 2004. gadam bija lauksaimniecības ministrs, bet no 1999. līdz 2000. gada bija autotransporta un ceļu ministrs. Viņš ir viens no Indijas Tautas partijas hindutvas ideoloģijas aizstāvjiem, kur cenšas aizstāvēt hinduistu vērtības. Viņa izvirzīšanās partijas augstākajā līmenī liecina par Indijas Tautas partijas demokrātisko spēku. Rādžnāths Singhs ir dzimis 1951. gada 10. jūlijā Indijas štatā Utarpradēšā, Čarnauli apgabalā, zemnieku Rāma Badana Singha un Gudžarāti Devi ģimenē. 13 gadu vecumā Rādžnāths Singhs iestājās labējā spārna Nacionālajā brīvprātīgo organizācijā (hindi: राष्ट्रीय स्वयंसेवक संघ, saīsinājumā RSS), ar kuru bija saistīts visu turpmāko politisko karjeru. Gorakhpuras Universitātē ieguva maģistra grāfu zinātnēs fizikas sekcijā. Viņš ir strādājis kā fizikas pasniedzējs Mirzapuras koledžā. 1971. gadā apprecējās ar Savitri Singhu. Viņiem ir divi dēli un viena meita. 1972. gadā Rādžnāths Singhs kļuva par Nacionālās brīvprātīgo organizācijas (RSS) Mirzapuras pilsētas ģenerālsekretāru. 1974. gadā iesaistījās lielajā politikā kā Indijas Tautas partijas jauniešu spārna līderis. 1975. gadā valsts ārkārtas stāvokļa laikā Rādžnāths Singhs tika arestēts. Apcietinājumā viņš pavadīja 2 gadus. 1977. gadā Rādžnāths Singhs tika ievēlēts Utarpradēšas štata likumdošanas asamblejā. 1991. gadā Rādžnāths Singhs kļuva par izglītības ministru Utarpradēšas reģionālajā valdībā. 1997. gadā kļuva par Indijas Tautas partijas līderi Utarpradēšas štatā, bet no 2000. līdz 2002. gadam vadīja reģionālo valdību. No 1999. līdz 2000. gadam bija Indijas autotransporta un ceļu ministrs. No 2003. līdz 2004. gadam bija lauksaimniecības ministrs. No 2005. līdz 2009. gadam un atkārtoti no 2013. līdz 2014. gadam bija Indijas Tautas partijas prezidents. 2014. gadā kļuva par Indijas iekšlietu ministrs un šajā amatā nostrādāja līdz 2019. gada maijam, kad kļuva par Indijas aizsardzības ministru. «Rajnath Singh» (angļu). Encyclopedia Britannica. Skatīts: 2020. gada 13. novembrī. Gautam Chintamani. Rajneeti: A Biography of Rajnath Singh. Penguin Random House India Private Limited, 2019. 304. lpp. ISBN 9789353054892. Vikikrātuvē par šo tēmu ir pieejami multivides faili. Skatīt: Rādžnāths Singhs. «Rajnath Singh» (angļu). Encyclopedia Britannica. Gautam Chintamani. Rajneeti: A Biography of Rajnath Singh. Penguin Random House India Private Limited, 2019. 304. lpp. ISBN 9789353054892. Ullhas PR. Shri Rajnath Singh Ji: Please Bring ISI Helmet in the Mandatory List of BIS. CreateSpace Independent Publishing Platform, 2017. 142. lpp. ISBN 9781546892601.