Mērija Rouza Bairna (angļu: Mary Rose Byrne, dzimusi 1979. gada 24. jūlijā) ir Austrālijas aktrise. Savu debiju piedzīvojusi filmā Dallas Doll (1994) un 1990. gados turpinājusi piedalīties Austrālijas filmās un televīzijas seriālos. Par lomu filmā The Goddess of 1967 (2000) saņēmusi labākās aktrises balvu Venēcijas kinofestivālā. Attēlojusi nelielu lomu filmā "Zvaigžņu kari: Klonu uzbrukums" (2002), kam sekoja lomas filmās "Troja" (2004), "28 nedēļas vēlāk" (2007) un "Pareģojums" (2009). Par lomu televīzijas seriālā Damages (2007—2012) Bairnu nominēja divām Zelta globusa un Emmy balvām. Vēlāk piedalījusies vairākās komēdijās, tādās kā "Dabū viņu uz skatuves" (2010), "Līgavas māsas" (Bridesmaids, 2011), "Sliktie kaimiņi" (2014), "Spiegs" (2015) un "Ģimene uz līdzenas vietas" (Instant Family, 2018). Piedalījusies arī šausmu filmā "Astrāls" (Insidious, 2010) un tās turpinājumā "Astrāls. 2. nodaļa" (Insidious: Chapter 2, 2013), supervaroņu filmā "X-cilvēki: Pirmā klase" (2011) un turpinājumā "X-cilvēki: Apokalipse" (2016), ģimenes filmā "Trusītis Pēterītis" (2018) un turpinājumā "Trusītis Pēterītis 2: Mazais bēglis" (2021). Vikikrātuvē par šo tēmu ir pieejami multivides faili. Skatīt: Rouza Bairna. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)