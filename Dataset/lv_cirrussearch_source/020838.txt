Maskavas kremlis (krievu: Московский Кремль) ir vēsturisks nocietināts celtņu komplekss, kas atrodas Krievijas galvaspilsētas Maskavas centrā. Tā ir Maskavas senākā daļa. Līdzās kremlim atrodas Maskavas upe, Sarkanais laukums, Vasilija Svētlaimīgā katedrāle un Aleksandra dārzs, Ļeņina mauzolejs. Šis ir vislabāk pazīstamais no visiem kremļiem (Krievijas citadeles), tajā ir piecas pilis, četras katedrāles un Kremļa siena ar Kremļa torņiem. Maskavas kremlis ir Krievijas prezidenta oficiālā rezidence. Maskavas kremļa politiskās nozīmības dēļ jēdziens "Kremlis" nereti tiek izmantots pārnestā nozīmē, lai apzīmētu Krievijas valdību un tās politiku. Tagadējo Maskavas kremli uzbūvēja lielkņazs Ivans III no 1482. līdz 1495. gadam. Kopumā kremlim ir 20 torņi (sākotnēji — 18 torņi), no kuriem augstākais ir Troickas tornis, kas ir 73,9 m augsts. Kremlis aizņem 275 tūkstošus m2 lielu platību. Maskavas kremlis 17. gadsimtā (Šturns, 1661) Vikikrātuvē par šo tēmu ir pieejami multivides faili. Skatīt: Maskavas kremlis. Encyclopædia Britannica raksts (angliski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski) Kremļa vēsture