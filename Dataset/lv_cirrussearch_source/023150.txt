Karkinitas līcis (ukraiņu: Каркінітська затока, krievu: Каркинитский залив) ir Melnās jūras līcis tās ziemeļdaļā, kas atdala Krimas pussalas ziemeļrietumu krastu (Tarhankutas pussalu) no kontinenta. Līča ziemeļaustrumu galā Perekopa zemesšaurums to atdala no Sivaša. Garums ap 110 km, platums starp Tarhankutas ragu un Lazurni — ap 75 km. Aukstās ziemās aizsalst. Nosaukums cēlies no grieķu valodas un apzīmē nelielu krabi, vai arī no senās Kerkinitas (Κερκινίτης) apmetnes tagadējās Eipatorijas apvidū. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 338. lpp. Vikikrātuvē par šo tēmu ir pieejami multivides faili. Skatīt: Karkinitas līcis. Krievijas Lielās enciklopēdijas raksts (krieviski)