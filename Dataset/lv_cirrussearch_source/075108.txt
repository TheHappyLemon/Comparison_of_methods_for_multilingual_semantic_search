Brambijs ir savvaļā dzīvojoša zirgu šķirne. Brambijus var sastapt visā Austrālijā, bet visvairāk to ir Austrālijas kalnos dienvidaustrumos. Austrālijā dzīvo visvairāk savvaļas zirgu pasaulē. Brambiju skaits pārsniedz pat mustangu skaitu Amerikas prērijās. Reizēm kāds brambijs tiek pieradināts, parasti to lieto kā darba zirgu vai jājamzirgu. Ir daudz diskusiju par šiem zirgiem Austrālijā, jo daži tos uzskata par kaitēkļiem dabas ekosistēmai, lauksaimniecībai, privātajam īpašumam, bet citi tos vērtē kā Austrālijas kultūras mantojumu un ar tiem lepojas, veidojot brambijiem dabas parkus, kur tie varētu būt drošībā. Brambiju skaits Austrālijā tiek regulēts, tos medījot. Brambiji ir pēcteči zirgiem, kas kādreiz piederēja pirmajiem eiropiešiem, kuri ieradās kopā ar saviem Eiropas zirgiem apgūt jauno zemi. Tie bija tīrasiņu zirgi, arābu zirgi, dažādas britu poniju šķirnes, kā arī britu darba zirgu šķirnes. Šķirne augumā ir neliela, augstums skaustā 135—150 cm. Tomēr zirgi ir ātri, spēcīgi un tempermentīgi. Ir vairākas versijas, kā zirgi ieguva savu vārdu — brambiji. Pirmā leģenda vēsta, ka no Anglijas 1791. gadā Austrālijā ieradās Džeimss Brambijs, pildot karavīra pienākumus Ņūsausvelsas korpusā, viņš esot pildījis arī kalēja pienākumus. 1804. gadā Džeimss Brambijs aizbrauca uz Tasmaniju, atstājot savus zirgus ganoties savvaļā Jaundienvidvelsas apkārtnē. Kad vietējiem iedzīvotājiem kāds prasīja, kam pieder zirgi, tie vienmēr atbildēja Brambija. Cita versija ir tāda, ka brambiji savu vārdu ir ieguvuši no aborigēnu valodas. Aborigēnu vārds "barumbi" nozīmē "mežonīgs". Bandžo Patersons ievadvārdos savai poēmai "Brambiju skrējiens", kas sarakstīta 1894. gadā, raksta, ka brambijs nozīmē — brīvi skrienošs zirgs. Vēstulē, kas rakstīta 1896. gadā un nosūtīta Sidnejas "Morning Herald" laikrakstam, teikts, ka barumbiji ir vārds zirgiem, ko lieto aborigēnu cilvēki. Ir versija, ka netālu no Kvīnslendas šata Burneta pilsētiņas ir upīte Baramba. Šeit 1840. gados tika nodibināta kolonija, kas vēlāk tika sagrauta, un apdzīvotās vietas zirgi izbēga savvaļā. Versijas ir daudzas un dažādas, tomēr pirmā drukātā versija, kas skaidro, ka brambiji ir savvaļas zirgi Kvīnslendas štatā, ir Melburnas avīze 1880. gadā. «Arhivēta kopija». Arhivēts no oriģināla, laiks: 2008. gada 19. novembrī. Skatīts: 2009. gada 7. janvārī. Nicola Jane Swinney "Horse Breeds of the world" «brumbywatchaustralia.com». Arhivēts no oriģināla, laiks: 2008. gada 16. septembrī. Skatīts: 2008. gada 14. novembrī. Feral horse (Equus caballus) Caring For Australian wild horses About Brumby