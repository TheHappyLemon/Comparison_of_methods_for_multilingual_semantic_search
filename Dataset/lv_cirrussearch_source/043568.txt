Marks Licinijs Krass (latīņu: Marcus Licinius Crassus; dzimis ap 115. gadu p.m.ē., miris 53. gada p.m.ē. 6. maijā) bija romiešu ģenerālis un politiķis. Krasam bija nozīmīga loma Romas Republikas pārejā uz Romas impēriju. Lūcija Kornēlija Sullas piekritējs. Cēlies no senas plebeju dzimtas Licinijiem, kas piederēja pie senatoru aristokrātijas. Pats Krass iedzīvojās lielā bagātībā, bija sava laika bagātākais romietis. 71. gadā p.m.ē. apspieda Spartaka sacelšanos. 59. gadā p.m.ē. kopā ar Jūliju Cēzaru un Gneju Pompeju izveidoja neoficiālu savienību (triumvirātu), kas faktiski pārvaldīja valsti līdz 53. gadam p.m.ē. 54. gadā p.m.ē. kļuva par Sīrijas provinces pārvaldnieku. Kritis cīņā ar partiešiem. Vikikrātuvē par šo tēmu ir pieejami multivides faili. Skatīt: Marks Licinijs Krass. Encyclopædia Britannica ieraksts (angliski)