Petršvalda (čehu: Petřvald) ir pilsēta Čehijā, Morāvijas-Silēzijas apgabala Karvinas apriņķī. Vēsturiski ogļu ieguves centrs. Rakstos pirmoreiz minēta 1305. gadā. Ilgus gadus bija Hābsburgu impērijas sastāvā, un tās vēsturiskais vāciskais nosaukums ir Pētersvalde (vācu: Peterswald). 19. gadsimta trīsdesmitajos gados apkārtnē tika sākta ogļu ieguve. Pēc Pirmā pasaules kara — Čehoslovākijas sastāvā. Pēc 1938. gada Minhenes vienošanās pilsētu ieņēma poļu karaspēks, bet pēc Otrā pasaules kara sākuma — vācieši. Pēc kara, pamatojoties uz Beneša dekrētiem, pilsētas vācu iedzīvotāji tika padzīti. Kopš 1993. gada — Čehijas sastāvā. 1998. gadā apkārtnē ogļu ieguve tika pilnīgi pārtraukta. 4 % pilsētas iedzīvotāju ir slovāki. Vikikrātuvē par šo tēmu ir pieejami multivides faili. Skatīt: Petršvalda. Pašvaldību iedzīvotāju skaits 2023. gada 1. janvārī; pārbaudes datums: 25 maijs 2023.