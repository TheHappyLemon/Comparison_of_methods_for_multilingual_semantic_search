Par koku žagatām sauc vairāku garastes žagatu ģinšu putnus no vārnu dzimtas (Corvidae) Tās ir: garastes koku žagatas (Dendrocitta), raketastes koku žagatas (Crypsirina), Temnurus un melnās žagatas (Platysmurus). Tās pamatā uzturas kokos un ļoti reti nolaižas zemē, lai barotos. Visas koku žagatas dzīvo Āzijas dienvidos un dienvidaustrumos. To izplatības areāli aptver Āzijas mitros tropu mežus un bambusu audzes. Visām koku žagatām ir raksturīga gara aste, tās ir visēdājas un barojas ar dažādiem kukaiņiem, sēklām un augļiem, kā arī pie iespējas apēd citu putnu olas un putnēnus. Inter-generic relationships of the crows, jays, magpies and allied groups «Crows and jays». Arhivēts no oriģināla, laiks: 2016. gada 4. martā. Skatīts: 2010. gada 7. novembrī.