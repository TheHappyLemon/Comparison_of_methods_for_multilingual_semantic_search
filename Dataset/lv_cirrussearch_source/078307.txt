Šis raksts ir par Milēnas Fārmeres singlu. Par Keitas Raienas kaverversiju šai dziesmai skatīt rakstu Désenchantée (Raienas singls). "Désenchantée" ir franču dziedātājas Milēnas Fārmeres pirmais singls no viņas studijas albuma L'autre.... Singls tika izdots 1991. gada 18. martā un sasniedza atzīstamus panākumus Francijā, noturoties topā 2 mēnešus. "Désenchantée" ir veiksmīgākā Fārmeres dziesma un ir kļuvusi par Milēnas firmas zīmi. 2002. gadā beļģu dziedātāja Keita Raiena ar savu dziesmas "Désenchantée" kaverversiju sasniedza atzīstamus panākumus Beļģijā. Pēc diviem klusuma gadiem, Milēna Fārmere izdeva šo singlu 1991. gada 18. martā, 3 nedēļas pirms viņa izdeva savu trešo studijas albumu L'autre.... Tajā pašā laikā Francijā studenti rīkoja masu demonstrācijas, lai protestētu pret pastāvošo viņu statusu un mācīšanās apstākļiem. Kā rezultātā, dziesmas pesimistiskie vārdi tika pamanīti un dziesma sāka savu slavas ceļu pasaulē. Pamatojoties uz dziesmas ierakstītāja Tjerī Rogena vārdiem, "Désenchantée" tika ierakstīts 4 reizes. Lorēns Butnats sākumā vēlējās ierakstīt smieklīgu dziesmu ar tehno elementiem, bet Rogens vēlējās vairāk pievienot bungu un fanka skaņu. Dziesmas teksts tika sarakstīts iedvesmojoties no rumāņu filozofa 1934. gada grāmatas Izmisuma augstienē (angļu: On the Heights of Despair). Ļoti ātri dziesma kļuva ļoti slavena Francijā, kļūstot par Francijas lielāko tā brīža hitu. Kā rezultātā dziesma tika izdota ļoti daudz valstīs, tai skaitā, Kanādā, Lielbritānijā, Austrijā, Šveicē, Beļģijā, Nīderlandē, Vācijā, Austrālijā un Japānā. Dziesma ir izdota daudzās izlasēs. "Désenchantée" bija visatskaņotākā dziesma Francijas radio 1991. gadā, un, pamatojoties uz SACEM datiem, šī bijā komerciāli visveiksmīgākā dziesma 1991., 1992. un 2006. gadā. Milēna Fārmere šo dziesmu izpildīja 3 savās koncertturnejās - 1996 tour, Mylenium Tour un 2006 tour à Bercy. Dziesmas videoklipa producents ir Lorēns Butnats. Tas tika filmēts 5 dienas (18. februāris-23. februāris, 1991. gads) Budapeštā, Ungārijā, videoklipa oficiālais budžets ir mērāms 240 000 EUR apmērā. Videoklipa filmēšanā ir piedalījušies 119 bērni un vairāki ungāru aktieri, to starpā Ērika Franca Jānofne. Dziesmai ir arī 4 minūtes gara saīsinātā videoklipa versija. Videoklipā tiek attēlota bēgšana no koncentrācijas nometnes, kurā pret bērniem un pieaugušajiem izturas ļoti slikti. Videoklipā parādītās bēgšanas ainas ir ļoti reālistiskas. "Himnistiskā" dziesma ļoti labi pielāgojas ar vizuālo fonu. Kā raksta uz franču žurnāls Instant Mag, dziesmas videoklipa sižets ir ļoti līdzīgs dziesmas "Tristana" videoklipam. Tam ir drūms sižets un divdomīgas beigas, kas ļauj variēt ar dažādām interpretācijām. Milēna Fārmere kopumā uzstājās 5 TV šovos, lai popularizētu dziesmu: Sacrée soirée (17. aprīlis, TF1), La Une est à vous (20. aprīlis, TF1), Stars 90 (13. maijs, TF1; Fārmere dziedāja arī "L'Autre"), Tous à la une (31. maijs, TF1) un Riva del Garda (Rai Uno, septembris). Uzstāšanā laikā, Fārmerei bija gaiši mati, tāpat kā videoklipā un bija ģērbusies baltās drēbēs. Uzstāšanās bija papildināta ar lielu hereogrāfiju. Videoklipa filmēšanas laikā Fārmere sniedza interviju Budapeštā franču televīzijas pārstāvim Lorēnam Bojeram. Tā tika pārraidīta M6 kanālā 1991. gada 7. aprīlī. Fārmēre uzstājās ar "Désenchantée" arī šovā ar nosaukumu Studio 22, kas tika pārraidīts RTL kanālā 1991. gada 15. maijā. Skatīt arī: Vietas topos "Désenchantée" debitēja Francijas Singlu topā ar 12. vietu 1991. gada 13. aprīlī un sasniedza 1. pozīciju divas nedēļas vēlāk. Topa pirmajā pozīcijā dziesma noturējās 9 nedēļas. Tad dziesma sākā krist ārā topa, taču vēl 18 nedēļas noturējās topa pirmajā desmitniekā. Šis ir vispārdotākais singls starp visām franču dziedātājām un SNEP to sertificēja ar zelta disku. Arī citās valstīs dziesma sasniedza labus panākumus. Lio (1996) Alliage (1998) Alans Teo (1999) Liloo (2002) Keita Raiena (2002) Kristers Bjorkmans (2003) Les enfoirés (2005) Atom (2005) Vārdi: Milēna Fārmere Mūzika: Lorāns Butona Ierakstu kompānija: Polydor Fotogrāfija: Marianna Rozenstīla Dizains: Com'N.B Instant-Mag, 2003. gada 14. numurs, 9. lpp. L'Intégrale Mylene Farmer, Ervans Čubērs, 2007, City Ed., p. 101-102 (ISBN 978-2-35288-108-7) Instant-Mag, 2005. gada 20. numurs, 9 lpp «"Désenchantée", TV performances». Sans-logique. Arhivēts no oriģināla, laiks: 2012. gada 15. februārī. Skatīts: 2009. gada 28. septembrī. (franciski) (franciski) * «Interview, by Laurent Boyer (1)». Daylimotion. Skatīts: 2009. gada 28. septembrī. * «Interview, by Laurent Boyer (2)». Daylimotion. Skatīts: 2009. gada 28. septembrī. Le Dictionnaire des Chansons de Mylène Farmer, Benoît Cachin, 2006. gads, Tournon Ed., 85-91 lpp «Mylène Farmer's certifications». Chartsinfrance.net. Arhivēts no oriģināla, laiks: 2012. gada 20. decembrī. Skatīts: 2009. gada 28. septembrī. «"Désenchantée", by Lio». Sans-logique.com. Arhivēts no oriģināla, laiks: 2010. gada 7. jūnijā. Skatīts: 2009. gada 28. septembrī. «"Désenchantée", by Liloo». Sans-logique.com. Arhivēts no oriģināla, laiks: 2008. gada 25. jūnijā. Skatīts: 2009. gada 28. septembrī. «"Désenchantée", by Christer Björkman». Sans-logique.com. Arhivēts no oriģināla, laiks: 2008. gada 25. jūnijā. Skatīts: 2009. gada 28. septembrī. Quid, 1993 «"Désenchantée", French Singles Chart». Lescharts.com. Skatīts: 2009. gada 28. septembrī. «"Désenchantée", Austrian Singles Chart». Lescharts.com. Skatīts: 2009. gada 28. septembrī. «Nederlandse Top 40, week 30, 1991 (Dutch)». Nederlandse Top 40. Skatīts: 2009. gada 28. septembrī. «"Désenchantée", Swiss Singles Chart». Hitparade.ch. Skatīts: 2009. gada 28. septembrī. «German Singles Chart». Charts-surfer.de. Arhivēts no oriģināla, laiks: 2007. gada 2. jūlijā. Skatīts: 2009. gada 28. septembrī. Discogs.com informāija (angliski) Dziesmas vārdi