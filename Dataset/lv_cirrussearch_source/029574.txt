Svētā Aleksandra Ņevska katedrāle (bulgāru: Храм-паметник „Свети Александър Невски“) ir pareizticīgo katedrāle Sofijā, Bulgārijā. Viens no lielākajiem Austrumu pareizticīgās baznīcas dievnamiem pasaulē. Katedrāle ir arī viens no pilsētas simboliem un tās galvenais tūrisma objekts. Aizņem 3170 m2 lielu teritoriju, tajā vienlaicīgi var atrasties 10 tūkstoši cilvēku. Celta 20. gadsimta sākumā, lai arī pamatakmens ielikts 1882. gadā. Uzcelta par godu krievu karavīriem, kas mira krievu—turku karā (1877—1878), kura rezultātā Bulgārija tika atbrīvota no Osmaņu impērijas. Īsu brīdi katedrālei tika nomainīts nosaukums. Pie altāra atrodas Aleksandra Ņevska relikvijas. Katedrāles kriptā atrodas bulgāru ikonas (daļa no Nacionālās mākslas galerijas). Pati baznīca apgalvo, ka katedrālē ir lielākā pareizticīgo ikonu kolekcija Eiropā. "Sofia, Bulgaria", Mihail Dyuzev, Hitotoki.org, 2010, web: Hito-4 Arhivēts 2010. gada 30. martā, Wayback Machine vietnē.. "Neo-Byzantine architecture | archipaedia.net", archipaedia.net, 2010, web: A7 Arhivēts 2012. gada 8. martā, Wayback Machine vietnē.. Vikikrātuvē par šo tēmu ir pieejami multivides faili. Skatīt: Sofijas Svētā Aleksandra Ņevska katedrāle. Vēsturiskas fotogrāfijas