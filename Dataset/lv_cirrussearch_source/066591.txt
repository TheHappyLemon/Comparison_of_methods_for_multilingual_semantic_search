Hvara, pilsēta Hvaras salā, Horvātijā. Pilsētas municipalitātes teritorija 76.10 kv.km. Patstāvīgo pilsētas iedzīvotāju skaits 2001. gadā bija 3138 cilvēki, 2011. gadā 4251 cilvēki, 2021. gadā 3979. Savienojumu ar kontinentālo Horvātijas daļu un tuvākajām salām nodrošina prāmji. Pilsētā atrodas autobusu stacija, satiksmei uz citām salas pilsētām. Tūrisma attīstība sākusies jau 19.gs. otrajā pusē, kad saulainā klimata dēļ Hvaru apmeklēt ieradās ziemas sezonā. Mūsdienās viens no populārākajiem Horvātijas masu tūrisma galamērķiem primāri vasaras mēnešos. Pilsētas centru veido Sv. Stepana laukums, lielākais laukums Dalmācijā. Sākotnēji neliels līcis, ka laika gaitā aizpildīts, dodot vietu laukumam. Šeit atrodas Sv. Stepana katedrāle, kuras vēsture sākas 13.gs., kad diocēzes sēdekli no Stari Gradas pārcēla uz Hvaru. Katedrāle celta laikā no 16.gs. līdz 18.gs. Venēcijas renesanses stilā. Katedrāles zvanu tornis pabeigts 1550. gadā. Vecās pilsētas centru, ap Matija Ivaniča ieliņu veido Grodas apkaime, kas atrodas uz ziemeļiem no centrālā Sv. Stepana laukuma. Kalnā virs pilsētas atrodas cietoksnis, kura celtniecību venēcieši uzsāka 1278. gadā. 1551. gadā vecā cietokšņa vietā uzbūvēts jaunāks, kurā iedzīvotāji slēpās no 1571. gada Osmaņu impērijas karaspēka uzbrukuma. Pēdējās ievērojamās izmaiņas veiktas 1775.-1776. gadam, Marijas Terēzijas valdīšanas laikā. Q118496886. Hvar Cultural Landmarks and UNESCO Heritage Vikikrātuvē par šo tēmu ir pieejami multivides faili. Skatīt: Hvara. Encyclopædia Britannica raksts (angliski)