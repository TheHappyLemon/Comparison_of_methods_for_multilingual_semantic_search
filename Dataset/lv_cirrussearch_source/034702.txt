1999. gada 13. novembrī notika Latvijas tautas nobalsošana par 5. augusta grozījumu likumā "Par valsts pensijām", kas sašaurināja pensijas apdrošināšanu, atcelšanu. Pilsoņiem tika uzdots jautājums "Vai Jūs esat par 1999. gada 5. augusta likuma "Grozījumi likumā "Par valsts pensijām"" atcelšanu?". Par grozījumu atcelšanu aicināja balsot PCTVL, LSDSP, Latvijas Brīvo arodbiedrību savienība. Saeima 4. novembrī apstiprināja jaunu, mērenāku grozījumu redakciju. Tautas nobalsošanā piedalījās 339 879 pilsoņi. 94,17 procenti no balsotājiem iestājās par likuma atcelšanu (balsojot "par"), pret balsoja 5,34 procenti balsotāju. Tomēr, lai tautas nobalsošana notiktu, tajā vajadzēja piedalīties vismaz 482 334 vēlētājiem (vairāk nekā pusei no vēlētāju skaita, kas piedalījās 7. Saeimas vēlēšanās). Tāpēc 5. augusta grozījumi likumā nebija atcelti, un 1999. g. 7. decembrī stājās spēkā, bet jau 8. decembrī tos aizstāja 4. novembra likuma redakcija. 2002.—2004. g. daļu no izdarītiem grozījumiem Satversmes tiesa atcēla kā Satversmei neatbilstošus. ST spriedums lietā Nr. 2001-12-01 Arhivēts 2020-08-06 Wayback Machine vietnē., ST spriedums lietā Nr. 2002-15-01 Arhivēts 2021. gada 26. oktobrī, Wayback Machine vietnē., ST spriedums lietā Nr. 2004-03-01 Arhivēts 2021-10-23 Wayback Machine vietnē. Nobalsošanas rezultāti Likuma grozījumu salīdzinošā tabula