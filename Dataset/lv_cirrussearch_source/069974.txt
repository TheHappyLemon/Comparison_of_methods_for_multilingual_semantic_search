Mabalakata (filipīniešu: Lungsod ng Mabalacat, angļu: City of Mabalacat, pampangu: Lakanbalen ning Mabalacat) ir pilsēta Filipīnās, Centrālās Lusonas reģiona Pampangas provincē. Atrodas Lusonas salas vidusdaļā provinces ziemeļos Pampangas pietekas Sakobijas krastā, kopā ar dienvidos esošajām Anhelesas un Sanfernando pilsētām veido aglomerāciju ar vairāk kā miljonu iedzīvotāju. Lielākā daļa iedzīvotāju ir pampangi. Pilsētas teritorijā atrodas Klārka brīvā ekonomiskā zona un Klārka starptautiskā lidosta. Dibināta 1712. gadā kā mazpilsēta (barrio) Bambanas municipalitātē. Nosaukta pēc apvidū plaši izplatītajiem balakatu (Ziziphus talanai) kokiem. 1792. gadā nodalīta patstāvīgā municipalitātē. 1903. gadā rietumos no Mabalakatas amerikāņu okupācijas spēki ierīkoja Fortstocenburgas (Fort Stotsenburg) armijas bāzi, ko 1908. gadā pārdēvēja par Klārka gaisa spēku bāzi (Clark Air Base). Otrā pasaules kara laikā Japānas karaspēks uzbruka Klārka bāzei, kā rezultātā ievērojami cieta arī pilsēta. Amerikāņi bāzi atbrīvoja 1945. gadā, bet pameta to pēc 1991. gada Pinatubo vulkāna izvirduma. Izvirdumā ievērojami cieta arī Mabalakata. Tās attīstībai nozīmīgs faktors ir 1993. gadā bijušās armijas bāzes vietā izveidotā Klārka Speciālā ekonomiskā zona, kurā atrodas starptautiska lidosta, vairāki uzņēmumi, viesnīcu un izklaides komplesi, Klārka motosporta trase. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Mabalakata.