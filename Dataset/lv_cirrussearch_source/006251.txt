Vāclavs Klauss (čehu: Václav Klaus, izrunā: [ˈvaːtslaf ˈklaus]; dzimis 1941. gada 19. jūnijā Prāgā, Čehijā) ir čehu politiķis, bijušais Čehijas prezidents un Čehijas premjerministrs. Beidzis ekonomikas studijas Prāgas Universitātē. Viņš ir viens no Pilsoņu demokrātiskā partijas dibinātājiem. V. Klauss tiek saukts par "Centrāleiropas Mārgaritu Tečeri". Laika posmā no 1989. gada 10. decembra līdz 1992. gada 2. jūlijam pildīja Čehoslovākijas finanšu ministra pienākumus. Pēc tam tika iecelts par Čehoslovākijas premjerministru, šajā amatā viņš bija līdz 1992. gada 31. decembrim, taču jau nākamajā dienā (1993. gada 1. janvārī) turpināja pildīt amata pienākumus, taču tagad kā Čehijas premjerministrs. 1997. gada 17. decembrī viņš tika atstādināts no amata. Nākamā gada 17. jūlijā kļuva par Čehijas parlamenta Deputātu palātas priekšēdētāju, amatā bija līdz 2002. gada 20. jūnijā. Viņš uzvarēja prezidenta vēlēšanu trešajā kārtā 2003. gada 28. februārī ar 142 balsīm "par" no 281 kopējās balss. 2003. gada 7. martā V. Klauss sāka pildīt Čehijas prezidenta pienākumus. 2008. gada sākumā notikušajās prezidenta vēlēšanās viņš atkārtoti tika ievelēts uz prezidentūras otro termiņu. Otrā prezidentūras piecgade sākās 2008. gada 7. martā. 2013. gada martā viņu amatā nomainīja Milošs Zemans. Vāclavs Klauss stājas Čehijas prezidenta amatā uz otro termiņu Vikikrātuvē par šo tēmu ir pieejami multivides faili. Skatīt: Vāclavs Klauss. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Biogrāfija (angliski)