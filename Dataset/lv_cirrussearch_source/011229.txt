Kristofers Džonatans Džeimss Nolans (angļu: Christopher Jonathan James Nolan; dzimis 1970. gada 30. jūlijā) ir Lielbritānijas/ASV kinorežisors, scenārists un producents. Pirmo ievērību viņš guva pēc savas otrās filmas "Memento" (2000) izdošanas, ko viņš sarakstīja un režisēja pēc sava brāļa Džonatana Nolana stāsta. Vēlāk Kristofers kopā ar brāli rakstīja scenārijus arī "Betmena" filmu sērijai un filmai "Ilūzija" (2006). Tāpat sadarbojies ar Volliju Fisteru, kurš ir kinomatografējis vairākas viņa filmas. Pēc filmas "Bezmiegs" (2002) režisēšanas viņš uzsāka darbu pie "Betmena" filmu triloģijas. Kopā ar savu sievu Emmu Tomasu dibināja Syncopy Films. Piecas reizes nominēts Amerikas Kinoakadēmijas balvai dažādās kategorijās — par filmām "Memento" (2000), , "Pirmsākums" (2010) un "Denkerka" (2017). Ieguvis Zelta globusa balvu kā labākais režisors, BAFTA kino balvu arī kā labākais režisors par filmu "Openheimers" (2023). https://www.delfi.lv/kultura/52862727/screen/56351718/openheimers-triumfe-britu-kinoakademijas-balvu-pasniegsanas-ceremonija Vikikrātuvē par šo tēmu ir pieejami multivides faili. Skatīt: Kristofers Nolans. Encyclopædia Britannica raksts (angliski) Brockhaus Enzyklopädie raksts (vāciski) Zinātniskās fantastikas enciklopēdijas raksts (angliski) IMDb profils (angliski) AllMovie profils (angliski) Box Office Mojo profils (angliski)