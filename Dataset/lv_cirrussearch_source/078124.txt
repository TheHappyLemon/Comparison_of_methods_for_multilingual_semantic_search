Mazo pandu dzimtas (Ailuridae) dzīvnieki pieder pie plēsēju kārtas suņveidīgo apakškārtas (Caniformia). No mazo pandu dzimtas līdz mūsdienām ir izdzīvojusi tikai viena ģints: sarkanās pandas (Ailurus), pārējās 8 ģintis ir izmirušas. Tuvākie sarkano pandu radinieki izmira pirms 3—4 miljoniem gadu. Izmirušās pandas bija primitīvāk veidotas, ar lielākām galvām un žokļiem. Tās dzīvoja Eiropā un Āzijā, bet iespējams arī Ziemeļamerikā. Iesākumā 1825. gadā mazās pandas tika klasificētas kā jenotu dzimtas (Procyonidae) dzīvnieki. Mazās pandas nokļuva pie jenotiem dēļ savas ārējās līdzības: galvas formas, gredzenveida astes krāsojuma, kā arī dažādas uzvedības līdzības. Nākamā dzimta, kurā tika ieskaitītas mazās pandas, bija lāču dzimta (Ursidae). Ģenētiskie pētījumi noveda pie tā, ka mazās pandas tika klasificētas kā mazo pandu dzimta. Pētījumi liecina, ka mazās pandas ir samērā tuvi radinieki jenotiem, un varētu tikt traktētas kā jenotu dzimtas apakšdzimta. Tomēr DNS un izmirušo mazo pandu fosiliju pētījumi liecina, ka no kopējiem priekštečiem mazās pandas ir atdalījušās pirms 40 miljoniem gadu. Šo gadu laikā mazajām pandām ir iegūtas 109 mutācijas, kas tās ievērojami attālina no jenotiem. Līdz ar to zinātniski pareizi ir tās klasificēt kā pastāvīgu dzimtu, kas ir iekļauta sermuļu virsdzimtā (Musteloidea) tāpat kā jenotu dzimta. Un mazajām pandām nav radniecības ar lielajām pandām, kas ir lāču dzimtas dzīvnieki. Mazo pandu dzimta (Ailuridae) † ģints Amphictis † ģints Protursus apakšdzimta Ailurinae ģints Sarkanās pandas (Ailurus) † ģints Magerictis † ģints Parailurus † ģints Pristinailurus apakšdzimta Simocyoninae † ģints Actiocyon † ģints Alopecocyon † ģints Simocyon «Arhivēta kopija». Arhivēts no oriģināla, laiks: 2009. gada 30. aprīlī. Skatīts: 2009. gada 12. septembrī. Roberts, MS & Gittleman, JL (1984). "Ailurus fulgens". Mammalian Species 222: 1–8. doi:10.2307/3503840 Mayr, E (1986). "Uncertainty in Science: is the Giant Panda a Bear or a Raccoon?". Nature 323: 769–771. doi:10.1038/323769a0 Slattery JP & O'Brien, SJ (1995). "Molecular phylogeny of the red panda (Ailurus fulgens)". J. Hered. 86: 413–422. http://www.msb.unm.edu/mammals/publications/Flynn2000.pdf Ailuridae Ailuridae - lesser pandas