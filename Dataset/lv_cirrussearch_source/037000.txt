Ruduļi, ruduļu ģints (Scardinius) ir sapalu dzimtas (Leuciscidae) ģints, kas apvieno 10 mūsdienās dzīvojošas sugas, no kurām vislabāk zināmā suga ir parastais rudulis. Gandrīz visas sugas mājo Eiropā, no tām dažas sastopamas arī Āzijā, un tikai viena suga ir endēma Rietumāzijai — Antālijas rudulis (Scardinius elmaliensis), kurš izplatīts tikai Turcijā. Ruduļiem ļoti līdzīgas izskatās raudas. Šo ģinšu sugas var viegli atšķirt pēc mutes — ruduļiem mute ir pavērsta uz augšu, kas tiem ļauj bez piepūles uzlasīt barību (dažādus ūdens kukaiņus) no ūdens virsmas. Latvijā sastopama viena ruduļu ģints suga — rudulis (Scardinius erythrophthalmus). Tas Latvijā sastopams daudzās upēs un ezeros, kā arī jūras piekrastē, īpaši upju grīvās. Nelielās upītēs un nelielos vai stipri aizaugušos, slēgtos ezeros parasti nav sastopams. Ruduļu ģints (Scardinius) Adrijas rudulis (Scardinius hesperidicus) Albānijas rudulis (Scardinius knezevici) Antālijas rudulis (Scardinius elmaliensis) Dalmācijas rudulis (Scardinius dergle) Grieķijas rudulis (Scardinius acarnanicus) Iliki rudulis (Scardinius graecus) Itālijas rudulis (Scardinius scardafa) Neretvas rudulis (Scardinius plotizza) Rudulis (Scardinius erythrophthalmus) Rumānijas rudulis (Scardinius racovitzai) FishBase: Genus: Scardinius ResearchGate: Scardinius genus in Molecular Studies Latvijas daba: Karpu dzimta