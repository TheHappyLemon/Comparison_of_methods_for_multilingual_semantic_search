Neitans Džefrijs Juniors Eklstons (angļu: Nathan Geoffrey Junior Eccleston; dzimis 1990. gada 30. decembrī Mančestrā, Anglijā) ir angļu futbolists, uzbrucējs. Uz Liverpūles komandas sitēmu Eklstons pārcēlās no "Bury" jau 15 gadu vecumā. 2009./2010. gada sezonā viņš pastāvīgi spēlēja "Liverpool" rezervistu komandas sastāvā pēc aizvadītas sezonas U-18 vienībā. 27. augustā, savā debijas mačā rezervistu sastāvā, Eklstons guva divus vārtus, kuri gan nepalīdzēja uzveikt Blekbērnas "Rovers" - 2:3. 2009. gada 6. septembrī Eklstonu izsauca uz pieaugušo komandu, gatavojoties UEFA Čempionu līgas mačiem grupu turnīrā. "Liverpool" komandā viņš debitēja tā paša gada 28. oktobrī, kad nomainīja Filipu Degenu Līgas kausa mačā ar Londonas "Arsenal". Dažas dienas vēlāk viņš debitēja arī Anglijas Premjerlīgā, kad izgāja laukumā spēlē ar "Fulham". 2010. gada 28. janvārī uzbrucējs pievienojās Pirmās līgas klubam "Huddersfield Town", liverpūlieši viņu izīrēja uz mēnesi. Savā debijas spēlē divas dienas vēlāk pret "Yeovil Town" Eklstons guva vārtus, kas palīdzēja uzvarēt ar 1:0. 1. februārī "Liverpool" paziņoja, ka pagarina īres termiņu līdz 2010. gada 8. martā. Savā trešajā spēlē komandā, pret "Gillingham", viņš rupji pārkāpa noteikumus pret pretinieku spēlētāju mača 26. minūtē, par ko saņēma trīs spēļu diskvalifikāciju. Pēc "Huddersfield" zaudējuma izslēgšanas maču pusfinālā pret "Milwall" Eklstons atgriezās "Liverpool" sastāvā. "Huddersfield" viņš aizvadīja kopsummā 12 spēles un guva vienus vārtus. Paul Hassall. «The Big Interview: Nathan Eccleston». Liverpool F.C., 2008-02-05. Skatīts: 2009-10-29. «Liverpool Results 2009—10». www.liverweb.org.uk. Skatīts: 2009-10-29. James Carroll. «Reds Name Champions League Squad». Liverpool F.C., 2009-09-06. Skatīts: 2009-10-29. Mandeep Sanghera. «Arsenal 2 — 1 Liverpool». BBC, 2009-10-28. Skatīts: 2009-10-29. Mandeep Sanghera. «Fulham 3—1 Liverpool». BBC, 2009-10-31. Skatīts: 2009-10-31. «Striker seals loan deal». Liverpoolfc.tv. 2010-01-28. Skatīts: 2010-01-29. «Striker extends loan». Liverpoolfc.tv. 2010-02-01. Skatīts: 2010-02-01. «Career Stats». LFC History. Skatīts: 2009. gada 31. oktobris. WorldFootball profils (angliski) Soccerbase spēlētāja profils (angliski) Transfermarkt spēlētāja profils (angliski) FBref spēlētāja profils (angliski) Profils "Liverpool" oficiālajā vietnē (angliski) Profils BBCSport vietnē Arhivēts 2009. gada 29. oktobrī, at Archive-It(angliski) LFCHistory.net profils (angliski) ESPN profils (angliski)