Eiropas Investīciju banka (angļu: European Investment Bank) ir banka un vienlaikus Eiropas Savienības patstāvīga finanšu institūcija, kas lielākoties atbalsta projektus, kas nodrošina ES dalībvalstu integrāciju un palīdz attīstīties ekonomiski vājākiem savienības reģioniem. EIB, kuras akcionāri ir 27 ES dalībvalstis, tika radīta Luksemburgā 1958. gadā pamatojoties uz Romas līgumu. Finansiāli banka no vienas puses darbojas kā jebkura komercbanka sniedzot aizdevumus, garantijas un citus pakalpojumus parastajā kārtībā. No otras puses, kā ES finansēšanas institūcija, tā izsniedz kredītus, ilgtermiņa aizdevumus, garantijas projektiem, kuri palīdz līdzsvarot ES ekonomisko attīstību un integrāciju. 2010. gadā banka ES projektiem izsniedza 72 miljardus eiro jeb 88% no saviem finansu līdzekļiem. Papildus tam palīdzība tiek sniegta arī ES partnervalstīm — kaimiņreģioniem, jaunattīstības valstīm. Finanses savai darbībai EIB iegūst aizņemoties ES un pasaules kapitāla tirgos. Līdz ar to tā nav atkarīga no ES budžeta. European Investment Bank — About the EIB (angliski) H.J. Šreters, Eiropas Savienības leksikons, Rīga: Jumava, 2004. gads. (69. lpp.) Eiropas Savienības portāls — Eiropas Investīciju banka