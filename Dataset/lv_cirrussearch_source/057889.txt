Mila (grieķu: Μήλος) ir Grieķijai piederoša vulkāniska sala Egejas jūrā. Pēc platības tā ir piektā lielākā Kiklādu sala pēc Naksas, Andras, Paras un Tinas. Tās administratīvais centrs ir Milas pilsēta. 1820. gadā Milā arheoloģiskos izrakumos tika atrasta Milas Veneras statuja, kas tagad novietota Luvras muzejā Parīzē, bet tās kopija atrodama Milas arheoloģiskajā muzejā. Salu veido vairākas vulkāna virsotnes ar lielu jūras līci centrā, pēdējā vulkāniskā aktivēšanās aprakstīta mūsu ēras 140. gadā. Citas vulkāniskas Grieķijas salas ir Santorini (pēdējais izvirdums 1956. gadā) un Nisira (apmēram 1888. gadā), kā arī Metanas pussala (apmēram 1700. gadā). Senās Grieķijas laikā Milas sala bija obsidiāna ieguves vieta. Vikikrātuvē par šo tēmu ir pieejami multivides faili. Skatīt: Mila. Encyclopædia Britannica raksts (angliski) Austrumeiropas enciklopēdijas raksts (vāciski)