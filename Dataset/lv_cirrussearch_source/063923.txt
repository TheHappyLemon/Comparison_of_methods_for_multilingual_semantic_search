Pavasara mazpurenīte (Ranunculus ficaria) ir daudzgadīgs Gundegu dzimtas lakstaugs. Augums neliels, līdz 20 cm. Saknes sulīgas, ar gumiem. Stumbrs pacils, vienkāršs vai zarojas. Lapas ieapaļas, pabiezas, taukaini spīdošas. Kāti gari, sulīgi. Ziedi zeltaini dzelteni, pa vienam stumbra galotnē. Zied aprīlī, maijā. Auglis — riekstiņu kopauglis. Suga izplatīta Eiropā, izņemot ziemeļu rajonus. Latvijā ir sastopams visā teritorijā. Aug mitrās pļavās, mežmalās, krūmājos. Indīgs augs. Satur protoanemonīnu, saponīnus un nedaudz zilskābes. Izmanto tautas medicīnā. L.Keirāns Iepazīsim Latvijas augus ISBN 5-405-00395-6 Vikikrātuvē par šo tēmu ir pieejami multivides faili. Skatīt: Pavasara mazpurenīte. Encyclopædia Britannica raksts (angliski) Encyclopædia of Life raksts (angliski)