Jozefs "Pepi" Bicans (vācu: Josef "Pepi" Bican, dzimis 1913. gada 25. septembrī, miris 2001. gada 12. decembrī) bija čehu-austriešu futbolists, spēlējis uzbrucēja pozīcijā. Bicans ir viens no visu laiku rezultatīvākajiem futbolistiem vēsturē. Saskaņā ar Rec.Sport.Soccer Statistics Foundation (RSSSF), Bicans 624 mačos kopumā guva vairāk nekā 950 vārtus, padarot viņu par otru rezultatīvāko futbolistu vēsturē. Pēc RSSSF datiem, ieskaitot arī neoficiālos mačus, viņš 1089 mačos guva 1813 vārtus. Gandrīz 15 gadus pavadot Prāgas "Slavia", ieskaitot visus mačus, guvis 1137 vārtus. Bicans savu karjeru sāka 1931. gadā Vīnes "Rapid" komandā. Pavadot tur četrus gadus, viņš pārcēlās uz citu Vīnes komandu "Admira". Austrijā izcīnījis četrus augstākās līgas čempionu titulus. 1937. gadā pievienojies Prāgas "Slavia", kur spēlējis līdz 1948. gadam. Viņš vēljoprojām ir kluba visu laiku labākais vārtu guvējs. Vēlāk spēlējis arī Vitkovice, Hradec Králové un Dynamo Prague. Karjeru noslēdzis 1955. gadā, kā Čehoslovākijas Pirmās līgas rezultatīvākais spēlētājs (447 vārti). Saskaņā ar UEFA, Bicans ar 518 vārtiem ir visu laiku labākais vārtu guvējs Eiropas augstākajās futbola līgās, apsteidzot ungāru Ferencu Puškāšu. Bijis daļa no Austrijas futbola izlases 1930. gadu Wunderteam komandas. Pārstāvējis izlasi 1934. gada FIFA Pasaules kausā, kur palīdzējis komandai tikt pusfinālā. 1938. gadā kļuvis par Čehoslovākijas futbola izlases dalībnieku, taču pārrakstīšanās kļūda, kas saistīta ar viņa pāreju uz izlasi, liedza viņam spēlēt 1938. gada FIFA Pasaules kausā. Pēc spēlētāja karjeras beigām kļuvis par treneri, trenējot komandas galvenokārt Čehoslovākijā no 1950. līdz 1970. gadiem. 1998. gadā Bicans saņēma "Goda medaļu" no Starptautiskā Futbola vēstures un statistikas federācijas" (IFFHS). 2000. gadā IFFHS Bicanam piešķīra "Zelta bumbu", atzīstot viņu par 20. gadsimta labāko vārtu guvēju. Balva tika piešķirta par to, cik reizes spēlētājs kļuva par augstākās līgas rezultatīvāko spēlētāju, ko Bicans sasniedza 12 reizes. «Prolific Scorers Data - Josef Bican - Additional Data». www.rsssf.org. Skatīts: 2023-03-23. «Prolific Scorers Data». www.rsssf.org. Skatīts: 2023-03-23. Klub. «The Slavia Q&As». SK Slavia Praha. Skatīts: 2023-03-23. «Josef Bican». www.telegraph.co.uk. Skatīts: 2023-03-23. Klub. «Star History | Slavia Top Scorers of All Times». SK Slavia Praha. Skatīts: 2023-03-23. UEFA.com. «Meet Europe's most prolific scorer of all time | Inside UEFA». UEFA.com (angļu), 2014-12-04. Skatīts: 2023-03-23. «IFFHS». www.iffhs.com. Skatīts: 2023-03-23. «Josef Bican: world's greatest goalscorer». HeraldScotland (angļu). Skatīts: 2023-03-23. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)