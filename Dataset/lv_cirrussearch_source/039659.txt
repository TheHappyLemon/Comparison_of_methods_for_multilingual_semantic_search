Jovana Raporta (serbu: Јована Раппорт, dzimusi kā Jovana Vojinoviča (serbu: Јована Војиновић) 1992. gada 18. februārī Trstenikā) ir Dienvidslāvijas, Serbijas un Melnkalnes (līdz 2006. gadam), Melnkalnes (no 2007. līdz 2013. gadam), Serbijas (no 2013. līdz 2022. gadam) un Rumānijas (kopš 2022. gada) starptautiskā lielmeistare šahā (2009). Pasaules un Eiropas junioru šaha čempionātu daudzkārtējā dalībniece dažādās vecuma kategorijās. Lielāko panākumu guvusi 2002. gadā, kad pārstāvot Dienvidslāviju, izcīnījusi bronzas medaļu Pasaules meiteņu šaha čempionātā U10 vecuma grupā. Daudzkārtējā Melnkalnes sieviešu šaha čempionātu laureāte, kuros izcīnījusi divas zelta (2009, 2010), sudraba (2008) un bronzas (2007) medaļas. 2014. gadā uzvarējusi Serbijas sieviešu šaha čempionātā. 2009. gadā Antaljā uzvarējusi Vidusjūras valstu sieviešu šaha čempionātā. 2011. gadā bijusi pirmā starptautiskā sieviešu šaha turnīrā Serbijas pilsētā Pančevā. Pārstāvējusi Melnkalnes un Serbijas komandas lielākajos komandu šaha turnīros: Pasaules šaha olimpiādēs piedalījusies 5 reizes (2008-2016); Eiropas komandu šaha čempionātos piedalījusies 5 reizes (2007-2015). Individuālā vērtējumā izcīnījusi zelta (2015) medaļu; Eiropas meiteņu komandu šaha čempionātos U18 vecuma grupā piedalījusies 3 reizes (2007-2009). Komandu vērtējumā izcīnījusi sudraba (2008) un bronzas (2007) medaļas. Individuālajā vērtējumā izcīnījusi 2 zelta (2008, 2009) un sudraba (2007) medaļas. Par panākumiem turnīros FIDE 2008. gadā viņai piešķīra starptautiskās meistares (WIM), bet 2009. gadā - starptautiskās lielmeistares (WGM) nosaukumu. Bija pirmā Melnkalnes šahiste, kas kļuvusi par šaha lielmeistari. Kopš 2022. gada augusta šaha turnīros pārstāv Rumāniju. 2016. gadā apprecējusies ar Ungārijas šaha lielmeistaru Ričārdu Raportu. FIDE Transfers in 2013 World Youth Chess Championships 2002 Jovana Vojinovic is new Serbian Women Champion «WIM Jovana Vojinovic and IM Ioannis Georgiadis are Mediterranean Champions 2009». Arhivēts no oriģināla, laiks: 2017. gada 7. jūlijā. Skatīts: 2017. gada 20. septembrī. OlimpBase :: Women's Chess Olympiads :: Jovana Vojinović OlimpBase :: European Women's Team Chess Championship :: Jovana Vojinović OlimpBase :: European Girls' U18 Team Chess Championship :: Jovana Vojinović Title Applications (WIM): Vojinovic, Jovana Title Applications (WGM): Vojinovic, Jovana Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)