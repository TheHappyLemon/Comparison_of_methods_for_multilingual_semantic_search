Dainis Zīlītis (dzimis 1969. gada 14. septembrī Saldū) ir bijušais latviešu svarcēlājs. Piedalījies 1996. gada vasaras olimpiskajās spēlēs, kurās svara kategorijā līdz 85 kg izcīnīja 15. vietu. D. Zīlītis ar svarcelšanu sāka nodarboties pie trenera Jāņa Andžāna. Viņš ir trīskārtējs Latvijas čempions svarā līdz 83 kg (1995, 1996, 1997). Trīsreiz piedalījies Eiropas čempionātā (1995, 1996, 1997), bet vienmēr palicis ārpus goda pjedestāla. 1998. gadā piedalījās pasaules čempionātā, bet palika bez rezultāta un izstājās. Daiņa Zīlīša labākais rezultāts divcīņas summā ir 312 kg. Pēc sportista gaitu beigšanas bijis Latvijas Svarcelšanas klubu apvienības (tagadējās Latvijas Svarcelšanas federācijas) tiesnešu padomes priekšsēdētājs. «Velna ducis laimi nenes». diena.lv. 1998. gada 14. novembrī. Skatīts: 2019. gada 20. janvārī. Olympedia profils (angliski) LOK profils