Nokia E90 Communicator bija Somijas uzņēmuma Nokia 3G viedtālrunis, pēdējais no Communicator sērijas. Izlaists 2007. gadā. Aparāts no ārpuses bija kā parasts telefons, bet atvērtā veidā ar to varēja darboties kā ar datoru, kuram bija QWERTY tastatūra un otrs liels LCD displejs. Papildus citām iepriekšējo Communicator iespējām, E90 atbalstīja 3G UMTS/HSDPA datu pārraides protokolu un integrētu GPS. Aparāts apgādāts ar ARM11 OMAP procesoru, kas darbojās 330 MHz frekvencē. Tam bija 128 MB atmiņa. Telefonā varēja ievietot microSD atmiņas karti. Operētājsistēma bija S60, kas veidota uz Symbian bāzes. Nokia E90 Communicator priekštecis bija Nokia 9500 Communicator. GSMArena (angliski)