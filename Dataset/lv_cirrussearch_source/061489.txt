Šis raksts ir par partiju Latvijā. Par citām jēdziena Tautas partija nozīmēm skatīt nozīmju atdalīšanas lapu. Tautas partija bija konservatīvi labēja politiska partija Latvijas Republikā, dibināta 1998. gada 2. maijā. Partija bija pārstāvēta 7., 8. un 9. un 10. Saeimā, tās Ministru prezidenti Andris Šķēle un Aigars Kalvītis vadīja vairākas valdības. 2010. gada 12. jūnijā, apvienojoties ar partijām LPP/LC, "Jaunlatvija", "Ogres novadam", "Latgales tauta" un "Vienotā Rēzekne", tā izveidoja partiju apvienību "Par Labu Latviju", kas piedalījās 10. Saeimas vēlēšanās, taču ieguva tikai 8 deputātu vietas (Tautas partiju šai Saeimā pārstāvēja trīs deputāti). 2011. gada 9. jūlijā partijas 15. kongresā tika pieņemts lēmums par Tautas partijas likvidāciju. Partiju vadīja priekšsēdētājs un ievēlētā valde. 1998—2002: Andris Šķēle 2002—2006: Atis Slakteris 2006—2008: Aigars Kalvītis 2008—2009: Mareks Segliņš 2009—2011: Andris Šķēle 7. Saeimas vēlēšanās 24 deputātu vietas Saeimā (opozīcijā Viļa Krištopana kabinetam); 8. Saeimas vēlēšanās 20 deputātu vietas (opozīcijā Einara Repšes kabinetam); 9. Saeimas vēlēšanās 23 deputātu vietas Saeimā; 10. Saeimas vēlēšanās 3 deputātu vietas Saeimā (apvienības "Par Labu Latviju" frakcijā). 1999—2000: vada valdību (A. Šķēles ministru kabinets) 2000—2002: pārstāvēta Andra Bērziņa ministru kabinetā (5 ministri) 2004: pārstāvēta Induļa Emša ministru kabinetā (7 ministri) 2004—2006: vada valdību (Aigara Kalvīša 1. ministru kabinets) 2006—2007: vada valdību (A. Kalvīša 2. ministru kabinets) 2007—2009: pārstāvēta Ivara Godmaņa Ministru kabinetā (9 ministri) 2009—2010: pārstāvēta Valda Dombrovska Ministru kabinetā (6 ministri) 2001. gadā iekļuva Rīgas domē, bet palika opozīcijā. 2005. gadā iekļuva valdošajā koalīcijā Rīgas domē. 2009. gada pašvaldību vēlēšanās piedzīvoja sagrāvi un Rīgas domē ievēlēta netika. Dibināta partijas 1. kongresā 1998. gada 2. maijā Rēzeknē. 2007.-2010. gados līdzdarbojās I. Godmaņa otrajā valdībā un V. Dombrovska valdībā (atsauca no Dombrovska valdības savus ministrus 2010. gada martā). 2010. gada martā par aiziešanu no TP paziņoja tās Līvānu nodaļa. Tautas partija savās priekšvēlēšanu reklāmas kampaņās vairākkārt ir pārsniegusi likumā noteiktos tēriņu limitus. Tas ir novedis līdz tiesu darbiem. 2010. gada novembrī administratīvā apgabaltiesa lika Tautas partijai pārskaitīt valsts budžetā pretlikumīgi saņemtos un iztērētos 1,03 miljonus latu. Apelācijas instances tiesa noraidīja TP sūdzību, atstājot spēkā Korupcijas novēršanas un apkarošanas biroja 2008. gada lēmumu par ziedojumu atmaksu. Prasību tiesa skatīja slēgtā tiesas sēdē, jo tā bija lūguši TP pārstāvji. Dibināta politiskā apvienība "Par labu Latviju" (latviski) Nolemj likvidēt Tautas partiju Tautas partija pārreģistrācijā zaudē ceturtdaļu biedru. LETA. 18.05.2010. Mednis I. Partiju laiki Latvijā (1988—2002). — R.: Drukātava, 2007. ISBN 978-9984-798-20-2 — 184.—196. lpp. "Tautas partijas avīze" LR premjerministra Valda Dombrovska aicinājums Tautas partijai