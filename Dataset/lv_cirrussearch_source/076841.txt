Klinšu kalni (angļu: Rocky Mountains) ir kalnu sistēma Kordiljeros, Ziemeļamerikā, ASV un Kanādas rietumos, starp 60° un 32° ziemeļu platumiem. Kalnu sistēmas garums apmēram 3200 km, bet platums ir līdz 700 km. Klinšu kalni ir ūdensšķirtne starp Klusā un Atlantijas okeāna baseiniem. Klinšu kalnos sākas tādas upes kā Misūri, Kolorādo, Riogrande, Sneika, Ārkanzasa un daudzas citas lielas upes. Kalnu augstākā virsotne ir Elberta kalns (4401,2 m). Ir lielas molibdēna, zelta, sudraba, polimetālu, naftas un akmeņogļu atradnes. Ir vērojams vulkānisms: geizeri, termālie avoti un zemestrīces. Kalnos galvenokārt aug mežs, kalnu-taigas mežs ziemeļos un priežu mežs dienvidos. Mežs kalnos beidzas 1500 m augstumā (ziemeļos) līdz 3600 m augstu (dienvidos), augstāk ir alpīnās pļavas un mūžīgais sniegs. Ielejās ir stepes un pustuksneši. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 362. lpp. Vikikrātuvē par šo tēmu ir pieejami multivides faili. Skatīt: Klinšu kalni. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)