EVRA EVLA EVAD EVCA EVPA EVLI EVGA EVRS EVVA EVSM EVLU EVHN Latvijas lidostu un lidlauku infrastruktūru veido CAA oficiāli sertificēti 9 lidlauki (Ādaži, Cēsis, Ikšķile, Jūrmala, Liepāja, Limbaži, Rīga, Spilve, Ventspils) un 8 helikopteru lidlauki (Baltijas Helikopters, Centra Jaunzemji, Čiekuri, Klauģu muiža, Ludza AVP, M Sola, Nogale, Old City Heliport). Starptautiskā lidosta «Rīga» ir vienīgā, kas nodrošina regulārus starptautiskos pārvadājumus. Pārējie Latvijā esošie lidlauki pārsvarā ir bijušie lauksaimniecības aviācijas lidlauki, kādreizējās PSRS Bruņoto spēku aviācijas bāzes, bijušie DOSAAF lidlauki, vai privāti mazmotora gaisa kuģu lidlauki. Tie nav oficiāli reģistrēti un sertificēti kā gaisa kuģiem izmantojama infrastruktūra, bet nereti tiek izmantoti avioklubu vajadzībām (Cīravas lidlauks), aviošoviem (Degumnieku lidlauks), izpletņlēkšanai un paraplanierismam (Grīvas lidlauks). Daļa bijušo lidlauku ir pamesti, nekopti, vai arī demontēti; daļa lidlauku tiek izmantoti ar aviāciju nesaistītās aktivitātēs (ražošanas struktūras, autosacīkstes). Uzskaitījumā iekļauti sertificētie lidlauki no Latvijas gaisa satiksmes un Civilās aviācijas aģentūras dokumentiem, kā arī nesertificētie un vēsturiskie lidlauki no dažādiem avotiem. Skatīt avota Wikidata vaicājums. «Civilās aviācijas lidlauki». Arhivēts no oriģināla, laiks: 2020. gada 28. oktobrī. Skatīts: 2014. gada 10. septembrī. eAIP of Latvia «MyAirfields.com Airfield listing». Arhivēts no oriģināla, laiks: 2015. gada 23. janvārī. Skatīts: 2014. gada 10. septembrī. AIP Latvia Vikikrātuvē par šo tēmu ir pieejami multivides faili. Skatīt: Latvijas lidostas. Vikikrātuvē par šo tēmu ir pieejami multivides faili. Skatīt: Latvijas lidlauki.