Princis Bernhards cur Lipe-Bīsterfelds (vācu: Bernhard zur Lippe-Biesterfeld, nīderlandiešu: Bernhard van Lippe-Biesterfeld; dzimis 1911. gada 29. jūnijā, miris 2004. gada 1. decembrī) bija Nīderlandes karalienes Juliānas vīrs. Sešu bērnu, arī Nīderalndes karalienes Beatrikses tēvs. Vācijā dzimušais Bernhards Otrā pasaules kara laikā uzturējās Londonā, bija gaisa spēku lidmašīnu pilots, eskadras komandieris un cīnījās pret Vāciju. Kā Nīderlandes armijas ģenerālis un Nīderlandes spēku komandieris piedalījās Vācijas kapitulācijas sarunās. Pēc kara viens no Pasaules dabas fonda dibinātājiem un pirmais tās prezidents no 1962. līdz 1976. gadam. Viens no diviem Bilderbergas grupas dibinātājiem un pirmais tās Vadības komitejas priekšsēdētājs no 1954. līdz 1975. gadam. Demisionēja no amatiem saistībā ar "Lockheed" kukuļošanas skandālu XX gadsimta septiņdesmito gadu vidū. Vikikrātuvē par šo tēmu ir pieejami multivides faili. Skatīt: Bernhards cur Lipe-Bīsterfelds. Encyclopædia Britannica raksts (angliski) Brockhaus Enzyklopädie raksts (vāciski) Prinča Bernharda oficiālā biogrāfija (angliski)