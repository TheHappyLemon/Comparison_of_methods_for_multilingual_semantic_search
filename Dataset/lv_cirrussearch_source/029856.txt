Bazilikata (itāļu: Basilicata) ir reģions Itālijas dienvidos, robežojas ar Kampāniju, Apūliju un Kalabriju. Ap Potencas pilsētu esošā Potencas province līdz 1871. gadam tika saukta par Bazilikatas provinci, taču aptvēra tikai daļu no mūsdienu Bazilikatas reģiona. Lielākās pilsētas ir Potenca, Matēra un Pističi. Administratīvi Bazilikata ir sadalīta divās provincēs: Matēras un Potencas provincē, kurās ir 131 komūna. Reģiona ziemeļrietumos atrodas vīnogu audzēšanas platības, kas pazīstamas ar nosaukumu Vulture, kur tiek ražots vīns Anglianico del Vulture. Senatnē šis apgabals bija pazīstams kā Lukānija. Kopš pievienošanas Romas impērijai tas nekad nav bijis patstāvīgs, un tā vēsture ir kopīga ar kaimiņu teritorijām. Kopš normaņu iekarošanas tā piederēja Neapoles karalistei, bet kopš 1861. gada — Itālijai. Vikikrātuvē par šo tēmu ir pieejami multivides faili. Skatīt: Bazilikata. Encyclopædia Britannica raksts (angliski) Encyclopædia Universalis raksts (franciski)