Need for Speed: Underground (saīsinājumā — NFSU) ir septītā spēle Need for Speed videospēļu sērijā un to izstrādāja EA Black Box un publicēja Electronic Arts 2003. gadā. Pirms spēles iznākšanas tika solīts, ka spēle būs līdzīga filmai "Ātrs un bez žēlastības", ar mašīnu tūningu un nelegālām ielu sacensībām. Spēlē var izvēlēties veidot karjeru. Vēl var atrasties garāžā, kur var izmainīt visu mašīnu, sākot ar uzlīmēm un beidzot ar jauniem motoriem. Visas spēles sacensības notiek naktī, izdomātā pilsētā ar nosaukumu Olimpic city. Spēle bija populāra un tai arī ir turpinājums Need for Speed: Underground 2. Apļa sacensības ir standarta sacensības, kurās var piedalīties līdz četriem braucējiem. Spēlētājam ir jābrauc pa apli vismaz divas reizes. Šis sacensību tips arī ir izplatītākais šajā spēlē. Šāda veida sacensības līdz šim ir bijušas visās "Need for Speed" sērijas spēlēs. Tās ir attīstītas apļa sacensības. Katrā aplī pēdējais braucējs tiek izmests, līdz paliek tikai viens braucējs. Underground lielākais apļu skaits, kas ir iespējams šajā tipā, ir trīs apļi. Šādas sacensības ir bijušas vairākās iepriekš izdotās sērijas spēlēs. Parasti šīs sacensības ir īsākas nekā apļa sacensības (to maksimālais garums ir astoņi kilometri). Spēlētājam ir doti kontrolpunkti, kuriem jāizbrauc cauri. Pirmais, kurš šķērso finiša līniju, ir uzvarētājs.Ir arī īpašas sacensības, kur braukšanai no starta līdz finišam ir dots ierobežots laika sprīdis, turklāt piedalās tikai spēlētājs.Ja spēlētājs iekļaujas laikā, viņš saņem unikālu detaļu. Drifts ir jauns sacensību tips "Need for Speed" sērijā. Spēlētājam ir doti vairāki apļi, lai driftojot savāktu nepieciešamo punktu skaitu un iegūtu pirmo vietu.Ja spēlētājs ietriecas šķērslī, punktus neieskaita. Šīs ir vienīgās sacensības, kurās laiks nevar beigties. Spēlētājam jāsacenšas ar vienu līdz trim pretiniekiem. Ir jābrauc pa garu ceļa posmu bez līkumiem. Pirmais, kurš sasniedz finiša līniju, uzvar. Šis ir vienīgais sacensību tips, kur spēlētājam nav ļauts braukt ar automātisko ātrumkārbu, tāpēc spēlētājam ir jāpārslēdz ātrums. To nedarot, var neizturēt automašīnas dzinējs .Šis sacīkšu veids parādījās arī citās "Need for speed" daļās. Oficiālā mājaslapa[novecojusi saite] (angliski)