Zinedins Jazids Zidāns (franču: Zinedine Yazid Zidane, dzimis 1972. gada 23. jūnijā Marseļā, Francijā) ir alžīriešu izcelsmes Francijas futbola treneris un bijušais futbolists. Zidāns tiek uzskatīts par vienu no visu laiku pasaules labākajiem futbolistiem. Kopš 2019. gada ir Madrides "Real" galvenais treneris. Par pasaules mēroga zvaigzni Zidāns kļuva 1998. gada Pasaules kausa izcīņas laikā, kad kopā ar Francijas izlasi kļuva par pasaules čempionu. Finālspēlē francūži ar 3:0 pieveica Brazīlijas izlasi un Zidāns šajā spēlē guva 2 vārtus. Kā komandas līderis Zidāns aizveda savu komandu arī līdz 2000. gada Eiropas čempionāta uzvarētāju lauriem. Kopā ar Turīnas "Juventus" Zidāns divas reizes kļuva par Itālijas čempionu, bet 2001. gadā viņš par rekordlielu summu (66 miljoniem eiro) pārgāja uz Madrides "Real". 2002. gadā Zidāns kopā ar Real uzvarēja UEFA Čempionu līgā. Zidāns ir 3 reizes atzīts par pasaules labāko futbolistu (1998, 2000, 2003), bet 2004. gadā UEFA aptaujā viņš tika atzīts par pēdējo 50 gadu izcilāko futbolistu. 2006. gada Pasaules čempionātā Zidāns kopā ar Francijas izlasi aizkļuva līdz pat finālam, kur piekāpās Itālijas izlasei. Jau spēles pagarinājumā Zidāns tika noraidīts no laukuma, pēc tam, kad iesita ar galvu pa krūtīm itāļu futbolistam Marko Materaci. Par spīti tam, Zidāns tika atzīts par 2006. gada Pasaules kausa izcīņas vērtīgāko spēlētāju. 2006. gadā pēc Pasaules čempionāta Zidāns beidza savu futbolista karjeru gan izlasē, gan klubā. 2004. gadā bijušais Brazīlijas futbolists Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. 2010. gada novembrī Zidāns tika nozīmēts par Madrides "Real" speciālo padomdevēju, bet 2013. gadā viņš kļuva par kluba trenera asistentu. 2014. gada jūnijā Zidāns kļuva par Madrides "Real" B komandas – "Real Madrid Castilla" treneri, bet 2016. gada 4. janvārī — par Madrides "Real" galveno treneri. Tikai piecas dienas pēc trešā Čempionu līgas kausa izcīnīšanas, Zinedins Zidāns negaidīti paziņoja par atkāpšanos no trenera amata Madrides "Real" komandā, sakot, ka "klubam ir nepieciešamas pārmaiņas". 2019. gada 11. martā Zidāns atgriezās "Real" trenera amatā, parakstot līgumu trim gadiem – līdz 2022. gada vasarai. Bordeaux UEFA Intertoto kauss: 1995 Juventus Itālijas Serie A: 1996–97, 1997–98 Supercoppa Italiana: 1997 UEFA Superkauss: 1996 Starpkontinentālais kauss: 1996 UEFA Intertoto kauss: 1999 Real Madrid Spānijas La Liga: 2002–03 Supercopa de España: 2001, 2003 UEFA Čempionu līga: 2001–02 UEFA Superkauss: 2002 Starpkontinentālais kauss: 2002 Francija FIFA Pasaules kauss: 1998 Eiropas čempionāts futbolā: 2000 Individuālie sasniegumi Francijas 1. divīzijas gada labākais jaunais spēlētājs: 1993–94 Francijas 1. divīzijas gada labākais spēlētājs: 1995–96 Francijas gada futbolists: 1998, 2002 Ballon d'Or: 1998 FIFA gada labākais pasaules spēlētājs: 1998, 2000, 2003 FIFA 100 Real Madrid Spānijas La Liga: 2016–17, 2019–20 Supercopa de España: 2017, 2019–20 UEFA Čempionu līga: 2015–16, 2016–17, 2017–18 UEFA Superkauss: 2016, 2017 FIFA Klubu Pasaules kauss: 2016, 2017 Individuālie sasniegumi FIFA gada labākais treneris: 2017 Francijas gada treneris: 2016, 2017 «Zinedine Zidane's career timeline and detailed statistics». Footballdatabase.com. 2001. gada 6. oktobris. Skatīts: 2011. gada 28. aprīlis. «Zidane's record with Francija U-21». Rsssf.com. Skatīts: 2011. gada 28. aprīlis. Vikikrātuvē par šo tēmu ir pieejami multivides faili. Skatīt: Zinedins Zidāns. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)