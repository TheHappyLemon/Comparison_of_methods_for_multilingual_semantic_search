Roberts Ovanisjans (armēņu: Ռոբերտ Հովհաննիսյան; dzimis 1991. gada 23. martā Erevānā) ir Armēnijas starptautiskais lielmeistars šahā (2010). Divas reizes pēc kārtas uzvarējis Armēnijas junioru šaha čempionātos U18 vecuma grupā (2008, 2009). No 2003. līdz 2011. gadam pārstāvējis Armēniju Eiropas un Pasaules junioru šaha čempionātos. 2011. gadā Čennai kļuvis par sudraba medaļas ieguvēju Pasaules junioru šaha čempionātā U20 vecuma grupā. 2009. gadā Sanktpēterburgā uzvarējis Tigrana Petrosjana memoriālā. 2011. gadā Erevānā uzvarējis Armēnijas šaha čempionātā un Džermukā bijis otrais Karena Asrjana memoriālā. 2015. gadā Rīgā starptautiskajā šaha festivālā Rīgas Tehniskās universitātes Open 2015 izcīnījis 2. vietu "A" turnīrā, bet 2018. gadā uzvarējis šajā turnīrā. 2021. gada novembrī Rīgā ierindojies 48. vietā 2021. gada "FIDE Chess.com Grand Swiss" turnīrā. Pārstāvējis Armēnijas komandu lielākajos komandu šaha turnīros: Pasaules šaha olimpiādē un 2022. gadā izcīnījis sudraba medaļu komandu vērtējumā. Eiropas komandu šaha čempionātā piedalījies 2011. gadā. Pasaules komandu šaha čempionātā piedalījies 2011. gadā un komandu vērtējumā izcīnījis zelta medaļu. Par panākumiem turnīros FIDE 2009. gadā Ovanisjanam piešķīrusi starptautiskā meistara (IM), bet 2010. gadā - starptautiskā lielmeistara (GM) nosaukumu. 50th World Junior Chess Championship GM Robert Hovhannisyan is the new Armenian champion 6th K. Asrian Memorial Riga Technical University Open 2015 - Tournament A Riga Technical University Open 2018 - Tournament A 2021 FIDE Chess.com Grand Swiss 44th Olympiad Chennai 2022 Open OlimpBase :: European Men's Team Chess Championship :: Robert Hovhannisian OlimpBase :: World Men's Team Chess Championship :: Robert Hovhannisian Title Applications Grand Master (GM): Hovhannisyan, Robert Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)