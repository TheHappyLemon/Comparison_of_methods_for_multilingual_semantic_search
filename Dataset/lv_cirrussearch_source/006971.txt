Šis raksts ir par putnu ģinti. Par apdzīvotu vietu skatīt rakstu Ķīši (Valgundes pagasts). Šis raksts ir par putnu ģinti. Par citām jēdziena dumpis nozīmēm skatīt nozīmju atdalīšanas lapu. Dumpji, dumpju ģints (Botaurus) ir viena no gārņu dzimtas (Ardeidae) ģintīm, kas pieder dumpju apakšdzimtai (Botaurinae). Dumpju ģintī ir 4 mūsdienās dzīvojošas sugas. Dumpju ģints putnu izplatības areāls aptver Ziemeļamerikas, Dienvidamerikas, Eirāzijas un Austrālāzijas teritorijas. Turklāt katrā reģionā mājo pa vienai sugai. Abas ziemeļu sugas ir daļēji migrējošas. Ziemas periodā tās lido uz siltākiem reģioniem dienvidu virzienā. Latvijā sastopama viena dumpju ģints suga — lielais dumpis (Botaurus stellaris), kas Latvijas teritorijā ir parasts ligzdotājs. Visas četras dumpju sugas ir liela auguma, ar masīvu ķermeņa būvi. Lielākais no visiem ir lielais dumpis, kura ķermeņa garums ir apmērm 75 cm. Tiem ir apspalvojums ar lielisku kamuflāžas efektu. Neskatoties uz to samērā lielo augumu, dabā tos ir grūti novērot, tā kā tiem piemīt slēpts dzīves veids niedrājos. Tāpat kā citi gārņu dzimtas putni tie barojas ar zivīm, vardēm, moluskiem un citiem nelieliem ūdens dzīvniekiem. Dumpju ģints (Botaurus) Amerikas dumpis (Botaurus lentiginosus) Austrālijas dumpis (Botaurus poiciloptilus) Dienvidamerikas dumpis (Botaurus pinnatus) Lielais dumpis (Botaurus stellaris) «Lielais dumpis Botaurus stellaris». Arhivēts no oriģināla, laiks: 2010. gada 27. jūlijā. Skatīts: 2011. gada 16. martā. Arhivēts 2010. gada 27. jūlijā, Wayback Machine vietnē. Eurasian bittern