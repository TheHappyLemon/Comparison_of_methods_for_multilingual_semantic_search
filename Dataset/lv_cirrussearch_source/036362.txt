Maija Lomineišvili (gruzīnu: მაია ლომინეიშვილი; dzimusi 1977. gada 11. novembrī Tbilisi) ir Gruzijas starptautiskā lielmeistare šahā (1996). Vairākārt piedalījusies Eiropas un Pasaules junioru šaha čempionātos. 1991. gadā uzvarējusi Eiropas jauniešu šaha čempionātā un ieguvusi bronzu Pasaules junioru šaha čempionātā U14 vecuma grupā. Vēlākajos gados izcīnījusi vēl trīs junioru šaha čempionātu godalgas: zelta (1996. gadā Eiropas junioru šaha čempionātā U20 vecuma grupā) un divas bronzas (1993. gadā Pasaules junioru šaha čempionātā U16 vecuma grupā un 1994. gadā Pasaules junioru šaha čempionātā U18 vecuma grupā). Divas reizes izcīnījusi medaļas Pasaules šaha čempionātos studentiem: 2000. gadā Varnā ieguvusi zeltu, bet 1998. gadā Roterdamā bijusi otrā. 2000. gadā uzvarējusi starptautiskajos šaha turnīros Batumi un Vācijas pilsētās Bēnlingenē un Rodevišā. Sešas reizes uzvarējusi Gruzijas sieviešu šaha čempionātos (1993, 1996, 1998, 2002 - kopā ar Annu Matnadzi, 2009, 2011). 1995. gadā Kišiņevā piedalījusies Pasaules šaha čempiones izcīņas cikla starpzonu turnīrā, kurā ieņēmusi 34. vietu. 2004. gadā Elistā piedalījusies Pasaules šaha čempionātā sievietēm pēc izslēgšanas sistēmas. Pēc uzvaras 2. kārtā par Alisi Gaļļamovu zaudējusi 3. kārtā savai tautietei Nanai Dzagnidzei un izstājusies no tālākas cīņas. 2008. gadā iekļuvusi Krievijas pilsētā Naļčikā notiekošajā Pasaules šaha čempionātā sievietēm pēc izslēgšanas sistēmas, taču Krievijas—Gruzijas kara dēļ kopā ar citām Gruzijas šahistēm šajā čempionātā piedalīties atteikusies. Pārstāvējusi Gruzijas komandu lielākajos komandu šaha turnīros: Pasaules šaha olimpiādēs piedalījusies 3 reizes (2004-2008). Komandu vērtējumā izcīnījusi zelta (2008) medaļu. Individuālajā vērtējumā izcīnījusi bronzas (2008) medaļu; Eiropas komandu šaha čempionātos piedalījusies 5 reizes (1999-2007). Komandu vērtējumā izcīnījusi sudraba (2005) medaļu. Individuālajā vērtējumā izcīnījusi sudraba (2007) medaļu; Pasaules komandu šaha čempionātā piedalījusies 2009. gadā. Par panākumiem turnīros FIDE 1995. gadā Lomineišvili piešķīra starptautiskās meistares (WIM), bet 1996. gadā - starptautiskās lielmeistares (WGM) nosaukumu. 2003. gadā saņēmusi starptautiskā meistara vīriešiem (IM) nosaukumu. «LIST OF WUC CHESS MEDAL LISTS». Arhivēts no oriģināla, laiks: 2016. gada 4. martā. Skatīts: 2016. gada 17. novembrī. Campeonato de Georgia - femenino 1995 Kishinev Interzonal Tournament 2004 FIDE Knockout Matches «Appeal to FIDE: move the Women's World Championship». Arhivēts no oriģināla, laiks: 2016. gada 4. martā. Skatīts: 2016. gada 17. novembrī. OlimpBase :: Women's Chess Olympiads :: Maia Lomineishvili OlimpBase :: European Women's Team Chess Championship :: Maia Lomineishvili OlimpBase :: World Women's Team Chess Championship :: Maia Lomineishvili Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)