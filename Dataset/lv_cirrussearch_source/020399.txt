Sališu jūra (angļu: Salish Sea) ir Klusajam okeānam piederīga malas jūra tā ziemeļaustrumos Ziemeļamerikas piekrastē. Apvieno starpsalu un piekrastes akvatorijas starp Vankūveras salas austrumu un dienvidu piekrasti un kontinentu. Iekļauj Huana de Fukas šaurumu, Džordžijas šaurumu, Pjūdžitsaunda līci, kā arī vairākus citus mazākus starpsalu šaurumus un līčus. Jūras rietumu robeža ir līnija starp Fleteri ragu Olimpika pussalā un Karmanas ragu Vankūveras salā. Kopējā platība ap 18 000 km2. Sališu jūras krastā atrodas Kanādas province Britu Kolumbija un ASV Vašingtonas pavalsts. Lielākās pilsētas krastos ir Sietla, Takoma un Bremertona ASV un Vankūvera un Viktorija Kanādā. Nosaukumu 1988. gadā ieviesis Bilingemas universitātes jūras biologs Berts Vebers, lai ar vienotu nosaukumu aprakstītu visus reģiona ūdeņus. Pats nosaukums veidots asociējot ar krasta sališu indiāņiem, kas izsenis apdzivojuši šīs jūras piekrasti. 2009. gadā nosaukums oficiāli iekļauts ASV un Kanādas ģeogrāfisko nosaukumu reģistros. BC Geographical Names