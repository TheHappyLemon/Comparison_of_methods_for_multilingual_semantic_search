Utarpradēša (hindi: उत्तर प्रदेश, urdu: اتر پردیش, Uttar Pradeś, izrunā: [ˈʊtːər prəˈdeːʃ] — "Ziemeļu province") ir Indijas štats, kas atrodas valsts ziemeļos. Utarpradēša robežojas ar septiņiem citiem Indijas štatiem — Bihāru, Džhārkhandu, Čhatīsgarhu, Madhju Pradēšu, Rādžastānu, Harjānu un Utarakhandu, kā arī ar vienu Indijas teritoriju — Deli, un ar vienu kaimiņvalsti — Nepālu. Utarpradēšas platība ir 243 290 km². Administratīvais centrs ir Laknava. 2011. gadā Utarpradēšā dzīvoja aptuveni 200 miljoni iedzīvotāju. Tas ir Indijas lielākais štats pēc iedzīvotāju skaita un lielākā kādas valsts pirmā līmeņa administratīvā vienība pasaulē pēc iedzīvotāju skaita. Administratīvi sīkāk dalās 75 apgabalos. Mūsdienu Utarpradēšas teritorija Gangas līdzenumā vēsturiski bija daļa no Maurju impērijas (ap 320.—200. p.m.ē.), Kušānu valsts (ap 100.—250. m.ē.), Guptu impērijas (350—600). No 1206. līdz 1525. gadam to pārvaldīja Deli sultāni, bet pēc Akbara iekarojumiem tā bija Mogulu impērijas pamatdaļa ar galvaspilsētu Āgrā (1526—1540, 1555-1571, 1598—1648). Pēc Angļu—marathu kara (1803—1804) Utarpradēšas teritorija nokļuva Britu Austrumindijas kompānijas pārvaldībā un ieguva Ziemeļrietumu provinču (angļu: North-Western Provinces, 1836—1902) nosaukumu, kuras administratīvais centrs pārmaiņus bija Āgra un Allahābāda. 1902. gadā to pārdēvēja par Apvienotajām Āgras un Audas provincēm (United Provinces of Agra and Oudh) ar galvaspilsētu Allahābādā, bet 1921. gadā par Britu Indijas Apvienotajām provincēm (United Provinces of British India). Pēc Indijas neatkarības iegūšanas provinces nosaukumu indiskoja un tā ieguva Utarpradēšas nosaukumu. 2000. gadā Utarpradēšas atdalīja tās ziemeļrietumu daļu, kuru nosauca par Utarančalu ("Ziemeļu apvidu"), bet 2007. gadā pārdēvēja par Utarakhandu. Apvienoto Āgras un Audas provinču karte (1903) Utarpradēšas vēsturiskās zemes Musulmaņu īpatsvars Utarpradēšas reģionos Utarpradēša ir ceturtais lielākais Indijas štats pēc platības. Tā platība ir 243 290 km² (gandrīz 3,8 Latvijas platības). Štats atrodas Ziemeļindijas centrālajā daļā, robežojas austrumos ar Bihāru un Džhārkhandu, dienvidos ar Čhatīsgarhu un Madhju Pradēšu, rietumos ar Rādžastānu, Harjānu un Deli, bet ziemeļos ar Utarakhandu. Ziemeļos štats robežojas arī ar Indijas kaimiņvalsti Nepālu. Utarpradēša atrodas subekvatoriālajā joslā. Pēc Kepena klimata klasifikācijas Utarpradēšā valda subtropu klimats ar sausām ziemām, bet vasarā ir musonu nesti nokrišņi. Štata rietumos ir pustuksneša klimats. Gada vidējais nokrišņu daudzums ir 1025 mm (kalnienē tas sasniedz 1667 mm, bet līdzenumos — 896 mm). Utarpradēšas atrodas Indas-Gangas līdzenumā. Vidējais augstums virs jūras līmeņa ir no 100 līdz 200 m. Utarpradēšas augstākais punkts ir Amsota smaile (957 m), kas atrodas štata ziemeļrietumos. No derīgajiem izrakteņiem Utarpradēšā iegūst kaļķakmeni, dolomītu, smilti, marmoru, boksītu un mālu. No dabas katastrofām Utarpradēšu visbiežāk skar plūdi, sausums, meža ugunsgrēki un zemestrīces. 2011. gadā Utarpradēšā dzīvoja 200 miljoni iedzīvotāji. Tas ir lielākais Indijas štats pēc iedzīvotāju skaita. Pēc 2011. gada tautskaites datiem lielākās Utarpradēšas pilsētas pēc iedzīvotāju skaita bija: Izplatītākās reliģijas 2011. gadā bija hinduisms (79,73%) un islāms (19.26%). «Average annual rainfall of the states of India» (angļu). Arhivēts no oriģināla, laiks: 2021. gada 26. Februāris. Skatīts: 2021. gada 5. martā. Religion Number. «U.P religions by numbers». The Hindu (26 August 2015) (N. Ravi). The Hindu Group. Arhivēts no oriģināla, laiks: 2018. gada 15. novembris. Skatīts: 2020. gada 29. marts. Vikikrātuvē par šo tēmu ir pieejami multivides faili. Skatīt: Utarpradēša. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski)