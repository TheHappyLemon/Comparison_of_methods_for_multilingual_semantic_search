Daudzvērtīgie spirti jeb polioli ir spirti, kuru molekulās ir divas vai vairāk hidroksilgrupas (OH grupas). Daudzvērtīgajiem spirtiem piederošie cukurspirti tiek izmantoti kā pārtikas piedevas. Lai arī to salduma pakāpe ir zemāka, nekā attiecīgajiem cukuriem, no kā tie iegūti, cukurspirtiem ir mazāka kaloritāte, un tos parasti lieto kopā ar citiem saldinātājiem, kuriem ir ļoti augsta salduma pakāpe, piemēram, acesulfāmu un aspartāmu. Lilita Ozola. Pārtikas piedevas. Rīga : SIA „Neo”, 2003. 39.—44. lpp. ISBN 9984-9649-0-6.[novecojusi saite]