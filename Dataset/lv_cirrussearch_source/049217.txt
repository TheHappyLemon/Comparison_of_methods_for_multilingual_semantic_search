Kaori Ičo (japāņu: 伊調 馨; dzimusi 1984. gada 13. jūnijā) ir japāņu brīvā stila cīkstone, četrkārtēja vasaras olimpisko spēļu čempione, desmitkārtēja pasaules čempione. No 2003. līdz 2016. gadam Ičo bija nepārspējama. 2016. gada 29. janvārī Ivana Jarigina Zelta Grand Prix balvas izcīņas finālā viņa zaudēja Mongolijas cīkstonei Orkonai Purevdorcai. Tas bija viņas pirmais zaudējums pēc 13 gadus ilgās dominēšanas. Viņa ir pirmā sieviete jebkurā sporta veidā, kas uzvarējusi individuālā pasākumā četrās secīgās olimpiskajās spēlēs. 2016. gada 20. oktobrī Japānas premjerministrs Šindzo Abe apbalvoja viņu ar Tautas goda balvu. Viņa ir otrā cīkstone, kas pēc Saori Jošidas 2012. gadā, saņēmusi šo augsto apbalvojumu. Daudzkārtējo olimpisko zelta medaļnieku uzskaitījums «Rio Olympics 2016: Wrestler Kaori Icho makes history with fourth straight gold» (angļu). bbc.com. 2016. gada 17. augusts. Skatīts: 2019-06-10. Vikikrātuvē par šo tēmu ir pieejami multivides faili. Skatīt: Kaori Ičo. Olympedia profils (angliski) FILA profils (angliski)