Šis raksts ir par Beļģijas galvaspilsētu. Par reģionu skatīt rakstu Briseles galvaspilsētas reģions. Brisele (franču: Bruxelles-Ville vai Ville de Bruxelles; nīderlandiešu: Stad Brussel) ir pilsēta Beļģijas centrālajā daļā. Beļģijas lielākā pilsēta un galvaspilsēta. Beļģijas daļas — Flandrijas galvaspilsēta, kaut arī pati pilsēta administratīvi neatrodas Flandrijā, bet veido atsevišķu Beļģijas daļu — galvaspilsētas reģionu ar divām valsts valodām — franču un nīderlandiešu. Pašā Briseles municipalitātē ir tikai apmēram 143 000 iedzīvotāju, tomēr visā Briseles aglomerācijā, kas faktiski ir viena pilsēta, ir vairāk nekā miljons iedzīvotāju. Brisele bieži tiek uzskatīta par Eiropas Savienības galvaspilsētu, jo divas no trijām galvenajām ES institūcijām atrodas Briselē — Eiropas Komisija un Eiropas Savienības Padome. Brisele ir arī NATO galvenās mītnes vieta. Centrālajai Briselei vēsturiski ir divas daļas — Augšpilsēta un Lejaspilsēta —, kuras vienu no otras nodala stāva nogāze, kas stiepjas ziemeļu — dienvidu virzienā no Karaļa ielas tālākā gala līdz Tiesu pilij. 979. gadā Lejaslotringas grāfs Kārlis tagadējā Briselē uzcēla cietoksni. 7. gadsimtā pilsēta kļuva par nozīmīgu pieturas punktu ceļā no Briges uz Ķelni. 1695. gadā pilsētu ieņēma un nopostīja Francijas karaļa Luija XIV karaspēks. 1830. gadā Briselē sākās Beļģijas revolūcija pret Nīderlandes varu un 1831. gadā pilsēta kļuva par neatkarīgās Beļģijas galvaspilsētu. 1940. gada 10. maijā Briseli bombardēja vācu aviācija. Atomium — 103 metrus augsta dzelzs atoma skulptūra — viens no Briseles simboliem. Uzstādīta EXPO-58 laikā. Lielais laukums (Grand-Place/Grote Markt) — centrālais vecpilsētas laukums ar rātsnamu un ģilžu namiem. "Čurājošais puisēns" (Manneken Pis) — strūklaka, kas attēlo čurājošu puisēnu, viens no pilsētas simboliem. La Monnaie/De Munt — Briseles opera. Svētā Miķeļa un Svētās Gudulas katedrāle. Dievmātes baznīca — gotikas stila paraugs. Dievmātes kapela Briselē dzimuši: Alberts I (Albert I) (1875—1934) — Beļģijas karalis (1909—1934) Alberts II (Albert II) (1934) — Beļģijas karalis (1993) Pjērs Alešinskis (Pierre Alechinsky) (1927) — mākslinieks Boduēns I (Baudouin I) (1930—1993) — Beļģijas karalis (1951—1993) Jans Brēgels Vecākais (Jan Brueghel de Oude) (1568—1625) — gleznotājs Žaks Brels (Jacques Brel) (1929—1978) — franču dziedātājs Žans Klods van Damme (Jean-Claude Van Damme) (1960) — aktieris Pjērs Deliņs (Pierre Deligne) (1944) — matemātiķis Eržē (Hergé) (1907—1983) — komiksu mākslinieks Lāra Fabiāna (Lara Fabian) (1970) — dziedātāja Andrē Frankvēns (André Franquin) (1924—1997) — komiksu mākslinieks Jans Baptists van Helmonts (Jan Baptist van Helmont) (1580—1644) — ķīmiķis Odrija Hepbērna (Audrey Hepburn) (1929—1993) — aktrise Edgars P. Jakobss (Edgar P. Jacobs) (1904—1987) — komiksu mākslinieks Margerita Jursenāra (Marguerite Yourcenar) (1903—1987) — franču rakstniece Hulio Kortasars (Julio Cortázar) (1914—1984) — argentīnišu rakstnieks Anrī Lafontēns (Henri La Fontaine) (1854—1943) — jurists, 1913.gada Nobela miera prēmija Leopolds II (Léopold II) (1835—1909) — Beļģijas karalis (1865—1909) Leopolds III (Léopold III) (1901—1983) — Beļģijas karalis (1934—1951) Klods Levī-Stross (Claude Lévi-Strauss) (1908) — franču antropologs Braiens Molko (Brian Molko) (1972) — dziedātājs, grupas Placebo līderis un vokālists Pols Otlē (Paul Otlet) (1868—1944) — bibliogrāfs Pejo (Peyo) (1928—1992) — komiksu mākslinieks Žozefs Plato (Joseph Plateau) (1801—1883) — fiziķis Pols Anrī Spāks (Paul-Henri Spaak) (1899—1972) — politiķis Totss Tīlemanss (Toots Thielemans) (1922) — džeza mūziķis Filips Tiss (Philippe Thys) (1890—1971) — riteņbraucējs Emīls Vandervelde (Emile Vandervelde) (1866—1938) — politiķis Vezālijs (Vesalius) (1514—1564) — anatoms «Bevolking per gemeente op 1 januari 2022». Q12480. Vikikrātuvē par šo tēmu ir pieejami multivides faili. Skatīt: Brisele. Encyclopædia Britannica raksts (angliski) Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Briselē centrā