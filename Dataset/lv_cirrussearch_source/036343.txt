Playboy Records bija ASV ierakstu kompānija, kas atradās Losandželosā, Kalifornijā un bija daļa no Playboy Enterprises. Ievērojamākie ierakstu kompānijas mākslinieki bija Els Vilsons, Bārbi Bentons, Blue Ash, Hamilton un citi. Ierakstu kompānija tika dibināta 1971. gada 19. augustā. Populārākais Playboy Records izdotais singls bija trio Hamilton, Joe Frank & Reynolds hits Fallin' In Love, kas 1975. gadā sasniedza pirmo vietu Billboard Hot 100 un Adult Contemporary, un 24. vietu R&B singlu topā. Otrs komerciāli veiksmīgākais singls bija Ela Vilsona I've Got a Feeling — 3. vieta R&B, 29. vieta popmūzikas topā. No 1972. gada līdz 1973. gadam Playboy Records bija grupas ABBA ASV ierakstu kompānija, licencēta caur grupas galveno ierakstu kompāniju — Polar Music. Grupa mainīja izplatītājus pēc uzvaras 1974. gada Eirovīzijas dziesmu konkursā ar Waterloo. Sākotnēji ierakstu kompānija singlus izplatīja neatkarīgi, līdz tās darbības nogalē izplatīšanu pārņēma CBS Records. 1978. gadā Playboy Records beidza darbību, uzņēmumu iegādājās Elektra Records. Ierakstu kompānijas darbība tika atsākta 2001. gadā kā džeza mūzikas izdevniecība Concord Records. 1970. gadu ierakstu kompānijas repertuāru pārvalda Sony Music Legacy Recordings. Grupas Hamilton, Joe Frank & Reynolds singlu panākumi Billboard Hot 100 singlu topā[novecojusi saite] Singla Fallin' in Love informācija 45cat.com «Ela Vilsona singlu panākumi Billboard Hit 100». Arhivēts no oriģināla, laiks: 2016. gada 16. martā. Skatīts: 2016. gada 15. novembrī. Carl Magnus Palm. Abba: Bright Lights Dark Shadows. Music Sales Limited, 2014. gada 20. februāris. 284–. lpp. ISBN 978-1-78323-049-5. Robert Pruter. Chicago Soul. University of Illinois Press, January 1992. 342–. lpp. ISBN 978-0-252-06259-9.