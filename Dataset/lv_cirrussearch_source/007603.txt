X-Sat ir Singapūras mikropavadonis, kas palaists 2011. gadā. Tas paredzēts tehnoloģiju izmēģināšanai nākotnes misijām. Pavadoņa izmēri ir 600 × 600 × 800 mm. Trīs asu stabilizāciju nodrošina četri žiroskopi un magnētiskie stabilizatori,, telpisko stāvokli nosaka ar trīs saules un vienu zvaigžņu sensoru, trīs kursa sensoriem un diviem 3 asu magnetometriem. Elektroenerģiju dod trīs GaAs saules bateriju paneļi (divi atverami un viens fiksēts) ar jaudu 175 W (misijas beigās), tiek izmantotas divas 6 Ah litija jonu akumulatoru baterija. IRIS' izgatavota SatReCi un ir birstes tipa (push-broom) skeneris, kas paredzēts Zemes virsmas skenēšanai zaļajā (520 nm – 600 nm), sarkanajā (630 nm – 690 nm) un tuvi infrasarkanajā (760 nm – 890 nm) viļņu diapazonā. Tas nodrošina izšķirtspēju 10 m un aptver 50 km platu skenēšanas joslu. IRIS ir apgādāts ar signāla priekšapastrādes moduli ar 8 Gb atmiņas moduli. ADAM ir divvirziena zema ātruma sakaru kanāls, kas izmanto ultra augstu frekvenci, lai iegūtu datus no jūrās peldošām bojām. Bojas uzkrāj okeanoloģiskus datus par temparatūru, sāļumu un ūdens siedienu. Nākotnē šo tehnoloģiju paredzēts izmantot meklēšanas un glābšanas operācijās, kā arī uz sauszemes. Lai nosūtītu iegūtos datus uz zemes stacijām, tiek izmantota S-joslas raidītājs. Paralēlās apstrādes iekārta (Parallel Processing Unit) nodrošina uzņemto attēlu apstrādi paralēlā arhitektūrā. Tas nepieciešams, lai nesūtītu uz zemi lieku informāciju, tādējādi atslogojot ierobežotos sakaru kanālus. PPU sastāv no četriem Xilinx Vertex FPGA, kuri katrs sastāv no četriem procesoru mezgliem. Vēl ir rezerves procesoru mezgli. PPU ir StrongArm procesori, kas darbojas 100 MHz taktsfrekvencē ar 64 MB SDRAM. X-Sat kā sekundārā krava tika palaists 2011. gada 20. aprīlī 04:42 UTC ar nesējraķeti PSLV C16 no Satiša Dhavana kosmosa centra Šriharikotas salā pie Indijas austrumu krasta. Ar šo raķeti tika palaisti arī pavadoņi Resourcesat-2 un Youthsat. Scientists make contact with X-SAT Lois Calderon, 2011-04-26 (angliski) X-Sat Nanyang Technological University mājaslapā (angliski)