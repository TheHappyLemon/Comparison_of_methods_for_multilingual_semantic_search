Gordana Markoviča (serbu: Гордана Марковић; dzimusi kā Jovanoviča (serbu: Јовановић) 1951. gada 4. janvārī, arī Gordana Jovanoviča-Markoviča) ir Serbijas starptautiskā meistare šahā (1979). No 1970. gadu beigām līdz 1990. gadu sākumam bijusi viena no Dienvidslāvijas vadošajām šahistēm. Divas reizes uzvarējusi Dienvidslāvijas sieviešu šaha čempionātos (1977, 1981). 1979. gadā Alikantē pirmo reizi piedalījusies Pasaules šaha čempiones izcīņas cikla starpzonu turnīrā, kurā kopā ar savu tautieti Oliveru Prokopoviču dalījusi 13.-14. vietu. Vēlākajos gados vēl divas reizes bijusi starpzonu turnīru dalībniece. 1987. gada starpzonu turnīrā ieņēmusi 13. vietu, bet 1991. gadā šajā turnīrā palikusi 22. vietā. Pārstāvējusi Dienvidslāvijas komandu Pasaules šaha olimpiādēs, kurās piedalījusies 6 reizes (1978-1980, 1984-1990), un komandu vērtējumā izcīnījusi bronzas (1988) medaļu. Par panākumiem turnīros FIDE 1979. gadā Markovičai piešķīra starptautiskās meistares (WIM) nosaukumu. Kopš 2000. gada šaha turnīros piedalās reti. Markovičas māsa Katarina Blagojeviča ir šaha lielmeistare. 1979 Alicante Interzonal Tournament 1987 Smederevska Palanka Interzonal Tournament «1991 Subotica Interzonal Tournament». Arhivēts no oriģināla, laiks: 2016. gada 3. martā. Skatīts: 2016. gada 3. oktobrī. OlimpBase :: Women's Chess Olympiads :: Gordana Marković-Jovanović «benoni.de/schach/elo: Markovic, Gordana». Arhivēts no oriģināla, laiks: 2016. gada 4. martā. Skatīts: 2016. gada 3. oktobrī. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)