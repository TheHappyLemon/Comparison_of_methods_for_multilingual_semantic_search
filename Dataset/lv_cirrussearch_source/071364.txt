Selīna Grotiana (vācu: Selina Grotian; dzimusi 2004. gada 25. martā Garmišā-Partenkirhenē) ir vācu biatloniste. Ar distanču slēpošanu sāka nodarboties sešu gadu vecumā, bet biatlonam pievērsās deviņu gadu vecumā, sekojot divu vecāko brāļu piemēram. Pirmās starptautiskā līmeņa sacensības viņas karjerā bija 2021. gada Pasaules čempionāts jauniešiem Obertilliahā, kur viņa izcīnīja bronzas medaļu sprintā. 2021.—2022. gada sezonā viņa debitēja IBU kausā junioriem Pokļukā, Slovēnijā. Sezonas pirmajās sacensībās viņai līdz uzvarai pietrūka ikai 0,8 sekundes. Pēc nedēļas 2022. gada Eiropas čempionātā junioriem, kas risinājās turpat Pokļukā, viņa izcīnīja zelta medaļas gan sprintā, gan iedzīšanā. 2022. gada Pasaules čempionātā jauniešiem, kas notika ASV, S. Grotiana ieguva bronzu individuālajā distancē, sprintā viņai līdz goda pjedestālam pietrūka tikai divas sekundes, līdz ar to ierindojās 4. vietā, bet pēc tam iedzīšanā kļuva par čempioni. Startēja arī stafetē, kur Vācijas komandas sastāvā izcīnīja sudraba medaļu. 2022.—2023. gada sezonā sāka startēt pieaugušo sacensībās, debitējot IBU kausā. 2022. gada decembrī sprintā Idrē izcīnīja savu pirmo uzvaru. 2023. gada Eiropas čempionātā Lencerheidē ieguva trīs medaļas — bronzu 15 km individuālajā distancē, zeltu iedzīšanā un sudrabu jauktajā stafetē. 2023. gada martā Grotiana piedalījās Pasaules čempionātā junioriem Ščučinskā, Kazahstānā. Tur viņa izcīnīja četras zelta medaļas — sprintā, iedzīšanā, kā arī jauktajā un sieviešu stafetē. 2023. gada 18. martā Holmenkollenē debitēja Pasaules kausa sacensībās, ieņemot 44. vietu sprintā. 2023.—2024. gada sezonu iesāka Pasaules kausā. Jau pirmajā posmā Estešundā viņa tika iekļauta Vācijas stafetes komandas sastāvā un izcīnīja trešo vietu. Pirmos punktus Pasaules kausa ieskaitē ieguva turpat Estešundā, ieņemot 21. vietu sprintā. Savā pirmajā Pasaules čempionātā 2024. gadā Nove Mesto 15 km distancē ieguva 4. vietu. Kopā ar Janīnu Hetihu-Valcu, Vanesu Foigtu un Sofiju Šneideri izcīnīja bronzas medaļu stafetē. «Getting to know Selina Grotian». biathlonworld.com (angļu). 2022. gada 11. novembris. Skatīts: 2024. gada 17. februārī. «Biathlon YJWCH 2021: Selina Grotian gewinnt Bronze im Jugendsprint». xc-ski.de (vācu). 2021. gada 1. marts. Skatīts: 2024. gada 17. februārī. «Second gold medal for Grotian, Fontaine wins junior men pursuit». biathlon-pokljuka.com (angļu). Skatīts: 2024. gada 17. februārī. «Grotian and Stroemsheim win second sprint in Idre Fjall». biathlonworld.com (angļu). 2022. gada 4. decembris. Skatīts: 2024. gada 17. februārī. «Grotian earns quadruple gold haul as Germany dominate IBU Youth Junior World Championships». insidethegames.biz (angļu). 2023. gada 12. marts. Skatīts: 2024. gada 17. februārī. «Vittozzi Tops in 15 km; First Individual Gold Medal». biathlonworld.com (angļu). 2024. gada 13. februāris. Skatīts: 2024. gada 17. februārī. Vikikrātuvē par šo tēmu ir pieejami multivides faili. Skatīt: Selīna Grotiana. IBU profils (angliski)