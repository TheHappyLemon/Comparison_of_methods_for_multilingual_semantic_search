Mikroekonomika (burtiski "mazā ekonomika") ir ekonomikas zinātnes joma, kas pēta atsevišķas ekonomiskas vienības - uzņēmumus, patērētāju grupas, tirgus segmentus, tautsaimniecības nozares, u.c. Mikroekonomikas uzmanības lokā ir šādu galveno jautājumu noskaidrošana: Kā indivīdi vai mājsaimniecības veido pieprasījumu pēc dažādiem produktiem un pakalpojumiem; Kā uzņēmumi veido savu ražoto produktu vai sniegto pakalpojumu piedāvājuma struktūru un apjomu; Kā uzņēmumi, veidojot tirgus piedāvājumu, kombinē ražošanas faktorus un sadala resursus starp savstarpēji konkurējošiem mērķiem; Kā veidojas tirgus līdzsvars starp to vai citu produktu un pakalpojumu pieprasījumu un piedāvājumu. Tirgus dalībnieki - uzņēmumi, indivīdi vai mājsaimniecības, mikroekonomikas izpratnē vienlaicīgi ir gan produktu un pakalpojumu patērētāji, gan arī to piegādātāji (ražotāji). Attiecības starp šiem tirgus dalībniekiem raksturojas ar attiecību starp tirgus pieprasījumu un piedāvājumu. Tiek pieņemts, ka tirgus ir brīvs, t.i., tajā pastāv brīva pircēju un pārdevēju konkurence. Šādā gadījumā līdzsvars starp pieprasījumu un piedāvājumu zināmā tā apjomā izveidojas pie noteiktas līdzsvara cenas. Detalizētāki tirgus līdzsvaru pēta pieprasījuma piedāvājuma teorija. [1] Arhivēts 2010. gada 31. oktobrī, Wayback Machine vietnē. Mikroekonomikas simulācijas vingrinājumi (angliski)