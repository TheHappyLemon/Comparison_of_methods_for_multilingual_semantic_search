Lora Legeta Linnija (angļu: Laura Leggett Linney; dzimusi 1964. gada 5. februārī) ir amerikāņu aktrise. Savas karjeras laikā saņēmusi vairākus apbalvojumus, tai skaitā divas Zelta globusa balvas un četras Emmy balvas, kā arī nominēta trīs Amerikas Kinoakadēmijas balvām un piecām Tony balvām. 1990. gadā Linnija piedzīvoja savu Brodvejas debiju. 2001. gadā saņēma savu pirmo Emmy balvu par lomu televīzijas filmā Wild Iris. Vēl šo balvu saņēmusi par dalību televīzijas seriālos Frasier (2003–2004) un The Big C (2010–2013), un miniseriālā John Adams (2008). Kino debitējusi ar nelielu lomu filmā Lorenzo's Oil (1992). Nominēta Kinoakadēmijas balvām par lomām filmās You Can Count on Me (2000), "Kinsijs" (Kinsey, 2004) un "Sevidži" (The Savages, 2007). Piedalījusies arī tādās filmās kā "Pirmatnējās bailes" (1996), "Trūmena šovs" (1998), "Naktstauriņa pareģojumi" (2002), "Noslēpumu upe" (2003), "Tāda ir mīlestība" (2003), "Kalmārs un valis" (2005), "Auklītes dienasgrāmata" (2007), "Karaļa vizīte" (Hyde Park on Hudson, 2012), "Misters Holmss" (2015), "Brīnumainā izglābšanās Hudzonā" (2016) un "Nakts dzīvnieki" (2016). IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)