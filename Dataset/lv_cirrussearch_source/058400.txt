Mauro Kamoranēzi (itāļu: Mauro Camoranesi, dzimis 1976. gada 4. oktobrī) ir Itālijas futbola treneris un bijušais futbolists, spēlējis pussarga pozīcijā, bijušais Itālijas futbola izlases dalībnieks. Kopš 2023. gada Kamoranēzi ir Maltas Premjerlīgas kluba Floriana galvenais treneris. Dzimis Argentīnā, kur arī sācis savu karjeru. Vēlāk spēlējis arī Meksikas un Urugvajas klubos. 2000. gadā Kamoranēzi pārcēlās uz Itāliju un pievienojās Hellas Verona. 2002. gadā Kamoranēzi pievienojās Serie A čempioniem Juventus. Ar Juventus komandu vienreiz kļuvis par Serie A čempionu, vienreiz par Serie B čempionu un divreiz ieguvis Supercoppa Italiana. 2010. gadā viņš pievienojās Vācijas Bundeslīgas komandai VfB Stuttgart, bet nākamgad atgriezās Argentīnā, kur viņš noslēdza savu karjeru. Kamoranēzi vecvectēvs bija itālis, tādējādi viņam bija iespēja pārstāvēt gan Argentīnu, gan Itāliju. 2003. gadā Kamoranēzi debitēja Itālijas izlases sastāvā. Ar Itāliju uzvarējis 2006. gada FIFA Pasaules kausā. Spēlējis arī 2004. un 2008. gada Eiropas čempionātā, kā arī 2010. gada FIFA Pasaules kausā. Juventus Itālijas Serie A: 2002–03 Supercoppa Italiana: 2002, 2003 Itālijas Serie B: 2006–07 Itālija FIFA Pasaules kauss: 2006 Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)