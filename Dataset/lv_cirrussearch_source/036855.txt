Karloss Sauls Menems (spāņu: Carlos Saúl Menem; dzimis 1930. gada 2. jūlijā, miris 2021. gada 14. februārī) bija sīriešu izcelsmes argentīniešu politiķis, 44. Argentīnas prezidents laika posmā no 1989. līdz 1999. gadam. Pirmais peronists, kurš kļuva par prezidentu pēc 1976. gada militārā puča. 1973. gadā tika ievēlēts par dzimtās Larjohas provinces gubernatoru. Pēc 1976. gada puča arestēts un atcelts no amata, 1983. gadā ievēlēts atkal. Tika ievēlēts par prezidentu 1989. gada vēlēšanās, kad hiperinflācijas dēļ no amata atkāpās Rauls Alfonsīns. Ieguva ārvalstu finanšu organizāciju atbalstu, piekrītot Vašingtonas konsensam, privatizācijai un piesaistot Argentīnas peso ASV dolāram. Atjaunoja diplomātiskās attiecības ar Lielbritāniju pēc Folklendu kara. Guva ASV atbalstu. Padziļinoties ekonomiskajai krīzei, zaudēja popularitāti un 1999. gada vēlēšanās par prezidentu kļuva Fernando de la Rua. No 2005. gada - Larjohas provinces senators. Vikikrātuvē par šo tēmu ir pieejami multivides faili. Skatīt: Karloss Menems. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)