Sīverts Gutorms Bakens (norvēģu: Sivert Guttorm Bakken; dzimis 1998. gada 18. jūlijā) ir norvēģu biatlonists. Ar biatlonu sāka nodarboties 2008. gadā. Piedalījās 2016. gada ziemas jaunatnes olimpiskajās spēlēs, kas norisinājās viņa dzimtajā pilsētā Lillehammerē. Tajās izcīnīja trīs medaļas — divas zelta godalgas (iedzīšanā un jauktajā stafetē) un sudrabu (sprintā). 2017. gada Pasaules čempionātā biatlonā jauniešiem Brezno ieguva bronzu sprintā un zeltu stafetē. Nākamajā gadā Pasaules čempionātā junioriem Otepē izcīnīja sudrabu stafetē. 2018.—2019. gada sezonā sāka startēt pieaugušo konkurencē IBU kausā. 2018. gada 22. decembrī Obertilliahā sprintā guva pirmo uzvaru IBU kausa posmos. 2019. gada Pasaules junioru čempionātā izcīnīja divas bronzas medaļas — sprintā un iedzīšanā. Arī 2020. gada Eiropas čempionātā Raubičos divreiz kļuva par bronzas ieguvēju — jauktajā stafetē un iedzīšanā. Pasaules kausa sacensībās debitēja 2021. gada 8. janvārī Oberhofā ar 24. vietu sprintā. 2021. gada Eiropas čempionātā Dušņikizdrojā Norvēģijas komandas satāvā uzvarēja stafetē. 2021.—2022. gada Pasaules kausa sezonu iesāka ar 6. vietu 20 km individuālajā distancē. 2021. gada 4. decembrī pirmoreiz tika iekļauts stafetes sastāvā PK posmā un kopā ar Vetli Šostadu Kristiansenu un brāļiem Tarjeiju un Juhannesu Bē izcīnīja uzvaru. «Debutant briljerte da Norge vant stafetten». aftenposten.no (norvēģu). 2021. gada 4. decembrī. Skatīts: 2021. gada 5. decembrī. Vikikrātuvē par šo tēmu ir pieejami multivides faili. Skatīt: Sīverts Bakens. Olympedia profils (angliski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)