Ampula ir maza noslēgta stikla caurulīte, kura ir paredzēta medikamentu vai citu vielu un materiālu sterilai glabāšanai. Visbiežāk ampulās glabā šķidrus medikamentus. Stikla ampulas ir hermētiski aizkausētas ugunī un tās var attaisīt, nolaužot ampulas kakliņu. Zāļu ampulām mēdz būt kodināts laukums vai gredzens uz kakliņa, kas atvieglina nolaušanu. Dažreiz tam pašam nolūkam ampulu iepakojumā ir īpašs ampulu nazītis vai vīlīte. Laužot ieteicams izmantot sterilu salveti, lai nesavainotu pirkstus. «ampula | Tēzaurs». tezaurs.lv. Skatīts: 2022-05-07.