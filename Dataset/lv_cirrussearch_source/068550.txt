Tomass Volšs (angļu: Tomas Walsh; dzimis 1992. gada 1. martā Timaru) ir jaunzēlandiešu vieglatlēts — lodes grūdējs. Viņš ir divkārtējs olimpiskais bronzas medaļnieks, 2017. gada pasaules čempions, Okeānijas rekordists lodes grūšanā. 2009. gada Pasaules čempionātā jauniešiem Bresanonē, Itālijā, ieguva sesto vietu lodes grūšanā. Piedalījās arī diska mešanā, bet kvalifikācijā sasniedza vien 31. rezultātu un finālsacensībām nekvalificējās. Pirmais nozīmīgais panākums bija izcīnītā bronzas medaļa 2014. gada Pasaules čempionātā telpās Sopotā. 2014. gada Nāciju Sadraudzības spēlēs Glāzgovā izcīnīja sudraba godalgu. Pasaules čempionātā pirmo reizi piedalījās 2015. gadā Pekinā un ieguva ceturto vietu. 2016. gadā izcīnīja zelta medaļu Pasaules čempionātā telpās. Tajā pašā gadā debitēja vasaras olimpiskajās spēlēs Riodežaneiro ar bronzas medaļu. 2017. gada Pasaules čempionātā Londonā kļuva par pasaules čempionu, aizgrūžot lodi 22,03 metrus tālu. Volšs tika atzīts par 2017. gada Jaunzēlandes sportistu vīriešiem. 2018. gada martā Birmingemā otro reizi pēc kārtas uzvarēja Pasaules čempionātā telpās. 2018. gadā Goldkostā kļuva arī par Nāciju Sadraudzības spēļu čempionu. Par šiem sasniegumiem Volšs otro gadu pēc kārtas saņēma Jaunzēlandes gada sportista balvu, šoreiz viņam tika piešķirta arī Halberga augstākā balva. 2019. gada Pasaules čempionātā Dohā laboja sev piederošo Okeānijas rekordu (22,90 m), tikai 1 centimetru zaudēja uzvarētājam Džo Kovačam un ieguva bronzu. 2020. gada vasaras olimpiskajās spēlēs Tokijā izcīnīja savu otro olimpisko bronzas medaļu. 2022. gadā otro reizi izcīnīja Nāciju Sadraudzības spēļu zeltu. «Halberg Awards 2017». halbergawards.co.nz (angļu). Skatīts: 2023. gada 17. augustā.[novecojusi saite] «Halberg Awards: Shot putter Tom Walsh takes top award». rnz.co.nz (angļu). 2019. gada 22. februārī. Skatīts: 2023. gada 17. augustā. «Bronze for Tom Walsh, just 1cm separates top 3 in men’s shot put final». athletics.org.nz (angļu). 2019. gada 6. oktobrī. Skatīts: 2023. gada 17. augustā. «Walsh and Victor retain Commonwealth titles, Ricketts and Chepkoech set Games records». worldathletics.org (angļu). 2022. gada 6. augustā. Skatīts: 2023. gada 17. augustā. Vikikrātuvē par šo tēmu ir pieejami multivides faili. Skatīt: Tomass Volšs. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski) IAAF Dimanta līgas profils (angliski)