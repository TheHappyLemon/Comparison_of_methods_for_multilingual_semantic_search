Karakasa (spāņu: Caracas, izrunā: [kaˈɾakas]), oficiāli Santjago de Leona de Karakasa (Santiago de León de Caracas), ir Venecuēlas galvaspilsēta un lielākā valsts pilsēta pēc iedzīvotāju skaita. Vēsturiskās Karakasas robežās 2009. gadā dzīvoja apmēram 1,81 miljons iedzīvotāju. Kopā ar priekšpilsētām, Lielajā Karakasā dzīvo apmēram 5,2 miljoni cilvēku. Tā ir viena no nozīmīgākajām Latīņamerikas pilsētām. Karakasa atrodas kalnienē 760-910 metrus virs jūras līmeņa. Pilsēta dibināta 1567. gadā kā Santjago de Leona de Karakasa (Santiago de León de Caracas). Pēc Otrā pasaules kara piedzīvoja strauju izaugsmi. Daudzkārt cietusi zemestrīcēs, sevišķi 1755., 1812. un 1967. gadā. Vikikrātuvē par šo tēmu ir pieejami multivides faili. Skatīt: Karakasa. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)