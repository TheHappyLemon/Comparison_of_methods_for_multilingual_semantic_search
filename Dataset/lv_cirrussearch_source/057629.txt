Daniels Zīberts (vācu: Daniel Siebert; dzimis 1984. gada 4. maijā Berlīnē) ir Vācijas futbola tiesnesis. Ar futbola spēļu tiesāšanu sāka nodarboties 1998. gadā. 2007. gadā tika apstiprināts par Vācijas Futbola asociācijas tiesnesi. 2009. gadā sāka tiesāt 2. Bundeslīgas spēles, bet 2012.—2013. gada sezonā arī Vācijas Bundeslīgā. 2015. gadā kļuva par FIFA kategorijas tiesnesi. Par pirmajām starptautiskajām spēlēm viņa karjerā kļuva 2015. gada Eiropas U-19 čempionāta kvalifikācijas spēles. Tā paša gada 9. jūnijā tiesāja savu pirmo pieaugušo izlašu spēli starp Luksemburgu un Moldovu. 2016. gada 18. aprīlī tiesāja UEFA Jaunatnes līgas finālu. 2021. gada aprīlī Zīberts tika apstiprināts par vienu no 19 tiesnešiem 2020. gada Eiropas čempionāta finālturnīrā. «Paris-Chelsea Match Info». uefa.com (angļu). Skatīts: 2021. gada 14. jūnijā. «Referee teams for UEFA EURO 2020 appointed». uefa.com (angļu). 2021. gada 21. aprīlī. Skatīts: 2021. gada 14. jūnijā. Vikikrātuvē par šo tēmu ir pieejami multivides faili. Skatīt: Daniels Zīberts.