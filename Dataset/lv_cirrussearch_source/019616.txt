Sojuz TMA-09M (krievu: Союз ТМА-09М) bija Krievijas kosmosa kuģis apkalpes nogādāšanai uz Starptautisko kosmisko staciju (SKS). Sojuz TMA-09M palaists orbītā 2013. gada maijā un uz zemes atgriezās novembrī. Kuģa Sojuz TMA-09M apkalpe augšupceļā un lejupceļā: Dublējošā apkalpe: Mihails Tjurins (Михаил Владиславович Тюрин), komandieris  Krievija Ričards Mastrakjo (Richard Mastracchio), lidojuma inženieris, NASA,  ASV Koiči Vakata, (Wakata Kōichi), lidojuma inženieris, JAXA,  Japāna Sojuz TMA-09M starts notika 2013. gada 28. maijā 20:31:24 UTC ar nesējraķeti Sojuz-FG no Baikonuras kosmodroma 1. starta laukuma 5. palaišanas iekārtas. 20:40:12 UTC kosmosa kuģis atdalījās no pēdējās pakāpes un iegāja orbītā. Ar SKS kosmosa kuģis saslēdzās 29. maijā 02:10 UTC ( 5 stundas 39 min. pēc starta) pie Rassvet moduļa. Tuvošanās un saslēgšanās operācijas notika automātiskā režīmā. 1. novembrī veikta Sojuz TMA-09M pārvietošana no Rassvet moduļa uz Zvezda pieslēgvietu. Dažas stundas pirms atvienošanās kosmosa kuģī pārgāja kosmonauti Jurčihins, Nīberga un Parmitāno. Atvienošanās notika 08:33 UTC, bet pieslēgšanās Zvezda modulim veikta 08:54 UTC. Manevrus rokas režīmā veica Jurčihins. Operācija veikta, lai pie Rassvet moduļa atbrīvotu vietu kosmosa kuģim Sojuz TMA-11M, kuruš tika palaists 7. novembrī. No stacijas Sojuz TMA-09M atvienojās 2013. gada 10. novembrī 23:21 UTC. Kosmosa kuģa nolaižamais aparāts nolaidās Kazahstānā 11. novembrī 02:50 UTC. Lidojuma ilgums — 166 dienas 6 stundas 17 minūtes. Uz zemi tika atvesta olimpiskā lāpa (bez iedegtas uguns) 2014. gada ziemas olimpiskajām spēlēm, kura kosmosā bija nogādāta 7. novembrī ar kosmosa kuģi Sojuz TMA-11M un 9. novembrī iznesta atklātā kosmosā. Sojuz TMA-09M lapa SKS Lidojumu vadības centrā Arhivēts 2014. gada 26. februārī, Wayback Machine vietnē. (krieviski)