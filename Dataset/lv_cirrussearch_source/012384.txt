1984. gada Eiropas čempionāts futbolā notika Francijā no 12. līdz 27. jūnijam. Tas bija pēc skaita 7. Eiropas čempionāts futbolā, ko rīkoja UEFA. Par Eiropas čempioniem kļuva Francijas izlase, kas finālā ar 2-0 uzvarēja Spāniju. Par čempionāta galveno varoni kļuva Mišels Platinī, kurš guva 9 vārtus. Šīs 8 komandas piedalījās 1984. gada Eiropas čempionātā. Turnīram automātiski kvalificējās laukuma saimnieki Francijas izlase. Beļģija Dānija Dienvidslāvija Francija Portugāle Rumānija Spānija VFR Stade Vélodrome, Marseļa - 60 000 Stade de la Beaujoire, Nante - 52 923 Parc des Princes, Parīze - 48 400 Stade Félix Bollaert, Lansa - 43 500 Stade Gerland, Liona - 41 180 Stade de la Meinau, Strasbūra - 40 860 Stade Geoffroy-Guichard, Sentetjēna - 36 000 Turnīra formāts bija nedaudz mainīts, salīdzinot ar 1980. gada turnīru. 8 komandas bija sadalītas 2 grupās pa četrām komandām. Katras grupas divas spēcīgākās komandas iekļuva pusfinālā. Pirmoreiz nenotika spēle par 3. vietu. A grupā neapturami bija laukuma saimnieki Francijas izlase ar Mišelu Platinī priekšgalā, kas uzvarēja visās spēlēs. Otrajā vietā grupā ierindojās Dānijas izlase, bet pusfinālā neiekļuva Beļģija un Dienvidslāvija. B grupā pirmās divas vietas, ar 4 punktiem katrai komandai, ieguva Spānija un Portugāle, kas turnīra tabulā apsteidza vāciešus un rumāņus. Pusfinālā starp Francijas un Portugāles izlasēm pamatlaiks beidzās 1-1, bet arī papildlaikā abas komandas iesita pa vārtiem. 1 minūti pirms papildlaika beigām Platinī guva izšķirošos vārtus un Francija iekļuva finālā. Otrajā pusfinālā uzvarētāju nācās noskaidrot pēcspēles 11 m sitienu sērijā, kur Spānija ar 5-4 pieveica Dāniju. Finālā tikās divas kaimiņvalstis Francija un Spānija. Ar rezultātu 2-0 uzvarēja Francija, pirmo reizi kļūstot par Eiropas čempioniem. Par rezultatīvāko spēlētāju un turnīra spožāko zvaigzni kļuva Mišels Platinī, kurš guva deviņus no komandas 14 gūtajiem vārtiem. Labākie vārtu guvēji Mišels Platinī - 9 Franks Arnesens - 3 Prebens Elkērs - 2 Žans Fransuā Domergs - 2 Rui Žordau - 2 Antonio Maseda - 2 Rūdijs Fellers - 2 1984. gada Eiropas čempionāta futbolā dalībvalstu sastāvi Oficiālā UEFA mājaslapa (angliski)