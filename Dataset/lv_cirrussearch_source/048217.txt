Billija Ailiša Paireta Bērda O'Konela (angļu: Billie Eilish Pirate Baird O'Connell; dzimusi 2001. gada 18. decembrī Losandželosā) ir amerikāņu dziedātāja. Viņas vecāki — Patriks O'Konels un Megija Bērda — ir aktieri. Ailiša ir īru un skotu izcelsmes. Viņa ieguva izglītību mājmācības ceļā. 11 gadu vecumā Ailiša sākusi rakstīt un dziedāt savas dziesmas. Viņa ir nodarbojusies arī ar dejošanu. Pirmo popularitāti Ailiša ieguvusi ar dziesmu "Ocean Eyes", kas tika izlaists kā singls platformā SoundCloud 2016. gadā. Šī dziesma tika ierakstīta 2015. gada oktobrī. 2017. gada 11. augustā tika izlaists viņas pirmais minialbums "Don't Smile at Me". 2019. gada 29. martā tika izlaists viņas pirmais albums "When We All Fall Asleep, Where Do We Go?". Šis albums tika pozitīvi novērtēts mūzikas kritiķu vidū, kā arī tas sasniedza vairāku valstu mūzikas topu virsotnes, ieskaitot ASV un Lielbritāniju. Viņa kļuva par pirmo 2000-ajos gados dzimušo izpildītāju, kas sasniegusi ASV albumu topa 1. vietu. No šī albuma tika izdoti vairāki singli, ieskaitot "Bad Guy", kas, sasniedzot 1. vietu Billboard Hot 100 mūzikas topā, kā arī nonākot vairāku citu valstu mūzikas topu virsotnēs, kļuva par Ailišas populārāko singlu līdz šim. Ailiša tika izvēlēta kā izpildītāja Džeimsa Bonda sērijas filmas "Nav laiks mirt" (2021) tituldziesmai "No Time to Die", ko sarakstīja kopā ar savu brāli Fineasu O'Konelu. Tas kļuva par Ailišas pirmo siglu, kas sasniedza 1. vietu Lielbritānijas singlu topā. Par šo dziesmu Ailiša kopā ar Fineasu O'Konelu saņēma Amerikas Kinoakadēmijas balvu kategorijā "Labākā dziesma", kā arī Zelta globusa balvu. 2021. gada 30. jūlijā iznāca Ailišas otrais albums "Happier Than Ever". Arī šis albums guva lielus komerciālos panākumus, nonākot vairāk kā 20 valstu albumu topu virsotnē, kā arī tas izpelnījās kritiķu atzinību. No šī albuma tika izlaisti vairāki singli, no kuriem sekmīgākais bija "Therefore I Am", kas sasniedza 2. vietu Billboard Hot 100. Ailiša tika nominēta 2020. gada Grammy balvai 6 kategorijās, no kurām uzvarēja 5 no tām — albums "When We All Fall Asleep, Where Do We Go?" ieguva balvu kā gada albums un gada vokālais popmūzikas albums, dziesma "Bad Guy" ieguva balvu kā gada dziesma un gada ieraksts, bet pati Ailiša ieguva balvu kā gada jaunais mākslinieks. Viņa kļuva par pirmo mūziķi, kas uzvarējusi visās četrās galvenajās kategorijās kopš Kristofera Krosa 1981. gadā. 2021. gada Grammy balvai Ailiša tika nominēta 4 kategorijās, no kurām uzvarēja divās — "Everything I Wanted" tika atzīts kā gada ieraksts, bet '"No Time to Die" ieguva balvu kā labākā dziesma, kas sarakstīta vizuālajiem medijiem. Ailiša dziesmu rakstīšanā sadarbojas ar savu brāli Fineasu O'Konelu, kas arī producē viņas dziesmas. Viņa pati apgalvo, ka viņš ir viņas partneris mūzikas veidošanā. Ailiša galvenokārt klausās hiphopu un ritmblūzu. 2021. gada 156 populāru dziedātāju dziesmu tekstu analīze parādīja, ka Ailišas dziesmās ir visbagātākais vārdu krājums starp mūsdienu pasaules popzvaigznēm. Ailiša sirgst ar Tureta sindromu. Viņa, tāpat kā viņas vecāki un brālis, ir vegāne. "When We All Fall Asleep, Where Do We Go?" (2019) "Happier Than Ever" (2021) «Billie Eilish: Is she pop's best new hope?». BBC News. «Scrumptious Mom Maggie Baird - October 2013». scrumptiousmoms. 2013. gada 1. oktobris. Skatīts: 2018. gada 16. maijs. Ed Power. «An Interview with Billie Eilish: Pop's Ferocious New Enigma | Hotpress». Hotpress. Skatīts: 2018. gada 8. novembris. Suzy Exposito. «Review: Billie Eilish’s ‘When We All Sleep, Where Do We Go?’ is Noir Pop With Bite». Rolling Stone, 2019. gada 29. marts. Skatīts: 2019. gada 29. marts. «When We All Fall Asleep, Where Do We Go? by Billie Eilish». Metacritic. Skatīts: 2019. gada 29. marts. «This 17-year-old is the first artist born in the 2000s to have a No. 1 album». CNN. «Billie Eilish Chart History». Billboard. Skatīts: 2019-04-14. «Billie Eilish scores biggest opening week of all time for a Bond theme». www.officialcharts.com (angļu). Arhivēts no oriģināla, laiks: 2020. gada 21. februāris. Skatīts: 2020. gada 21. februāris. «2020 GRAMMY Awards: Complete Winners List». grammy.com. Skatīts: 2020-02-01. «Billie Eilish makes history, sweeping all four major categories at 2020 Grammys». Los Angeles Times. 2020. gada 27. janvāris. Skatīts: 2020. gada 27. janvāris. «Billie Eilish Wins Record of the Year at 2021 Grammys-but Says Megan Thee Stallion Deserved It». People. Arhivēts no oriģināla, laiks: 2021. gada 16. marts. Skatīts: 2021. gada 30. marts. Steph Kretowicz. «Don't Wanna Be You: Billie Eilish Interviewed». Clash, 2018. gada 13. jūlijs. Skatīts: 2019. gada 18. februāris. Ilana Kaplan. «Pop Newcomer Billie Eilish Wants to Make Sure You Never Forget Her». Paper, 2017. gada 16. marts. Skatīts: 2018. gada 10. decembris. Benthin, Pia (2021. gada 3. augustā). "Billie Eilish hat den größten Wortschatz der modernen Popwelt". Der Tagesspiegel. Atjaunināts: 2021. gada 4. augustā. «Billie Eilish Reveals She Has Tourette Syndrome After Compilation of Her Tics Emerges Online». Billboard. Skatīts: 2018. gada 3. decembris. Garvey, Meaghan. "Who’s Billie Eilish?". The Fader (Los Angeles, California) (116). Arhivēts no oriģināla March 6, 2019. Atjaunināts: March 28, 2019. "the Baird-O’Connells are longtime vegans" IMDb profils (angliski) AllMovie profils (angliski)