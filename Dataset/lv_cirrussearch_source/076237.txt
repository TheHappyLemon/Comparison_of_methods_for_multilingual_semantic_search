Vilda 2 komēta (oficiālais apzīmējums 81P/Wild) ir periodiskā komēta. Komēta nosaukta šveiciešu astronoma Paula Vilda vārdā. 1978. gadā viņš atklāja komētu, strādājot Cimmervaldes observatorijā. Tiek uzskatīts, ka lielāko daļu no sava 4,5 miljardus gadu ilgā mūža, komēta riņķoja daudz tālākā orbītā. 1974. gada septembrī komēta mazāk kā miljons km attālumā palidoja garām Jupiteram. Planētas spēcīgā gravitācija izmainīja komētas orbītu, ievirzot to Saules sistēmas iekšienē. Komētas apriņķošanas periods samazinājās no 40 gadiem uz 6,17 gadiem, perihēlijs samazinājās no 4,9 AU līdz 1,49 AU. Izmēri 5.5×4.0×3.3 km Blīvums 0,6 g/cm3 Masa 2,3 x 1013kg 1999. gada 7. februārī izplatījumā tika nosūtīta starpplanētu zonde Stardust. Tās uzdevums bija pārlidot komētu, uzņemot komētas attēlus un ievākt putekļu paraugus no komētas astes. Putekļu paraugi pēc tam tika nogādāti atpakaļ uz Zemi, kur pašreiz tiek pētīti. Stardust kopumā uzņēma 72 komētas kodola attēlus. Tos izpētot, bija redzamas vismaz 10 gāzes strūklas, kuras nāca no kodola dzīlēm. «81P/Wild 2». Arhivēts no oriģināla, laiks: 2008. gada 5. jūlijā. Skatīts: 2009. gada 13. aprīlī. «Comet 81P/Wild 2». Arhivēts no oriģināla, laiks: 2006. gada 25. maijā. Skatīts: 2006. gada 25. maijā. «SMALL BODY DENSITY AND POROSITY: NEW DATA, NEW INSIGHTS». Arhivēts no oriģināla, laiks: 2008. gada 17. decembrī. Skatīts: 2009. gada 13. aprīlī. Vikikrātuvē par šo tēmu ir pieejami multivides faili. Skatīt: Vilda 2 komēta. Encyclopædia Britannica raksts (angliski) JPL Small-Body Database Browser Stardust mājas lapa