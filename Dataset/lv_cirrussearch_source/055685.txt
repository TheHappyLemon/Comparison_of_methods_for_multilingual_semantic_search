Forhtenšteinas pils (vācu: Burg Forchtenstein) ir 14. gadsimta pils, kas atrodas Austrijas federālās zemes Burgenlandes ziemeļos, Forhtenšteinā. Pili 14. gadsimta sākumā cēlusi Mātersdorfu dzimta. 1450. gadā dzimta izbeidzās un pils pārgāja Hābsburgu īpašumā. 1622. gadā imperators Ferdinands II piešķīra pili Nikolajam Esterhāzi, tas pili ievērojami pārbūvēja un uzlaboja, iesaistot Itālijas meistarus. 17. gadsimta otrajā pusē Nikolaja dēls Pauls pili vēl vairāk uzlaboja. Pēc Paula nāves pils kļuva par dažādu dzimtas artefaktu kolekciju. Kolekcija veiksmīgi pārdzīvoja Otrā pasaules kara gadus. Arī mūsdienās pils pieder Esterhāzi dzimtai, tomēr tā ir atvērta publikai. Vikikrātuvē par šo tēmu ir pieejami multivides faili. Skatīt: Forhtenšteinas pils. Oficiālā tīmekļa vietne