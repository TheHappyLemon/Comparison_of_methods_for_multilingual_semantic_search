Remko Evenepūls (nīderlandiešu: Remco Evenepoel; dzimis 2000. gada 25. janvārī) ir Beļģijas šosejas riteņbraucējs, pārstāv Soudal–Quick-Step komandu. Remko tēvs Patriks Evenepūls arī ir bijis profesionāls riteņbraucējs. Karjeru sportā sācis kā futbolists. Piecu gadu vecumā pievienojās Anderlecht klubam. Vienpadsmit gadu vecumā pārgāja uz PSV Eindhoven jauniešu akadēmiju, bet četrpadsmit gadu vecumā atkal atgriezās Anderlecht. Četrās spēlēs pārstāvējis Beļģijas U15 komandu, un piecās Beļģijas U16. Pēc vairākām neveiksmēm futbolista karjerā 2017. gadā nolēma pievērsties riteņbraukšanai. 2018. gada Eiropas čempionātā junioriem viņš uzvarēja gan individuālajā, gan grupas braucienā. Grupas braucienā pārsvars pār otro vietu bija 9 minūtes un 44 sekundes. Tā paša gada Pasaules čempionātā viņš atkārtoja šos panākumus, atkal uzvarot gan individuālajā, gan grupas braucienā junioru konkurencē. Remko līdz ar 2019. gada sezonas sākumu pievienojās UCI WorldTeam komandai Soudal–Quick-Step, izlaižot iespēju startēt U23 līmeņa sacensībās. Savās pirmajās sacensībās profesionāļa statusā 19 gadu vecumā — Argentīnas daudzdienās Vuelta a San Juan — Evenepūls uzvarēja jauno braucēju klasifikācijā, kopvērtējumā ieņēma 9. vietu, bet individuālā brauciena posmā ieņēma trešo vietu. Pirmo uzvaru kā profesionālis Evenepūls guva 2019. gada Baloise Belgium Tour, kur uzvarēja vienā posmā, kopvērtējumā un punktu klasifikācijā. 2019. gada 3. augustā Evenepūls uzvarēja UCI Pasaules tūres sacensībās Sansevastjanas klasika. Paveicot to 19 gadu un 190 dienu vecumā, viņš kļuva par jaunāko kādas Pasaules tūres sacensības uzvarētāju. 8. augustā Evenepūls uzvarēja Eiropas čempionāta individuālajā braucienā elites grupā. 25. septembrī Evenepūls izcīnīja sudraba medaļu individuālajā braucienā Pasaules čempionātā, startējot elites grupā. 2020. gada februārī Evenepūls uzvarēja Vuelta a San Juan daudzdienu sacensībās Argentīnā, uzvarot arī trešā posma individuālajā braucienā. Februāra beigās Evenepūls uzvarēja arī Volta ao Algarve daudzdienu sacensībās Portugālē. Atsākoties sacensībām pēc COVID-19 pandēmijas pārtraukuma, Evenepūls uzvarēja Vuelta a Burgos daudzdienu sacensībās un to trešajā posmā. «Evenepoel vanaf 2019 al prof bij Quick-Step: "Sky kwam nog met gek bod"» [Evenepoel from 2019: pro at Quick-Step already: "Sky came with crazy bid"]. Sporza (holandiešu) (Vlaamse Radio- en Televisieomroeporganisatie). 2018. gada 18. jūlijs. Skatīts: 2019. gada 2. janvāris. «Evenepoel shows true depth of his talent with chase and solo victory | Cyclingnews.com». Cyclingnews.com (angļu). Skatīts: 2018-10-01. «Vuelta a San Juan Internacional 2019». www.cyclingnews.com. Skatīts: 2019-02-06. «Baloise Belgium Tour: Evenepoel takes overall victory». Cyclingnews.com. 2019. gada 16. jūnijs. Skatīts: 2019. gada 29. jūnijs. Evenepoel wins Clasica San Sebastian «The future is now: 19-year-old Evenepoel solos to win Clásica San Sebastián». CyclingTips (angļu). 2019-08-04. Arhivēts no oriģināla, laiks: 2019-08-04. Skatīts: 2019-08-04. «"PSV" un "Anderlecht" spēlējušais Evenepūls satriec konkurentus un uzvar EČ». Sportacentrs.com (latviešu). 2019-08-08. Skatīts: 2019-08-10. Stephen Farr. «Dennis defends elite men's individual time trial». cyclingnews.com (angļu). Skatīts: 2019-09-26. Barry Ryan. «Remco Evenepoel wins Vuelta a San Juan». cyclingnews.com (angļu). Skatīts: 2020-02-04. «Volta ao Algarve stage 5: Remco Evenepoel tops Rohan Dennis to win TT and secure overall». VeloNews.com (en-US). 2020-02-23. Arhivēts no oriģināla, laiks: 2020-02-25. Skatīts: 2020-02-23. Alasdair Fotheringham 01 August 2020. «Remco Evenepoel wins Vuelta a Burgos». cyclingnews.com (angļu). Skatīts: 2020-08-03. Vikikrātuvē par šo tēmu ir pieejami multivides faili. Skatīt: Remko Evenepūls. Olympedia profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski) Transfermarkt spēlētāja profils (angliski)