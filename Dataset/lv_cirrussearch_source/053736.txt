Jūlija Hausmane (vācu: Julie Katharina Hausmann, 1826—1901) bija vācbaltiešu dzejniece, guvernante un mūzikas skolotāja. Dzimusi 1826. gada 19. (7.) martā Rīgā ģimnāzijas skolotāja Johana Hausmaņa un viņa sievas Jūlijas, dzimušas Magnuses, ģimenē. 1830. gadā viņas tēvs sāka strādāt Jelgavas ģimnāzijā. Strādāja par guvernanti Jelgavā, vēlāk kopa savu aklo tēvu. Jelgavas luterāņu mācītāja Neandera iespaidā sāka rakstīt garīgo dzeju. 1862. gadā Berlīnes luterāņu mācītājs Gustavs Knaks nopublicēja viņas dzejas grāmatu ar nosaukumu "Maija puķes" (Maiblumen). 1864. gadā viņa kopā ar jaunāko māsu pārcēlās uz dzīvi Biaricas pilsētā Francijas dienvidos, bet no 1870. gada dzīvoja pie vecākās māsas Pēterburgā. 1899. gadā Hausmane nopublicēja 700 lappušu biezu atskārsmju grāmatu ar nosaukumu "Mājas maize. Vienkāršas rīta un vakara lūgšanas". Mirusi 1901. gada 15. (2.) augustā Igaunijas guberņas kūrortā Vesu (Võsu, Wösso). Maiblumen. Lieder einer Stillen im Lande. 2 Bände (1862) Bilder aus dem Leben der Nacht im Lichte des Evangeliums. (1868) Hausbrot. Schlichte Morgen- und Abend-Andachten. (1899) Blumen aus Gottes Garten. Lieder und Gedichte. (1902) Mūzikas autors: Filips Frīdrihs Silhers (1789-1860), teksta autore: Jūlija Katarīna Hausmane, aranžētājs: Jāzeps Vītols Hausmann, Julie Katharina Johanna (v.) (1826-1901) Baltische Historische Kommission (BHK) www.dziesmas.lv