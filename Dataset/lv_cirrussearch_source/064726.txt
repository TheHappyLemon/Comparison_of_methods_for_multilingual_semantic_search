2 Alivë ir amerikāņu repera Yeat otrais studijas albums. To 2022. gada 18. februārī izdeva Geffen Records, Interscope Records, Field Trip Recordings, Listen To The Kids un Twizzy Rich. Albumā piedalās tādi viesmākslinieki kā Young Thug, Gunna, Yung Kayo, Ken Carson un SeptembersRich. Albumam 2022. gada 11. februārī izdots viens singls Still Countin. Luksusa izdevums ar nosaukumu 2 Alivë (Geëk Pack) izdots 2022. gada 1. aprīlī, un tajā piedalījās arī Lil Uzi Vert un Lancey Foux. 2 Alivë ir Yeat 2021. gada aprīļa albuma Alivë turpinājums. To izziņoja neilgi pēc 2021. gada septembra albuma Up 2 Më izdošanas. Yeat sākotnēji paziņoja, ka izdos albumu 2022. gada janvārī, taču izdošanas laiku vēlāk pārcēla un 13. februārī paziņoja izdošanas datumu. Yeat 16. februārī, publicēja dziesmu sarakstu, neilgi pēc albuma noplūdes tajā pašā dienā. 16. martā, Yeat paziņoja par albuma atbalsta turneju no 8. aprīļa līdz 9. maijam. Pirmajā nedēļā pārdeva 35 000 2 Alivë albumiem ekvivalentu vienību, debitējot ASV Billboard 200 topa 6. vietā. Tas ir Yeat pirmais albums ASV labāko desmitniekā. Albuma vienīgais singls Still Countin izdots 2022. gada 11. februārī, kopā ar mūzikas videoklipu, kas publicēts Kola Beneta vadītajā kanālā Lyrical Lemonade, iezīmējot abu pirmo sadarbību. Šis bija pirmais Beneta videoklips, kurā iekļautas divas dziesmas, tostarp vizuālie attēli gan dziesmai Still Countin, gan albuma ievaddziesmai Poppin.