Kailā lakrica (Glycyrrhiza glabra) ir tauriņziežu dzimtas augs. Tās dabiskais izplatības areāls ir Dienvideiropa, Tuvie Austrumi un Indija. Auga saknes saldo sulu sajauc kopā ar cukuru, cietes sīrupu un želatīnu un iegūst iebiezinātu miltu klīsteri — lakricu. Kailā lakrica botāniski nav radniecīga anīsam vai fenhelim, no kuriem arī iegūst ekstraktu ar līdzīgu garšu. Lakrica ājurvēdā zināma kā augs, ko izmanto jaunības atgūšanai. Lakrica aug ielejās, palienēs un smilšu kāpās, kas atrodas piekrastes zonā, stepēs, pļavās, biezokņos, gar ceļiem un apūdeņošanas kanāliem, veidojot blīvu biezokni. Lakrica aug smilšainā un sārmainā augsnē, kā arī sastopama melnzemē vai arī mālainā augsnē. Vikikrātuvē par šo tēmu ir pieejami multivides faili. Skatīt: Lakrica. Encyclopædia Britannica raksts (angliski) Encyclopædia of Life raksts (angliski)