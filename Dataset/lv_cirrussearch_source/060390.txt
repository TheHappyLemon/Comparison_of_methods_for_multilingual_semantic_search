NG-17 bija ASV uzņēmuma Northrop Grumman kravas kosmosa kuģa Cygnus (S.S. Piers Sellers) Starptautiskās kosmosa stacijas (SKS) apgādes misija NASA programmā Commercial Resupply Services 2 (CRS-2). Kravas kuģis orbītā tika palaists 2022. gada 19. februārī, darbību beidza 2022. gada 29. jūnijā. Kosmosa kuģis nosaukts par godu 2016. gadā mirušajam ASV astronautam Pīrsam Sellersam, godinot viņa lomu Starptautiskās kosmosa stacijas būvē. Kopējā kravas masa bija 3800 kg. Kosmosa kuģa hermētiskajā nodalījumā atradās 3700 kg kravas: lietas apkalpei (1352 kg), rezerves daļas stacijas iekārtām (1030 kg), krava zinātniskajiem pētījumiem (896 kg), datoru iekārtas (35 kg), ārpuskuģa aktivitāšu aprīkojums (60 kg). Nehermetizētā krava bija 100 kg. Kravā bija arī nanopavadonis NACHOS. Cygnus NG-17 tika palaists 2022. gada 19. februārī 17:40:07 UTC ar nesējraķeti Antares 230+ no Vidusatlantiskā reģionālā kosmoporta (MARS) starta laukuma LP-0A. 21. februārī Cygnus pietuvojās stacijai. 09:44 UTC kosmosa kuģi satvēra ar stacijas manipulatoru, ko vadīja Radža Čari. 12:02 UTC Cygnus bija pievienots pie Unity moduļa apakšējās pieslēgvietas. 28. jūnijā 07:00 UTC ar Canadarm2 manipulatoru, ko vadīja lidojuma vadītāji no zemes, Cygnus tika atvienots no Unity moduļa. 11:07 UTC to palaida brīvā lidojumā. 28. jūnijā 20:20 UTC no kravas kuģa tika atvienots nanopavadonis NACHOS. 29. jūnijā kravas kuģis tika novadīts no orbītas; tas sasniedza atmosfēras blīvos slāņus un 06:55 UTC sadega virs Klusā okeāna dienvidu daļas. Vikikrātuvē par šo tēmu ir pieejami multivides faili. Skatīt: NG-17. NASA Commercial Resupply Mission NG-17 Northrop Grumman Overview for Northrop Grumman's 17th Commercial Resupply Mission Arhivēts 2022. gada 14. februārī, Wayback Machine vietnē. NASA Cygnus-PCM (enhanced) Gunter Dirk Krebs