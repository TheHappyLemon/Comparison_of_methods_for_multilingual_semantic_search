Transleitānija, (ungāru: Lajtántúl, vācu: Transleithanien) oficiālais nosaukums Svētā Stefana Ungārijas kroņa zemes (ungāru: Magyar Szent Korona Országai, vācu: Länder der heiligen ungarischen Stephanskrone) bija nosaukums vienai no divām galvenajām Austroungārijas daļām no 1867. līdz 1918. gadam. Transleitānija aptvēra zemes, kas bija tieši pakļautas Ungārijas karaļa kronim, bet Cisleitānija — Austrijas imperatora kronim pakļautās zemes. Leitas upe kopš 1867. gada kompromisa sadalīja Austroungāriju divās lielās daļās pēc Leitas nosaukuma - Cisleitānijā (šaipus Leitas, Austrijas daļā) un Transleitānijā (otrpus Leitas, Ungārijas daļā). Transleitānijā ietilpa: Fiumes pilsēta, tagad Rijeka Horvātijas un Slavonijas karaliste (centrs Agrama, tagad Zagreba) Ungārijas Karaliste (Magyar Királyság) (centrs Budapešta) Valstis, kuras ieguva teritorijas no Transleitānijas: Polija (neatkarīga no 1918. gada 11. novembra) — mazu daļu no slovāku apdzīvotās teritorijas Čehoslovākija (pasludināja neatkarību 1918. gada 28. oktobrī) — lielāko daļu slovāku apdzīvotās teritorijas Rumānija — 1918. gada 1. decembrī pievienoja Transilvāniju Serbu, Horvātu un Slovēņu karaliste (no 1929. gada Dienvidslāvija) — 1918. gada 1. decembrī pievienoja Vojvodinu, Horvātiju un Slavoniju Itālija — ieguva Fiumes pilsētu (tagad Rijeka) Austrija — Burgenlande Ungārija — visa valsts Slovākija — visa valsts Horvātija — Centrālhorvātija un Slavonija Serbija — Vojvodina Polija — maza teritorija Mazpolijas vojevodistē Rumānija — Transilvānija Slovēnija — Prekmurje Ukraina — Aizkarpatu apgabals «Austro-hungarian Monarchy | Encyclopedia.com». www.encyclopedia.com (angļu). Skatīts: 2023-02-02.