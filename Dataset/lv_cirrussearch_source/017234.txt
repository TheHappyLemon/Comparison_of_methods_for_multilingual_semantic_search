Andžs Flaksis (dzimis 1991. gada 18. martā Priekulē) ir profesionāls Latvijas šosejas riteņbraucējs, kurš pārstāv Latvijas kalnu riteņbraukšanas komandu DTG – MySport. Iepriekš pārstāvējis arī komandas Rietumu-Delfin, Chipotle-First Solar, Bontrager Cycling Team un Holowesko–Citadel p/b Arapahoe Resources. 2012. gada Eiropas čempionātā Nīderlandē izcīnījis otro vietu grupas braucienā U23 grupā. 2012. gada Latvijas čempionāta grupas braucienā izcīnījis otro vietu, 2014. gadā trešo vietu individuālajā braucienā. 2014. gadā izcīnījis uzvaru SEB MTB maratona sezonas kopvērtējumā. 2020. gadā pēc 8 ASV komandās pavadītajām sezonām pievienojās Latvijas kalnu riteņbraukšanas komandai DTG – MySport ar mērķi startēt Baltijas kalnu riteņbraukšanas sacensībās. Andžam ir trīs brāļi un māsa, arī vecākie brāļi Toms un Mārtiņš nodarbojušies ar riteņbraukšanu, bet jaunākais brālis Reinis profesionālā līmenī spēlē futbolu. «Latvijas vadošajai MTB komandai pievienojas ASV braukušais Andžs Flaksis». Sportacentrs.com (latviešu). 2020-01-09. Skatīts: 2020-01-10. «Andžs Flaksis: „Esmu palicis pēdējais Dunalkas mohikānis”». Latvijas Riteņbraukšanas federācija. 2014. gada 17. oktobrī. Arhivēts no oriģināla, laiks: 2015. gada 24. janvārī. Skatīts: 2017. gada 18. oktobrī. Vikikrātuvē par šo tēmu ir pieejami multivides faili. Skatīt: Andžs Flaksis. ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski) Twitter profils Andža Flakša fotoblogs