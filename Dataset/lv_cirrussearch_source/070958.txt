Zrinka Ļutiča (horvātu: Zrinka Ljutić; dzimusi 2004. gada 26. janvārī Zagrebā) ir horvātu kalnu slēpotāja. FIS sacensībās pirmo reizi piedalījās 2020. gada novembrī, bet pēc mēneša debitēja Eiropas kausa izcīņā. Pasaules kausā debitēja 2020. gada 29. decembrī Zemmeringā. Slaloma pirmajā barucienā ieņēma 37. vietu un otrajam braucienam nekvalificējās. 2021. gada 26. janvārī pirmo reizi uzvarēja Eiropas kausa posmā. Pirmos punktus Pasaules kausa ieskaitē ieguva 2022. gada 9. janvārī Kraņska Gorā, Slovēnijā, ar 26. vietu slalomā. Piedalījās 2022. gada ziemas olimpiskajās spēlēs Pekinā, startēja slalomā un milzu slalomā un ieņēma attiecīgi 25. un 28. vietu. 2022. gada Pasaules čempionātā junioriem izcīnīja zelta medaļu slalomā, bet milzu slalomā ieguva bronzu. Pasaules junioru čempiones tituls deva iespēju piedalīties 2021.—2022. gada Pasaules kausa sezonas noslēguma posmā Meribelā, kur Ļutiča izcīnīja 5. vietu. 2023. gada 29. janvārī Čehijā pirmo reizi izcīnija vietu uz goda pjedestāla Pasaules kausa posmā, slalomā ieņemot 3. vietu. 2023. gadā pirmo reizi startēja Pasaules čempionātā. Milzu slalomā viņa ierindojās 17. vietā, bet slalomā nefinišēja otrajā braucienā. 2024. gada 21. janvārī Pasaules kausa posmā Jasnā, Slovākijā, slalomā izcīnīja otro vietu, piekāpjoties tikai Mikeilai Šifrinai. Tas bija viņas otrais pjedestāls karjerā un augstākā vieta Pasaules kausa posmos. «Coppa Europa: a Zell am See esplode Zrinka Ljutic. Primo trionfo nel giorno del 17° compleanno!». neveitalia.it (itāļu). 2021. gada 26. janvāris. Skatīts: 2024. gada 21. janvārī. «Croatia’s Zrinka Ljutic lands SL gold at junior worlds». skiracing.com (angļu). 2022. gada 8. marts. Skatīts: 2024. gada 21. janvārī. «Egger wins final race, claims 9th junior worlds medal». skiracing.com (angļu). 2022. gada 9. marts. Skatīts: 2024. gada 21. janvārī. «Duerr prevents history, edges Shiffrin in slalom». fis-ski.com (angļu). 2023. gada 29. janvāris. Skatīts: 2024. gada 21. janvārī. «'It was not easy': Shiffrin storms home to win 95th World Cup race». fis-ski.com (angļu). 2024. gada 21. janvāris. Skatīts: 2024. gada 21. janvārī. Vikikrātuvē par šo tēmu ir pieejami multivides faili. Skatīt: Zrinka Ļutiča. Olympedia profils (angliski) The Sport.org profils (angliski) FIS profils (kalnu slēpošana) (angliski)