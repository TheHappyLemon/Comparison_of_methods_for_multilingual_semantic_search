Botsvānas Republikas karogs tika pieņemts 1966. gada 30. septembrī. Karogs ir gaiši zils ar melnu horizontālu joslu ar baltām apmalēm karoga vidū. Joslu attiecība ir 9:1:4:1:9. Zilā krāsa simbolizē ūdeni, it īpaši lietu, kas saistīts ar Botsvānas ģerbonī redzamo moto "Pula" ("Lai līst!"). Melnā un baltās joslas simbolizē harmoniju starp rasēm, kā arī ir atsauce uz valsts ģerbonī redzamajām zebrām. Vikikrātuvē par šo tēmu ir pieejami multivides faili. Skatīt: Botsvānas karogs. Encyclopædia Britannica raksts (angliski)