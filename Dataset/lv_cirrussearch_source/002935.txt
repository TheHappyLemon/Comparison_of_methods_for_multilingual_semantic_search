Sotiris Kirjaks (grieķu: Σωτήρης Κυργιάκος; dzimis 1979. gada 23. jūlijā Trikalā, Grieķijā) ir bijušais grieķu futbolists, aizsargs. Savus pirmos soļus futbolā Kirjaks spēra ar vietējās pilsētas komandu "Thyella Megalochoriou". Nepagāja ilgs laiks, līdz viņš tika ievērots un 1996./1997. gada sezonā viņš pievienojās "Panathinaikos" kluba futbola akadēmijai. 1999./2000. gada sezonā aizsargs pievienojās otrās līgas komandai "Agios Nikolaos", kurai tika izīrēts. Viņš tur palika divus gadus, bet "Panathinaikos" sastāvā atgriezās, jo nācās aizvietot savainotos spēlētājus. 2003./2004. gada sezonā viņš triumfēja Grieķijas čempionātā, kā arī Grieķijas kausā. Nākamā gada janvārī Kirjaks pārcēlās uz Skotijas komandu Glāzgovas "Rangers". Viņš tika izīrēts, taču ar iespējām atpirkt futbolistu pēc īres termiņa beigām. Jau savā pirmajā sezonā grieķu aizsargs kopā ar "Rangers" uzvarēja Skotijas Premjerlīgā, tāpat arī Skotijas Līgas kausā, kur finālā guva divus vārtus, palīdzot pārspēt "Motherwell". Pēc īres termiņa beigām Kirjakam nevedās pārrunas ar kluba vadību, taču par viņu visai lielu interesi izrādīja arī "Everton", "Portsmouth", "Schalke 04" un "Genoa". Galu galā Kirjaks palika "Rangers" sastāvā, vienojoties par līgumu uz vienu sezonu. Pēc abpusējas vienošanās grieķis pameta klubu 2006. gada maijā. Jau nākamajā mēnesī Kirjaks parakstīja divu gadu līgumu ar Bundeslīgas komandu Frankfurtes "Eintracht". Pirmajā sezonā viņš iemantoja atbalstītāju labvēlību, gūstot vairākus svarīgus vārtus, kas ļāva klubam izvairīties no izkrišanas uz 2. Bundeslīgu. Otrajā sezonā komanda finišēja 9. pozīcijā, taču Kirjaks izlēma nepagarināt kontraktu ar šo vienību. 2008. gada 1. augustā Kirjaks piekrita Atēnu AEK piedāvājumam par piecu gadu līgumu. Savainojumu dēļ aizsargs Grieķijas čempionātā aizvadīja vien 20 mačus, taču pierādīja sevi kā stabilu pamatsastāva spēlētāju. Viņš piedalījās arī ļoti intriģējošajā mačā Grieķijas kausa izcīņas finālā pret "Olympiacos", kur oponenti uzvarēja pēcspēles 11 metru sitienu sērijā ar 15:14. 2009. gada 21. augustā "Liverpool" nāca klajā ar paziņojumu, ka parakstījuši līgumu ar grieķu futbolistu pēc sistēmas 2+1. Liverpūles klubs par viņu samaksāja ap 2 miljoniem sterliņu mārciņu. Grieķu aizsargs ir garākais spēlētājs komandā. Premjerlīgā viņš debitēja 16. janvārī mačā pret Boltonas "Wanderers", ko "Liverpool" uzvarēja ar 3:2 . Savus pirmos vārtus klubā Kirjaks guva 2010. gada 16. janvārī spēlē pret Stokas "City". Par savu sniegumu vairākkārt viņš ticis slavēts britu presē, kā arī fanu pulkā, kas atzinuši futbolistu par 2010. gada janvāra labāko futbolistu komandā, tāpat par labāko aizvadītās sezonas papildinājumu. Kirjaks valstsvienībā debitēja 2002. gada 13. februārī spēlē pret Zviedrijas izlasi. Tieši gadu vēlāk viņš guva savus pirmos vārtus izlasē, mačā ar Norvēģiju. Viņš savainojuma dēļ nepiedalījās 2004. gada Eiropas čempionāta finālturnīrā, kurā Grieķijas izlase triumfēja. Aizsargs gan piedalījās 2008. gada Eiropas čempionātā. "Panathinaikos" Grieķijas čempionāts: 2004 Grieķijas kauss: 2004 "Rangers" Skotijas Premjerlīga: 2005 Skotijas Līgas kauss: 2005 «Rangers 5—1 Motherwell». BBC. 2005. gada 20. marts. Skatīts: 2009. gada 5. novembris. Gers sign Kyrgiakos Kyrgiakos heads to Frankfurt «AEK FC sign Kyrgiakos». Arhivēts no oriģināla, laiks: 2008. gada 6. augustā. Skatīts: 2009. gada 20. augustā. «Liverpool agree fee for Kyrgiakos». BBC News. 2009. gada 21. augusts. Skatīts: 2010. gada 4. janvāris. Neil Johnston. «Gerrard's late winner makes point to Benitez». The Independent (London), 2009. gada 29. augusts. Skatīts: 2009. gada 30. augusts. «Stoke 1 — 1 Liverpool». BBC. 2010. gada 16. janvāris. Skatīts: 2010. gada 16. janvāris. "Premier League Player Ratings: Stoke City 1—1 Liverpool", Goal.com, accessed January 16, 2010. "Player Ratings: Stoke vs Liverpool — 16/1/2010" Arhivēts 2010. gada 1. martā, Wayback Machine vietnē. Sky Sports, Accessed on January 16, 2010 "Your January Player of the Month", Liverpoolfc.tv. Accessed February 1, 2010. «Red and White Blogger: Awards 2009/10». Red and White Blogger. 2010-05-04. Skatīts: 2010-05-04. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)