Koordinātas: 37°24′49″N 122°08′42″W﻿ / ﻿37.413579°N 122.14508°W﻿ / 37.413579; -122.14508 Hewlett-Packard Company, saīsināti saukta par HP, bija datoru un informācijas tehnoloģiju uzņēmums. Tā centrālā mītne atradās Palo Alto, Kalifornijā, ASV. HP bija viens no lielākajiem tehnoloģiju uzņēmumiem pasaulē un darbojās gandrīz visās valstīs. HP specializējās datoru, printeru, datu glabāšanas un tīklu aparatūras un programmatūras ražošanā un attīstībā. HP pārdeva savu produkciju mājsaimniecībām, maza vai vidēja izmēra uzņēmumiem, izmantojot tiešsaistes izplatīšanu, elektronikas un biroja preču mazumtirgotājiem, programmatūras partneriem un lielākajiem tehnoloģiju piegādātājiem. Saskaņā ar tirgus izpētes firmām Gartner un IDC, 2008, gadā HP bija pasaulē lielākais personālo datoru pārdevējs, pārsniedzot konkurentu Dell. Atšķirība starp HP un Dell būtiski paplašinājās 2007. gada beigās, kad HP ieņēma aptuveni 3,9 % tirgus daļas. HP bija arī piektais lielākais programmatūras izstrādes uzņēmums pasaulē. 2014. gada oktobrī nolemts veiksmīgāk strādājošo datoru un printeru biznesu atdalīt no korporatīvo datoriekārtu un pakalpojumu biznesa. Sadalīšana pabeigta 2015. gada 1. novembrī, izveidojoties diviem atsevišķiem publiskiem uzņēmumiem: Hewlett Packard Enterprise un HP Inc. «Hewlett-Packard Company Financial Statements». United States Securities and Exchange Commission. Source: Gartner http://www.gartner.com/it/page.jsp?id=584210 Arhivēts 2008. gada 9. decembrī, Wayback Machine vietnē. Software Top 100: "The World's Largest Software Companies" Arhivēts 2008. gada 18. decembrī, Wayback Machine vietnē. HP sadalīšanas rezultātā var tikt likvidēti 30 000 darbavietu LETA--AFP, 2015. gada 17. septembrī