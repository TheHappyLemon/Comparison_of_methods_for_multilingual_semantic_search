Mexsat Bicentenario jeb Mexsat 3 ir Meksikas Sakaru un transporta sekretariāta sakaru pavadonis, pirmais no Mexsat sērijas. Tas palaists 2012. gada decembrī. Pavadonis paredzēts fiksēto sakaru nodrošināšanai klientiem Meksikā un apkārtējā reģionā. Pavadonis nosaukts par godu Meksikas neatkarības 200. gadadienai (Bicentenario de la Independencia de México), kuru atzīmēja 2010. gadā. Kosmisko aparātu izgatavojis ASV uzņēmums Orbital Sciences Corporation pēc līguma ar Boeing, kurš izgatavo citus divus Mexsat mobilo sakaru nodrošināšanai. Mexsat Bicentenario būvēts uz platformas Star-2.4 bāzes. Tam ir 12 C joslas, 12 Ku joslas raidītāji. Izmēri saliktā stāvoklī: 4,9 × 2,5 × 3,3 m. Mexsat Bicentenario tika palaists 2012. gada 19. decembrī 21:49 UTC ar nesējraķeti Ariane 5ECA (lidojums VA-211) no Gviānas kosmiskā centra kopā ar sakaru pavadoni Skynet 5D. No dzinējbloka pirmais atdalījās (27 min 9 s pēc starta) Skynet 5D; Mexsat Bicentenario tika atdalīts 22:13 UTC. Ģeostacionāro orbītu 27. decembrī tas sasniedza ar saviem dzinējiem. Tas izvietots punktā 114,9° rietumu garuma. 2012 - Launches to Orbit and Beyond Mexsat Bicentenario Arhivēts 2015. gada 16. martā, Wayback Machine vietnē. Orbital (angliski) Skynet 5D and Mexsat Bicentenario Arianespace (angliski) MEXSAT 3 (Bicentenario) Gunter's Space Page, (angliski)