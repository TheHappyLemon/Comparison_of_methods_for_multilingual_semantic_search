Šis raksts ir par dzelzceļa staciju. Par pilsētu skatīt rakstu Pļaviņas. Pļaviņas ir dzelzceļa stacija, kura atrodas Aizkraukles novada Pļaviņu pilsētā. Stacija atrodas dzelzceļa līnijā Rīga—Krustpils, kā arī no tās atzarojas dzelzceļa līnija uz Gulbeni. Pļaviņās pietur visi Krustpils virziena dīzeļvilcieni, kā arī Madonas un Gulbenes maršrutu vilcieni. No 2021. gada 1. jūnija pasažieru satiksme caur Pļaviņām līdz Madonai tiek nodrošināta katru dienu, bet līdz Gulbenei — piektdienās, sestdienās un svētdienās (atpakaļ uz Rīgu — divreiz sestdienās un vienu reizi svētdienās). Stacijā biļešu kase ir slēgta. Staciju "Stukmaņi" (vācu: Stockmannshof) uzbūvēja līdz ar dzelzceļa līnijas Rīga—Daugavpils būvniecību 1861. gadā. Ar Stukmaņu—Valkas šaursliežu dzelzceļa izbūvi 1899. gadā šeit sākās īpaša rosība. Kopš 1919. gada stacijas oficiālais nosaukums ir "Pļaviņas". Otrā pasaules kara laikā staciju nopostīja, jauno stacijas ēku uzbūvēja 1950. gadā, kas darbojas arī mūsdienās. Kopš 2015. gada 2. februāra dīzeļvilciens Rīga-Madona kursēja tikai 2 reizes nedēļā — piektdienas un svētdienas vakaros, bet atpakaļ Madona—Rīga sestdienas un pirmdienas agrajos rītos. Pārējās dienas dīzeļvilciens kursēja tikai līdz Pļaviņu stacijai. Līdz 2016. gada 1. jūlijam posmā Pļaviņas—Madona satiksmi nodrošināja ar šo vilcienu saskaņots AS "Pasažieru vilciens" organizēts autobuss, bet kopš 1. jūlija Madonas reģionālo maršrutu reisi saskaņoti ar vairākiem vilcieniem no Pļaviņu stacijas. Kopš 2019. gada 8. jūnija maršruts Rīga—Pļaviņas pagarināts līdz Krustpilij (no 2021. gada 1. jūnija šis maršruts no Krustpils novirzīts uz Madonu). NO 2019. gada 8. jūnija Madonas virzienā caur Pļaviņām bija izmainīts kustības saraksts — uz Madonu piektdienu vakaros, atpakaļ uz Rīgu sestdienu rītos, bet svētdienās reiss turp un atpakaļ. Pļaviņu stacijas ēka 2007. gadā Sliežu ceļi Rīgas virzienā Sliežu ceļi Krustpils virzienā Pieturas punkts «Aiviekste» Pļaviņu dzelzceļa stacijas vēsture YouTube Nodrošinot pasažieriem iespēju ātrāk, ērtāk un lētāk nokļūt galamērķī, no 1. jūnija vilciens līdz Madonai kursēs katru dienu, bet līdz Gulbenei – nedēļas nogalēs «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-08-04. «Rīga—Daugavpils līnijas vēsture». Arhivēts no oriģināla, laiks: 2012. gada 14. maijā. Skatīts: 2010. gada 20. augustā. STP kārtējās sēdes protokols Nr. 6, 2016. gada 10. jūnijā «No 8. jūnija izmaiņas Lielvārdes, Pļaviņu, Krustpils un Madonas virziena vilcienu sarakstos». Arhivēts no oriģināla, laiks: 2019. gada 9. jūnijā. Skatīts: 2019. gada 9. jūnijā.