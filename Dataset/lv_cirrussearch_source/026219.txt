Bagio (filipīniešu: Lungsod ng Baguio, angļu: City of Baguio, ibaloju: Ciudad ni Bagiw, pangasinanu: Siyudad na Baguio, iloku: Ciudad ti Baguio) ir pilsēta Filipīnās, Kordiljeras administratīvā reģiona centrs. Izvietojusies Lusonas salas ziemeļdaļā Centrālajā Kordiljerā 1500 m augstumā. Anklāvs Bengetas provinces teritorijā, bet politiski un administratīvi ir neatkarīgi augsti urbanizēta pilsēta, kas dažkārt tiek pieskaitīta provincei statistiskos nolūkos. Ziemeļlusonas darījumu un izglītības centrs. Bagio 1900. gadā dibināja amerikāņi kā kalnu kūrortu ibaloju Kafagvajas ciema vietā; tās nosaukums ibaloju valodā nozīmē ‘sūnas’. 1903. gadā salīdzinoši vēsākā klimata dēļ tika izvēlēta par Filipīnu «vasaras galvaspilsētu», uz kurieni līdz 1913. gadam vasaras periodā no Manilas tika pārceltas administrācijas iestādes. 1909. gadā piešķirtas pilsētas tiesības. 1990. gada 16. jūlijā pilsēta stipri cieta zemestrīcē. Bagio 1978. gadā notika mačs par pasaules čempiona nosaukumu šahā starp Anatoliju Karpovu un Viktoru Korčnoju. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 84. lpp. Vikikrātuvē par šo tēmu ir pieejami multivides faili. Skatīt: Bagio. Encyclopædia Britannica raksts (angliski) Krievijas Lielās enciklopēdijas raksts (krieviski)