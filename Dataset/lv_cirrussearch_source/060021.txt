Džons Čarltons (angļu: John Charlton, dzimis 1935. gada 8. maijā, miris 2020. gada 10. jūlijā) bija angļu futbolists un futbola treneris. Spēlējis centra aizsarga pozīcijā, bijis Anglijas futbola izlases pārstāvis. Visu savu spēlētāja karjeru, no 1950. gada līdz 1973. gadam, pavadījis Leeds United komandā, palīdzot komandai izcīnīt Anglijas Otrās divīzijas un Pirmās divīzijas čempionu titulu, FA kausu, Anglijas Līgas kausu, FA Charity Shield un divus Starppilsētu gadatirgu kausus. Ar 629 mačiem līgas ietvaros un 762 mačiem kopumā, Čarltons ir Leeds United visu laiku spēlēm bagātākais futbolists. Džeks ir vecākais brālis bijušajam Manchester United futbolistam Bobijam Čarltonam. Ar Anglijas futbola izlasi uzvarējis 1966. gada FIFA Pasaules kausā. Piedalījies arī 1970. gada FIFA Pasaules kausā un 1968. gada Eiropas čempionātā. Savu trenera karjeru iesācis Middlesbrough komandā. Vēlāk strādājis gan Sheffield Wednesday, gan Newcastle United. 1986. gadā kļuvis par Īrijas futbola izlases galveno treneri, un aizvedis komandu līdz tās pirmajam Pasaules kausam 1990. gadā. Vadījis izlasi arī 1988. gada Eiropas čempionātā un 1994. gada FIFA Pasaules kausā. Leeds United Anglijas futbola līgas Pirmā divīzija: 1968–69 Anglijas futbola līgas Otrā divīzija: 1963–64 FA kauss: 1971–72 Anglijas Līgas kauss: 1967–68 FA Charity Shield: 1969 Starppilsētu gadatirgu kauss: 1967–68, 1970–71 Anglija FIFA Pasaules kauss: 1966 Middlesbrough Anglijas futbola līgas Otrā divīzija: 1973–74 «CLUB RECORDS». www.leedsunited.com (angļu). 2014-09-24. Skatīts: 2022-02-03. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)