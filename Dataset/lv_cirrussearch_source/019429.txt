Niklass Dānielsons (zviedru: Nicklas Danielsson; dzimis 1984. gada 7. decembrī) ir zviedru hokejists, labās malas uzbrucējs. Pašlaik (2018) Dānielsons spēlē Zviedrijas hokeja līgas vienībā Brynäs IF. Profesionāļa karjeru Dānielsons sāka 2002.—03. gada sezonā, kad debitēja Zviedrijas Elitsērijas kluba Brynäs IF rindās. 2003.—04. gada sezonu hokejists Brynäs IF rindās aizvadīja pilnībā, taču nākamajās sezonas noturēties komandas sastāvā Danielsonam neizdevās, 2005.—06. gada sezonu pilnībā aizvadot Allsvenskan līgas kluba Almtuna IS rindās. 2006.—07. gada sezonā Dānielsons pārgāja uz Djurgårdens IF vienību, tās sastāvā spēlējot līdz pat 2009.—10. gada sezonas izskaņai. 2010.—11. un 2011.—12. gada sezonas uzbrucējs aizvadīja MODO Hockey rindās, 2011.—12. gada sezonu noslēdzot ar labāko lietderības koeficientu visā līgā. 2012.—13. gada sezonu iesāka Šveices hokeja līgas kluba HK Berne rindās, taču tad hokejists pārgāja uz KHL vienību Prāgas "Lev". Tiesa, jau 2013.—14. gada sezonas ievadā Dānielsons atgriezās Šveicē, pievienojtoies HK Rapersvīlas sastāvam. No 2015. līdz 2018. gadam spēlēja HK Lozannas rindās. Zviedrijas hokeja izlases rindās izcīnījis zelta medaļas 2013. gada, kā arī bronzas medaļas 2014. gada Pasaules čempionātos. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)