Skaties arī jēdzienu ar līdzīgu nosaukumu: Vestminsteras katedrāle. Vestminsteras abatija (angļu: Westminster Abbey) atrodas Lielbritānijas galvaspilsētā Londonā. Pirmā abatijas baznīca šeit atradās jau 10. gadsimtā, bet tagadējās gotikas stila būves celtniecība sākās 1245. gadā pēc Henrija III pavēles. Šajā baznīcā ir kronēti visi britu valdnieki, un līdz 1760. gadam tie un daudzi citi ievērojami cilvēki tika tur apglabāti (kopš 1760. gada valdniekus apglabā Vindzoras pilī). Abatijā ir notikušas daudzas karalisko laulību ceremonijas. Tā ir viena no skaistākajām celtnēm Londonā, kas sevī apvieno neparasti daudz arhitektūras stilu elementus, sākot ar askētisko franču gotiku un beidzot ar pārsteidzošo komplicētību Henrija VII kapelā. Abatija kalpo gan kā nacionālā baznīca, gan kā nacionālais muzejs, un tās sānu ejās un transceptos var aplūkot kapa plāksnes un pieminekļus, kas uzstādīti par godu Lielbritānijas izcilākajiem pilsoņiem. Abatijā bija kāzu ceremonija princim Viljamam. Oficiālā tīmekļa vietne Vikikrātuvē par šo tēmu ir pieejami multivides faili. Skatīt: Vestminsteras abatija. Encyclopædia Britannica raksts (angliski) Krievijas Lielās enciklopēdijas raksts (krieviski) Katoļu enciklopēdijas raksts (angliski) Pareizticīgo enciklopēdijas raksts (krieviski) Enciklopēdijas Krugosvet raksts (krieviski)