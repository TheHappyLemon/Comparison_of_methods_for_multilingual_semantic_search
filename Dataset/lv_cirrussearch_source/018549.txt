Pāvests Benedikts XIV (latīņu: Benedictus XIV, dzimis 1675. gada 31. martā, miris 1758. gada 3. maijā), īstajā vārdā Prospēro Lorenco Lambertīni (itāļu: Prospero Lorenzo Lambertini), bija Romas pāvests no 1740. līdz 1758. gadam. Prospēro Lorenco Lambertīni ir dzimis aristokrātu ģimenē Boloņā. Bērnībā viņš mācijās pie privātskolotājiem. 13 gadu vecumā sāka mācīties Romā, Klementiāna koledžā (Collegium Clementianum), kur apguva retoriku, filozofiju un teoloģiju. 1694. gadā, 19 gadu vecumā, viņš ieguva doktora grādu teoloģijā. Pēc pāvesta Inokentija XII nāves Prospēro Lorenco kļuva par jaunā pāvesta Klements XI advokātu. 1725. gadā kļuva par Teodosijas bīskapu, bet 1727. gadā par Ankonas bīskapu. Gadu vēlāk kļuva par kardinālu. 1731. gada aprīlī kļuva par Boloņas arhibīskapu. Par Romas pāvestu Prospēro Lorenco Lambertīni kļuva 1740. gada 17. augustā, un pieņēma sev vārdu Benedikts XIV. Šajā amatā viņš pavadīja gandrīz 18 gadus. Vikikrātuvē par šo tēmu ir pieejami multivides faili. Skatīt: Benedikts XIV. Encyclopædia Britannica raksts (angliski) Brockhaus Enzyklopädie raksts (vāciski) Lielās Ukrainas enciklopēdijas raksts (ukrainiski) Encyclopædia Universalis raksts (franciski) Katoļu enciklopēdijas raksts (angliski)