Katarina Blagojeviča (serbu: Катарина Благојевић; arī Katarina Jovanoviča-Blagojeviča, dzimusi kā Jovanoviča (serbu: Јовановић) 1943. gada 31. oktobrī Belgradā — 2021. gada 15. novembrī) bija Serbijas starptautiskā meistare šahā (1964). No 1960. gadu sākuma līdz 1970. gadu vidum bijusi viena no vadošajām Dienvidslāvijas šahistēm. Trīs reizes uzvarējusi Dienvidslāvijas sieviešu šaha čempionātos (1961, 1972, 1974). Daudzu starptautisko šaha turnīru laureāte, tajā skaitā trīs reizes pēc kārtas uzvarējusi Beverveikas (Nīderlande) šaha turnīros (1960, 1961, 1962), kā arī 1963. gadā bijusi labākā Amsterdamas šaha turnīrā. 1964. gadā Suhumi sasniegusi lielāko panākumu savā šahistes karjerā, kad ieņēmusi 5. vietu Pasaules šaha čempiones izcīņas cikla pretendentu turnīrā. Divas reizes piedalījusies Pasaules šaha čempiones izcīņas cikla starpzonu turnīros: 1971. gadā Ohridā bijusi 9. vietā, bet 1973. gadā Menorkā palikusi 11. vietā.. Vairākkārt pārstāvējusi Dienvidslāvijas izlasi Pasaules šaha olimpiādēs, kurās piedalījusies 5 reizes (1963—1974). Komandu vērtējumā izcīnījusi sudraba (1963) medaļu, bet individuālajā vērtējumā izcīnījusi bronzas (1966) medaļu. Par panākumiem turnīros FIDE 1964. gadā Blagojevičai piešķīra starptautiskās meistares (WIM) nosaukumu. Blagojevičas māsa Gordana Markoviča ir starptautiskā šaha meistare. 1964 Candidates Tournament 1971 Ohrid Interzonal Tournament 1973 Menorca Interzonal Tournament OlimpBase :: Women's Chess Olympiads :: Katarina Jovanović Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)