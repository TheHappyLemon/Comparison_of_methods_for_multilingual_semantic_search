Rodrigo Diass de Vivars (spāņu: Rodrigo Díaz de Vivar; dzimis ap 1043. gadu, miris 1099. gada 10. jūlijā), zināms arī kā Sids Kampeadors (el Cid Campeador — ‘Sids Čempions’), bija kastīliešu bruņinieks un militārpersona viduslaiku Spānijā. Viņa iesauka ‘Sids’ ir radusies no arābu vārda as-Sayyid, kas nozīmē ‘kungs’, un tā viņam bija jau dzīves laikā. Viņš Rekonkistas laikā cīnījās pret mauriem un pārņēma no viņiem savā kontrolē Valensiju. No 1094. līdz nāvei 1099. gadā bija Valensijas senjors. Viņš ir bijis gan arābu, gan kristiešu algotnis. Sids Kampeadors ir apdziedāts viduslaiku kastīliešu eposā Cantar de mio Cid, kur viņš pasniegts kā nacionālais varonis, spēcīgs, valdonīgs un lojāls bruņinieks. Vikikrātuvē par šo tēmu ir pieejami multivides faili. Skatīt: Sids Kampeadors. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski)