Moldāvu valoda (limba moldovenească, лимба молдовеняскэ) bija rumāņu valodas oficiālais nosaukums Moldovas Republikā. Galvenā atšķirība no rumāņu valodas ir tā, ka dažreiz tiek izmantots kirilicas alfabēts. Tas tika lietots Moldāvijas APSR un Moldāvijas PSR no 1924. līdz 1932. gadam un no 1938. līdz 1989. gadam, kad tās bija Padomju Savienības sastāvā. Kopš 1989. gada moldāvu valodas rakstībā atkal tika izmantots latīņu alfabēts, kā tas ir Rumānijā, tomēr Moldovas konstitūcijā kopš 1994. gada valsts valoda tika saukta par "moldāvu valodu", lai gan 1991. gada Moldovas Neatkarības deklarācijā valsts valodas nosaukums bija "rumāņu valoda". Moldāvu valoda (kirilicā) ir viena no trijām Piedņestras oficiālajām valodām. 2023. gada martā Moldovas parlaments pirmajā lasījumā pieņēma likumprojektu par jēdziena "moldāvu valoda" aizstāšanu ar "rumāņu valoda" visos oficiālajos dokumentos. 16. martā otrajā un galīgajā lasījumā parlaments apstiprināja šo likumprojektu. 22. martā Moldovas prezidente Maija Sandu izsludināja šo likumu. «Wayback Machine». web.archive.org. 2008-02-26. Arhivēts no oriģināla, laiks: 2008-02-26. Skatīts: 2023-03-17. «Moldovas parlaments atbalsta jēdziena «rumāņu valoda» ieviešanu visos oficiālajos dokumentos». www.lsm.lv (latviešu). Skatīts: 2023-03-03. «Moldovas parlaments apstiprina valsts valodas nosaukuma maiņu no 'moldāvu' uz 'rumāņu'». www.delfi.lv (latviešu). Skatīts: 2023-03-17. «Președinta Maia Sandu a promulgat Legea care confirmă că limba de stat a Republicii Moldova este cea română». Presedinte.md. «Președinta Republicii Moldova a promulgat legea care prevede că limba de stat a Republicii Moldova este limba română». romania-actualitati.ro (rumāņu). Skatīts: 2023-06-18. Vikikrātuvē par šo tēmu ir pieejami multivides faili. Skatīt: Moldāvu valoda. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski) Enciklopēdijas Krugosvet raksts (krieviski)