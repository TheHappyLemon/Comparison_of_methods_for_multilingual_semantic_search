Kails Palmeri (angļu: Kyle Palmieri; dzimis 1991. gada 1. februārī) ir amerikāņu hokejists, labās malas uzbrucējs. Pašlaik (2016) Palmeri spēlē Nacionālās hokeja līgas kluba Ņūdžersijas "Devils" sastāvā. Profesionāļa karjeru Palmeri sāka 2010.—11. gada sezonā AHL komandā Sirakjūsas "Crunch". Tiesa, jau 3. novembrī Palmeri tika izsaukts uz Ņūdžersijas "Devils" un aizvadīja savu debijas spēli NHL, tajā pārspējot Tampabejas "Lightning" vārtsargu Denu Elisu un gūstot arī savus debijas vārtus. Kopumā 2010.—11. gada sezonā NHL Palmeri aizvadīja 11 spēles. "Crunch" sastāvā savukārt Palmeri sezonu noslēdza kā komandas rezultatīvākais spēlētājs. Arī nākamajā sezonā Palmeri spēles laiku dalīja starp "Crunch" un "Ducks". Palmeri vairs nebija "Crunch" rezultatīvākais spēlētājs, taču sezonas noslēguma tika iekļauts līgas simboliskajā izlasē. 2012.—13. gada sezonā Palmeri Anahaimas "Ducks" rindās aizvadīja jau 42 spēles, tajās gūstot 21 rezultativitātes punktu. Arī nākamajās divās sezonās Palmeri guvi vidēji 30 punktus sezonā, līdz 2015. gada vasarā tika aizmainīts uz Ņūdžersijas "Devils". Tās rindās Palmeri aizvadīja spožu 2015.—16. gada sezonu, to ar 57 punktiem noslēdzot kā rezultatīvākais "Devils" spēlētājs. ASV hokeja izlases rindās spēlējis 2012. gada Pasaules čempionātā. Vikikrātuvē par šo tēmu ir pieejami multivides faili. Skatīt: Kails Palmeri. Eliteprospects profils (angliski) Internet Hockey Database profils (angliski) Hockey-Reference profils (angliski)