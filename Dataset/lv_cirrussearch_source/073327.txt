Džons Jangs (John Watts Young, dzimis 1930. gada 24. septembrī, miris 2018. gada 5. janvārī) bija ASV astronauts, lidotājs. Piedalījies 6 kosmiskajos lidojumos, trijās dažādās pilotējamās programmās (Gemini, Apollo, Space Shuttle), izkāpis uz Mēness. 1952. gadā Džordžijas Tehnoloģisko institūtā Jangs ieguva bakalaura grādu aeronautikas inženierijā. Pēc tam iestājies ASV Jūras kara flotē, kur kļuva par iznīcinātāju pilotu. 1959. gadā ieguva lidotāja izmēģinātāja statusu. 1962. gadā kandidēja NASA uz astronauta vakanci, veiksmīgi izturot konkursu un iekļūstot otrajā astronautu "Devītniekā" (pirmais "Septītnieks" tika izraudzīts 1959. gadā projektam Mercury). Pirmo kosmisko lidojumu Džons Jangs veica 1965. gada martā kā Gemini 3 pilots jauna kosmosa kuģa pirmajā pilotējamajā lidojumā. Otrais lidojums notika 1966. gada jūlijā, esot Gemini 10 komandierim. Bija kosmoplāna Columbia komandieris pirmajā pilotējamā Space Shuttle lidojumā STS-1. Miris 2018. gadā. Vikikrātuvē par šo tēmu ir pieejami multivides faili. Skatīt: Džons Jangs. Encyclopædia Britannica raksts (angliski) Brockhaus Enzyklopädie raksts (vāciski)