Kalorija (apzīmējums: cal) ir enerģijas mērvienība. Vēsturiski tā bija siltuma mērvienība, un tā bija vienāda ar siltuma daudzumu, kas nepieciešams, lai vienu gramu ūdens uzsildītu par vienu Celsija grādu. Saistība ar SI sistēmas mērvienību džoulu ir šāda: 1 cal = 4,1868 J. Termoķīmijā izmanto saistību, ka viena kalorija ir ≈4,1840 J. Nereti izmanto kilokalorijas (kcal), kas atbilst 1000 reižu lielākam enerģijas daudzumam. Lai arī kalorijai nav oficiālas mērvienības statusa, kilokalorijas izmanto enerģijas daudzuma norādīšanai pārtikā. Termins "kalorija" ir cēlies no latīņu vārda calor, kas nozīmē ‘siltums’. Svešvārdu vārdnīca (trešais izd.). Jumava. 2007. 332. lpp. ISBN 978-9984-38-332-3.