Pols Džozefs Veics (Paul Joseph Weitz; dzimis 1932. gada 25. jūlijā, miris 2017. gada 22. oktobrī) bija ASV astronauts, kara flotes lidotājs. Pols Veics piedzima 1932. gada 25. jūlijā Ēri, Pensilvānijā. Viņš pabeidza Harborkrīkas vidusskolu. 1954. gadā Veics Pensilvānijas Valsts universitātē ieguva bakalaura grādu aviācijas inženierijā. Studiju laikā viņš apguva Jūras kara flotes rezerves virsnieku treniņu korpusa kursus. 1954. gadā Pols Veics sāka dienestu Jūras kara flotē uz eskadras mīnu kuģa. 1956. gada septembrī viņš pabeidza lidotāju kursus, un sāka dienēt kara flotes aviācijā. Viņš piedalījās Vjetnamas karā. 1962. gadā Veics ASV Jūras pēcdiploma skolā ieguva maģistra grādu aviācijas inženierijā. 1966. gada aprīlī Pols Veics tika uzņemts piektā iesaukuma NASA astronautu grupā. Pēc astronautu pamatapmācības pabeigšanas viņš gatavojās Apollo programmā. Viņš tika apstiprināts par Apollo 20 komandmoduļa pilotu, bet vēlāk Apollo 20 lidojums tika atcelts. Pola Veica pirmais kosmiskais lidojums notika no 1973. gada 25. maija līdz 22. jūnijam, esot orbitālās stacijas Skylab pirmās ekspedīcijas Skylab 2 pilotam. Apkalpe uzstādīja kosmiskā lidojuma rekordu 28 dienas. 1976. gadā Veics atvaļinājās no bruņotajiem spēkiem jūras kapteiņa pakāpē. Viņš gatavojās Space Shuttle programmā, apgūstot kosmoplāna pilota iemaņas. Otro lidojumu kosmosā Pols Veics veica 1983. gada aprīlī misijā STS-6, esot komandierim. Šis bija kosmoplāna Challenger pirmais lidojums. 1988. gada martā Veics atstāja astronautu grupu, un kļuva par Džonsona kosmosa centra direktora vietnieku. 1994. gada maijā viņš atstāja NASA. MEN IN THE NEWS: PAUL J. WEITZ The New York Times, 1983-04-05 Oficiālā NASA biogrāfija (angliski) Пол Джозеф Вейтц (krieviski)