Tārtiņu apakšdzimta (Charadriinae) ir viena no divām tārtiņu dzimtas (Charadriidae) apakšdzimtām, kas apvieno 42 mūsdienās dzīvojošas sugas un kas tiek iedalītas 8 ģintīs. Tārtiņu apakšdzimtas sugas sastopamas gandrīz visos kontinentos, izņemot Antarktīdu. Tārtiņi mājo dažādās ekozonās, izņemot Sahāras tuksnesi un polāros reģionus. Šīs grupas tuvākie radinieki ir otra tārtiņu dzimtas apakšdzimta — ķīvīšu apakšdzimta (Vanellinae). Latvijā sastopamas 8 tārtiņu apakšdzimtas sugas: jūras tārtiņš (Charadrius alexandrinus), upes tārtiņš (Charadrius dubius), smilšu tārtiņš (Charadrius hiaticula), tuksneša tārtiņš (Charadrius leschenaultii), Morinella tārtiņš (Charadrius morinellus), dzeltenais tārtiņš (Pluvialis apricaria), tundras tārtiņš (Pluvialis fulva) un jūras ķīvīte (Pluvialis squatarola). Latvijā no tārtiņu dzimtas galvenokārt sastopamas tārtiņu apakšdzimtas sugas, kas ir tipiski smilšainu ūdenstilpju krastu apdzīvotāji. Visbiežāk sastopamais ir upes tārtiņš. Tārtiņu apakšdzimtas sugas ir nelieli, kompakti bridējputni ar apaļu, vārpstveida ķermeni, nelielu galvu un īsu, taisnu knābi. Izņēmums ir šķībknābi (Anarhynchus frontalis), kuru knābis ir noliecies uz vienu pusi. Atšķirībā no, piemēram, slokām, kas arī ir tārtiņveidīgie putni, tārtiņi medī, izmantojot redzi, nevis ar knābi iztaustot grunti. Spārni ir gari un smaili, salīdzinoši ķīvītēm spārnu gali ir noapaļoti. Vidēji tārtiņu sugas ir mazākas par ķīvīšu apakšdzimtas putniem. Šajā grupā ir arī tārtiņu dzimtas mazākās sugas. Mazākais apakšdzimtā ir Madagaskaras tārtiņš (Charadrius thoracicus), kura mazāko indivīdu ķermeņa garums ir 13 cm, svars 11,5 g. Lielākā apakšdzimtā ir dzeltenais tārtiņš, kura lielāko indivīdu ķermeņa garums ir 29 cm, svars 312 g. Tārtiņu apakšdzimtas putni atkarībā no izplatības reģionā barojas ar kukaiņiem, tārpiem un citiem bezmugurkaulniekiem, kā arī ar augiem. Tārtiņiem ir raksturīgs medību paņēmiens, mijoties ātram skrējienam ar sastingšanu. Tārtiņu sugas starp pārējiem putniem izceļas ar to, ka ligzdošanas laikā tie iekārto viltus ligzdas, kurās pavada zināmu laiku, izliekoties perējot, kā arī, tuvojoties ienaidniekam, mēdz tēlot, ka tiem ir salauzts spārns, tādējādi aizvilinot plēsēju prom no aktuālās ligzdas. Tārtiņu apakšdzimta (Charadriinae) Austrālijas tārtiņi (Peltohyas) Austrālijas tārtiņš (Peltohyas australis) Dienvidamerikas smilšu tārtiņi (Phegornis) Dienvidamerikas smilšu tārtiņš (Phegornis mitchellii) Dzeltenie tārtiņi (Pluvialis) Amerikas dzeltenais tārtiņš (Pluvialis dominica) Dzeltenais tārtiņš (Pluvialis apricaria) Jūras ķīvīte (Pluvialis squatarola) Tundras tārtiņš (Pluvialis fulva) Krasta tārtiņi (Thinornis) Austrālijas krasta tārtiņš (Thinornis cucullatus) Jaunzēlandes krasta tārtiņš (Thinornis novaeseelandiae) Melnpieres tārtiņi (Elseyornis) Melnpieres tārtiņš (Elseyornis melanops) Rudkakla tārtiņi (Oreopholus) Rudkakla tārtiņš (Oreopholus ruficollis) Šķībknābji (Anarhynchus) Šķībknābis (Anarhynchus frontalis) Tārtiņi (Charadrius) Amerikas smilšu tārtiņš (Charadrius semipalmatus) Apkakles tārtiņš (Charadrius collaris) Austrumu tārtiņš (Charadrius veredus) Baltpieres tārtiņš (Charadrius marginatus) Brūnkrūšu tārtiņš (Charadrius modestus) Divjoslu tārtiņš (Charadrius bicinctus) Dzeltenkāju tārtiņš (Charadrius melodus) Folklendu tārtiņš (Charadrius falklandicus) Ganību tārtiņš (Charadrius pecuarius) Garknābja tārtiņš (Charadrius placidus) Jaunzēlandes tārtiņš (Charadrius obscurus) Javas tārtiņš (Charadrius javanicus) Jūras tārtiņš (Charadrius alexandrinus) Kalnu tārtiņš (Charadrius montanus) Kaspijas tārtiņš (Charadrius asiaticus) Madagaskaras tārtiņš (Charadrius thoracicus) Malajas tārtiņš (Charadrius peronii) Mongolijas tārtiņš (Charadrius mongolus) Morinella tārtiņš (Charadrius morinellus) Palsais tārtiņš (Charadrius pallidus) Punas tārtiņš (Charadrius alticola) Sarkangalvas tārtiņš (Charadrius ruficapillus) Skaļais tārtiņš (Charadrius vociferus) Smilšu tārtiņš (Charadrius hiaticula) Sniega tārtiņš (Charadrius nivosus) Svētās Helēnas tārtiņš (Charadrius sanctaehelenae) Tuksneša tārtiņš (Charadrius leschenaultii) Trejkrāsu tārtiņš (Charadrius tricollaris) Tumšais tārtiņš (Charadrius forbesi) Upes tārtiņš (Charadrius dubius) Vilsona tārtiņš (Charadrius wilsonia) World Bird List: Buttonquail, plovers, seedsnipe, sandpipers, 2018 «Latvijas putni: putnu saraksts». Arhivēts no oriģināla, laiks: 2013. gada 18. septembrī. Skatīts: 2015. gada 14. janvārī. Putni (Aves): Tārtiņveidīgie Michael Bolin "Closure: The Definitive Guide" Arhivēts 2016. gada 22. jūlijā, Wayback Machine vietnē., 2010. «ARKive: Wrybill (Anarhynchus frontalis)». Arhivēts no oriģināla, laiks: 2015. gada 6. septembrī. Skatīts: 2015. gada 15. janvārī. «Small Plovers». Arhivēts no oriģināla, laiks: 2015. gada 26. martā. Skatīts: 2015. gada 15. janvārī. EOL: Charadrius thoracicus Alive: Eurasian Golden Plover (Pluvialis apricaria) Perrins, Christopher (2004). The New Encyclopedia of Birds. Oxford: Oxford University Press. Latvijas daba: Tārtiņu dzimta IBC: Plovers (Charadriidae) Arhivēts 2016. gada 16. martā, Wayback Machine vietnē.