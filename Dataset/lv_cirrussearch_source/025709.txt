Dmitrijs Kvartaļnovs (krievu: Дмитрий Вячеславович Квартальнов; dzimis 1966. gada 25. martā) ir bijušais krievu hokejists, tagad treneris. 1989. gadā PSRS hokeja izlases rindās Kvartaļnovs izcīnīja Pasaules čempiona titulu. 1990. gadā bija PSRS hokeja līgas rezultatīvākais spēlētājs. Karjeras laikā 112 spēles aizvadījis arī NHL kluba Bostonas "Bruins" sastāvā. Viņš guva vismaz vienu rezultativitātes punktu savās pirmajās 14 NHL spēlēs. Tas bija līgas rekords līdz pat 2007. gada novembrim, kad rekordu pārspēja Jevgeņijs Malkins. Trenera karjeru Kvartaļnovs sāka 2009.—10. gada KHL sezonā, uzņemoties Čerepovecas "Severstal" galvenā trenera pienākumus. "Severstal" Kvartaļnovs vadīja nākamās trīs sezonas. No 2012. līdz 2014. gadam Kvartaļnovs bija Novosibirskas "Sibirj" galvenais treneris, taču tad pārņēma Maskavas CSKA galvenā trenera pienākumus. CSKA galvenā trenera pienākumus pildīja trīs sezonas, līdz pēc 2016.—17. gada sezonas noslēguma tika atlaists. Eliteprospects profils (angliski)