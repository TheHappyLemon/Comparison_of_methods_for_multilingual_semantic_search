Turcijas Nacionālā Olimpiskā komiteja (turku: Türkiye Milli Olimpiyat Komitesi (TMOK)) ir Nacionālā Olimpiskā komiteja, kas pārstāv Turciju un tās sportistus olimpiskajās spēlēs un citos starptautiskajos sporta pasākumos. Komitejas galvenā mītne atrodas Turcijas pilsētā Stambulā. Turcijas izmantotais SOK kods ir TUR. Turcijas Nacionālā Olimspiskā komiteja ir viena no vecākajām nacionālajām olimpiskajām komitejām pasaulē. Tā tika izveidota 1908. gadā Osmaņu impērijas laikā kā Osmaņu Nacionālā Olimpiskā biedrība (turku: Osmanlı Milli Olimpiyat Cemiyeti). Starptautiskā Olimpiskā komiteja to oficiāli atzina 1911. gadā. Turcijas Olimpiskā komiteja šobrīd sastāv no: Prezidents: Ugurs Erdeners; Viceprezidenti: Turkers Arslans, Hasans Arats un Nihats Usta; Ģenerālsekretārs: Nese Gundogans; Kasieris: Abdullahs Ezkans Mutlugils; Locekļi: Sezajs Bagbasi, Mustafa Ketens, Sejits Bilals Porsuns, Abdullahs Topaloglu, Turgajs Demirels, Sema Kasapoglu, Pervizs Arans, Elifs Ozdemirs, Ajda Uluča un Kazims Ali Kiremitčioglu; Augstākās konsultatīvās un disciplinārās komitejas priekšsēdētājs: Sefiks Sivrikaja. Turcijas nacionālās federācijas ir organizācijas, kas koordinē visus viņu individuālo sporta veidu aspektus. Viņi ir atbildīgi par apmācību, sacensībām un sava sporta veida attīstību. Turcijā darbojas 33 olimpiskās vasaras un 5 ziemas sporta federācijas, kā arī vairākas citu sporta veidu federācijas. Turcija olimpiskajās spēlēs Executive Board of The Turkish Olympic Committee National Sports Federations Oficiālā mājaslapa Turcijas profils SOK mājas lapā