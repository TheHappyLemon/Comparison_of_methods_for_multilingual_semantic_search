Colin McRae: DiRT ir datorspēle par rallija sacīkstēm. Tā ir viena no Kolina Makreja rallija spēļu sērijas spēlēm. To izveidoja un izdeva Codemasters. PC un Xbox 360 versijas Eiropā tika izlaistas pārdošanā 2007. gada 15. jūnijā, bet ASV - 2007. gada 19. jūnijā. PS3 versija Eiropā tika izlaista 2007. gada 1. septembrī, bet Austrālijā - 2007. gada 21. septembrī. Dažas dienas iepriekš, 2007. gada 15. septembrī, Kolins Makrejs gāja bojā helikoptera avārijā. ASV spēle tika pārdota ar nosaukumu DiRT. Pirmās nedēļas laikā tika pārdotas 500 000 spēles kopijas. Spēļu apskatnieki šo spēli arī novērtēja pozitīvi. Spēlē ir trīs veidi - karjera, čempionāts un rallija pasaule. Karjerā ir jāpiedalās sacīkstēs un līdz ar to jākāpj pa nosacītu piramīdu, kurai ir 11 stāvu. Piramīdas augšgalā ir "čempionu čempions". Čempionātā ir jāpiedalās vairākās sacīkstēs, kuru kopējais laiks izšķir čempionu. Vairākspēlētāju režīmā internetā ir iespējams spēlēt līdz pat 99 cilvēkiem. Oficiālā mājaslapa