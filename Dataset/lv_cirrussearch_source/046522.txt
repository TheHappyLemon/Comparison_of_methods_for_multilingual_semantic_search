Marks Aurēlijs Severs Aleksandrs Augusts (latīņu: Marcus Aurelius Severus Alexander Augustus, dzimis 208. gada 1. oktobrī, miris 235. gada 19. martā) bija Romas impērijas valdnieks no 222. līdz 235. gadam. Viņš bija pēdējais Severu dinastijas imperators. Kļuva par imperatoru pēc Elagabala nogalināšanas. Arī Severs Aleksandrs tika nogalināts, pēc viņa nāves sākās Trešā gadsimta juku periods, kad gandrīz 50 gadus Romas impērijā norisinājās pilsoņu kari, nemieri, kaimiņtautu iebrukumi. Viņa valdīšanas laiks bija nosacīti mierīgs un plaukstošs. Tomēr Romas impēriju aizvien vairāk sāka apdraudēt augošā Sasanīdu impērija Persijā. Turpinājās arī ģermāņu cilšu iebrukumi impērijas pierobežas provincēs. Atklātas karadarbības vietā Severs Aleksandrs daudz labprātāk izvēlējās diplomātiju un piekukuļošanu. Tas radīja neapmierinātību Romas armijas aprindās un noveda pie viņa noslepkavošanas. Vikikrātuvē par šo tēmu ir pieejami multivides faili. Skatīt: Severs Aleksandrs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski) Katoļu enciklopēdijas raksts (angliski) Pareizticīgo enciklopēdijas raksts (krieviski) Enciklopēdijas Krugosvet raksts (krieviski)