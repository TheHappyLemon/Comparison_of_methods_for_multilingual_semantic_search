SIA All Media Latvia (zināms arī kā TV3 Group) ir Latvijas mediju uzņēmums. Tā īpašnieks ir Lietuvas sakaru uzņēmums UAB Bite Lietuva, kas pastarpināti pieder investīciju uzņēmumam Providence Equity Partners. All Media Latvia pārvaldījumā ir: televīzijas kanāli TV3, TV6, 3 Plus, TV3 Life (agrāk LNT), TV3 Mini (agrāk Kanāls 2), Go3 Sport 1 (agrāk TVPlay Sports, TV3 Sport), Go3 Sport 2 (agrāk TVPlay Sports+, TV3 Sport 2), Go3 Films (agrāk TV1000 Premium, TV3 Film) un OTV radio stacijas Star FM, Top radio digitālā reklāmas platforma SmartAD ziņu portāls tv3.lv bezmaksas video satura platforma TV3 Play maksas video platforma Baltijā Go3 (agrāk TVPlay Premium) televīzijas piegādātājs Home3 (agrāk TVPlay Home) 1992. gada 12. oktobrī Vladimirs Sušickis dibināja uzņēmumu SIA Informācijas Analītiskais Dienests "Pasaules ziņu aģentūra". 1995. gada 27. februārī 10 % uzņēmuma kapitāldaļu iegādājās AS Baltijas starptautiskā banka. 1997. gada 17. martā uzņēmums nonāca Crosstrade Incorporated Latvia Limited īpašumā. 1997. gada 11. jūnijā SIA "Pasaules ziņu aģentūra" 51 % kapitāldaļu tika pārdots AS PAREKSS-BANKA (33,5 %), Mārim Ozoliņam (12,5 %) un SIA Culture Studio Ltd (5 %). 1998. gada 20. janvārī uzņēmums tika pārdēvēts par SIA 31. kanāls. 1998. gada 12. jūnijā 49 % uzņēmuma kapitāldaļu iegādājās Zviedrijas mediju grupas Modern Times Group uzņēmums MTG Broadcasting AB; 49 % piederēja AS PAREKSS-BANKA, un 2 % Kārlim Mikaelam Čakstem. 1998. gada 17. septembrī uzņēmums tika pārdēvēts par SIA TV 3 Latvia. 1998. gada 24. decembrī Parex banka 49 % kapitāldaļu pārdeva SIA Mediju Investīcijas. 2001. gada 8. maijā 2 % kapitāldaļu Kārlis Čakste pārdeva SIA Mediju Investīcijas. 2001. gada 21. decembrī MTG Broadcasting ieguva 100 % SIA TV 3 Latvia kapitāldaļu. 2017. gada 18. oktobrī investīciju uzņēmums Providence Equity Partners ar Lietuvas sakaru uzņēmums UAB Bite Lietuva starpniecību iegādājās Zviedrijas mediju grupas MTG biznesu Baltijā (SIA TV3 LATVIA, AS Latvijas Neatkarīgā Televīzija, AS VIASAT Latvijas filiāle, SIA Star FM un SIA Smart AD). 2017. gada 19. oktobrī SIA TV 3 Latvia nosaukums tika mainīts uz SIA All Media Latvia. 2018. gada 18. decembrī AS Latvijas Neatkarīgā Televīzija tika pievienota SIA All Media Latvia un kā uzņēmums likvidēts. 2021. gada 16. jūlijā tika paziņots, ka TV3 Group iegādājies radiostaciju Top radio, kas raida krievu valodā. 2022. gada 18. janvārī SIA All Media Latvia uzsāka tv3.lv portāla darbību, aizvietojot portālu skaties.lv. filmas netiek dublētas, bet pieejams subtitri. «TV3 Group aptur Krievijā ražotā satura izplatīšanu». Dienas Bizness. Skatīts: 2023-02-08. "Viasat" maina zīmolu uz "TVPlay Home". tvnet.lv Nuoroda tikrinta: 2023-02-11. «LNT neturpinās darbu esošajā formātā». lsm.lv. Skatīts: 2019. gada 9. novembrī. TV3 Group iegādājas Top radio Db.lv, 16.07.2021 TV3 Ziņas visu diennakti – darbu sāk tiešsaistes medijs “tv3.lv” TV3.lv, 18.01.2022 SIA All Media Latvia mājaslapa TV3 Group