Gaļina Čistjakova (krievu: Галина Валентиновна Чистякова; dzimusi 1962. gada 26. jūlijā Izmajilā Ukrainā) ir bijusī krievu vieglatlēte, kas pārstāvēja PSRS un Slovākiju tāllēkšanas un trīssoļlēkšanas disciplinās. Pašreizējā pasaules rekordiste tāllēkšanā ar rezultātu 7,52 m, ko uzstādīja 1988. gada 11. jūnijā. No 1989. gada 2. jūlija līdz 1990. gada 25. augustam bijusi neoficiālā (IAAF neatzītā) pasaules rekordiste trīssoļlēkšanā. Tāllēkšanā bijusi 1988. gada vasaras olimpiskās spēļu bronzas medaļas ieguvēja, 1989. gada Pasaules čempione telpās, vairākkārtēja Eiropas čempione telpās (1985., 1989., 1990.). Trīssoļlēkšanā kļuvusi par Eiropas čempioni telpās 1990. gadā. Pēc PSRS sabrukuma ieguva Krievijas pilsonību, pārstāvēja Apvienoto komandu, taču karjeras noslēgumā ieguva Slovākijas pilsonību, kuras komandu pārstāvēja 1996. gada vasaras olimpiskajās spēlēs Atlantā. Pēc karjeras beigām dzīvo Slovākijā. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlētes profils (angliski)