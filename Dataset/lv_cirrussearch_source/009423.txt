Šis raksts ir par dzelzceļa pieturu. Par apdzīvotu vietu Ķekavas novadā skatīt rakstu Daugmale. Daugmale ir pieturas punkts Rīgā, līnijā Rīga—Krustpils, Šķirotavas stacijas teritorijā. Daugmalē pietur visi Aizkraukles virziena elektrovilcieni un viens no maršruta Krustpils—Rīga dīzeļvilcienu reisiem. No Daugmales pieturas apmēram 400 m garš gājēju tiltiņš ved pāri Šķirotavas un lokomotīvju depo sliežu ceļiem uz Krustpils ielu. Blakus Daugmalei atrodas Šķirotavas stacijas C parks (tranzīta parks). Pieturas punkts ierīkots 20. gadsimta 30. gados Šķirotavas lokomotīvju depo strādnieku vajadzībām un sākumā tā arī saukts — par Depo. Vēlāk pārdēvēts par C parku, bet no 1974. gada pieturas nosaukums ir Daugmale. No 2009. gada 1. augusta biļešu kase slēgta. Daugmales pieturas punkta ēka (2021) Daugmales pieturas punkta ēka 2010. gadā Sliežu ceļi Rīgas virzienā Sliežu ceļi Krustpils virzienā Šķirotavas C parks iepretim Daugmales pieturai Daugmales gājēju tiltiņš Daugmales sliežu ceļi un perons Daugmale—Rīga. Vilcienu saraksts.[novecojusi saite] T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 28—29. lpp. ISBN 978-9984-38-698-0 «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-08-01. Rīgas—Daugavpils līnijas vēsture