Aleksandrs Ditjatins (krievu: Александр Николаевич Дитятин; dzimis 1957. gada 7. augustā) ir bijušais PSRS krievu vingrotājs. Viņš ir viens no visu laiku veiksmīgākajiem Olimpisko spēļu dalībniekiem — divās Olimpiskajās spēlēs ir izcīnījis 10 medaļas (3 zelti, 6 sudrabi un 1 bronza). Piedalījies divās Olimpiskajās spēlēs (1976, 1980). 1976. gadā Monreālā viņš izcīnīja divas sudraba medaļas (komandu sacensības, vingrojums uz riņķiem). 1980. gadā Maskavā A. Ditjatins izcīnīja trīs zelta (komandu sacensības, individuālā daudzcīņa, vingrojums uz riņķiem), četras sudraba (vingrojums uz zirga, atbalsta lēciens, līdztekas, vingrojums uz stieņa) un bronzas medaļu brīvajās kustībās. Viņš pašlaik (pēc 2008. gada Olimpiskajām spēlēm) ir vienīgais sportists, kas izcīnījis medaļu visās astoņās vingrošanas disciplīnās vienās Olimpiskajās spēlēs. Tāpat viņš ir visvairāk individuālo medaļu ieguvējs Olimpisko spēļu vēsturē. A. Ditjatins bija Maskavas Olimpisko spēļu medaļām bagātākais sportists. Ar panākumiem startējis arī Pasaules čempionātā, kur izcīnīja 12 medaļas. Drīz pēc Maskavas Olimpiskajām spēlēm beidzis karjeru. Alexander Dityatin Olympedia profils (angliski) Munzüger Sport profils (vāciski) FIG profils (angliski) Gymn Forum profils (angliski)