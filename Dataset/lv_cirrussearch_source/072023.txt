Linkin Park ir ASV rokgrupa, kas tika izveidota 1996. gadā. Grupa pārdevusi vairāk nekā 100 miljonu albumu kopiju un saņēmusi divas "Grammy" balvas. Linkin Park guva labus panākumus jau ar savu pirmo albumu Hybrid Theory, bet nākamie divie ieraksti Meteora un Minutes to Midnight turpināja padarīt grupu arvien populārāku. Linkin Park pirmajos divos albumos dominēja ņūmetāls un reproks, bet Minutes to Midnight grupa vairāk variēja ar stiliem. No 1996. līdz 1998. gadam grupu sauca "Xero" un 1999. gadā par "Hybrid Theory". Sākotnēji grupa sastāvēja no trim vidusskolas draugiem - Maika Šinodas, Breda Delsona un Roba Burdona. Pēc vidusskolas pabeigšanas puiši sāka muzicēšanu uztvert nopietnāk, piesaistot arī Džo Hanu, Deivu Ferelu un Marku Veikfīldu. Grupas pirmais nosaukums toreiz bija Xero. Pirmie ieraksti 1996. gadā tika veikti Šinodas guļamistabas studijā. Darbs īpaši nevedās, tādēļ grupu pameta Veikfīlds. Grupa ilgi meklēja Veikfīlda aizstājēju, līdz 1999. gada martā Xero papildināja Česters Beningtons. Viņš uzvarēja "konkursā" par solista vietu sava unikālā dziedāšanas stila dēļ. Jaunais kopvokāls starp Šinodu un Beningtonu ļāva grupai atdzimt un radīt vēlmi strādāt pie jaunām dziesmām. Renesance beidzās ar nosaukuma maiņu - sākumā uz Xybrid Theory, bet pēc tam uz Linkin Park, kas ir atvasinājums no Linkolnas Parka Santmonikā. Grupa vairākas reizes centās parakstīt līgumu ar Warner Bros. Records ierakstu kompāniju. Visbeidzot viņiem to izdevās izdarīt ar Džefa Blū palīdzību, kurš tagad ir Warner Bros. viceprezidents. Linkin Park pirmais studijas albums Hybrid Theory iznāca 2000. gada 24. oktobrī. Grupas padarīto labi novērtēja arī fani - tika pārdoti apmēram 4,8 miljoni albumu, līdz ar to Hybrid Theory kļuva par vienu no labāk pārdotajiem albumiem 2001. gadā. Tikmēr singli Crawling un One Step Closer ieguva vietu starp visvairāk spēlētajām dziesmām alternatīvā roka radio. Grupa arī saņēma savu pirmo Grammy balvu ar dziesmu Crawling par labāko smagā roka uzstāšanos. Tāpat Linkin Park tika nominēta kategorijās par labāko jauno grupu un labāko roka albumu. Tāpat Linkin Park saņēma divas MTV balvas - par labāko rokmūzikas video un labāko režiju - abas par dziesmu In The End. Šajā laikā grupa saņēma daudzus uzaicinājumus uz dažādām tūrēm un koncertiem, kā piemēram, Ozija Osborna rīkoto Ozzfest. Viņi rīkoja arī paši savu tūri, ko nosauca par Projekt Revolution. Līdz šim tajā spēlējuši tādi pazīstami mākslinieki kā HIM, Snoop Dogg un Korn. Kopā 2001. gadā grupa Linkin Park sniedza 324 koncertus. Grupā atgriezās Deivs Ferels un tika uzsākts darbs pie remiksu albuma. Tā nosaukums bija Reanimation un tas iznāca 2002. jūlija beigās. Kā viesmākslinieki albumā tika pieaicināti tādi slaveni mūziķi kā Džonotans Deiviss no Korn, tāpat arī vairāki hip-hopa izpildītāji. Pirmajā nedēļā tika pārdoti apmēram 270 000 albuma kopiju. Pēc Hybrid Theory un Reanimation panākumiem Linkin Park kādu laiku koncertēja ASV. 2002. gada decembrī grupa paziņoja par darba sākšanu pie jauna albuma. Tā nosaukums Meteora tika izvēlēts, pateicoties vietai ar šādu nosaukumu Grieķijā, kur uz akmeņiem uzbūvēti daudzi klosteri. Albums iznāca 2003. gada 25. maijā un jau pirmajā nedēļā tika pārdoti vairāk nekā 800 000 kopiju. Oktobrī pārdoto kopiju skaits jau sasniedza apmēram trīs miljonus. Lielie panākumi atļāva Linkin Park sarīkot vēl vienu Projekt Revolution tūri. Grupa piedalījās arī Summer Sanitarium Tour 2003, uz kuru viņus ielūdza Metallica. 2004. gada sākumā viņi devās pasaules tūrē ar nosaukumu Meteora World Tour. Par Meteora grupa ieguva MTV balvas par labāko roka video (Somewhere I Belong) un skatītāju balvu par Breaking The Habit. Tāpat tika saņemtas arī divas radio mūzikas balvas. Tomēr Meteora nebija tik veiksmīgs kā grupas pirmais albums Hybrid Theory. Pēc Meteora koncertūres beigšanas grupa nolēma atlikt jauna albuma ierakstīšanu, uz kādu laiku pievēršoties citiem projektiem. Beningtons izveidoja grupu Dead By Sunrise, kamēr Šinoda darbojās kopā ar Depeche Mode. Vēlāk arī viņš izveidoja jaunu grupu, nosaucot to par Fort Minor. Pirms tam grupa kopā ar reperi Jay-Z ierakstīja remiksa albumu Collision Course. Piepalīdzot Jay-Z, Fort Minor izdeva savu debijas albumu. Grupa piedalījās arī labdarības pasākumos. Linkin Park palīdzēja savākt naudu viesuļvētrā Čārlijs cietušajiem, vēlāk palīdzēja arī tiem, kurus bija skārusi viesuļvētra Katrīna. Tāpat tika palīdzēts 2004. gada cunami cietušajiem. Šajā laika posmā grupa ieguva arī savu otro Grammy balvu - par kopsadarbībā ar Jay-Z tapušo remiksu Numb/Encore. Grupa 2006. gadā atgriezās ierakstu studijā, lai sāktu strādāt pie sava jaunā albuma, tā producēšanai izvēloties Riku Rubinu. Sākumā Linkin Park ziņoja, ka albums varētu iznākt jau 2006. gadā, tomēr vēlāk tā izdošana tika atlikta uz nākamo gadu. Tāpat tika paziņots par to, ka grupa albuma dziesmu tekstos pievērsīsies jaunām tēmām. Linkin Park trešais albums Minutes to Midnight atkarībā no atrašanās vietas iznāca laika posmā no 2007. gada 9. līdz 18. maijam. Par spīti mainītajam stilam, albums guva labus panākumus - tas tika gan labi pārdots, gan saņēma labas atsauksmes no kritiķiem, kuri uzsvēra, ka šis ir grupas svarīgākais albums. Pirmais singls bija dziesma What I`ve Done. Tieši pateicoties šim skaņdarbam, Linkin Park ieguva Amerikas Mūzikas Balvu nominācijā "Iecienītākais Alternatīvās mūzikas mākslinieks". Arī nākamie singli guva ievērojamus panākumus. Grupa atkal sadarbojās ar kādu repa mūzikas pārstāvi - šoreiz ar Busta Rhymes, ar kuru kopā ierakstīja dziesmu We Made It. Prezentējot šo albumu, 2008. gada 11. jūnijā grupa sniedza koncertu arī Latvijā. Česters Beningtons paziņoja, ka jaunais albums, visticamāk, iznāks 2009. gada vidū. 2009. gada 18. maijā tika izlaista dziesma "New Divide", kas pārādījās arī filmas "Transformeri: Pieveikto atriebība" skaņu celiņā. 2009. gada maijā Linkin Park paziņoja, ka viņi raksta ceturto albumu, kas iznāks 2010. gadā. 2010. gada janvārī Linkin Park izdeva jaunu dziesmu Not Alone, kas sacerēta, lai atbalstītu cilvēkus, kuri nonākuši Haiti zemestrīces krīzē. Februārī Linkin Park izlaida oficiālo dziesmas video savā mājaslapā. 2010. gada 26. aprīlī grupa izveidoja video spēli 8-Bit Rebellion!, kas paredzēta iPod touch, iPhone un iPad. Spēlē iekļauta dziesma Blackbirds, kuru var iegūt, kad spēlētājs pabeidz spēli. Maiks Šinoda spēli iestatīja tā, ka tā regulāri tiks papildināta ar jaunu saturu. 6. jūnijā grupa atklāja, ka albums ir tuvu pabeigšanai, un ir paziņoti pirmie pieci datumi 2010. gada A Thousand Suns tūrei. Sešas dienas vēlāk Šinoda atklāja, ka Linkin Park ir gandrīz izdomājuši visas prasības albumam, kas iekļauj dziesmu secību, albuma nosaukumu un vāka noformējumu. 8. jūlijā Linkin Park oficiāli paziņoja, ka viņu jauno albumu A Thousand Suns ir ieplānots izdot 14. septembrī. Albuma pirmais singls The Catalyst tika izdots 2010. gada 2. augustā. Otrā dziesma, Wretches and Kings, tika izdota 2. septembrī cilvēkiem, kuri pasūtīja albumu, pirms tas iznāca. 2010. gada 8. septembrī grupa izdeva vēl divas dziesmas Waiting for the End un Blackout savā Myspace lapā. Grupa arī izdeva daudzas neizlaistas dziesmas un demo speciāli Linkin Park Underground biedriem. Grupa sasniedza #8 Billboard Social 50, kas ir aktīvāko mākslinieku tops pasaules vadošajās sociālo tīklu lapās. Citā Billboard Year-End topā grupa sasniedza #92 Top mākslinieku topā, kā arī A Thousand Suns sasniedza #53 Billboard Top 200 albumi un #7 2010. gada Year-End Roka albumi, un The Catalyst sasniedza #40 Roka dziesmu topā. Ja Hybrid Theory un Meteora bija ieturēti reproka un ņūmetāla stilā ar alternatīvā roka un elektronikas elementiem, tad albumā Minutes to Mindnight grupa vairāk variēja ar žanriem un stilu. Līdz ar to tikai divās dziesmās vairs bija sastopams reps un pirmo reizi parādījas ģitāru solo. Los Angeles Times žurnāls šo skanējumu salīdzināja ar U2. Pati grupa Minutes to Midnight raksturo kā klasiskā roka, pankroka un hiphopa ritmu apvienojumu. Daudz grupas mūziku ietekmēja tas, ka Linkin Park bija divi solisti. Česters Beningtons sākumā vairāk izmantoja kliedzienus dažādās formās, vēlāk viņš pārgāja uz melodiskāku dziedāšanu. Maikls Šinoda ir grupas šova cilvēks un reperis. Viņš arī dzied gandrīz visus bekvokālus un jaunākajā albumā vairākām dziesmām viņš ir vadošais vokālists. Abi dziedātāji attiecīgi ar 46. un 72. numuru ir iekļauti "Visu laiku labāko smagā metāla dziedātāju TOP 100". Robs Burdons — bungas, perkusijas (1996 - šobrīd) Breds Delsons — vadošā ģitāra (1996 - šobrīd) Deivs Ferels — basģitāra, fona vokāls (1996 - 1999, 2001 - šobrīd) Džo Hans — miksēšana, programmēšana (1996 - šobrīd) Maiks Šinoda — ritma ģitāra, vokāls, taustiņinstrumenti (1996 - šobrīd) Marks Veikfīlds — vokāls (1996-1998) Česters Beningtons — vokāls (1999-2017) Kails Kristensens — basģitāra (1998 - 1999) Skots Koziols — basģitāra (1999 - 2001) Hybrid Theory (2000) Meteora (2003) Minutes to Midnight (2007) A Thousand Suns (2010) Living Things (2012) The Hunting Party (2014) One More Light (2017) 2003 - populārākais alternatīvās mūzikas mākslinieks 2004 - populārākais alternatīvās mūzikas mākslinieks 2007 - populārākais alternatīvās mūzikas mākslinieks 2002 - labākā smagā roka uzstāšanās (par Crawling) 2006 - labākais dziedāšanas/repa kopdarbs (par Jay-Z) 2002 - labākā smagā roka grupa 2002 - labākā grupa 2004 - labākā rokgrupa 2007 - labākā grupa 2002 - populārākais jaunais mākslinieks 2003 - populārākais video (par Pts.OF.Athrty) 2003 - populārākais alternatīvās mūzikas mākslinieks 2004 - populārākais video (par Breaking the Habit) 2004 - populārākā rokgrupa 2008 - populārākais ārzemju mākslinieks Āzijā 2002 - labākais roka video (par In The End) 2003 - labākais roka video (par Somewhere I Belong) 2003 - skatītāju balva (par Breaking the Habit) 2008 - labākais roka video (par Shadow of the Day) 2008 - labākais grupas video (par Bleed It Out) «Linkin Park live reviews:». Lisa Verrico. The Times. «Linkin Park Biography:». AskMen.com. Arhivēts no oriģināla, laiks: 2013. gada 21. janvārī. Skatīts: 2013. gada 10. janvārī. «Linkin Park News:». Marks Armstrongs. Yahoo!. Arhivēts no oriģināla, laiks: 2007. gada 18. augustā. Skatīts: 2008. gada 9. novembrī. «Linkin Park News:». Džerijs Armors. Yahoo!. Arhivēts no oriģināla, laiks: 2007. gada 17. jūnijā. Skatīts: 2008. gada 1. novembrī. «Linkin Park Get Their Tempers Under Control To Complete New LP:». Jons Viderhorns. MTV. «Linkin Park News:». Darrens Deiviss. Yahoo!. «'No New Linkin Park Album In 2006 After All:». Džeimss Montgomerijs. MTV. «Linkin Park Finish Apocalyptic Album, Revive Projekt Revolution Tour:». Džeimss Montgomerijs. MTV. «Linkin Park Biography:». 8notes.com. «Linkin Park Are Writing 'Delicious' Concept Album To Follow Minutes To Midnight:». Kriss Hariss. MTV.com. http://www.noisecreep.com/2010/09/08/linkin-park-waiting-for-the-end-blackout-new-songs/ 12-09-2010 «Linkin Park Underground». Arhivēts no oriģināla, laiks: 2010. gada 23. decembrī. Skatīts: 2010. gada 23. decembrī. Social 50 Music Chart | Billboard.com Top Artists Music Chart | Billboard.com Music Albums, Top 200 Albums & Music Album Charts | Billboard.com Top Rock Songs & Charts, Rock Music Hits & Popular Rock Music Charts| Billboard.com «Linkin Park - Minutes to Midnight:». Anna Povera. Los Angles Times. «Linkin Park Say No Nu Metal on Next LP:». Corey Moss. MTV. «ROB HALFORD, ROBERT PLANT, BON SCOTT, OZZY Are Among 'Heavy Metal's All-Time Top 100 Vocalists:». roadrunnerrecords.com. Arhivēts no oriģināla, laiks: 2011. gada 6. jūnijā. Skatīts: 2008. gada 11. novembrī. Uz laiku aizstāja Ferelu viņa dalības dēļ grupā The Snax Koziols bija pieaicināts kā viesbasģitārists dziesmai One Step Closer. Viņš piedalījās arī šīs dziesmas videoklipā Oficiālā mājaslapa (angliski) Linkin Park Underground (angliski) Linkin Park myspace.com profils (angliski) Linkin Park allmusic.com profils (angliski) Linkin Park Latvijā fanu saite (latviski) (krieviski)