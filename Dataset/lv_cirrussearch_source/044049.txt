Es, Tonija (angļu: I, Tonya) ir 2017. gada ASV biogrāfiskā filma. Filmas režisors ir Kreigs Gilespi, scenārija autors ir Stīvens Rodžerss. Filmas pamatā ir daiļslidotājas Tonijas Hārdingas dzīvesstāsts un viņas saistība ar 1994. gada uzbrukumu viņas sāncensei Nensijai Keriganai. Margota Robija atveido Hārdingu, Sebastians Stens atveido Hārdingas vīru Džefu Džilūliju un Elisone Dženija atveido Hārdingas māti Lavonu Goldenu. Pārējās lomas atveido Džuliana Nikolsone, Keitlina Kārvere, Pols Valters Hausers un Bobijs Kanavale. Filmas "Es, Tonija" pasaules pirmizrāde norisinājās 2017. gada 8. septembrī Toronto Starptautiskajā kinofestivālā, ASV kinoteātros filmu sāka demonstrēt tā paša gada 8. decembrī, savukārt Latvijas kinoteātros filmas pirmizrāde notika 2018. gada 2. februārī. Pie 11 miljonu ASV dolāru filmas budžeta, tā starptautiski iekasēja 53 miljonus ASV dolāru. Filma saņēma pozitīvas kritiķu atsauksmes, īpaši par Robijas un Dženijas tēlojumu. 90. Kinoakadēmijas balvas pasniegšanas ceremonijā Elisone Dženija saņēma balvu nominācijā "Labākā aktrise otrā plāna lomā", tāpat filma tika izvirzīta nominācijās "Labākā aktrise galvenajā lomā" (Margota Robija) un "Labākā montāža". Vēl filma tika izvirzīta trim nominācijām Zelta globusa balvai, no kurām ieguva tikai vienu — Elisone Dženija kā labākā aktrise otrā plāna lomā pilnmetrāžas filmā, un divās nominācijās Ekrāna aktieru ģildes balvai, kur arī Dženija saņēma balvu kā labākā aktrise otrā plāna lomā, vēl balvai tika nominēta arī Robija kā labāka aktrise galvenajā lomā. Elisone Dženija kā labākā aktrise otrā plāna lomā saņēma arī BAFTA kino balvu, kurai kopuma filma tika izvirzīta piecās nominācijās. «I, TONYA (15)». Britu filmu klasifikācijas padome. 2017. gada 30. novembris. Skatīts: 2018. gada 21. janvāris. Rebecca Ford. «How Margot Robbie Nailed Her Landing for 'I, Tonya'». The Hollywood Reporter, 2017. gada 1. decembris. Skatīts: 2017. gada 1. decembris. «I, Tonya (2017)». Box Office Mojo. Skatīts: 2018. gada 22. jūlijs. Rebecca Rubin. «Golden Globe Nominations: Complete List». Variety, 2017. gada 11. decembris. Skatīts: 2017. gada 11. decembris. «SAG Award Nominations: The Complete List». The Hollywood Reporter. 2017. gada 13. decembris. Skatīts: 2017. gada 13. decembris. «The Shape of Water leads Bafta nominations». BBC News. 2018. gada 9. janvāris. Skatīts: 2018. gada 9. janvāris. IMDb profils (angliski) AllMovie profils (angliski) Turner Classic Movies profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)