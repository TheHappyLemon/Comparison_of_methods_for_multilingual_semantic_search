Mareks Židlickis (slovāku: Marek Židlický; dzimis 1977. gada 3. februārī) ir čehu hokejists, aizsargs, Čehijas hokeja izlases dalībnieks. Pašlaik (2016) Židlickis pārstāv Nacionālās hokeja līgas klubu Ņujorkas "Islanders". Savu profesionāļa karjeru Židlickis uzsāka 1994.—95. gada sezonā Čehijas Ekstralīgas kluba HC Kladno sastāvā. Tā rindās viņš aizvadīja piecas sezonas, tad pārceļoties uz SM līgas klubu Helsinku HIFK. 2000.—01. gada sezonu Mareks noslēdza kā visas līgas rezultatīvākais aizsargs. Vairākus gadus nespējot noslēgt līgumu ar spēlētāju, NHL klubs Ņujorkas "Rangers" 2002. gada nogalē aizmainīja viņa tiesības uz Našvilas "Predators", pievienojoties klubam jau 2003.—04. gada sezonā. 2004.—05. gada NHL sezonas lokauta laikā aizsargs spēlēja HIFK, taču tad atgriezās "Predators" sastāvā. Pēc 2007.—08. gada sezonas noslēguma Židlickis tika aizmainīts uz Minesotas "Wild" vienību, taču 2011.—12. gada sezonas otrajā pusē - jau uz Ņūdžersijas "Devils". "Devils" sastāvā Židlickis aizvadīja nepilnas trīs sezonas, līdz 2015. gada martā tika aizmainīts uz Detroitas "Red Wings". 2015. gada septembrī noslēdza viena gada līgumu ar Ņujorkas "Islanders". Čehijas hokeja izlases sastāvā izcīnījis bronzas medaļu 2006. gada olimpiskajās spēlēs, tāpat kļuvis par 2005. gada Pasaules čempionu hokejā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)