Valters Jons (vācu: Walter John; 1879. gada janvāris Torna — 1940. gada decembris Berlīne) bija Vācijas šahists. Piedzimis tagadējās Polijas teritorijā, bet jaunībā pārcēlies uz Berlīni, kur nodzīvojis lielāko daļu sava mūža. 20. gadsimta sākumā bijis viens no vadošajiem Berlīnes šahistiem. 1902. gadā bijis 2. vietā aiz Kurta fon Bardelebena Berlīnes kafejnīcas Café Kerkau turnīrā. 1902. gadā Hanoverā uzvarējis 13. Vācijas šaha savienības kongresa blakusturnīrā. 1904. gadā dalījis 11.-12. vietu 14. Vācijas šaha savienības kongresā (uzvarējuši Kurts fon Bardelebens, Kārlis Šlehters un Rūdolfs Sviderskis). 1905. gadā Barmenas šaha turnīrā dalījis 7.-10. vietu (uzvarējuši Davids Janovskis un Gēza Maroci). 1907. gadā Ostendes (Beļģija) šaha turnīrā dalījis 10.-11. vietu (uzvarējuši Osips Bernšteins un Akiba Rubinšteins). 1908. gadā Diseldorfā izcīnījis 4. vietu 16. Vācijas šaha savienības kongresā (uzvarējis Frenks Māršals). 1910. gadā Hamburgā palicis 16. vietā 17. Vācijas šaha savienības kongresā (uzvarējis Kārlis Šlehters). 1914. gadā Manheimā Pirmā pasaules kara dēļ nepabeigtajā 17. Vācijas šaha savienības kongresā dalījis 10.-11. vietu (par uzvarētāju tika atzīts Aleksandrs Aļehins). 1917. gadā Leipcigā nospēlējis neizšķirti maču ar Žaku Mizesu (+1, –1, =3). 1917. gadā Berlīnes šaha turnīrā dalījis pirmo vietu ar Paulu Joneru. 1918. gadā uzvarējis Breslavas šaha turnīrā. 1921. gadā Hamburgā bijis 4. vietā 21. Vācijas šaha savienības kongresā (uzvarējis Ērharts Posts). 1934. gadā ieņēmis 11. vietu 2. Vācijas šaha čempionātā (uzvarējis Kārlis Karlss). 1940. gada septembrī uzvarējis šaha turnīrā Dancigā. Miris 1940. gada decembrī Berlīnē. Das Internationale Turnier Coburg 1904 (14. DSB-Kongress) Das Internationale Turnier Düsseldorf 1908 (16. DSB-Kongress) Das Internationale Turnier Hamburg 1910 (17. DSB-Kongress) Das Internationale Turnier Mannheim 1914 (19. DSB-Kongress) 19. Deutsche Schacheinzelmeisterschaft 1921 in Hamburg 27. Deutsche Schacheinzelmeisterschaft 1934 in Aachen Šahista profils chessgames.com mājaslapā (angliski) Šahista profils 365chess.com mājaslapā (angliski)