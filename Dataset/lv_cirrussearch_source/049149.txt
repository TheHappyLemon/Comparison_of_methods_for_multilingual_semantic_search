Vistas aklums jeb hemeralopija (grieķu: ημέρα — ‘diena’ + αλαός — ‘akls’) ir acu slimība, kas izpaužas kā pavājināta redze sliktā apgaismojumā (krēslā). Novērojama pazemināta gaismas jutība, acu tumsas adaptācijas traucējumi, redzes lauka sašaurinājums, it sevišķi attiecībā uz krāsām. Vistas aklums galvenokārt saistīts ar A vitamīna trūkumu organismā. Slimības profilaksei un ārstēšanai lieto A vitamīnu un riboflavīnu. Hemeralopija novērojama arī pie citām slimībām (tīklenes un redzes nerva saslimšanām). Dažkārt sastopama arī iedzimta hemeralopija, kas ir neārstējama. aklums | Medicīnas termins (latviski)