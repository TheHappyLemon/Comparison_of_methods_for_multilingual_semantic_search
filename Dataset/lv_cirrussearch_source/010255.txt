Antons Kurjanovs (krievu: Антон Алексеевич Курьянов; dzimis 1983. gada 11. martā) ir krievu hokejists, centra uzbrucējs. Karjeras lielāko daļu, 14 sezonas, aizvadījis Krievijas Superlīgas un Kontinentālās hokeja līgas klubā Omskas "Avangard", 2004. gadā tā sastāvā kļūstot par Krievijas čempionu. Krievijas hokeja izlases rindās kļuvis par 2009. gada pasaules čempionu. Savu profesionālā spēlētāja karjeru Kurjanovs uzsāka 1998. gadā, kad "Avangard" otrajā sastāvā spēlēja Krievijas Augstākajā līgā. 2002.—03. sezonā Kurjanovs debitēja arī Krievijas Superlīgā. Tiesa, lielāko daļu sezonas Kurjanovs aizvadīja nevis Omskā, bet Novosibirskas "Sibirj" rindās. 2003.—04. sezonā Kurjanovs atgriezās "Avangard", un kopā ar komandu izcīnīja līgas čempiona titulu. 2011.—12. gada sezonā kopā ar klubu sasniedza Gagarina kausa finālu, tajā piekāpjoties Maskavas "OHK Dinamo". "Avangard" hokejists spēlēja līdz pat 2012.—13. gada sezonas nogalei, kad pievienojās Čeļabinskas "Traktor" vienībai. Jau nākamās sezonas vidū Kurjanovs atgriezās "Avangard". No 2016. līdz 2018. gadam spēlēja Hantimansijskas "Jugra" sastāvā, taču tad noslēdza spēlētāja karjeru. Krievijas izlases rindās spēlējis 2009. gada Pasaules čempionātā, kopā ar komandu izcīnot zelta medaļu. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)