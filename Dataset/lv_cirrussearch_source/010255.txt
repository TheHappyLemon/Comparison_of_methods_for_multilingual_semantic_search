Jakubs Šindels (čehu: Jakub Šindel; dzimis 1986. gada 24. janvārī) ir bijušais čehu hokejists, uzbrucējs. Karjeras lielāko daļu aizvadījis dažādos Čehijas Ekstralīgas klubos, 2006. gadā Prāgas "Sparta" sastāvā izcīnot līgas čempiona titulu. 2011.—12. gada sezonā īslaicīgi spēlējis arī KHL klubā Rīgas "Dinamo". Viņa tēvs Jaromīrs Šindels arī ir bijis profesionāls hokejists, Čehoslovākijas izlases sastāva piedalījies vairākos Pasaules čempionātos un olimpiskajās spēlēs. Karjeru uzsāka Čehijā, spēlēja jaunatnes līgās. 2003.—2004. gada sezonā debitēja Čehijas Ekstralīgā. 2004. gada NHL draftā viņu Čikāgas "Blackhawks" izraudzījās ar kopējo 54. kārtas numuru. 2005.—2006. gada sezonā viņš kļuva par Čehijas čempionu Prāgas "Sparta" sastāvā. Šindels bija rezultatīvākais līgas debitants. 2011. gada oktobrī parakstīja līgumu ar KHL klubu Rīgas "Dinamo". Taču tā paša gada decembrī pēc nospēlētas 21 spēles līgums tika lauzts. Sezonas turpinājumā Šindels spēlēja SM līgas klubos Oulu "Kärpät" un Pori "Ässät". Turpmākās sezonas aizvadīja Itālijā, Lielbritānijā un Francijā, līdz 2016. gadā noslēdza profesionāļa karjeru. "Dinamo" papildina čehu uzbrucējs Šindels Rīgas 'Dinamo' pārtrauc līgumu ar Šindelu[novecojusi saite] Eliteprospects profils (angliski) Internet Hockey Database profils (angliski) KHL profils (angliski)