Ludviga un Maksimiliāna Minhenes universitāte (vācu: Ludwig-Maximilians-Universität München) jeb vienkārši Minhenes Universitāte (Universität München), abreviatūra LMU, ir universitāte Vācijas pilsētā Minhenē. Universitāte nosaukta par godu Bavārijas hercogam Ludvigam IX un Bavārijas karalim Maksimiliānam I. Šī augstākās izglītības iestāde dibināta 1472. gadā kā Ingolštates universitāte, un līdz ar to tā ir sestā vecākā universitāte Vācijā. 1800. gadā universitāte tika pārcelta uz Landshūti, bet kopš 1826. gada tā atrodas Minhenē. Ludviga un Maksimiliāna Minhenes universitātē piedāvā plašu studiju klāstu. Universitāte piedāvāt apgūt studijas medicīnā, humanitārajās zinātnēs, sociālajās zinātnēs, dabaszinātnēs un inženierzinātnēs. Tā ir viena no vadošajām un prestižākajām pētniecības universitātēm Vācijā. Pēc studentu skaita tā ir otra lielākā Vācijas universitāte. Ludviga un Maksimiliāna Minhenes universitāti ir absolvējuši 43 Nobela prēmijas laureāti. Vikikrātuvē par šo tēmu ir pieejami multivides faili. Skatīt: Ludviga un Maksimiliāna Minhenes universitāte. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)