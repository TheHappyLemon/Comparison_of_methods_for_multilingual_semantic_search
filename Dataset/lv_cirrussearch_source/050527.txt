MediaWiki ir vikivietnes programmatūra, ko izmanto arī Vikipēdija un Vikidati. Tā sarakstīta PHP programmēšanas valodā un kā DBVS var tikt izmantota MySQL vai PostgreSQL, kā arī daļēji Oracle DB un SQLite. Atzīmējama ir šīs programmatūras popularitāte arī daudzās citās kompānijās, lai veidotu iekšējas vikivietnes savām vajadzībām. MediaWiki sākotnēji izstrādāja Magnuss Manske un uzlaboja Lī Denjels Krokers. Turpmāko attīstību kopš tā laika koordinē Wikimedia Foundation. Programmatūra tika izstrādāta lietošanai Vikipēdijā 2002. gadā, un 2003. gadā tai tika piešķirts nosaukums MediaWiki. MediaWiki saskarne ir daļēji vai pilnībā pieejama vairāk nekā 300 valodās. Programmatūrai ir vairāk nekā 1 000 konfigurācijas iestatījumu un vairāk nekā 1 800 paplašinājumu, kas pieejami dažādu funkciju pievienošanai vai mainīšanai. Neskaitot Wikimedia mājaslapas, MediaWiki programmatūra ir izmantota kā zināšanu pārvaldības un satura pārvaldības sistēma daudzos tūkstošos tīmekļa vietņu, publiskās un privātās, tostarp Fandom un wikiHow tīmekļa vietnēs, kā arī lielās iekšējās instalācijās, piemēram, ASV iekšējās sistēmās, kā Intellipedia un Diplopedia. «Names.php · mediawiki». phabricator.wikimedia.org (angļu). 2019. gada 25. novembris. Skatīts: 2020. gada 13. janvārī. «Copyright». mediawiki.org. Magnus Manske's announcement of "PHP Wikipedia", wikipedia-l, 2001. gada 24. augustā Barets, Daniels J. MediaWiki. O'Reilly Media, 2008. gada oktobris. ISBN 978-0-596-51979-7. Skatīts: 2010. gada 23. aprīlī. «MediaWiki history». MediaWiki mājaslapa (angļu). Arhivēts no oriģināla, laiks: 2020. gada 25. jūnijā. Skatīts: 2020. gada 18. februārī. «Translating:Statistics». translatewiki.net. Skatīts: 2020. gada 22. februārī. «Category:MediaWiki configuration settings» (angļu). MediaWiki. 2020. gada 22. februārī. «Extension Matrix». MediaWiki. Skatīts: 2017. gada 6. septembrī. MediaWiki oficiālā tīmekļa vietne Vikikrātuvē par šo tēmu ir pieejami multivides faili. Skatīt: MediaWiki.