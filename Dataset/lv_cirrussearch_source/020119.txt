Aleksandrs Barkovs (somu: Aleksandr Barkov; dzimis 1995. gada 2. septembrī) ir krievu izcelsmes Somijas hokejists, centra uzbrucējs. Pašlaik (2022) Barkovs spēlē Nacionālās hokeja līgas vienībā Floridas "Panthers", pilda tās kapteiņa funkcijas. Profesionāļa karjeru Barkovs sāka 2011.—12. gada sezonā, kad 16 gadu vecumā debitēja SM līgas klubā Tamperes "Tappara", tā rindās aizvadot 32 spēles. 2012.—13. gada sezonu Barkovs ar 48 punktiem 53 spēles noslēdza kā otrs rezultatīvākais komandas spēlētājs. 2013. gada vasarā pārcēlās uz NHL vienību Floridas "Panthers". Jau nākamajā sezonā "Panthers" rindās aizvadīja 54 spēles. 2015.—16. gada sezonā guva 59 punktus, sezonu noslēdzot kā trešais rezultatīvākais komandas spēlētājs. 2017.—18. gada sezonā ar 78 punktiem bija komandas rezultatīvākais spēlētājs un nākamajā sezonā uzsāka pildīt komandas kapteiņa funkcijas. Somijas hokeja izlases rindās izcīnījis bronzas medaļas 2014. gada olimpiskajās spēlēs. Spēlējis arī 2012. un 2013. gada Pasaules čempionātos junioriem. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)