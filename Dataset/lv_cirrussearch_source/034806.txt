Slavoļubs Marjanovičs (serbu: Славољуб Марјановић; dzimis 1955. gada 6. janvārī Lalinacā) ir Serbijas starptautiskais lielmeistars šahā (1978). Šahu iemācījies spēlēt piecu gadu vecumā. Trīs reizes uzvarējis Dienvidslāvijas junioru šaha čempionātā (1971—1973). Pārstāvējis Dienvidslāviju Pasaules junioru šaha čempionātos, kur 1973. gadā dalījis 3.-5. vietu, bet 1974. gadā dalījis 2.-4. vietu. Daudzu starptautisko šaha turnīru laureāts, tajā skaitā uzvarējis Belgradā (1979), Vrņačka Baņā (1983) un Romā (1988). Par panākumiem turnīros FIDE Marjanovičam 1977. gadā piešķīra starptautiskā meistara (IM) nosaukumu, bet 1978. gadā - starptautiskā lielmeistara (GM) nosaukumu. 1985. gadā Novisadā uzvarējis Dienvidslāvijas šaha čempionātā. 1987. gadā Suboticā piedalījies Pasaules šaha čempiona izcīņas cikla starpzonu turnīrā, kurā ieņēmis 7. vietu. Pārstāvējis Dienvidslāvijas komandu lielākajos komandu šaha turnīros: Pasaules šaha olimpiādē piedalījies 2 reizes (1980, 1984). Komandu vērtējumā izcīnījis bronzas (1980) medaļu; Eiropas komandu šaha čempionātos piedalījies 1980. gadā; Balkānu valstu komandu šaha čempionātos piedalījies 8 reizes (1977-1980, 1983-1985, 1988). Komandu vērtējumā izcīnījis 6 zelta (1978, 1979, 1980, 1983, 1984, 1985) medaļas, bet individuālajā vērtējumā izcīnījis 3 zelta (1979, 1980, 1988) medaļas. Pazīstams arī kā šaha treneris. 2004. gadā saņēmis FIDE vecākā trenera nosaukumu. «Wch U20 fin-A 1973». Arhivēts no oriģināla, laiks: 2015. gada 24. septembrī. Skatīts: 2016. gada 1. augustā. 13° Campeonato Mundial Juvenil 1974 Campeonato de Yugoslavia 1987 Subotica Interzonal Tournament OlimpBase :: Men's Chess Olympiads :: Slavoljub Marjanović OlimpBase :: European Men's Team Chess Championship :: Slavoljub Marjanović OlimpBase :: Men's Chess Balkaniads :: Slavoljub Marjanović Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)