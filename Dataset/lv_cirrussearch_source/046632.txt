Polivinilhlorīds ((C2H3Cl)n), pazīstams arī kā PVC, ir termoplastisks polimērs, vinilhlorīda radikāļpolimerizācijas produkts. Ķīmiski izturīgs, nav degtspējīgs, tīrs polivinilhlorīds ir amorfs un balts. Ļoti ciets ar augstu elastības moduli. Trešais visvairāk ražotais plastmasas polimērs pēc polietilēna un polipropilēna (ik gadu tiek saražoti 40 miljoni tonnu polivinilhlorīda). Izmanto mašīnbūvē, ķīmijas rūpniecībā un elektrotehnikā — dažādu tvertņu, cauruļu, plēvju u.c. materiālu izgatavošanai. «Substance Details CAS Registry Number: 9002-86-2». Commonchemistry. CAS. Skatīts: 2012. gada 12. jūlijs. «Polimēri — teorija. Ķīmija, 9. klase.». uzdevumi.lv (latviešu). Skatīts: 2019. gada 12. janvārī. Latvijas padomju enciklopēdija. 8. sējums. Rīga : Galvenā enciklopēdiju redakcija. 71. lpp.