Arktikas stērstu dzimta (Calcariidae) ir zvirbuļveidīgo kārtas (Passeriformes) dzimta, kas apvieno 6 neliela auguma dziedātājputnu sugas, kas tiek iedalītas 3 ģintīs. Arktikas stērstu dzimtas 2 sugas (Lapzemes stērste un sniedze) mājo Eirāzijā un Ziemeļamerikā, bet visas pārējās tikai Ziemeļamerikā. Šīs dzimtas sugas dzīvo dažādos biotopos - pļavās, prērijā, tundrā, kalnos un jūras krastā. Latvijā sastopamas abas Eiropā dzīvojošās Arktikas stērstu dzimtas sugas: Lapzemes stērste (Calcarius lapponicus) un sniedze (Plectrophenax nivalis). Arktikas stērstu dzimtas sugām piederošie īpatņi ir nelieli dziedātājputni. Mazākā dzimtā ir Bērkakla stērste (Calcarius ornatus), kuras ķermeņa garums mazākajiem īpatņiem ir 13 cm, svars 18 g. Lielākā dzimtā ir baltā sniedze (Plectrophenax hyperboreus), kuras lielāko īpatņu ķermeņa garums ir 19 cm, svars 62 g. Šīs dzimtas putniem ir vai nu brūns, vai pelēks, vai balts apspalvojums, acis tumšas. Sniedzēm kājas ir tumši pelēkas vai melnas, bet pārējām sugām pelēkrozīgas vai brūnas. Arktikas stērstu dzimtas putni barojas ar kukaiņiem, sēklām un dažādiem augiem. Tie ir aktīvi dienas laikā un staigājot barojas uz zemes. Vēl nesenā pagātnē Arktikas stērstu dzimtas sugas tika klasificētas stērstu dzimtā (Emberizidae). Ģenētiskajos pētījumos 2008. gadā noskaidrojās, ka šīs sešas stērstu sugas ir ļoti attāli radniecīgas pārējām stērstēm un ir tuvāk radniecīgas Amerikas ķauķiem (Parulidae), kardinālputniem (Cardinalidae) un tanagrām (Thraupidae). 2010. gadā Arktikas stērstu grupa tika izdalīta no stērstu dzimtas atsevišķā Arktikas stērstu dzimtā. DNS analīzes liecina, ka Arktikas stērstu dzimtas sugas no kopīgā zvirbuļveidīgo putnu priekšteča nodalījās pirms 4,2—6,2 miljoniem gadu, apmēram pliocēna sākumā. Arktikas stērstu dzimta (Calcariidae) Apkakles stērstes (Rhynchophanes) Apkakles stērste (Rhynchophanes mccownii) Arktikas stērstes (Calcarius) Bērkakla stērste (Calcarius ornatus) Lapzemes stērste (Calcarius lapponicus) Losā stērste (Calcarius pictus) Sniedzes (Plectrophenax) Baltā sniedze (Plectrophenax hyperboreus) Sniedze (Plectrophenax nivalis) World Bird List: Finches, euphonias, longspurs, Thrush-tanager, 2018 Gill F and Donsker D, ed. (30 June 2013). "Tanagers, Cardinals and allies". IOC World Bird List: Version 3.4 (International Ornithologists’ Union). Retrieved 2 August 2013. «Latvijas Daba: Strēstu dzimta (Emberizidae)». Arhivēts no oriģināla, laiks: 2014. gada 8. jūlijā. Skatīts: 2014. gada 20. aprīlī. «Chestnut-collared longspur». Arhivēts no oriģināla, laiks: 2013. gada 24. novembrī. Skatīts: 2014. gada 20. aprīlī. Oiseaux: McKay's Bunting Hill, Dorothy P.; Gould, Lorne K. "Chestnut-collared Longspur". The Birds of North America Online. Cornell Lab of Ornithology. Retrieved 2 August 2013. Hussell, David J. and Montgomerie, Robert. "Lapland Longspur". The Birds of North America Online. Cornell Lab of Ornithology. Retrieved 2 August 2013. Alström P, Olsson U, Lei F, Wang HT, Gao W, Sundberg P (2008). "Phylogeny and classification of the Old World Emberizini (Aves, Passeriformes)". Molecular Phylogenetics and Evolution 47 (3): 960–73. doi:10.1016/j.ympev.2007.12.007. PMID 18411062 Klicka, J., Zink, R.M. and Winke, K., John (2003). "Longspurs and snow buntings: phylogeny and biogeography of a high-latitude clade (Calcarius)". Molecular Phylogenetics and Evolution 26 (2): 165–75. doi:10.1016/S1055-7903(02)00360-3. PMID 12565028 «Putni Daba». Arhivēts no oriģināla, laiks: 2017. gada 29. maijā. Skatīts: 2015. gada 3. jūlijā. Planet of Birds: Calcariidae Family Calcariidae Calcariidae: Longspurs, Snow Buntings