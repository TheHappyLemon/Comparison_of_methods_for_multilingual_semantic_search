Pentameru kārta (Pentamerida) ir slēdzenes pleckāju kārta. Šīs kārtas senākajiem pārstāvjiem rokas aparāts sastāv no atdalītām branhiālām plātnēm un brahioforiem, reizēm veidojot vienkāršo brahioforiju, kurš neierobežo muskuļu lauku. Jaunākām dzimtām branhiālās plātnes savienojas dubultajā brahioforijā un vienmēr pilnībā ierobežo muskuļu lauku. Galveno mantijas kanālu nospiedumi uz vēdera vāciņa ir taisnu nedaudz radiāli orientētu stobriņu veidā. Deltīrijs parasti ir vaļējs; vēdera vāciņa spondīlijs ir attīstīts dažādās pakāpēs: senākajiem pārstāvjiem tas ir vienkāršs vai retākos gadījumos vispār tā nav, jaunākām formām - dubultais. Čaula ir abpusēji izliekta, bez porām. Areja var būt uz abiem čaulas vāciņiem. Pentameru kārtas pārstāvji dzīvoja no apakšējā kembrija līdz augšējam devonam. Senāk Pentameru kārtu iedalīja 3 virsdzimtās (Porambonitacea, Camerellacea, Pentameracea). Tagad ir izstrādāta detalizetāka pentmeru sistemātika. kārta: Pentameri (Pentamerida) apakškārta: Syntrophiidina virsdzimta: Porambonitoidea dzimta: Eostrophiidae dzimta: Huenellidae dzimta: Syntrophiidae dzimta: Tetralobulidae dzimta: Clarkellidae dzimta: Porambonitidae virsdzimta: Camerelloidea dzimta: Camerellidae dzimta: Parastrophinidae dzimta: Parallelelasmatidae apakškārta: Pentameridina virsdzimta: Pentameroidea dzimta: Virgianidae dzimta: Pentameridae dzimta: Subrianidae virsdzimta: Stricklandioidea dzimta: Stricklandiidae dzimta: Aenigmastrophiidae dzimta:?Stricklandistrophiidae virsdzimta: Gypiduloidea dzimta: Gypidulidae dzimta: Enantiosphenidae virsdzimta: Clorindoidea dzimta: Clorindidae