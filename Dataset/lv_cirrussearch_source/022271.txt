"Karoga pacelšana Ivodzimā" (angļu: Raising the Flag on Iwo Jima) ir vēsturiska fotogrāfija, ko 1945. gada 23. februārī uzņēma Džo Rozentāls. Tajā attēloti pieci ASV jūras kājnieki un viena persona no ASV Jūras kara flotes, kas paceļ ASV karogu Suribači kalnā Otrā pasaules kara Ioto (Ivodzimas) salā Ivodzimas kaujas laikā. Fotogrāfija kļuva populāra, un tikusi publicēta vairākos tūkstošos izdevumu. Vēlāk tā kļuva par vienīgo fotogrāfiju, kas ieguvusi Pulicera balvu kā labākā fotogrāfija publicēšanas gadā, tāpat "Karoga pacelšana Ivodzimā" tiek uzskatīta par vienu no ASV nozīmīgākajām kara fotogrāfijām un ir, iespējams, visu laiku visvairāk pavairotā fotogrāfija. Trīs no fotogrāfijā redzamajiem jūras kājniekiem Harlons Bloks, Frenklins Souslijs un Maikls Stranks tika nogalināti kaujā nākamo dažu dienu laikā. Trīs atlikušie ir jūras kājnieki Renē Gaņons, Aira Heiess un jūrnieks Džons Bredlijs. Fēlikss de Veldons izmantoja šo fotogrāfiju, lai izveidotu Jūras kājnieku kara memoriāla skulptūru, kas atrodas blakus Ārlingtonas nacionālajai kapsētai. 1945. gada 23. februārī Suribači kalna virsotnē tika pacelti divi Amerikas karogi. Rozentāla uzņemtā fotogrāfija patiesībā bija otrā karoga pacelšana, kurā lielāku karogu pacēla citi jūras kājnieki nekā tie, kas pacēla pirmo karogu. Joseph H. Alexander. Closing In: Marines in the Seizure of Iwo Jima. Marines in World War II Commemorative Series. Washington, D.C. : History and Museums Division, Headquarters, U.S. Marine Corps, 1994. OCLC 32194668. James Bradley. Flags of Our Fathers. New York : Bantam, 2006 [2000]. ISBN 978-0-553-38415-4. Rodney Brown. Iwo Jima Monuments: The Untold Story. War Museum, 2019. ISBN 978-1-7334294-3-6. Skatīts: 2020. gada 10. novembris. Carriers Hit Tokyo!. Universal Newsreel. 1945. gada 19. marts. Event occurs at 5:05–5:14. Skatīts: 2012. gada 29. maijs. Mitchell Landsberg. «Fifty Years Later, Iwo Jima Photographer Fights His Own Battle». Associated Press. Arhivēts no oriģināla, laiks: 2004. gada 12. aprīlī. Skatīts: 2012. gada 30. maijs. Robertson, Breanne; Neimeyer, Charles; Nash, Douglas (2019). Investigating Iwo: The Flag Raisings in Myth, Memory & Esprit de Corps (PDF). Marine Corps History Division. ISBN 978-1732003071.Public Domain This article incorporates text from this source, which is in the public domain. "Karoga pacelšana Ivodzimā": Vēsturē visvairāk pavairotā un parodētā fotogrāfija? (angliski)