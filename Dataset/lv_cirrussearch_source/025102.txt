Nadvirna (ukraiņu: Надвірна) ir pilsēta Ukrainas rietumos, Ivanofrankivskas apgabala Nadvirnas rajona centrs. Apkaimē naftas ieguve. Rakstos pirmoreiz minēta 1589. gadā kā apdzīvotā vieta Polijā pie Pņivas pils. Pilsēta attīstījās kā sāls ieguves centrs. Pēc Polijas Pirmās dalīšanas 1772. gadā pilsētu iekļāva Austrijas impērijā (Austroungārijā), kur tā ietilpa līdz Pirmā pasaules kara beigām. No 19. gadsimta otrās puses apkaimē attīstās naftas ieguve. Pēc Pirmā pasaules kara Nadvirna iekļāvās jaunizveidotajā Polijas valstī. 1939. gadā, pamatojoties uz Molotova-Ribentropa paktu, PSRS iebruka Polijā, un Nadvirna tika iekļauta Ukrainas PSR. No 1941. līdz 1944. gadam Nadvirna atradās vācu okupācijā. Vācu okupācijas laikā pilsētas ebreji tika iznīcināti. Pēc kara poļu iedzīvotāji tika pārcelti uz Poliju. No 1991. gada - neatkarīgās Ukrainas sastāvā. Pilsētā atrodas naftas pārstrādes uzņēmums. Nadvirna ir džudista Romāna Hontjuka (Роман Гонтюк, 1984) dzimtā pilsēta. Vikikrātuvē par šo tēmu ir pieejami multivides faili. Skatīt: Nadvirna. Q115154676.