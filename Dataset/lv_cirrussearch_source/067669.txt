Korija Diona "Koko" Gofa (angļu: Cori Dionne "Coco" Gauff; dzimusi 2004. gada 13. martā Atlantā) ir profesionāla amerikāņu tenisiste, 2023. gada ASV atklātā čempionāta uzvarētāja. Guvusi panākumus jauniešu sacensībās. 2018. gadā uzvarēja Francijas atklātā čempionāta junioru turnīrā vienspēlēs. Bijusi junioru ranga līdere. Profesionāles karjeru uzsākusi 2018. gadā. Pirmo WTA turnīra titulu vienspēlēs izcīnīja 15 gadu vecumā 2019. gada oktobrī Lincā, Austrijā, finālā uzvarot Latvijas tenisisti Aļonu Ostapenko. Līdz šim augstāko vietu WTA vienspēļu rangā sasniegusi 2023. gada septembrī, ieņemot 3. vietu. Pirmo reizi Grand Slam turnīros vienspēlēs finālā iekļuva 2022. gada Francijas atklātajā čempionātā, kur piekāpās poļu tenisistei Igai Švjontekai. Divreiz spēlējusi Grand Slam dubultspēļu turnīru finālos — 2021. gadā ASV atklātajā čempionātā pārī ar Keitiju Maknaliju un 2022. gada Francijas atklātajā čempionātā kopā ar Džesiku Pegulu. 2022. gada 15. augustā sasniegusi pirmo vietu WTA dubultspēļu rangā. 2023. gada ASV atklātajā čempionātā izcīnīja savu pirmo Grand Slam titilu, finālā pieveicot Arinu Sabaļenku. «Gauff edges McNally in all-American girls' final in Paris». wtatennis.com (angļu). 2018. gada 9. jūnijā. Skatīts: 2023. gada 26. jūnijā. «Ostapenko Lincas finālā tikai vienā setā spēj apspēlēt 15 gadus vecās Gofas aizsardzību». sportacentrs.com. 2019. gada 13. oktobrī. Skatīts: 2023. gada 26. jūnijā. «Swiatek charges past Gauff to win second French Open title». wtatennis.com (angļu). 2022. gada 4. jūnijā. Skatīts: 2023. gada 26. jūnijā. «Coco Gauff captures World No.1 doubles ranking with Toronto title». wtatennis.com (angļu). 2022. gada 14. augustā. Skatīts: 2023. gada 26. jūnijā. «Gofa atspēlējas un izcīna karjeras pirmo "Grand Slam" titulu». sportacentrs.com. 2023. gada 10. septembrī. Skatīts: 2023. gada 10. septembrī. Vikikrātuvē par šo tēmu ir pieejami multivides faili. Skatīt: Koko Gofa. WTA tenisistes profils (angliski) ITF profils (angliski) Billijas Džīnas Kingas kausa profils (angliski) Tennis Temple profils (angliski) tennisabstract.com profils (angliski)