Mičels Džeimss "Mičs" Ričmonds III (angļu: Mitchell James "Mitch" Richmond III; dzimis 1965. gada 30. jūnijā Fortloderdeilā, Floridas štatā, ASV) ir bijušais amerikāņu basketbolists, spēlējis uzbrūkošā aizsarga pozīcijā. Ričmonds NCAA turnīrā pārstāvēja Moberly Area Community College. Vēlāk arī divas sezonas universitātes līmenī spēleja Kanzasas štata universitātē, kuras labā vidēji spēlē guva 20,7 punktus. 1988. gada NBA draftā viņu izraudzījās Goldensteitas "Warriors" ar kopējo 5. kārtas numuru 1. kārtā. Savā pirmajā sezonā viņš ieguva sezonas labākā debitanta balvu. Triju gadu laikā Ričmonds Goldensteitā vidēji spēlē guva 22,7 punktus. "Warriors" trenera Dona Nelsona vadībā spēlēja ātrā tempā, kas mudināja medijus un līdzjutējus komandas līderu trio — Ričmondu, Krisu Malinu un Timu Hārdaveju — dēvēt par Run-TMC (vārda spēle ap hiphopa grupas Run-D.M.C. nosaukumu). 1991. gada 1. novembrī Ričmonds tika aizmainīts uz Sakramento "Kings". Visu septiņu sezonu laikā, kuras Ričmonds pavadīja Sakramento, aizsargs bija komandas rezultatīvākais spēlētājs, vidēji spēlē izceļoties ar 23,3 punktiem. Šajā laika periodā Mičs arī sešas reizes tika izvēlēts All-Star spēlei un ar ASV basketbola izlasi izcīnīja zelta medaļu 1996. gada Atlantas Olimpiskajās spēlēs. Lai gan spēlētājs Sakramento rindās izcēlās ar lieliskiem individuālajiem sasniegumiem, klubs šo gadu laikā tikai vienreiz aizkļuva līdz NBA izslēgšanas spēlēm, kurās "Kings" uzvarēja vienu spēli pret topošajiem finālistiem Sietlas "SuperSonics", pateicoties Ričmonda gūtajiem 37 punktiem. 1998. gada 14. maijā Ričmonds tika aizmainīts uz Vašingtonas "Wizards". Lai gan pirmajā gadā Vašingtonā Mičs vēl vidēji spēlē izcēlās ar 19,7 punktiem, pamazām sākās spēlētāja karjeras noriets. 2001.—2002. gada NBA sezona Ričmondam bija pēdējā. Spēlētājs Losandželosas "Lakers" rindās laukumā devās epizodiski, vidēji mačā gūstot 4 punktus, bet izcīnīja NBA čempionu gredzenu. «Hounds in Pro Ball Since 1985». Arhivēts no oriģināla, laiks: 2013. gada 9. janvārī. Skatīts: 2012. gada 7. decembrī. «NBA Rookie of the Year Award Winners». NBA.com. Skatīts: 2013-11-30. Richmond Traded to Kings for the Rights to Billy Owens : Pro basketball: Warriors break up his high-scoring trio to get Syracuse rookie. «Sacramento Kings at Seattle SuperSonics Box Score, April 28, 1996». Arhivēts no oriģināla, laiks: 2011. gada 4. septembrī. Skatīts: 2013. gada 30. novembrī. N.B.A.; Webber Traded to Sacramento. NBA profils (angliski) Basketball Reference profils (angliski)