Armīns Millers-Štāls (vācu: Armin Mueller-Stahl; dzimis 1930. gada 17. decembrī) ir vācu kinoaktieris. Dzimis Tilzītē vidusšķiras ģimenē. Otra pasaules kara laikā ģimene pārcēlās uz Berlīni. Karjeras sākumposmā darbojās VDR. 1976. gadā, protestēja pret pilsonības atņemšanu Volfam Bīrmanim. 1980. gadā pārcēlās uz VFR. Piedalījies ne tikai Eiropas, bet arī Holivudas filmās. Strādājis ar tādiem režisoriem kā Džims Džārmušs, Rainers Verners Fasbinders, Deivids Finčers, Agneška Hollanda, Kosta-Gavrass, Deivids Kronenbergs, Berijs Levinsons, Ištvāns Sabo, Andžejs Vajda. Atveidojis lomas tādās filmās kā Jakob der Lügner (1975), "Lola" (Lola, 1981), "Veronikas Fosas ilgas" (Die Sehnsucht der Veronika Voss, 1982), Oberst Redl (1985), Music Box (1989), Avalon (1990), "Nakts uz Zemes" (Night on Earth, 1991), "Kafka" (Kafka, 1991), "Mirdzums" (Shine, 1996), "Miera nesējs" (The Peacemaker, 1997), "Spēle" (1997), The X-Files: Fight the Future (1998), "Trīspadsmitais stāvs" (The Thirteenth Floor, 1999), "Austrumu solījumi" (2007), "Starptautiskie darījumi" (2009), "Eņģeļi un dēmoni" (2009) un "Kausu bruņinieks" (Knight of Cups, 2015). Vikikrātuvē par šo tēmu ir pieejami multivides faili. Skatīt: Armīns Millers-Štāls. Brockhaus Enzyklopädie raksts (vāciski) IMDb profils (angliski) AllMovie profils (angliski)