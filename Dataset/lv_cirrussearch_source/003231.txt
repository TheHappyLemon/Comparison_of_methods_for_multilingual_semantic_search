Ziloņu dzimta (Elephantidae) ir snuķaiņu kārtas (Proboscidea) zīdītāju dzimta, kas apvieno 2 mūsdienās dzīvojošas ģintis — Āfrikas ziloņus (Loxodonta) un Āzijas ziloņus (Elephas), un vairākas izmirušas ģintis. Pazīstamākās sugas dzimtā ir ziloņi un mamuti. Kopumā ziloņu dzimtas sugas ir lieli sauszemes dzīvnieki, kuriem ir gari snuķi un iespaidīgi ilkņi. Ziloņu dzimtai un izmirušajām gomfoteru dzimtai (Gomphotheriidae) un mastodonu dzimtai (Mammutidae) ir bijis kopīgs priekštecis, no kura attīstījušās visas trīs dzimtas. Turklāt pirmās divas ir savstarpēji tuvāk radniecīgas. Ziloņu dzimta izveidojās miocēna laikā pirms 16 miljoniem gadu. Pirmie mamuti (Mammuthus) parādījās Āfrikā apmēram pirms 3 miljoniem gadu, bet pirms 120 000 gadiem tie sāka migrēt ziemeļu virzienā un piemēroties aukstākam klimatam. Toties Āfrikā palikušie mamuti lēnām attīstījās par mūsdienu ziloņiem, kas izplatījās arī Eiropas un Āzijas virzienā. Analizējot vecākās fosilijas, ir pierādījies, ka visiem snuķaiņiem, sirēnām un dasijiem ir bijis kopīgs ūdenī dzīvojošs priekštecis. Daļa zinātnieku ir izvirzījusi hipotēzi, ka šie dzīvnieki lielāko daļu laika pavadījuši zem ūdens, bet elpošanai izmantojuši snuķi, kuru turējuši izbāztu laukā no ūdens. Šāda īpašība joprojām piemīt mūsdienu ziloņiem, kas spēj nopeldēt šādā veidā apmēram 50 km un atrasties zem ūdens ar izbāztu snuķi līdz 6 stundām. Kopumā snuķaiņu sistemātika ir joprojām neskaidra un ik pa laikam tiek mainīta, atspoguļojot jaunākos zinātniskos atklājumus. Ziloņu dzimta (Elephantidae) Āfrikas ziloņi (Loxodonta) Āfrikas meža zilonis (Loxodonta cyclotis) Āfrikas savannas zilonis (Loxodonta africana) Āzijas ziloņi (Elephas) Āzijas zilonis (Elephas maximus) pasuga Borneo zilonis (Elephas maximus borneensis) pasuga Indijas zilonis (Elephas maximus indicus) pasuga Sumatras zilonis (Elephas maximus sumatranus) pasuga Šrilankas zilonis (Elephas maximus maximus) †Mamuti (Mammuthus) †Palaeoloxodon †Primelephas †Stegodibelodon †Stegodon †Stegolophodon †Stegotetrabelodon Ar simbolu † ir atzīmētas izmirušās ģintis. «Elephants». Arhivēts no oriģināla, laiks: 2013. gada 1. jūnijā. Skatīts: 2013. gada 19. jūlijā. Ozawa, Tomowo; Seiji Hayashi, Victor M. Mikhelson (1997-04-24), "Phylogenetic Position of Mammoth and Steller's Sea Cow Within Tethytheria Demonstrated by Mitochondrial DNA Sequences", Journal of Molecular Evolution 44 (4): 406–413, doi:10.1007/PL00006160, PMID 9089080 West, John B. (2001), "Snorkel breathing in the elephant explains the unique anatomy of its pleura", Respiratory Physiology 126 (1): 1–8, doi:10.1016/S0034-5687(01)00203-1, PMID 11311306 West, John B.; Fu, Zhenxing; Gaeth, Ann P.; Short, Roger V. (2003-11-14), "Fetal lung development in the elephant reflects the adaptations required for snorkeling in adult life", Respiratory Physiology & Neurobiology 138 (2-3): 325–333, doi:10.1016/S1569-9048(03)00199-X Shoshani, J. (2005). "Order Proboscidea". In Wilson, D. E.; Reeder, D. M. Mammal Species of the World (3rd ed.). Johns Hopkins University Press. ISBN 978-0-8018-8221-0. OCLC 62265494 BBC: Elephants ADW: Elephantidae Family Elephantidae Elephants and mammoths Arhivēts 2013. gada 12. septembrī, Wayback Machine vietnē.