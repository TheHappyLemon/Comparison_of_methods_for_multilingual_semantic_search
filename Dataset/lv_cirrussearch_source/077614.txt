Nunavuta (inuītu: ᓄᓇᕗᑦ, izrunā: [ˈnunavut] — ‘Mūsu zeme’, angļu, franču: Nunavut) ir viena no trim Kanādas teritorijām. Tās platība ir 2,04 miljoni km2. Nunavuta ir ne tikai lielākā, bet arī jaunākā Kanādas teritorija. 1999. gada 1. aprīlī ar Nunavutas vienošanos tā tika atdalīta no Ziemeļrietumu Teritorijām. Nunavutā dzīvo vismazāk iedzīvotāju no visām Kanādas provincēm un teritorijām. 2021. gadā Nunavutā dzīvoja 36,8 tūkstoši iedzīvotāju. Nunavutas administratīvais centrs ir Ikaluita Bafina salas dienvidos. Nunavutas platība ir aptuveni 2,04 miljoni km². Vairāk nekā puse no Nunavutas teritorijas atrodas uz salām, kas ir daļa no Kanādas Arktiskā arhipelāga. Lielākās no šīm salām ir Bafina sala, Devona, Elsmīra sala un Viktorijas sala (Nunavutā atrodas aptuveni puse no Viktorijas salas). Ziemeļos atrodas Karalienes Elizabetes salas, kas sastāv aptuveni no 30 lielākām salām un 2000 maziņām saliņām. Tās lielākoties ir klinšainas un klātas ar ledu. Nunavutas augstākais punkts ir Barbo kalns (2616 m vjl) Elsmīra salā. Uz dienvidiem no ziemeļu polārā loka Nunavuta atrodas uz Kanādas vairoga, kura pamatā ir granīts ar plānu augsnes virskārtu. Šajā teritorijā ir daudz līdzenumu un zemieņu, tāpēc ir arī daudz upju un ezeru, it īpaši Nunavutas dienvidos un rietumos. Administratīvi Nunavuta iedalīta trijos reģionos, kuriem nav savas pašpārvaldes un kuri kalpo galvenokārt statistiskiem mērķiem. «Census Profile, 2016 Census Kitikmeot, Region». Statistics Canada. 2017. gada 8. februāris. Skatīts: 2017-03-05. «Census Profile, 2016 Census Keewatin, Region». Statistics Canada. 2017. gada 8. februāris. Skatīts: 2017-03-05. «Census Profile, 2016 Census Baffin, Region». Statistics Canada. 2017. gada 8. februāris. Skatīts: 2017-03-05. Vikikrātuvē par šo tēmu ir pieejami multivides faili. Skatīt: Nunavuta. Encyclopædia Britannica raksts (angliski) Encyclopædia Universalis raksts (franciski)