Leili Pernpū (igauņu: Leili Pärnpuu; IPA: [pærnpʊː]; dzimusi 1950. gada 30. janvārī, Hāpsalu, mirusi 2022. gada 5. februārī) bija Igaunijas daudzkārtējā čempione šahā. PSRS sporta meistare šahā (1979). FIDE starptautiskā meistare (1990). Igaunijas sieviešu šaha čempionātos izcīnījusi 5 zelta (1975, 1979, 1980, 1986, 1990), 10 sudraba (1976-1977, 1984, 1991, 1993-1995, 2002, 2004, 2009) un 6 bronzas medaļas (1978, 1988, 1996, 2000-01, 2008). Trīs reizes pārstāvējusi Igaunijas izlasi PSRS komandu šaha čempionātos (1981, 1983, 1985). Deviņas reizes pārstāvējusi Igauniju Pasaules šaha olimpiādēs - 1994., 1996., 1998., 2000., 2002., 2004., 2006., 2008., 2010. gadā. Augstākais sasniegums olimpiādēs ir 2002. gadā izcīnītā 2. vieta pie 2. galdiņa (+6 =7 -0). Piedalījusies arī 1991. gada Latvijas atklātajā sieviešu šaha čempionātā Rīgā. Pēc profesijas bija ekonomiste. 1990. gados ir strādājusi Igaunijas policijas un robežsardzes birojā. «Eesti meistrid 1923-2005». Arhivēts no oriģināla, laiks: 2012. gada 18. janvārī. Skatīts: 2012. gada 18. janvārī. 35th Chess Olympiad (women): Bled 2002 PÄRNPUU, LEILI[novecojusi saite] Leili Pernpū šahista profils vietnē chessgames.com Leili Pernpū šahista profils vietnē 365chess.com Leili Pernpū[novecojusi saite] šahista profils vietnē chesstempo.com Leili Pernpū šahista profils vietnē olimpbase.org (Pasaules šaha olimpiādes) Leili Pernpū šahista profils vietnē olimpbase.org (PSRS komandu čempionāti)