Stefans Krafts (vācu: Stefan Kraft, dzimis 1993. gada 13. maijā) ir Austrijas tramplīnlēcējs. Viņš ir 2017., 2020. un 2024. gada uzvarētājs Pasaules kausa kopvērtējumā. 2022. gada ziemas olimpiskajās spēlēs Pekinā S. Krafts kļuva par uzvarētāju komandu sacensībās no lielā tramplīna. Viņš ir arī trīs zelta medaļu ieguvējs pasaules čempionātos, 2015. gada Četru tramplīnu turnejas uzvarētājs. 2023. gadā S. Krafts uzvarēja Pasaules kausa lidojumos ar slēpēm kopvērtējumā, kļūdams par trešo tramplīnlēcēju pēc Gregora Šlīrencauera un Petera Prevca, kas to ir paveicis. Lidojumos ar slēpēm kopvērtējumā uzvarējis arī 2017. un 2020. gadā. 2024. gada Pasaules čempionātā lidojumos ar slēpēm uzvarēja individuālajās sacensībās. Kopš 2017. gadā S. Kraftam pieder pasaules rekords lidojumos ar slēpēm — 253,5 metri, kas uzstādīts Vīkešunnā. «Austria’s Stefan Kraft breaks world record after landing 253.5m ski jump». Guinness World Records (en-gb). 2017-03-22. Skatīts: 2023-04-05. Vikikrātuvē par šo tēmu ir pieejami multivides faili. Skatīt: Stefans Krafts. Olympedia profils (angliski) Munzüger Sport profils (vāciski) FIS profils (tramplīnlēkšana) (angliski)