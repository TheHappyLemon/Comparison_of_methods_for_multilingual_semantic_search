Kosmos-2467 (Космос-2467) ir Krievijas militārais sakaru pavadonis. Tas orbītā palaists 2010. gada septembrī. Domājams, pavadonis ir no Strela-3 sērijas. Kosmos-2467 tika palaists 2010. gada 8. septembrī 03:30 UTC ar nesējraķeti Rokot-KM no Pļeseckas kosmodroma. Kopā ar to palaisti sakaru pavadoņi Gonec-M № 12 un Kosmos-2468. Zināms, ka viens no militārajiem pavadoņiem Kosmos-2467 un Kosmos-2468 ir Strela-3 sērijas pavadonis, bet otrs — Strela-3M, lai gan skaidri nav zināms, kurš ir kurš. Strela-3M civilā versija ir Gonec-M, kuras viens kosmiskais aparāts Gonec-M № 12 arī startēja kopā ar militārajiem pavadoņiem. Neatkarīgi novērotāji, analizējot radiosignālus, secinājuši, ka divi pavadoņi raida vienā frekvencē, bet Kosmos-2467 — citā. Tātad tas varētu būt Strela-3. 2010 - Launches to Orbit and Beyond Gonets-M, Strela-3, and Strela-3M satellites are in orbit Russian Strategic Nuclear Forces blog, (angliski) Спутник "Гонец-М" работает без замечаний ИНТЕРФАКС-АВН, 2010-09-08, (krieviski) Strela-3 (17F13) Gunter Dirk Krebs