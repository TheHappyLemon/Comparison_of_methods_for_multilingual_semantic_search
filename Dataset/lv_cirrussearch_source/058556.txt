Parīze–Ruāna 1894, jeb Petit Journal bezzirgu automašīnu sacensības (franču: Concours du 'Petit Journal' Les Voitures sans Chevaux), tiek uzskatītas par pirmajām automašīnu sacīkstēm pasaulē. Sacīkstes organizēja "Le Petit Journal", Parīzes laikraksta izdevniecība un tās bija sacensības no pilsētas uz pilsētu, kas 19. gadsimta beigās bija ļoti populārs sacensību veids. Pašas sacensības notika 1894. gada 22. jūlijā, taču kvalifikācijas, treniņu braucieni un publiska automobiļu apskate notika no 18. līdz 21. jūlijam. Starp pieteiktajiem dalībnieku transportlīdzekļiem bija gan benzīna, gan elektro un tvaika automobiļi. Pirmais braucējs pāri finiša līnijai Ruānā gan bija Žils Albērs de Dions, taču par uzvarētāju viņš netika pasludināts, jo viņam bija vajadzīga kurinātāja palīdzība, lai darbinātu savu auto. Tā vietā par oficiālo sacīkšu uzvarētāju tika pasludināts Albērs Lemetrs, ar savu 3 zirgspēku benzīna motora Peugeot. Apbalvojumā viņš saņēma 5000 frankus no Peugeot und Panhard & Levassor. Skrējienam reģistrējās 102 dalībnieki un samaksāja 10 franku dalības maksu. No tiem 18. jūlijā uz kvalifikāciju neieradās 78 dalībnieki un 3 transportlīdzekļi nekvalificējās. Kvalificējās tikai benzīna un tvaika dzinēja automobiļi. Kvalifikācija tika organizēta ap Parīzi 50 km garos etapos, lai izvēlētos labākos dalībniekus priekš 126 km garajām sacensībām. Sacīkstēm kvalificējās: Sacensības sākās astoņos no rīta Porte Maillot. Pirmais posms norisinājās līdz Mantesai, kur sacīkšu dalībnieki varēja no 12:00 līdz 13.30 pusdienot, pēc kā sacensības atsākās. Pirmais finiša līniju šķērsoja Albērs de Dions ar vidējo ātrumu 19 km/h. De Dion-Bouton Boggie + Victoria 20 CV, Albert de Dion, Nr. 4 Peugeot Type 5, Auguste Doriot, nr. 28, 3. vieta Panhards-Levaszors P2D, Hipolīts Panhards, Nr. 13, 4. vieta Panhard-Levassor P2D, Émile Levassor, Nr. 15, 5. vieta Peugeot Type 5, Émile Kraeutler, nr. 31, 6. vieta Le concours du "Petit Journal". 1894-07-23. 1–2. lpp. La première course ‒ Paris-Rouen, 1894. Pierre Lafitte & Cie. 1907-06-29. 439–440. lpp.