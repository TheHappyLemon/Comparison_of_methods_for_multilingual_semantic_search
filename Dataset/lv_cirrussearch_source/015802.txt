"Latvijas Vēstnesis" ir Latvijas Republikas oficiālais izdevums. Tas ir periodisks elektroniskais izdevums. Iepriekš tika izdots kā drukātais laikraksts, pirmais tā laidiens iznāca 1993. gada 25. februārī. Oficiālā izdevuma un tā satura tiesiskie aspekti noteikti Oficiālo publikāciju un tiesiskās informācijas likumā. Tā izdošana ir saistīta ar Latvijas Republikas Satversmes 90. panta īstenošanu. Oficiālais izdevums iznāk darba dienās un nepieciešamības gadījumā arī brīvdienās. “Latvijas Vēstnesī” publicē: ārējos normatīvos aktus un citus tiesību aktus; pašvaldību saistošos noteikumus likumā “Par pašvaldībām” noteiktajā apjomā; Valsts prezidenta, Saeimas priekšsēdētāja un Ministru prezidenta vispārējas nozīmes informāciju; oficiālos paziņojumus (publisko reģistru ierakstus, publisko tiesību subjektu, to amatpersonu un privātpersonu sludinājumus, paziņojumus vai informāciju), ja to oficiālu publicēšanu paredz ārējie normatīvie akti. Piemēram, amatu konkursus, izsoles, mantojuma ziņas, Komercreģista ziņas u.c. Latvijas Republikas oficiālo izdevumu izdod VSIA “Latvijas Vēstnesis”, kas vienlaikus ir arī žurnāla "Jurista Vārds" izdevējs un tiesību aktu vietnes Likumi.lv un LV portāla uzturētājs. Latvijas Republikas oficiālais izdevums Oficiālo publikāciju un tiesiskās informācijas likums (OPTIL) Latvijas Republikas Satversmes 90. pants OPTIL 3. un 10. pants Likums "Par pašvaldībām" Tiesību normas par obligātajām publikācijām "Latvijas Vēstnesī"[novecojusi saite] Latvijas Republikas oficiālais izdevējs “Latvijas Vēstnesis” Visi LV numuri (1993.g. 25. II – 2008.g. 30. XII) vietnē periodika.lv likumi.lv: Latvijas Republikas tiesību akti lvportals.lv: informatīvs palīgs tiesību aktu normās juristavards.lv: žurnāls/portāls juristiem