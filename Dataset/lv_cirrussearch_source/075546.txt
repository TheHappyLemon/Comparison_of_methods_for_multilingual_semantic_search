Etiopu kalendārs ir kalendārs, kas tiek lietots Etiopijā. Tāpat to lieto Eritrejas Pareizticīgā baznīca, Eritrejas Katoliskā baznīca un Eritrejas Evaņģēliskā baznīca. Šis kalendārs veidots no senākā, Koptu kalendāra, kas savukārt cēlies no vēl senākā, ēģiptiešu kalendāra, bet tas ir līdzīgs Jūlija kalendāram. Arī tam ik pēc četriem gadiem tiek pielikta papildu diena. Etiopu kalendāra gads sākas 30. augustā (pēc Jūlija kalendāra), ja nākamais ir garais gads, vai arī 29. augustā, ja nakošais ir parastais gads. Līdzīgi koptu kalendāram, etiopu kalendārā ir 12 mēneši pa 30 dienām katrā. kā arī gada beigās piecas vai sešas papildu dienas. Papildu dienu skaitu nosaka pēc tā, vai tas ir parastais, vai arī garais gads. Dienu skaitīšana etiopu kalendārā sākas no 8. gada 29. augusta (pēc Jūlija kalendāra). Tādējādi, jauno gadu tūkstoti Etiopija sagaidīja 2008. gada 11. septembrī (pēc Jūlija kalendāra). Šāda nobīde laika skaitīšanā attiecībā pret Jūlija un Gregora kalendāru ir saistīta ar citu Marijas pasludināšanas datuma noteikšanu. Diennakts sākas nevis pusnaktī, bet gan ar Saules lēktu.