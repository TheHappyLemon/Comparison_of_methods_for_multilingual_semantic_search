Časivjara (ukraiņu: Часів Яр) ir pilsēta Ukrainas austrumos Doneckas apgabalā. Izvietojusies apgabala ziemeļaustrumos Siverskijdonecas—Donbasa kanāla krastā 77 km no apgabala centra Doneckas, pakļauta Bahmutas pilsētas padomei. Apdzīvotā vieta dibināta 1876. gadā sakarā ar ugunsizturīgā māla atradnes apguvi, kam muižnieks Pļeščejevs uzbūvēja ugunsizturīgo izstrādājumu rūpnīcu. Pie rūpnīcas izauga strādnieku ciemats un 1878. gadā tika izbūvēta dzelzceļa stacija. Nosaukums, domājams, cēlies no tjurku çai-su — ‘klusais ūdens’. 1934. gadā uzbūvēta jauna šamota rūpnīca, bet 1938. gadā ciematam piešķirts pilsētas statuss. Dzimis dziedātājs Josifs Kobzons (1937). «ІНФОРМАЦІЙНА ДОВІДКА ПРО ЧАСІВ ЯР». Arhivēts no oriģināla, laiks: 2014. gada 12. novembrī. Skatīts: 2014. gada 17. septembrī.