Ādažu lidlauks (ICAO: EVAD) ir vispārējās aviācijas lidlauks Ādažu novada Ādažu pagastā. Sertificēts (2014) vizuālajiem lidojumiem diennakts gaišajā laikā. Lidlaukā ir viens 590 m garš un 15 m plats asfalta/zāles seguma skrejceļš. Izbūvēts kā 1973. gadā kā kolhoza «Ādaži» lauksaimniecības lidlauks. Mūsdienās tiek izmantots gaisa kuģiem ar masu līdz 5700 kg. Lidlaukā ir iespējams veikt mācību lidojumus. 2009. gadā tika saskaņota un ierīkota lidlauka zona akrobātiskiem lidojumiem. 2020. gada 1. septembrī Tecnam P2008 JC ar reģistrācijas numuru YL-EVA veicot pagriezienu pa kreisi par 180° 33. skrejceļa sākumā, gaisa kuģim nolūza priekšējās šasijas balsta stiprinājums. 2012. gada 6. jūlijā Aeroprakt firmas A-22 lidmašīna ar reģistrācijas numuru YL-CCR pēc dzinēja apstāšanās bija spiesta nosēsties ārpus lidlauka. Veicot nosēšanos, tika daļēji sabojāta priekšējā statne un propellera lāpstiņa. 2010. gada 10. maijā privātā Aerospool WT-9 Dynamic (cn DY 085) lidmašīna ar reģistrācijas numuru YL-AVL lidoja no Spilves lidlauka uz Ādažu lidlauku. Neilgi pēc nolaišanās Ādažu lidlaukā lidmašīna atkal pacēlās un uzsāka lidojumu, šķērsojot Rīgas jūras līci, turpinot lidojumu Žocenes virzienā un pēc tam atpakaļ Rīgas virzienā. Uzsākot lidojumu Rīgas virzienā, pilots konstatēja, ka nav nofiksēts lūkas atvēršanas mehānisms. Pilots uzņēma kursu uz Ādažu lidlauku. Netālu pirms skrejceļa lidmašīna strauji zaudēja augstumu un ar lielu vertikālo ātrumu sadūrās ar zemi. Pilots guva smagus miesas bojājumus un gaisa kuģis būtiskus konstrukcijas bojājumus. 2006. gada 12. septembrī SIA „AVIO Rīga” lidmašīna Aeroprakt A-22 (cn 120) ar reģistrācijas numuru YL-CCR paceļoties Ādažu lidlaukā zaudēja ātrumu un zaudēja kontroli pār lidaparātu, kā rezultātā kreisā spārna gals atsitās pret zemi. Pēc spārna saskares ar zemi, lidmašīna, turpinot kustību pēc inerces, ar priekšējo daļu atsitās pret zemi, salaužot šasijas priekšējo statni un propellera lāpstiņas. «Civilās aviācijas aģentūra. Civilās aviācijas lidlauki». Arhivēts no oriģināla, laiks: 2020. gada 28. oktobrī. Skatīts: 2014. gada 27. jūnijā. «Latvian AIP». Arhivēts no oriģināla, laiks: 2016. gada 7. martā. Skatīts: 2014. gada 27. jūnijā. «MyAirfields.com Ādaži». Arhivēts no oriģināla, laiks: 2015. gada 8. maijā. Skatīts: 2014. gada 27. jūnijā. «Lidlauka "Ādaži" vēsture». Arhivēts no oriģināla, laiks: 2016. gada 4. martā. Skatīts: 2014. gada 27. jūnijā. «3. lapaspuse». «slidetodoc.com prezentācija kas piemin negadījumu». «aviatoin-safety.net raksts par negadījumu». aviation-safety.net Oficiālā tīmekļa vietne