Stenli (angļu: Stanley), zināma arī kā Portstenli (Port Stanley) ir Apvienotās Karalistes Folklenda Salu aizjūras teritorijas galvaspilsēta un vienīgā pilsēta arhipelāgā. Izvietojusies uz Austrumfolklendas salas Stenli līča dienvidu krastā. Pilsēta izbūvēta 1843. gadā, lai aizvietotu iepriekšējo salu administratīvo centru Portluī, kas bija izvietota Berkeli līča krastā 25 km uz ziemeļrietumiem no Stenli. Nosaukta par godu tā laika Kara un koloniju valsts sekretāram lordam Edvardam Smitam-Stenlijam. 1845. gada jūlijā Stenli oficiāli kļuva par Folklenda Salu galvaspilsētu. Pilsētā atrodas valdības iestādes, hospitālis, vairākas viesnīcas, muzejs, trīs baznīcas. Līcī izbūvēta osta un 4 km uz austrumiem izvietota Stenli lidosta. Folklendas kara laikā Stenli 10 mēnešus atradās Argentīnas okupācijā un tās nosaukums bija Puertoarhentino (Puerto Argentino). https://www.falklands.gov.fk/assets/Headline-Results-from-Census-2012.pdf; pārbaudes datums: 21 jūnijs 2021; arhīva URL: https://web.archive.org/web/20130520184434/https://www.falklands.gov.fk/assets/Headline-Results-from-Census-2012.pdf. «Falkland Islands Government». Arhivēts no oriģināla, laiks: 2008. gada 24. oktobrī. Skatīts: 2009. gada 31. maijā. Vikikrātuvē par šo tēmu ir pieejami multivides faili. Skatīt: Stenli. Encyclopædia Britannica raksts (angliski)