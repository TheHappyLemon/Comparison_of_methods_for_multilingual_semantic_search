Sprādziens baptistu slimnīcā Gazā notika 2023. gada 17. oktobrī, Izraēlas operācijas "Dzelzs zobeni" laikā, reaģējot uz Hamās teroristu iebrukumu 7. oktobrī. Hamās un Al Jazeera šajā sprādzienā vainoja Izraēlu, kā iemeslu minot Izraēlas Aizsardzības armijas uzlidojumu, šai apsūdzībai pievienojās daudzas arābu un islāma pasaules valstis. Krievija un Apvienotie Arābu Emirāti lūdza sasaukt ANO Drošības padomes ārkārtas sanāksmi 18. oktobrī. Savukārt Izraēla paziņoja, ka sprādzienu izraisīja palestīniešu kaujinieku grupējuma "Islāma džihāds" neveiksmīga raķešu palaišana no Gazas joslas uz Izraēlu. Pēc palestīniešu puses teiktā, sprādzienā slimnīcā gāja bojā vairāki simti cilvēku. Uzbrukums slimnīcai Gazas joslā notika laikā, kad ASV prezidents Džo Baidens bija iecerējis apmeklēt Izraēlu, bet braucienu neatcēla. Baidens izteica līdzjūtību palestīniešu slimnīcā bojāgājušo ģimenēm un uzdeva Nacionālajam drošības dienestam turpināt vākt informāciju par to, kas tieši notika Gazā. Vēlāk, tiekoties ar Izraēlas premjerministru Benjaminu Netanjahu, Džo Baidens pauda pārliecību, ka Izraēla nav iesaistīta šajā sprādzienā, piebilstot, ka, šķiet, par to atbildīga ir "otra puse". Naktī uz 18. oktobri vairākās Tuvo Austrumu reģiona valstīs sākās masu protesti saistībā ar uzbrukumu slimnīcai Gazā. Jo īpaši akcijas notika Turcijā, Jordānijā, Ēģiptē, Tunisijā, Sīrijā, Libānā, Jemenā, Irānā un Jordānijā. Protestētāji pulcējās pie Izraēlas un ASV vēstniecību ēkām. Masveida protesti sākās arī Jordānas rietumkrastā. Usaid Siddiqui,Edna Mohamed,Dalia Hatuqa,Joseph Stepansky,Arwa Ibrahim. «Israel-Hamas war updates: 500 killed in Gaza hospital ‘massacre’». www.aljazeera.com (angļu). Skatīts: 2023-10-18. «Удар по больнице Аль-Ахли в Газе ХАМАС обвинил в произошедшем Израиль и заявляет о сотнях погибших (надежных данных по этому поводу нет). ЦАХАЛ утверждает, что ракету по больнице выпустили боевики «Исламского джихада»». Meduza (krievu). Skatīts: 2023-10-18. Nidal Al-Mughrabi. «In deadly day for Gaza, hospital strike kills hundreds». Reuters (angļu), 2023-10-18. Skatīts: 2023-10-18. «Сотни людей погибли при взрыве в христианской больнице Газы, Израиль и Палестина обвиняют друг друга». www.delfi.lv (latviešu). Skatīts: 2023-10-18. «Война в Израиле, день двенадцатый. Взрыв в больнице в секторе Газа. Байден прибыл в Тель-Авив». Настоящее Время (krievu). 2023-10-18. Skatīts: 2023-10-18. Vikikrātuvē par šo tēmu ir pieejami multivides faili. Skatīt: Uzbrukums baptistu slimnīcai Gazas joslā.