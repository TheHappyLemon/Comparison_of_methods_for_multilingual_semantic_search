Tatuma Beatrise O'Nīla (angļu: Tatum Beatrice O'Neal; dzimusi 1963. gada 5. novembrī) ir amerikāņu aktrise. Par lomu Pītera Bogdanoviča filmā "Papīra mēness" (1973), kurā viņa piedalījās kopā ar savu tēvu Raienu O'Nīlu, viņa desmit gadu vecumā kļuva par visu laiku jaunāko personu, kas ir saņēmusi Amerikas Kinoakadēmijas balvu, iegūstot to kategorijā "Labākā aktrise otrā plāna lomā". Vēlāk atveidojusi lomas tādās filmās kā The Bad News Bears (1976), Nickelodeon (1976) un Little Darlings (1980), kā arī atveidojusi epizodiskas lomas televīzijas seriālos "Sekss un lielpilsēta" (Sex and the City), 8 Simple Rules un "Likums un kārtība". Vikikrātuvē par šo tēmu ir pieejami multivides faili. Skatīt: Tatuma O'Nīla. IMDb profils (angliski) AllMovie profils (angliski)