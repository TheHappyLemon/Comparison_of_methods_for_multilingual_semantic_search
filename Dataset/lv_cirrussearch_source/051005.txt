Piesta jeb miezeris ir ierīce, kas paredzēta dažādu cietu, bet trauslu materiālu sasmalcināšanai. Tas ir izturīgs bļodveida vai kausveida trauks ar biezām sienām un gludu iekšpusi, kurā ievieto sasmalcināmo materiālu, kuru berž ar piestalu — resnu nūjiņu ar apaļāku vai plakanāku galu, kas parasti izgatavota no tā paša materiāla, no kā piesta. Piestalu sauc arī par stampu vai stampiņu. Mūsdienās sadzīvē piestas izmanto virtuvē dažādu garšvielu smalcināšanai tieši pirms lietošanas, lai tās nepaspētu zaudēt aromātu; kā arī, lai iegūtu, piemēram, pūdercukuru. Piestas plaši lieto ķīmijas un farmācijas laboratorijās, lai sasmalcinātu vielas pirms analīžu vai reakciju veikšanas. Laboratorijās izmanto piestas no porcelāna, tērauda, misiņa vai ahāta. Akadēmiskā terminu datubāze AkadTerm — miezeris Akadēmiskā terminu datubāze AkadTerm — piestala Valdis Drinks. 456 eksperimenti ķīmijā. Rīga : Zvaigzne ABC, 1995, 14. lpp. ISBN 978-9984-560-83-0 Vikikrātuvē par šo tēmu ir pieejami multivides faili. Skatīt: Piesta. Encyclopædia Britannica raksts (angliski)