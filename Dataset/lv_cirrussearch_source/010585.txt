Darmštate (vācu: Darmstadt) ir pilsēta Vācijā, kas atrodas Hesenes federālās zemes dienvidu daļā. 1997. gadā Darmštate ieguva "Zinātnes pilsētas" (vācu: Wissenschaftsstadt) oficiālo statusu. 19. gadsimta beigās (vai 20. gadsimta sākumā) tika veikts eksperiments Darmštates priedes introducēt Latvijas apstākļos. Pilsēta pirmo reizi tika minēta 11. gadsimtā ar nosaukumu Darmundestat. Oficiāli no Svētās Romas imperatora Ludviķa IV Bavārieša puses par pilsētu tika atzīta 1330. gadā, kļūstot par Katcenelbogenas grāfistes (Grafschaft Katzenelnbogen) daļu. Vēlāk tā tika iekļauta Hesenes landgrāfistes (Landgrafschaft Hessen) sastāvā. Nedaudz vēlāk Darmštate kļuva par lielo Hesenes hercogu rezidenci. 19. gadsimta laikā pilsētas iedzīvotāju skaits pieauga no nedaudz vairāk par 10 000 līdz 72 000. 1877. gadā tika dibināta pirmā Tehniskā skola, kas vēlāk kļuva par Tehnisko universitāti. 20. gadsimtā Darmštate kļuva par jūgendstila mākslinieciskā novirziena centru. Dažādu projektu ikgadējie konkursi deva impulsu daudzu šī perioda "arhitektūras pērļu" celtniecībai. 1937. gadā, lai paplašinātu Darmštates teritoriju, pilsētai tika pievienotas apkārtnes teritorijas, bet 1938. gadā pilsēta ieguva administratīvu neatkarību. Pilsētā bāzēts futbola klubs SV Darmstadt 98. 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Darmštate. Encyclopædia Britannica raksts (angliski) Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski)