"Sātans Pradas brunčos" (angļu: The Devil Wears Prada) ir 2006. gada ASV komēdijdrāmas filma, kuras režisors ir Deivids Frenkels. Filmas sižets balstīts uz Lorīnas Veisbergeras tāda paša nosaukuma 2003. gada romānu. Filma ir stāsts par universitāti beigušu žurnālisti, kas iegūst ietekmīga modes žurnāla redaktores asistentes darbu. Tajā galvenās lomas attēlo Anna Hetaveja, Merila Strīpa, Emilija Blanta un Stenlijs Tuči. Filmā izmantoti vairāku dizaineru un modes namu apģērbi un aksesuāri, tādējādi padarot šo par visu laiku dārgāko filmu kostīmu ziņā. "Sātans Pradas brunčos" guva labus panākumus gan kases ieņēmumu, gan kritiķu vērtējuma ziņā. Merila Strīpa par lomu filmā četrpadsmito reizi tika nominēta Amerikas Kinoakadēmijas balvai, kā arī saņēma Zelta globusa balvu. Amerikas Kinoinstitūts šo atzina par vienu no 2006. gada desmit labākajām filmām. «The Devil Wears Prada (2006)». Box Office Mojo. Skatīts: 2023. gada 30. jūlijā. Whitworth, Melissa; June 9, 2006; "The Devil has all the best costumes Arhivēts 2007. gada 7. novembrī, Wayback Machine vietnē."; The Daily Telegraph; retrieved January 10, 2007. «AFI AWARDS 2006». AFI.com. Skatīts: 2014. gada 6. augustā. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)