Kandahāras vilajets (puštu: کندهار ولايت, kandahār velâyat) ir viens no 34 Afganistānas vilajetiem. Vilajets atrodas Afganistānas dienvidos, tā administratīvais centrs ir Kandahāra (Afganistānas otra lielākā pilsēta). 2021. gadā Kandahāras vilajetā dzīvoja 1,43 miljoni iedzīvotāju. Ziemeļos robežojas ar Zābolas un Orūzgānas vilajetiem, rietumos ar Helmandas vilajetu, bet dienvidos un austrumos ar Pakistānu. Kandahāras vilajets vēsturiski ir bijis nozīmīgs kultūras, tirdzniecības un reliģijas centrs. Pie tam Kandahāras vilajets ir viens no svarīgākajiem teroristiskās organizācijas Taliban centriem. Tieši ar Taliban kustību Kandahāras vilajets bieži ir nonācis pasaules uzmanības lokā. Kandahāras vilajets ir bagāts ar kultūras mantojumu, tostarp seniem vēsturiskiem pieminekļiem un arhitektūru. Tomēr daži no šiem objektiem ir cietuši Afganistānas kara rezultātā. Vikikrātuvē par šo tēmu ir pieejami multivides faili. Skatīt: Kandahāras vilajets. Encyclopædia Britannica raksts (angliski)