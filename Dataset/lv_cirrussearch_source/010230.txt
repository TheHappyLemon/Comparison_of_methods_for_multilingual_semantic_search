Arturs Neikšāns (dzimis 1983. gada 16. martā Valkā) ir Latvijas starptautiskais lielmeistars šahā, četrkārtējs Latvijas čempions, viens no vadošajiem Latvijas šahistiem, FIDE akreditēts treneris, autors un augstākā līmeņa šaha sacensību komentētājs. Dzimis 1983. gada 16. martā Valkā, Arturs Neikšāns šahu sāka spēlēt salīdzinoši vēlu, tikai 9 gadu vecumā, 11 gadu vecumā izcīnot 1. sporta klasi, 13 gados meistarkandidāta titulu, 16 gados nacionālā meistara titulu, bet 18 gados — starptautiskā meistara titulu. 1999. gadā 16 gadu vecumā A. Neikšāns uzvarēja Latvijas vīriešu čempionātā, kļūstot par visu laiku jaunāko Latvijas čempionu, par vairākiem mēnešiem pārspējot Mihaila Tāla uzstādīto rekordu tālajā 1953. gadā. Pabeidzot Jelgavas 4. vidusskolu, A. Neikšāns aktīvo šahu praktiski pameta, dodot priekšroku karjerai, un pēc maģistra grāda iegūšanas sabiedriskajās attiecībās (2007) viņš galvenokārt strādāja komunikācijas zinātņu jomā, tostarp Latvijas Republikas Izglītības un zinātnes ministrijā, kā arī laikrakstā “Jelgavas Vēstnesis”. 27 gadu vecumā A.Neikšānam sekoja negaidīts karjeras pavērsiens, kad 2010. gada rudenī viņam tika piedāvāts uzņemties Rīgas Šaha skolas izlases trenera pienākumus, aizvietojot negaidīti aizsaulē aizgājušā lielmeistara Jāņa Klovāna pienākumus, tādējādi atgriežoties aktīvā šaha apritē. Ikdienas darbs ar šahu tobrīd starptautiskajam meistaram A. Neikšānam deva ieguldījumu arī personiskajā izaugsmē — bija nepieciešams vien mazliet vairāk par gadu, lai izcīnītu visas 3 lielmeistara normas un līdz ar to arī lielmeistara titulu, to iegūstot vien 28 gadu vecumā, kas priekš profesionāliem šahistiem ir salīdzinoši vēls vecums. 2012. gadā tika iegūts arī FIDE trenera tituls, bet 2016. gada decembrī viņa reitings sasniedza atzīmi 2631. Četrkārtējs Latvijas čempions (1999, 2011, 2015, 2019); Summer Chess Classic C turnīrs, ASV — 1.vieta (2019); Ilmara Rauda piemiņas turnīrs, Igaunija — 1.vieta (2015, 2020); Prezidenta 2. kausa izcīņa, Rīga — 1.vieta (2019); RTU Open 2016 A turnīrs, Rīga — dalīta 1.vieta, 3.vieta pēc papildrādītājiem (2016); Liepājas rokāde 2016, superturnīrs, Liepāja — dalīta 1.vieta, 2.vieta pēc papildrādītājiem; 5. Vladimira Petrova memoriāls Jūrmalā — dalīta 1.vieta ar Vasiļu Ivančuku, Lūku van Veli un Aleksandru Šabalovu, 4.vieta pēc papildrādītājiem; 9. Vunzīdeles šaha festivāls (Vācija) — 1.vieta (2015); Liepājas rokāde 2009, open turnīrs, Liepāja — 1.vieta (2009); Sešas reizes pārstāvēta Latvija Pasaules šaha olimpiādēs (2000, 2006, 2012, 2014, 2016, 2018); Divas reizes pārstāvēta Latvija Eiropas komandu šaha čempionātos (1999, 2011); 2021. gada novembrī Rīgā ierindojies 92. vietā 2021. gada "FIDE Chess.com Grand Swiss" turnīrā. No 2010.gada līdz 2021. gada rudenim A. Neikšāns bija izlases treneris Rīgas Šaha skolā, ikdienā strādājot ar talantīgākajiem jaunajiem Latvijas šahistiem, tostarp Ņikitu Meškovu, Tomu Kantānu, Lauru Roguli, Katrīnu Šķiņķi, Elizabeti Limanovsku, Dmitriju Tokranovu un citiem. Daļa no viņiem vēlāk paši kļuva par lielmeistariem un par Latvijas izlases kodolu. 2021. gada oktobrī īsi pirms starta FIDE Chess.com Grand Swiss A. Neikšāns pameta darbu Rīgas Šaha skolā, taču turpina trenēt privāti. 2018. gadā Arturs Neikšāns uzsāka sadarbību ar vienu no vadošajiem tiešsaistes šaha apmācības portāliem Modern Chess, sarakstot četras populāras teorētiskas datubāzes: Moscow Variation against the Sicilian — Complete Repertoire against 2...d6. Rossolimo Variation against the Sicilian — Complete Repertoire against 2...Nc6 Baltic variation against the Sicilian — Complete Repertoire against 2...e6 and sidelines Positional Repertoire against the Caro-Kann 2021. gada jūlija beigās Chessable publicēja pirmo Artura Neikšāna lekciju kursu: Lifetime Repertoires: Reversed Sicilian. Paralēli ikdienas trenera darbam Rīgas Šaha skolā A. Neikšāns ir kļuvis arī par starptautisku šaha turnīru komentētāju angļu un krievu valodās: ACP kausa izcīņa (2013); Latvijas Dzelzceļa Open (2014); 2017. gada Eiropas individuālais šaha čempionāts sievietēm; FIDE World Chess Grand Prix, Rīgas posms (2019). Bīles starptautiskais šaha festivāls (2021) RTU Open 2021 Kopš 2020. gada aprīļa A. Neikšāns ir uzsācis straumēšanu Twitch platformā, veicot regulāras tiešraides vairākas reizes nedēļā. «Neiksans, Arturs FIDE Chess Profile - Players Arbiters Trainers». ratings.fide.com. Skatīts: 2019-07-24. «List of titles approved by the 1st quarter PB 2012, Al-Ain, UAE». www.fide.com. Skatīts: 2019-07-24. "Latvijas šaha čempionāts" (lv). Vikipēdija. 2019-05-06. «Pairings & Results | C | www.uschesschamps.com». www.uschesschamps.com. Skatīts: 2019-07-24. «Chess-Results Server Chess-results.com - Ilmar Raud Memorial». chess-results.com. Skatīts: 2020-08-04. «Chess-Results Server Chess-results.com - Ilmar Raud Memorial Tournament». chess-results.com. Skatīts: 2020-08-04. «Chess-Results Server Chess-results.com - II Latvian Chess Federation President Blitz cup -2019 26.01.». chess-results.com. Skatīts: 2019-07-24. ««RTU Open 2016» uzvar Ukrainas pārstāvis Martins Kravtsivs | Rīgas Tehniskā universitāte». https://www.rtu.lv (latviešu). Skatīts: 2019-07-24. «Latvijas Šaha Federācija». www.sahafederacija.lv (latviešu). Skatīts: 2019-07-24. «Loek Van Wely wins Vladimir Petrov Memorial on tie-break | Chessdom» (en-US). Skatīts: 2019-07-24. «GM Neiksans Arturs gewinnt Wunsiedel Schachfestival 2015». www.steffans-schachseiten.de. Arhivēts no oriģināla, laiks: 2017-04-08. Skatīts: 2019-07-24. «"Liepājas rokādē" uzvar Artūrs Neikšāns». liepajniekiem.lv. Arhivēts no oriģināla, laiks: 2019-07-24. Skatīts: 2019-07-24. 2021 FIDE Chess.com Grand Swiss «Par mums». www.sahaskola.lv. Arhivēts no oriģināla, laiks: 2019-07-24. Skatīts: 2019-07-24. «GM Arturs Neiksans šaha trenera skolēni». lichess.org (lv-LV). Skatīts: 2021-12-02. «Moscow Variation against the Sicilian - Complete Repertoire against 2...d6». www.modern-chess.com. Skatīts: 2019-07-24. «Rossolimo Variation against the Sicilian - Complete Repertoire against 2...Nc6». www.modern-chess.com. Skatīts: 2019-07-24. «Anti-Sicilian Repertoire - 2...e6 and Sidelines». www.modern-chess.com. Skatīts: 2019-07-24. «Positional Repertoire against the Caro-Kann». www.modern-chess.com (angļu). Skatīts: 2020-11-13. «Lifetime Repertoires: Reversed Sicilian». www.chessable.com (angļu). Skatīts: 2021-12-02. «Grischuk Wins ACP Chess Rapid Knockout 2013 in Riga». Skatīts: 2019-07-24. Peter Doggers (PeterDoggers). «3059 Performance For Ivanchuk at Latvian Railway Open». Chess.com (en-US). Skatīts: 2019-07-24. European ChessTV (2017-04-12), Round 2 - European Women's Chess Championship 2017. Atjaunināts: 2019-07-24 «Grand Prix 2019». worldchess.com (angļu). Arhivēts no oriģināla, laiks: 2019-07-17. Skatīts: 2019-07-24. «Biel International Chess Festival». www.bielchessfestival.ch (angļu). Skatīts: 2021-12-02. RTU Open 2021 - Round 9 (final). Atjaunināts: 2021-12-02 «Twitch». Twitch. Skatīts: 2020-08-04. Vikikrātuvē par šo tēmu ir pieejami multivides faili. Skatīt: Arturs Neikšāns. Arturs Neikšāns šahista profils vietnē FIDE.com Arturs Neikšāns šahista profils vietnē chessgames.com Arturs Neikšāns šahista profils vietnē 365chess.com Arturs Neikšāns šahista profils vietnē chesstempo.com Arturs Neikšāns. Atjaunināts: 2011. gada 7. oktobrī šahista profils vietnē olimpbase.org (Pasaules šaha olimpiādes) Arturs Neikšāns šahista profils vietnē olimpbase.org (Eiropas šaha komandu čempionāti) Arturs Neikšāns šahista profils vietnē olimpbase.org (Pasaules pilsētu šaha komandu čempionāti)