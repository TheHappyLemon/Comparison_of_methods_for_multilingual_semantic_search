Mukačeve (ukraiņu: Мукачеве) ir apgabala nozīmes pilsēta Ukrainas galējos rietumos, Aizkarpatu apgabalā pie Latoricas upes. Transporta mezgls. Mukačeve ir Ukrainas armijas 128. mehanizētās brigādes (128-а окрема гвардійська Туркестансько-Закарпатська двічі Червонопрапорна механізована бригада) bāzes vieta. Rakstos pirmoreiz minēta 896. gadā hronikā Gesta Hungarorum, kurā stāstīts par ungāru ierašanos Panonijas līdzenumā. 1397. gadā Ungārijas karalis Sigismunds piešķīra pilsētu rutēņu kņazam Fjodoram Korjatovičam. 16. gadsimtā Mukačeve kļuva par Transilvānijas daļu. 18. gadsimta sākumā Mukačeve bija Antihabsburgu nemiernieka Ferenca II Rākoci (II. Rákóczi Ferenc, 1676-1735) galvenā bāze. Pēc Pirmā pasaules kara Trianonas līgums iekļāva Mukačevi Čehoslovākijas sastāvā. Pēc 1938. gada Pirmajām Vīnes arbitrāžām Mukačeve tika iekļauta Ungārijā bija tās sastāvā līdz 1944. gada beigām, kad to ieņēma Sarkanā armija. Pēc Otrā pasaules kara Piekarpatu Rutēnija (Підкарпатьска Русь) tika atdalīta no Čehoslovākijas, un izveidots Aizkarpatu apgabals PSRS (Ukrainas PSR) sastāvā. No 1991. gada - neatkarīgās Ukrainas pilsēta. 18. gadsimta sākumā Mukačeve bija Ungārijas nacionālā varoņa Ferenca II Rākoci galvenā bāze. No 1821. līdz 1823. gadam Mukačeves (Palanokas) pilī bija ieslodzīts Grieķijas nacionālais varonis Aleksandrs Ipsilants. Mukačeve ir ungāru gleznotāja Mihāja Munkāči (Mihály Munkácsy, 1844-1900) dzimtā pilsēta. Vikikrātuvē par šo tēmu ir pieejami multivides faili. Skatīt: Mukačeve. Encyclopædia Britannica raksts (angliski) Ukrainas Interneta enciklopēdijas raksts (angliski) Mūsdienu Ukrainas enciklopēdijas raksts (ukrainiski) Ukrainas vēstures enciklopēdijas raksts (ukrainiski) Krievijas Lielās enciklopēdijas raksts (krieviski) Ebreju enciklopēdijas Austrumeiropā raksts (angliski) Austrumeiropas enciklopēdijas raksts (vāciski) «Чисельність наявного населення України на 1 січня 2022 року». Q115154676. Q7603543.