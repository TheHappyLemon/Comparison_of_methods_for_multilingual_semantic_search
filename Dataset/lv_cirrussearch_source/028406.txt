"Īpašo uzdevumu vienība Hawaii 5-0" (angļu: Hawaii Five-0) ir ASV noziegumu izmeklēšanas seriāls, kas ir 1968.—1980. gada oriģinālseriāla Hawaii Five-O atkārtots ekranizējums. To no 2010. gada 20. septembra līdz 2020. gada 3. aprīlim pārraidīja CBS televīzijas kanālā. Seriālam kopā izdotas desmit sezonas (240 sērijas). Tāpat kā oriģinālais seriāls, arī šis ir par Havaju gubernatora izveidotu īpašo uzdevumu vienību, kuru vada Stīvs Makgerets. Vienība izmeklē dažādus noziegumus, kas pastrādāti kādā no Havaju salām. Atšķirībā no oriģinālā seriāla, šajā seriāla nosaukumā burta "O" vietā ir izmantota nulle. Seriāla pilotsēriju pārraidīja tieši 42 gadus pēc oriģinālā seriāla pirmās sērijas. Hawaii 5-O pirmās četras sezonas bija starp 35 skatītākajām ASV. Seriālam bija pozitīva ietekme uz štata saimniecību. Hawaii News Now reportieris Stīvs Ujehara to nosaucis par "Hawaii 5—0 efektu". Vairāki Havajās esošie uzņēmumi piedzīvojuši savas produkcijas pārdošanas apjomu palielināšanos pēc parādīšanās seriālā. 2020. gada 3. aprīlī pārraidīja seriāla pēdējo sēriju. Latvijā to rādīja TV3, TV6 un Duo 3. Steve Uyehara. «Local businesses get good exposure on Hawaii Five-0». Hawaii News Now. Raycom Media, 2011. gada 23. februāris. Arhivēts no oriģināla, laiks: 2011. gada 26. februārī. Skatīts: 2012. gada 10. janvāris. Nellie Andreeva. «‘Hawaii Five-0’ To End After 10 Seasons On CBS, Sets Two-Hour Series Finale». Deadline (en-US), 2020-02-28. Skatīts: 2023-05-13. Vikikrātuvē par šo tēmu ir pieejami multivides faili. Skatīt: Īpašo uzdevumu vienība Hawaii 5-0. Oficiālā tīmekļa vietne IMDb profils (angliski) TV.com profils (angliski) Metacritic profils (angliski) Rotten Tomatoes profils (angliski)