Branislavs Mezejs (slovāku: Branislav Mezei; dzimis 1980. gada 8. oktobrī) ir slovāku hokejists, aizsargs. Pašlaik (2017) Mezejs spēlē Slovākijas Ekstralīgas vienībā HK Nitra. 1997. gada vasarā Mezejs no dzimtās Slovākijas pārcēlās uz Ziemeļameriku, kur nākamās trīs sezonas aizvadīja Ontārio hokeja līgas kluba Belevillas "Bulls" sastāvā. Profesionāļa karjeru Mezejs uzsāka 2000.—01. gada sezonā, kad aizvadīja 42 spēles NHL kluba Ņujorkas "Islanders" sastāvā, atlikušo sezonas daļu aizvadot Amerikas hokeja līgā. 2002. gada vasarā Mezejs tika aizmainīts uz Floridas "Panthers" rindām, tās sastāvā 2003.—04. gada sezonā aizvadot 45 spēles. 2004.—05. gada NHL sezonas lokauta laikā Mezejs spēlēja Čehijas Ekstralīgas kluba HC Trinec, kā arī Slovākijas Ekstralīgas kluba Trenčīnas "Dukla", taču tad atgriezās "Panthers", tās sastāvā aizvadot vēl trīs sezonas, tomēr klubā līdz galam nostiprināties nespējot. 2008. gada vasarā Mezejs pievienojās KHL vienībai Astanas "Baris", no 2009. līdz 2011. gadam spēlēja Čehijas Ekstralīgā, SM līgā, taču tad pievienojās KHL klubam Popradas "Lev". Karjeras turpinājumā spēlēja vēl vairākos KHL klubos, līdz 2014. gada oktobrī atgriezās HK Nitra sastāvā. Slovākijas hokeja izlases rindās spēlējis četros Pasaules čempionātos. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)