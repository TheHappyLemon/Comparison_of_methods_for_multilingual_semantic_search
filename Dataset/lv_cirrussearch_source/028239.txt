Mecingene (vācu: Metzingen) ir pilsēta Švābijā, administratīvi Bādenā-Virtembergā, Vācijas dienvidos, aptuveni 30 kilometrus uz dienvidiem no Štutgartes. Tajā ir ap 22 000 iedzīvotāju. Pilsēta pirmoreiz dokumentos minēta 1075. gadā. Vīnkopības nozares attīstības rezultātā 17. gadsimtā šī pilsēta kļuva samērā bagāta. Trīsdesmitgadu kara laikā pilsēta tika izpostīta un drīz pēc tam divas trešdaļas iedzīvotāju gāja bojā mēra epidēmijā. Industrializācijas periodā Mecingenē tika uzbūvētas vairākas tekstilfabrikas. 1859. gadā Mecingene ar dzelzceļa līniju tika savienota ar Štutgarti caur Tībingeni. Mūsdienās Mecingene ir plašāk pazīstama ar saviem rūpnīcas autletiem, kas piesaista pircējus no visas valsts un arī pārējās Eiropas. Pilsētā joprojām atrodas šeit dibinātā uzņēmuma Hugo Boss galvenā mītne un tas bija pirmais uzņēmums, kas šeit izveidoja savu rūpnīcas autletu. Tam sekoja arī citi uzņēmumu (kā Burberry, Reebok, JOOP!, Strenesse, Escada, Bally, Puma, Nike, Adidas, Tommy Hilfiger un citi), piedāvājot daļu savas produkcijas par ievērojami pazeminātām cenām. Šobrīd šeit atrodas vairāk kā 80 tā saukto "autletu". Mecingenes sadraudzības pilsētas ir: Nuaona, Francija (kopš 1979. gada) Heksema, Lielbritānija (kopš 1989. gada) Naģkallo, Ungārija (kopš 1992. gada) 2022. gada Vācijas pašvaldību reģistrs; pārbaudes datums: 7 oktobris 2023. Roman Köster. Hugo Boss, 1924-1945. A Clothing Factory During the Weimar Republic and Third Reich (abridged version) (PDF) (abridged izd.). Hugo Boss, AG, 2011. Arhivēts no oriģināla, laiks: 2011-11-08. Skatīts: 2011-10-03. «Outlet und Fabrikverkauf Alphabet Metzingen» (German). Skatīts: 2011-10-03. Vikikrātuvē par šo tēmu ir pieejami multivides faili. Skatīt: Mecingene. Brockhaus Enzyklopädie raksts (vāciski) Oficiālā tīmekļa vietne Informatīva vietne ar veikalu sarakstu Outletcity Metzingen Informācija par rūpnīcas autletu centru Oficiālā Outletcity-Metzingen vietne Informācija par Metzingen Factory Outlet Center