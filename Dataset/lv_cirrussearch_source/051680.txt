Amderma (krievu: Амдерма) ir ciemats Krievijas ziemeļos, Ņencu autonomajā apvidū. Izvietojies Jugras pussalas ziemeļos Karas jūras krastā. Veido Zapoļarnija rajona municipālo veidojumu «Amdermas ciemats». Amdermas nosaukums ņencu valodā nozīmē ‘valzirgu liedags’ (лежбище моржей). Apdzīvotā vieta dibināta 1933. gadā pie nesen atklātajām fluorīta raktuvēm, kurās nodarbināti lielākoties bija ieslodzītie. 1936. gadā apdzīvotajai vietai piešķīra strādnieku ciemata statusu (atcelts 2004. gadā). Pēc Otrā pasaules kara, kad PSRS tika atklātas citas, vieglāk pieejamas fluorīta atradnes, raktuves tika slēgtas, bet Amderma turpināja attīstīties kā Arktikas apgūšanas bāze. Aukstā kara laikā ciemats attīstījās kā pretgaisa aizsardzības centrs un aviācijas bāze. 1980. gadu beigās ciematā bija vairāk kā 5 tūkstoši iedzīvotāju, liela daļa no tiem — militārpersonas. 1990. gados lielākā daļa militāro un arktisko aktivitāšu tika slēgtas, iedzīvotāji pameta ciematu. Turpina darboties Amdermas lidosta (četri reisi mēnesī no Arhangeļskas un Narjanmaras), osta, termoenergocentrāle, komunālā saimniecība, pamatskola. Администрация муниципального образования «Посёлок Амдерма» «Государственное бюджетное общеобразовательное учреждение Ненецкого автономного округа Основная школа п. Амдерма». Arhivēts no oriģināla, laiks: 2020. gada 30. oktobrī. Skatīts: 2020. gada 17. janvārī. Sevprostor. АМДЕРМА