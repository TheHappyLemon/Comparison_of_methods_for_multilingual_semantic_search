Nafisa Mominova (uzbeku: Nafisa Mo'minova; dzimusi 1990. gada 1. februārī Taškentā) ir Uzbekistānas starptautiskā lielmeistare šahā (2013). Četru gadu vecumā tēvs iemācījis spēlēt šahu. Beigusi Fergānas bērnu jaunatnes sporta skolu. 2007. gadā uzvarējusi Uzbekistānas jauniešu šaha čempionātā U18 meiteņu vecuma grupā. 2008. gadā Teherānā ieņēmusi 2. vietu Āzijas jaunatnes šaha čempionātā U18 meiteņu vecuma grupā. Daudzkārtēja Uzbekistānas sieviešu šaha čempionātu laureāte, kuros izcīnījusi divas zelta (2008, 2011), sudraba (2009) un divas bronzas (2005, 2007) medaļas. Piedalījusies Pasaules šaha čempionātos sievietēm pēc izslēgšanas sistēmas: 2008. gadā Naļčikā 1. kārtā zaudējusi Tatjanai Kosincevai; 2010. gadā Antakjā 1. kārtā zaudējusi Džu Čeņai. Piedalījusies FIDE sieviešu Grand Prix izcīņā (2013—2014), bet četros turnīros nav spējusi pacelties augstāk par desmito vietu. Pārstāvējusi Uzbekistānu lielākajos komandu šaha turnīros: Pasaules šaha olimpiādēs piedalījusies 3 reizes (2008-2012, 2016); Āzijas komandu šaha čempionātos sievietēm piedalījusies 2 reizes (2008, 2016). Komandu vērtējumā izcīnījusi sudraba (2016) medaļu; Āzijas spēļu komandu šaha čempionātos sievietēm piedalījusies 2010. gadā un komandu vērtējumā izcīnījusi bronzas medaļu; Āzijas spēļu telpās komandu šaha čempionātos sievietēm piedalījusies 2009. gadā un komandu vērtējumā izcīnījusi sudraba medaļu. Par panākumiem turnīros FIDE 2009. gadā viņai piešķīrusi starptautiskās meistares (WIM), bet 2013. gadā - starptautiskās lielmeistares (WGM) nosaukumu. Bijusi pirmā Uzbekistānas šahiste, kas kļuvusi par šaha lielmeistari. 2008 FIDE Knockout Matches 2010 FIDE Knockout Matches 2013-2014 FIDE Women’s Grand Prix OlimpBase :: Women's Chess Olympiads :: Nafisa Muminova OlimpBase :: Women’s Asian Team Chess Championship :: Nafisa Muminova OlimpBase :: Asian Games (chess — women) :: Nafisa Muminova OlimpBase :: Asian Indoor Games (chess) :: Nafisa Muminova Title Applications (WGM): Muminova, Nafisa Шахматистка Нафиса Муминова получила подарок Президента Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)