Mihails Gurevičs (krievu: Михаил Наумович Гуревич; dzimis 1959. gada 22. februārī Harkivā) ir Ukrainā dzimis starptautiskais lielmeistars šahā (1986), kas no 1991. līdz 2005. gadam pārstāvēja Beļģiju, no 2005. līdz 2015. gadam pārstāvēja Turciju, bet no 2015. gada atkal pārstāv Beļģiju. 1984. gadā uzvarējis Ukrainas šaha čempionātā. 1985. gadā Rīgā kopā ar kopā ar Viktoru Gavrikovu un Aleksandru Čerņinu dalījis 1.-3. vietu PSRS šaha čempionāta finālā, bet pēc papildu rādītājiem kļuvis par PSRS čempionu. 1988. gadā kopā ar Ivanu Sokolovu uzvarējis Stokholmas šaha turnīrā Rilton Cup, bet 1989. gadā uzvarējis starptautiskajā šaha turnīrā Redžo Emīlijā. 1990. gadā Manilā Pasaules šaha čempiona izcīņas cikla starpzonu turnīrā bijis tuvu iekļūšanai pretendentu mačos, taču zaudējumi pēdējās divās partijās lieguši pakāpties augstāk par 12. vietu. 1999. gadā Akibas Rubinšteina memoriālā Polaņicazdrojā izcīnījis 2. vietu (uzvarēja Lūks van Veli), bet Francijas turnīrā Cappelle-la-Grande dalījis pirmo vietu ar Simenu Agdesteinu. 2000. gadā Esbjergā kopā ar Pjotru Svidleru dalījis pirmo vietu starptautiskajā šaha turnīrā The North Sea Cup. 2001. gadā kļuvis par Beļģijas šaha čempionāta uzvarētāju ar simtprocentīgu rezultātu - 9 punkti no 9 iespējamajiem. 2002. gadā Batumi izcīnījis sudraba medaļu Eiropas individuālajā šaha čempionātā. 2005. gadā Hantimansijskā ieņēmis 8. vietu Pasaules kausa izcīņā šahā, iekļūstot pretendentu turnīrā, kurā 2007. gadā Elistā 1. kārtā zaudējis Pēteram Lēko. 2006. gadā uzvarējis Turcijas šaha čempionātā. 2007. gadā Pasaules kausa izcīņā šahā 1. kārtā uzvarējis Grigoriju Kaidanovu, bet 2. kārtā zaudējis Maiklam Adamsam. Trīs reizes piedalījies Pasaules šaha čempionātos pēc izslēgšanas sistēmas, kuros divas reizes (2000, 2001) iekļuvis 3. kārtā. Pārstāvējis PSRS, Turcijas un Beļģijas komandas lielākajos komandu šaha turnīros: Pasaules šaha olimpiādēs piedalījies 3 reizes (1992, 2006-2008); Eiropas komandu šaha čempionātos piedalījies 2 reizes (1989, 2007). Komandu vērtējumā izcīnījis zelta (1989) medaļu. Individuālajā vērtējumā izcīnījis bronzas (1989) medaļu; Pasaules komandu šaha čempionātā piedalījies 1989. gadā. Komandu vērtējumā izcīnījis zelta medaļu, bet individuālajā vērtējumā izcīnījis sudraba medaļu. Par panākumiem turnīros FIDE 1985. gadā Gurevičam piešķīrusi starptautiskā meistara (IM), bet 1986. gadā - starptautiskā lielmeistara (GM) nosaukumu. Transfers in 2015 Winners of Soviet and Indepedent Ukraine Chess Championships (archiwum) 52 Championship of USSR Riga January-February 1985 1990 Manila Interzonal Tournament «XXXVI Memoriał Akiby Rubinsteina Polanica Zdrój 1999». Arhivēts no oriģināla, laiks: 2016. gada 4. martā. Skatīts: 2017. gada 24. februārī. «3rd European Individual Championships 2002». Arhivēts no oriģināla, laiks: 2017. gada 28. jūnijā. Skatīts: 2017. gada 24. februārī. «Candidates Matches 2007». Arhivēts no oriģināla, laiks: 2016. gada 11. aprīlī. Skatīts: 2017. gada 24. februārī. «2007 World Cup». Arhivēts no oriģināla, laiks: 2013. gada 9. jūlijā. Skatīts: 2017. gada 24. februārī. 2000 FIDE Knockout Matches 2001-02 FIDE Knockout Matches OlimpBase :: Men's Chess Olympiads :: Mikhail Gurevich OlimpBase :: European Men's Team Chess Championship :: Mikhail Gurevich OlimpBase :: World Men's Team Chess Championship :: Mikhail Gurevich Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)