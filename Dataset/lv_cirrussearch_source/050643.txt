Šis raksts ir par laukumu Belgradā. Par citām jēdziena Republikas laukums nozīmēm skatīt nozīmju atdalīšanas lapu. Republikas laukums (serbu: Трг републике) ir viens no Belgradas centrālajiem laukumiem, kas atrodas Starigradas apkaimē. Pie tā atrodas vairākas no atpazīstamākajām Belgradas sabiedriskajām ēkām, ieskaitot Nacionālo muzeju, Nacionālo teātri un kņaza Mihailo statuju. Laukums atrodas mazāk nekā 100 metru attālumā no Terazijes, ko uzskata par Belgradas centru, uz ko ved Kolarčeva iela (auto satiksme) un Kņaza Mihailo iela (gājēju zona). Daudzi kļūdaini uzskata Republikas laukumu par pilsētas centru. Vasina iela to savieno ar Belgradas cietokšņa (Kalemegdana) parku rietumos. Laukuma nosaukums ir bijis plašu diskusiju temats. Pēc 1991. gada 9. marta demonstrācijām pret Slobodana Miloševiča režīmu Vuks Draškovičs no liberālās monarhistu Serbijas atjaunošanas kustības aicinājis to pārdēvēt par Brīvības laukumu (serbu: Трг Слободе). Vēlāk teātra akadēmiķu grupa aicināja atjaunot sākotnējo laukuma nosaukumu "Teātra laukums" (serbu: Позоришни Трг). «Beograd: Trg Republike ne menja ime» (Serbian). Večernje novosti. 2013. gada 11. janvāris. Skatīts: 2013. gada 3. februāris. «Umetnici: Trgu Republike vratiti stari naziv» (Serbian). Večernje novosti. 2013. gada 3. janvāris. Skatīts: 2013. gada 3. februāris. Vikikrātuvē par šo tēmu ir pieejami multivides faili. Skatīt: Republikas laukums.