Pipins Īsais (* 714, † 768. gada 24. septembrī), pazīstams arī kā Pipins III un Pipins Jaunākais, bija franku ķēniņš no Karolingu dinastijas, kurš valdīja laikā no 751. līdz 768. gadam. Plaši pazīstams kā Kārļa Lielā tēvs. Viņš aktīvāk pievērsās politiskajai darbībai, uzsākot sadarbību ar pāvestu un panākot, ka Franku valsts vadītājam pieder arī karaļa statuss. Pēc ilgām savstarpējām cīņām 8. gs. vidū Merovingu karaļi zaudēja varu. Tā nonāca majordomu rokās. Kopš 737. gada majordoms Kārlis Martels valdīja Franku valstī bez karaļu ziņas. 751. gadā viņa dēls Pipins Īsais izdarīja vienkāršu, bet gudri izplānotu valsts apvērsumu. Viņš sasauca franku dižciltīgo sapulci. Pipins paziņoja, ka viņš griezīsies pie pāvesta ar jautājumu: Kurš ir īstais valdnieks - vai tas, kuru tā dēvē, vai arī tas kam ir vara? Un pāvests atbildējis - karalis ir tas, kam patiesībā ir vara. To uzzinājuši, franku dižciltīgie ievēlēja Pipinu par franku karali. Līdz ar to Franku valstī varu ieguva jauna dinastija. To Pipina tēva Kārļa vārdā nosauca par Karolingiem. Jozef Borovský. Chrysalis: Metamorphosis of Odium. FriesenPress, 2019. ISBN 9781525547690. T.S. Brown. «Byzantine Italy». In Rosamond McKitterick. The New Cambridge Medieval History, c.700-c.900 II. Cambridge University Press, 1995. Allan Doig. Liturgy and architecture from the early church to the Middle Ages. Ashgate, 2008. ISBN 9780754652748. Eleanor Shipley Duckett. «Pippin III». www.britannica.com (angļu). Encyclopedia Britannica, 2022. gada 20. septembris. Skatīts: 2022-09-29.