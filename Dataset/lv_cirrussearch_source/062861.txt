Franklins Džeimss Šafners (angļu: Franklin James Schaffner, dzimis 1920. gada 30. maijā, miris 1989. gada 2. jūlijā) bija amerikāņu kinorežisors. Dzimis Tokijā, Japānā amerikāņu misionāru ģimenē. Savu karjeru iesācis kā televīzijas režisors. 1960. gadā noslēdzis līgumu ar Columbia Pictures. Atpazīstamību ieguvis gan ar kritiķu atzinīgi novērtēto, gan komerciāli veiksmīgo zinātniskā fantastikas filmu "Pērtiķu planēta" (Planet of the Apes, 1968) ar Čārltonu Hestonu galvenajā lomā. Karjeras veiksmīgākā izrādījās viņa nākamā filma — "Patons" (1970). Tā bija biogrāfiska kara filma par ģenerāli Džordžu Patonu ar Džordžu Skotu galvenajā lomā. Filma tika nominēta 10 Amerikas Kinoakadēmijas balvām, no kurām saņēma septiņas, tai skaitā kategorijās "Labākā filma" un "Labākais režisors". Vēlāk režisējis filmas Nicholas and Alexandra (1971), "Tauriņš" (1973) ar Stīvu Makvīnu un Dastinu Hofmanu, kā arī The Boys from Brazil (1978) ar Gregoriju Peku un Lorensu Olivjē galvenajās lomās. No 1987. līdz 1989. gadam bijis Amerikas Režisoru ģildes (Directors Guild of America) prezidents. Vikikrātuvē par šo tēmu ir pieejami multivides faili. Skatīt: Franklins Šafners. Encyclopædia Britannica raksts (angliski) IMDb profils (angliski) Internet Broadway Database profils (angliski) AllMovie profils (angliski)