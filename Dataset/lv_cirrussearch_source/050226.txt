Kalama tricornis (Schrank, 1801) ir tīklblakšu suga. Izplatīta gandrīz visā Eiropā (arī Latvijā), Āzijā, Ziemeļāfrikā un Ziemeļamerikā. Pieaugušas blakts ķermeņa garums 2,7—3,8 mm. Cieti matiņi uz antenu III segmenta diezgan gari, ne īsāki par smailēm kā antenu pamatnē. III antenu segments ir garāks (mātītēm 0,97-1,23 reizes un tēviņiem 1,29-1,45 reizes) nekā galvas platums. Kalama tricornis tīklblakts apdzīvo sausas, smilšu vai akmeņainas vietas ar kaļķakmeņainu atsegumu, kas ir pārklāts ar zemu augāju. Sastopama arī meža klajumos ar mālu, smilšmālu, podzolētās un melnzemes augsni, mežmalās, lēzenas nogāzes grāvī, ceļmalās, ganībās, jaunās atmatās, parkos, retāk apstrādājamās pļavās, it īpaši uz daudzgadīgās zāles. Gan pieaugušās blaktis, gan nimfas pārsvarā turas uz augsnes, slēpjas augāja detrītā, sūnās vai ķērpjos. Tās var atrast uz lauku vībotnes, mārsiliem, deviņvīruspēkiem, daglīšiem, Jēkaba krustaines, mētrām un citiem augiem. Iespējams, ka Kalama tricornis barojas uz lauku vībotnes, mazās mauragas un apiņu lucernas. G. M. Roško ir atzīmējis, ka Kalama tricornis Ukrainā (Aizkarpatu un Ivanofrankivskas apgabalos) barojas uz Hieracium melaneilema, Hieracium magnauricula un Hieracium acutisquamum. Dabas Dati. Latvijas Dabas fonds, Latvijas Ornitoloģijas biedrība Species: Kalama tricornis (Schrank, 1801): 67, Калама тришипая. Ukrainian Biodiversity Information Network V.B. Golub. (2005) Two new species of lace bug, Kalama kiritshenkoi sp. n. and Phaenotropis kobachidzei sp. n., from mountais regions of Transcaucasiaand Middle Asia (Heteroptera: Tingidae). Zoosyst. Rossica, Vol. 14. Zoological institute, St. Petersburg. Limonta, L., Dioli, P. & Bonomelli, N. (2004) Heteroptera on flowering spontaneous herbs in differently managed orchards. Boll. Zool. agr. Bachic. Ser. II, 36 (3): 355-366