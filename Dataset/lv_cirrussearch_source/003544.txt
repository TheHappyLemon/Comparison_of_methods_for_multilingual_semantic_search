Datorzinātne pēta informācijas un skaitļošanas teorētiskos pamatus, kā arī praktiskas metodes teorētisko pamatu ieviešanā un lietošanā datorsistēmās. Datorzinātne nereti tiek jaukta ar nozarēm, kurās noris darbs ar datoru, piemēram, informācijas tehnoloģijām, — tiek domāts, ka tā ir saistīta ar tādām nodarbēm kā datorspēļu spēlēšana, interneta pārlūkošana vai rakstīšana ar teksta redaktoru. Nīderlandes datorzinātnieks Edsgers Deikstra ir teicis: "Datorzinātne ir par datoriem tikpat, cik astronomija ir par teleskopiem", tā norādot, ka dators ir vien instruments, ar kuru strādā datorzinātnieki. Organizācija CSAB, kura atbild par datorzinātnes studiju programmu akreditāciju ASV un citur pasaulē, ir noteikusi četras datorzinātnes pamata sastāvdaļas: skaitļošanas teorija; algoritmi un datu struktūras programmēšanas metodoloģija un valodas datoru uzbūves elementi un arhitektūra. Pēc Jāņa Zutera, Latvijas Universitāte Datorikas fakultāte profesora, datorzinātne var iedalīt 12 galvenajās sadaļās: Algoritmi un datu struktūras. Programmēšanas valodas. Datoru arhitektūra. Operētājsistēmas un datortīkli. Programmatūras izstrāde. Datu bāzes un informācijas meklēšana. Mākslīgais intelekts un robotu tehnika. Datorgrafika. Cilvēka un datora sadarbība. Skaitļošanas matemātika. Lietišķā informātika. Bioinformātika. Latvijas Universitātes Datorikas fakultātes datorzinātņu bakalaura studiju programmā obligātajā daļā iekļauti šādi kursi: Programmēšana, Datu struktūras un pamatalgoritmi, Datorsistēmu uzbūve, Datubāzes, Internets, tīkla etiķete un tiesiskais regulējums, Formālās gramatikas, Diskrētā matemātika, Matemātiskā analīze, Varbūtību teorija un matemātiskā statistika, Datubāzes pārvaldības sistēmas, Programmēšanas valodas, Automātu teorija, Algebra, Programminženierija, Nozares tiesību pamati, standarti, Darba aizsardzība un ergonomika, Formālās specifikācijas, Fizika, Operētājsistēmas.[jāprecizē] Augstskolas visā pasaulē piedāvā apgūt datorzinātni bakalaura, maģistra un doktora līmenī. Datorzinātnes bakalaura grādu Latvijā var iegūt Daugavpils Universitātē, Latvijas Universitātē, Latvijas Lauksaimniecības Universitātē, Rīgas Tehniskajā universitātē, Liepājas Universitātē, Transporta un sakaru institūtā un Ventspils Augstskolā.[jāprecizē] "Computer science is the study of information" Department of Computer and Information Science, Guttenberg Information Technologies Center "Computer science is the study of computation." Computer Science Department, College of Saint Benedict Arhivēts 2007. gada 3. februārī, Wayback Machine vietnē., Saint John's University "Computer Science is the study of all aspects of computer systems, from the theoretical foundations to the very practical aspects of managing large software projects." Massey University Arhivēts 2006. gada 19. jūnijā, Wayback Machine vietnē. "Common myths and preconceptions about Cambridge Computer Science"Computer Laboratory, University of Cambridge Brookshear, J Glenn (1997), Computer Science: An Overview (5th izd.), Addison-Wesley Computing Sciences Accreditation Board. «Computer Science as a Profession», 1997. gada 28. maijs. Arhivēts no oriģināla, laiks: 2009-01-17. Skatīts: 2009-01-17. Zuters, Jānis (2007-2021). Programmēšana un C++. Latvijas Universitāte. 7. lpp. «Datorzinātnes - bakalaura studiju programma». Latvijas Universitāte. Arhivēts no oriģināla, laiks: 2015-02-24. Skatīts: 2015-04-12. «AIKNC: Akreditētās programmas, pēc iegūstamā grāda - Bakalaura studiju programma.». Arhivēts no oriģināla, laiks: 2010. gada 24. februārī. Skatīts: 2009. gada 25. martā. Algoritms Dators Mākslīgais intelekts Programmēšanas valoda