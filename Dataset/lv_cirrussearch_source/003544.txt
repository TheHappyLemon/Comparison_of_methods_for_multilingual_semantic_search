Sami (Silurus) ir viena no samu dzimtas (Siluridae) ģintīm. Samu ģintī ir 17 sugas, ietverot Tālo Austrumu samus (Parasilurus). Dažādi informācijas avoti mēdz atšķirīgi sistematizēt Amūras samu (Parasilurus asotus). Tas reizēm tiek iedalīts samu ģintī, saucot to par Silurus asotus. Tomēr visbiežāk Amūras sams tiek iedalīts Tālo Austrumu samu ģintī (Parasilurus). Kopumā samu ģints ir maz pētīta un sistemātikā nav vienotības. Samu ģinti var iedalīt 2 lielās grupās: viena grupa dzīvo Dienvidaustrumāzijā, otra Eiropā un Āzijas austrumos. Latvijā dzīvo samu ģints viena suga - sams (Silurus glanis). Samu ģintij raksturīga pazīme ir gara anālā spura, maza muguras spura ar 4 vai 5 spuras stariem. Muguras spurai nav asā stara, kas raksturīgs daudziem samveidīgajiem, kā arī nav tauku spuras. Astes spurai bieži ir raksturīga noapaļota forma. Samu ģints (Silurus) Sams (Silurus glanis) Aristoteļa sams (Silurus aristotelis) Malaizijas sams (Silurus furness) Kuņminas sams (Silurus mento) Springer Link: Systematic revision of the catfish genus Silurus[novecojusi saite] Latvijas daba: Kaulzivis Scot Cat: Silurus glanis