Šis raksts ir par kaiju dzimtas ģinti. Par citām jēdziena Kaijas nozīmēm skatīt nozīmju atdalīšanas lapu. Kaijas, kaiju ģints (Larus) ir lielākā kaiju dzimtas (Laridae) ģints, kas apvieno 23 sugas. Kādreiz kaiju ģints apvienoja gandrīz visas kaiju sugas, tomēr 21. gadsimtā, attīstoties ģenētiskajiem pētījumiem, ir izdalītas jaunas ģintis un sugu skaits kaiju ģintī ir samazinājies. Jaunās ģintis ir: zivju kaijas (Ichthyaetus), ķīri (Chroicocephalus), Amerikas kaijas (Leucophaeus) un mazie ķīri (Hydrocoloeus). Latvijā dzīvo vai vismaz vienu reizi ir novērotas 9 kaiju ģints sugas: kajaks (Larus canus), sudrabkaija (Larus argentatus), reņģu kaija (Larus fuscus), melnspārnu kaija (Larus marinus), Kaspijas kaija (Larus cachinnans), Vidusjūras kaija (Larus michahellis), Kamčatkas kaija (Larus schistisagus), lielā polārkaija (Larus hyperboreus) un mazā polārkaija (Larus glaucoides). Visbiežāk sastopamās kaijas Latvijā ir sudrabkaija un kajaks. Lai arī kaiju sugām ir kosmopolītiska izplatība, lielākā sugu dažādība sastopama ziemeļu puslodē. Daudzām sugām ir plaši izplatības areāli ar daudzskaitlīgām populācijām. Lielai daļai sugu raksturīga cirkumpolārā izplatība. Kopumā kaiju sugas ir lieli vai vidēji lieli jūrasputni. Nezinātājam ir samērā grūti atšķirt daudzās kaiju sugas. To apspalvojums ir balts ar melnām vai pelēkām pazīmēm uz spārniem un muguras. Tām ir spēcīgi ķermeņi, gari spārni, pagarināts knābis un pēdas ar peldpleznām. Kaiju ģints (Larus) Aļģu kaija (Larus dominicanus) Amerikas sudrabkaija (Larus smithsonianus) Armēnijas kaija (Larus armenicus) Atlantijas kaija (Larus atlanticus) Austrumsibīrijas kaija (Larus vegae) Baltgalvas kaija (Larus heermanni) Belčera kaija (Larus belcheri) Gredzenknābja kaija (Larus delawarensis) Kajaks (Larus canus) Kalifornijas kaija (Larus californicus) Kamčatkas kaija (Larus schistisagus) Kaspijas kaija (Larus cachinnans) Kortesa kaija (Larus livens) Lielā polārkaija (Larus hyperboreus) Lielknābja kaija (Larus pacificus) Mazā polārkaija (Larus glaucoides) Melnastes kaija (Larus crassirostris) Melnspārnu kaija (Larus marinus) Pelēkspārnu kaija (Larus glaucescens) Reņģu kaija (Larus fuscus) Rietumu kaija (Larus occidentalis) Sudrabkaija (Larus argentatus) Vidusjūras kaija (Larus michahellis) World Bird List: Noddies, gulls, terns, auks, 2020 Pons J.-M. ; Hassanin A. ; Crochet P.-A.(2005) Phylogenetic relationships within the Laridae (Charadriiformes: Aves) inferred from mitochondrial markers. Molecular phylogenetics and evolution 37(3):686-699. «Latvijas Putnu saraksts». Arhivēts no oriģināla, laiks: 2013. gada 18. septembrī. Skatīts: 2013. gada 8. decembrī. Latvijas Daba: Putni (Aves) Anything Larus Xeno: Genus Larus