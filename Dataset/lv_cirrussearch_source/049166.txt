Loģistika ir izejvielu, resursu, ražošanas, gatavās produkcijas, pakalpojumu un informācijas plānošanas, izpildes un kontroles process no tās radīšanas vietas līdz patērētājam, lai samazinātu izmaksas un pilnīgāk apmierinātu patērētāja vajadzības. Termins “loģistika” šajā nozīmē ir radies no franču vārda logistique (no loger — “izmitināt”). Sākotnēji loģistika tika saprasta kā armijas nodrošinājuma pārvietošana un vadība. Izmantojot loģistiku, Napoleons pārvietoja savu karaspēku ātrāk un taktiski veiksmīgāk, kas deva lielu efektu cīņās. Loģistika kā zinātne sāka veidoties 1920. gados, galvenokārt ASV. Terminu “loģistika” visā pasaulē uzņēmējdarbībā sāka lietot 1970. gados. Mūsdienās vārdam “loģistika” ir ļoti plaša nozīme, un loģistika nav tikai transportēšana, piegāde un uzglabāšana. Modernā loģistika ietver praktiski visas uzņēmējdarbības sfēras, tādējādi loģistika ir iespaidīgs ierocis uzņēmuma rīcībā, lai uzņēmums būtu konkurētspējīgs. Loģistikas darbības galvenais uzdevums ir nodrošināt, lai nepieciešamās lietas būtu īstajā vietā, īstajā laikā, īstajā daudzumā par īsto cenu. Šī uzdevuma izpildi nodrošina galvenie loģistikas darbības veidi: Iepirkšanas loģistika — izejvielu, materiālu, komplektējošo un rezerves daļu kustība no piegādātāja līdz pasūtītājam. Ražošanas loģistika — ražošanas tehnoloģiskā procesa plānošanas, organizēšanas, koordinēšanas un regulēšanas darbības kopums, lai apmierinātu patērētāju vajadzības pēc uzņēmuma produkcijas un īstenotu uzņēmuma mērķus. Sadales loģistika — savstarpēji saistītas loģistikas darbības gatavās produkcijas virzīšanai no ražotāja līdz patērētājam, lai īstenotu uzņēmuma un patērētāju mērķus. Sadales loģistikas realizēšanai tiek izmantoti transporta pakalpojumi. Servisa loģistika — pakalpojumu sniegšana, kas saistīta ar patērētāja vēlmju apmierināšanu pirms un pēc produkta iegādes. Transportēšana — loģistikas darbības veids, ar mērķi nodrošināt materiālo resursu un gatavās produkcijas pārvadāšanu ar noteiktu transporta veidu. Pasūtījuma apstrādes un izpilde — informācijas un finanšu plūsmas savākšanas, glabāšanas un nodošanas process uzņēmumā, no pasūtījuma izdarīšanas brīža līdz šī pasūtījuma realizēšanai. Krājumu vadība — krājumu veidošanas minimizēšana, vienlaicīgi nodrošinot ražošanas un pārdošanas procesa nepārtrauktību. Noliktavu saimniecība — materiālās plūsmas posms starp pārdevēju un pircēju, kurā preces vai materiāli noteiktu laiku tiek uzglabāti tā, lai to forma un fiziskās īpašības paliktu nemainīgas. Noliktavas tiek iedalītas atkarība no preces vai materiālu uzglabāšanas veida, lai tas nezaudētu savu vērtību. Militārajā loģistikā virsnieki koordinē, kad un kā pārvietot resursus uz noteiktām vietām, kur tie ir nepieciešami. Militārajā zinātnē valda uzskats, ka militārās stratēģijas ļoti būtisks vai pat noteicošais faktors ir savu piegādes ķēžu aizstāvēšana, vienlaicīgi veicot ienaidnieka piegādes ķēžu pārraušanu, jo armija bez pārtikas, degvielas un munīcijas ir neaizsargāta un cīnīties nespējīga. Angļu sakāve Amerikas neatkarības karā, un Ervina Rommela sakāve Otrajā pasaules karā lielā mērā ir izskaidrojamas ar loģistikas kļūdām.[nepieciešama atsauce] Savukārt, tādi karavadoņi kā Hannibals, Aleksandrs Lielais un Napoleons tiek uzskatīti par loģistikas ģēnijiem, jo viņu uzvaru pamatā ir veiksmīgas loģistikas sistēmas izmantošana. Hard Truck Tycoon — pirmā loģistikas spēle. Truck Tycoon Mobile (Java) — pirmā loģistikas mobile-spēle. Mērķis — tālsatiksmes infrastruktūras izveidošana. Lai samazinātu attālumu starp termināļiem, tos nepieciešams izvietot centrālajā kartes zonā. Minimāls attālums starp termināļiem dod maksimālu peļņu. Spēlē Truck Tycoon Mobile (Java) izdevīgāko braucienu (ROUTE) ir transporta degvielas transportēšana (OIL). Ienākumi no šādiem pārvadājumiem vienā galā ar piekabi — $ 2000. Carnival Cruise Line Tycoon 2005: Island Hopping — vēl viena spēle. Open Transport Tycoon Deluxe — loģistikas datorspēļu klasika. Axis & Allies un Arsenal of Democracy — spēles par militāro loģistiku piegādes ķēdē. Spēle par humanitāro palīdzību — Food Force. Big Mutha Truckers — spēle Hard Steel stilā. Tēma — tālbraucēji. Euro Truck Simulator 2 - tālbraucēju spēle Eiropas Savienības reģionā. Rīgas pasažieru osta Infrastruktūra Kravas automašīna Kravas kuģis Konteiners