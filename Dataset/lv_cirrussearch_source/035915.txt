ARPANET jeb Advanced Research Projects Agency Network bija pirmais pakešu komutācijas datortīkls, kuru 1960. gados izstrādāja ASV Aizsardzības departamenta aģentūra ARPA. Tas bija globālā interneta priekštecis. ARPANET balstījās uz Lorenca Robertsa (Lawrence Roberts) izstrādāto pakešu komutāciju. Tajā laikā datu pārraide notika uz kanālu komutācijas pamata, kad sakaru seansam tika nodots atsevišķs kanāls. Pakešu komutācijas gadījumā nosūtamie dati tika sadalīti fragmentos, un viena kanālā varēja veikt vairākas datu pārraides vienlaicīgi. Vikikrātuvē par šo tēmu ir pieejami multivides faili. Skatīt: ARPANET. Encyclopædia Britannica raksts (angliski)