Ultravox ir britu mūzikas grupa, viena no nozīmīgākajām jaunā viļņa pārstāvēm. Dibināta 1973. gadā, kad saucās Tiger Lily, un atradās spēcīgā pankroka ietekmē. 1977. gadā grupa nomaina nosaukumu uz Ultravox! un drīz pēc tam tiek atmesta izsaukuma zīme, tādējādi kļūstot par Ultravox. Pirmie trīs albumi nekādus panākumus negūst, bet stāvoklis mainās līdz ar Midža Jūra pievienošanos 1979. gadā. Ceturtais albums Vienna iegūst platīna statusu Apvienotajā Karalistē un kļūst par grupas lielāko veiksmi tās vēsturē. Līdz 1986. gadam tiek izlaisti vēl četri studijas albumi, kas visi iekļūst britu top-10. 1986. gadā grupu pamet tās līderi Jūrs (turpina 1985. gadā uzsākto solokarjeru) un Kriss Kross, bet grupa 1988. gadā beidz pastāvēt. 1992. gadā viens no grupas dibinātājiem Billijs Karijs mēģina atjaunot Ultravox, pieaicinot jaunus dalībniekus. Tiek izlaisti divi studijas albumi, kas nekādus panākumus negūst, un 1996. gadā Ultravox otro reizi pārtrauc darbību. 2008. gadā grupa apvienojas tās klasiskajā sastāvā un dodas Return to Eden koncerttūrē, kas ilgst līdz 2010. gada maijam. 2011. gada 21. janvārī grupas mājas lapā parādās paziņojums, ka Ultravox no pagājušā gada rudens strādā pie jauna albuma. Ultravox! (1977) (kā Ultravox!) Ha!-Ha!-Ha! (1977) (kā Ultravox!) Systems of Romance (1978) Vienna (1980) Rage in Eden (1981) Quartet (1982) Lament (1984) U-Vox (1986) Revelation (1993) Ingenuity (1994) Brilliant (2012) BBC Radio 1 Live In Concert 1981 (1991) Monument (1983) Future Picture (1995) Return to Eden: Live at the Roundhouse (2010) Three Into One (1980) The Collection (1984) (trīskāršais platīns UK) Slow Motion (1993) If I Was: The Very Best Of Midge Ure & Ultravox (1993) Rare, Vol. 1 (1993) Rare, Vol. 2 (1994) The Voice: The Best of Ultravox (1997) Dancing With Tears In My Eyes (1997) Extended Ultravox (1998) Original Gold (1998) The Island Years (1999) The Very Best of Midge Ure & Ultravox (2001) The Best Of Ultravox (2003) Finest (2004) The Very Best of Ultravox (CD & DVD) (2009) «New Ultravox album nearing completion!». ultravox.org.uk. Skatīts: 2011. gada 3. februārī. (angliski) Oficiālā mājaslapa (angliski)