Koku vāveres, koku vāveru cilts (Sciurini) pieder vāveru dzimtas (Sciuridae) parastās koku vāveres apakšdzimtai (Sciurinae). Šajā apakšdzimtā ir vēl viena cilts — lidvāveres (Pteromyini). Koku vāveru cilts apvieno lielāko daļu plaši pazīstamās vāveres, ciltī ir 37 sugas, kas iedalās 5 ģintīs. Tās dzīvo Ziemeļamerikā, Eiropā, Āzijas mērenajā joslā un Dienvidamerikā. Latvijā sastopamas divas koku vāveru cilts sugas: parastā vāvere (Sciurus vulgaris) un lidvāvere (Pteromys volans). Koku vāveres lielāko daļu dzīves pavada kokos, uz zemes uzturoties īsu brīdi. Tās ir ļoti atkarīgas no kokiem, īpaši ozoliem. Tās iekārto ligzdu koku dobumos vai vij ligzdu zaros no lapām, kokos tās atrod barību, kokos tās glābjas no daudziem ienaidniekiem. Ja vāvere ir nokāpusi lejā uz zemes, tā cenšas uzturēties koku tuvumā, lai briesmu gadījumā varētu uzreiz uzrāpties kokā. Vāveres ir labi piemērojušās dzīvei kaimiņos cilvēkam, tās labprāt iekārtojas cilvēku veidotos būros vai vij ligzdas ēku konstrukciju nišās. Koku vāveres diēta ir atkarīga no sezonas un tā, ko dabā var atrast. Tās ēd dažādus augus, riekstus, sēklas, augļus, ziedus, pumpurus, sēnes, saknes, lapas, ogas, bet vāveres ēd arī putnu olas, mazos putnēnus un reizēm nomedī to vecākus, kā arī tās neatsakās no kukaiņiem. Daudzām koku vāverēm mazuļi dzimst divas reizes gadā, bet ir sugas, kurām dzimst tikai vienu reizi gadā. Mazuļi piedzimst nevarīgi, kaili un akli. Ligzdā tie uzturas līdz 8 nedēļu vecumam. Koku vāveru cilts (Sciurini) ģints: Bangsa kalnu vāveres (Syntheosciurus) ģints: Parastās vāveres (Sciurus) ģints: Priežu vāveres (Tamiasciurus) ģints: Pundurvāveres (Microsciurus) ģints: Pušķainās vāveres (Rheithrosciurus) Nowak, Ronald M. 1999. Walker's Mammals of the World, 6th edition. Johns Hopkins University Press, 1936 pp. ISBN 0-8018-5789-9 Latvijas Daba: Vāveru dzimta «The Tree Squirrel - Paraxerus cepapi of Southern Africa». Arhivēts no oriģināla, laiks: 2009. gada 3. maijā. Skatīts: 2009. gada 24. aprīlī. «Arhivēta kopija». Arhivēts no oriģināla, laiks: 2008. gada 25. decembrī. Skatīts: 2009. gada 1. janvārī. Arhivēts 2008. gada 25. decembrī, Wayback Machine vietnē. Vāvere, kas ļepato kā zaķis Squirrel Facts Tree Squirrels ACWM: Tree Squirrels The Tree Squirrel Bot Fly Wildlife Species: Tree Squirrels