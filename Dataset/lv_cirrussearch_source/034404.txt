Rezorcīns (meta-dioksibenzols, m-hidrohinons, С6Н4(ОН)2) pieder pie divvērtīgajiem fenoliem. Rezorcīns ir balti prizmveida un plāksnīšveida kristāli. Viegli šķīst ūdenī. Rezorcīnam ir 2 izomēri - pirokatehīns un hidrohinons. Izomēri atšķiras ar hidroksilgrupu savstarpējo novietojumu molekulā. Iegūst, sakausējot ar sārmu meta-benzoldisulfoskābi. Rezorcīns veidojas, sakausējot ar sārmu arī citus aromātiskos savienojumus, turklāt ne tikai meta- bet arī orto- un para- izomērus. Rezorcīnam piemīt reducējošas īpašības, kas gan ir vājākas nekā pirokatehīnam. Dzelzs(III) hlorīds rezorcīna šķīdumu nokrāso violetu. Lieto sintētisko krāsvielu un dažu polimēru iegūšanai. Medicīnā izmanto kā dezinficējošu līdzekli ādas slimību ārstēšanā. 2,4,6-trinitrorezorcīnu (stifnīnskābi) lieto kā sprāgstvielu.