Limp Bizkit ir amerikāņu ņūmetāla grupa no Džeksonvilas. Pašreiz grupas sastāvā ietilpst vokālists Freds Dērsts, basists Sems Riverss, bundzinieks Džons Oto un skaņas operators DJ Lethal. Grupas ģitārists Vess Borlands aizgāja no grupas 2001. gadā pēc 3 albumu izlaišanas un viņu aizstāja Maiks Smits grupas ceturtā albuma "Results May Vary" ierakstīšanai. Vess atgriezās uz "The Unquestionable Truth (Part 1)" ierakstīšanu, bet 2006. gadā aizgāja vēlreiz, lai strādātu citos projektos ("Black Light Burns" un "From First to Last"). Freds Dērsts (Fred Durst) — vokālists Vess Borlands (Wes Borland) — ģitāra Sems Riverss (Sam Rivers) — basģitāra Džons Oto (John Otto) — sitaminstrumenti DJ Lethal — skrečings / sempli Robs Voters (Rob Waters) (ģitāra): pirmais "Limp Bizkit" ģitārists, bija grupas sastāvā neilgu laiku. Maiks Smits (Mike Smith) (ģitāra): pievienojās grupai 2003. gadā, piedalījās albuma "Results May Vary" ierakstīšanā. 2004. gadā aizgāja no grupas. Pašreiz muzicē grupā "Evolver". Grupas vēsture sākās 1994. gadā, kad iepazinās vokālists Freds Dērsts un basģitārists Sems Riverss, kurš atnāca uz sava brālēna, džeza bundzinieka Džona Oto, grupu. Vēlāk pie viņiem pievienojās ģitārists Robs Voters, kurš ātri vien pameta grupas sastāvu. Nomainot Votersu, uz grupu atnāca ģitārists Vess Borlands. 1996. gadā grupai pievienojās DJ Lethal, slavenās hiphopa grupas "House of Pain" bijušais dalībnieks. 1997. gadā "Limp Bizkit" izdod debijas albumu "Three Dollar Bill, Yall$", kurš ir ļoti veiksmīgs un pārdošanas tirāža pārsniedz miljons eksemplārus. Nākamajā gadā grupa attīsta savu popularitāti koncertējot pa ASV kopā ar tādām grupām kā "Korn", "Orgy", "Rammstein" un "Incubus". Īstā veiksme atnāk 1999. gadā, kad grupa izlaiž albumu "Significant Other", kurš iegūst multiplatīna diska statusu, bet 2000. gadā iznāk grupas pats populārākais albums "Chocolate Starfish and the Hot Dog Flavored Water", kurš iegūst platīna diska statusu jau pirmajā pārdošanas nedēļā un iegūst MTV balvu kā labākais gada albums. Tas padarīja "Limp Bizkit" par pasaules mēroga zvaigznēm. 2001. gadā no grupas aiziet ģitārists Vess Borlands, kas kļūst par nopietnu zaudējumu kolektīvam. Borlanda aizvietotāju atrod tikai pēc diviem gadiem, nebeidzamu noklausīšanos un konkursu rezultātā par viņu kļūst grupas "Snot" bijušais ģitārists Maiks Smits. Ar viņu grupa ieraksta albumu "Results May Vary", kurš vairs neizraisa tādu ažiotāžu, kā divi iepriekšējie. 2004. gadā grupā negaidīti atgriežas Vess Borlands. Atgriezusies pie sava pamatsastāva, 2005. gadā grupa ieraksta EP albumu "The Unquestionable Truth (Part 1)". "Limp Bizkit" principiāli atsakās šī albuma izlaišanu papildināt ar jebkāda veida reklāmām un intervijām. 2005. gadā pēc ierakstu kompānijas vēlmes tiek izlaista hitu izlase "Greatest Hitz". 2006. gadā Vess Borlands atkal pamet grupu un 2007. gadā izlaiž sava projekta "Black Light Burns" pirmo albumu. 2009. gadā grupa atkal ir apvienojusies pamatsastāvā un dodas plašās koncertturnejās un gatavojas ierakstīt jaunu albumu. Savu atkal apvienošanās tūres Unicorns n' Rainbows Tour 2009 pirmo koncertu Limp Bizkit spēlēja Rīgā. 1997 - "Three Dollar Bill, Yall$" 1999 - "Significant Other" 2000 - "Chocolate Starfish and the Hotdog Flavored Water" 2003 - "Results May Vary" 2005 - "The Unquestionable Truth (Part 1)" 2011 - "Gold Cobra" 2021 - "Still Sucks" 2001 - "New Old Songs" 2005 - "Greatest Hitz" 2008 - "Rock im Park 2001" 1999: "Crushed" 2003: "Red Light-Green Light" 2004: "Almost Over" 2004: "Build A Bridge" 1998: "Faith" — filmā Very Bad Things 1999: "Just Like This" — filmā Big Daddy 1999: "Crushed" — filmā End of Days 2000: "Take a Look Around" — filmā "Neiespējamā misija 2" 2001: "Rollin' (Air Raid Vehicle)" — filmā The Fast and the Furious 2001: "N 2 Gether Now" — filmā How High 2001: "Re-Arranged" — filmā Life as a House 2003: "Behind Blue Eyes" — filmā Gothika 2004: "Counterfeit" — filmā The Girl Next Door 2006: "Bittersweet Home" — filmā Little Man 2008: "My Generation" — filmā Never Back Down 2008: "Rollin' (Air Raid Vehicle)" — filmā Hancock 2009: "Nookie" — filmā 17 Again Oficiālā mājaslapa (angliski) thearmpit.net Arhivēts 2010. gada 11. jūnijā, Wayback Machine vietnē. Fanu mājaslapa un lielākā interneta lapa, kas veltīta Limp Bizkit (angliski)