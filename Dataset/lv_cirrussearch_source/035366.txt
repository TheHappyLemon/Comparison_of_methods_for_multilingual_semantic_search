Naktsjātnieks (angļu: Nightrider; vācu: Nachtreiter; krievu: Всадник) ir pasaku šaha figūra. Šaha diagrammā tiek attēlots kā apgriezts zirdziņš. Algebriskajā šaha notācijā naktsjātnieku apzīmē ar lielo burtu N. Naktsjātnieku 1925. gadā ieviesis angļu problēmists T. Dosons un šī figūra tiek bieži lietota pasaku šaha kompozīcijās. Naktsjātnieks pārvietojas tāpat kā parastais zirdziņš, tomēr viņš var taisnā virzienā veikt arī vairākus secīgus zirdziņa lēcienus, tāpēc to pieskaita pie lineārām figūrām. Ja uz naktsjātnieka apdraudēta lauciņa atrodas kāda figūra, viņa tālākā iedarbība aiz tās tiek pārtraukta. Ja tā ir pretinieka figūra, tad naktsjātnieks to var sist. № 1. T. Dosons British Chess Magazine, 1925 № 2. A. Grunenvalds Feenschach, 1952 № 3. T. Dosons Problemist, 1927 3. uzdevuma risinājums: 1.Nd7! (gājiena spaids) 1. ... Zc8~ 2.Kd6# 1. ... e5 2.Kxd5# 1. ... Zxd4 2.Kxd4# 1. ... Ld5~ 2.Kxc4# 1. ... Zc2~/Zb4 2.K(x)b4 # 1. ... a5 2.Kb5# 1. ... Zxb6 2.Kxb6# 1. ... Lc6 2.Kxc6# Karaļa — naktsjātnieka baterija mato sešos (tasks) variantos. Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 67. lpp. ISBN 5-85 270-005-3. (krieviski) "Terminoloģija. Naktsjātnieks". d2-d4 (Latvijas Šaha problēmistu biedrība) (14): 225. lpp. 2002. Pasaku šaha kompozīcijas ar naktsjātnieku vietnē PDB (angliski) «Nightrider» (angļu). chess-problems-gr. Arhivēts no oriģināla, laiks: 2016-04-02. Skatīts: 2016-09-13.