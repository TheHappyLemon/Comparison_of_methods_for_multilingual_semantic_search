B1 vitamīns jeb tiamīns ir ūdenī šķīstošs vitamīns. Tā aktīvā forma tiamīna pirofosfāts ir dažādu ogļhidrātu un olbaltumvielu maiņā iesaistītu fermentu koferments. B1 vitamīna visvairāk ir negrauzdētos zemesriekstos (vidēji 0,90 mg/100 g), cūkgaļā (vidēji 0,80 mg/100 g), kaltētos zirņos (vidēji 0,77 mg/100 g), klijās (vidēji 0,65 mg/100 g) un auzu pārslās (vidēji 0,57 mg/100 g). Hroniska etanola lietošana var izraisīt B1 hipovitaminozi, kas savukārt izraisa Vernikes encefalopātiju, kas rietumu pasaulē ir izplatītākā tiamīna trūkuma izpausme. Tā izpaužas ar apziņas un īslaicīgās atmiņas zudumiem, dezorientāciju, halucinācijām, līdzsvara traucējumiem. Ar šo slimību slimo ap 1% populācijas, galvenokārt alkoholiķi. Tās uzliesmojuma periodā, nepietiekami kontrolējot vitamīna deficītu, nāvējošs iznākums ir apmēram 20% gadījumu. Zigurds Zariņš, Lolita Neimane, Edgars Bodnieks. Uztura mācība (6. pārstrādātais un papildinātais izd.). Rīga : LU Akadēmiskais apgāds, 2015. 39. lpp. ISBN 978-9984-45-932-5. Indulis Purviņš, Santa Purviņa. Praktiskā farmakoloģija (3. izd.). Rīga : Zāļu infocentrs, 2002. 174. lpp. ISBN 9984193313 Jāpārbauda |isbn= vērtība.