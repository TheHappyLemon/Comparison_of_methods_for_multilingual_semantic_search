Du hast ir vācu industriālā metāla grupas Rammstein otrais singls no grupas otrā albuma Sehnsucht. Du hast ir viena no atpazīstamākajām grupas dziesmām. Tā tika nominēta 1999. gada Grammy balvai kā "labākais smagā metāla izpildījums". Šī dziesma ir iekļauta vairākos filmu skaņu celiņos, zināmākie no kuriem ir "Matrikss" un How High, kā arī dziesma pieejama videospēlēs Guitar Hero 5 un Rock Band 3. Dziesmas tekstā izmantota vārdu spēle. Du hast tulkojams kā "tev ir", savukārt Du hasst — "tu ienīsti". Vēl hast ir palīgdarbības vārda haben forma pagātnes veidošanai. Tādējādi fragments Du hast mich gefragt, und ich hab nichts gesagt tulkojams kā "Tu man jautāji, un es neko neteicu". Dziesmas angliskajā versijā nosaukums ir You Hate ("tu ienīsti"). Pirmā zināmā dziesmas atskaņošana dzīvajā notika 1997. gada 15. maijā Amsterdamā. Gadu gaitā koncertos šīs dziesmas pavadījumā ir izmantoti dažādi atribūti un pirotehnika, gan tālruņa klausule, gan pārveidota raķešpistole. Albumu Reise, Reise un Liebe ist für alle da atbalsta tūrēs, dziesmas laikā liesmas tiek šautas gaisā vairāku metru augstumā un Tils Lindemans ar arbaleta izskata šaujamieroci izšauj gaisā, tādā veidā aizsākot raķešu šaušanu pāri publikas galvām. Dziesmai kļūstot populārai to atskaņo gandrīz katrā koncertā. Koncerta dziesmas versijai ievads ir nedaudz garāks nekā dziesmas albuma versijai. Šis ir grupas piektais videoklips, tā režisors ir Filips Štolcs un klipa pirmizrāde notika 1997. gada 21. jūlijā. Klips filmēts Brandenburgā, vasarīgā laukā bijušā padomju armijas teritorijā. Klipā izmantoti Kventina Tarantīno "Trakie suņi" un Deivida Linča "Ceļš uz nekurieni" filmu motīvi. Filmēšanai tika izmantots automobilis GAZ-21 "Volga", kas klipa beigās tika uzspridzināts. Black Warrant, grupa no Pakistānas, iedziedājusi dziesmas kaverversiju, kas iekļauta 2006. gada albumā Recover II. Grupa Hannibal izpildīja dziesmu pirmajā Scorpions Festival 2007. gadā Atēnās. Verka Serdjučka pārdziedājusi dziesmu 2007. gadā priekš Ukrainas TV. maNga izpildīja dziesmas kaverversiju 2006. gada koncertā Stambulā. Dziesmas kaverversija grupas Battery izpildījumā ir pieejama singlā Feuer frei!. Ukraiņu folkgrupas Los Colorados kaverversija iekļauta grupas albumā Move it. Iekļauta filmas "Matrikss" skaņu celiņā. Skan seriālā "Gilmoras meitenes" sērijā Presenting Lorelai Gilmore. Skan Bema Margeras filmā CKY2K. Dziesma iekļauta videospēlēs Rock Band 3 un Guitar Hero 5. Skan MTV seriāla Daria sērijā Through a Lens Darkly. Tiek atskaņota, kad NHL komanda Filadelfijas "Flyers" pirms spēles iznāk uz ledus. Tiek atskaņota, kad AHL komanda Norfolkas "Admirals" pirms spēles iznāk uz ledus. Iekļauta filmas How High skaņu celiņā. «RammsteinNicCage.com Concert Info - Amsterdam, The Netherlands - April 9, 1997». Arhivēts no oriģināla, laiks: 2012. gada 18. jūlijā. Skatīts: 2009. gada 14. jūnijs. Rammstein - Du hast (Live aus Berlin) vietnē YouTube Rammstein - Du Hast (Live from Volkerball) vietnē YouTube Dziesmu teksti Arhivēts 2011. gada 18. jūlijā, Wayback Machine vietnē. (angliski)