Kiprians Berbatovs (bulgāru: Киприан Бербатов; dzimis 1996. gada 6. augustā Blagovgradā) ir Bulgārijas starptautiskais meistars šahā (2009). Bulgārijas izlases futbolista Dimitara Berbatova brālēns. Vairākkārt pārstāvējis Bulgāriju Eiropas un pasaules jauniešu šaha čempionātos dažādās vecuma kategorijās, kuros izcīnījis divas medaļas: zeltu (2008. gadā Eiropas jauniešu šaha čempionātā U12 vecuma grupā) un bronzu (2005. gadā Eiropas jauniešu šaha čempionātā U10 vecuma grupā). Vairāku starptautisko šaha turnīru laureāts, tajā skaitā uzvarējis vai dalījis pirmās vietas Spānijas pilsētās Arteikso un Ferolā (abas 2008), Sautronā (Francija, 2009), Toredembarā (Spānija, 2009), Seviljā (2010). 2010. gadā Hantimansijskā pārstāvējis Bulgārijas komandu Pasaules šaha olimpiādē. Par panākumiem turnīros FIDE 2009. gadā Berbatovam piešķīrusi starptautiskā meistara (IM) nosaukumu. 2011. gada novembrī paziņojis, ka pārtrauc piedalīties šaha turnīros, lai vairāk laika veltītu matemātikas studijām. OlimpBase :: Men's Chess Olympiads :: Kiprian Berbatov Title Applications (IM): Berbatov, Kiprian Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)