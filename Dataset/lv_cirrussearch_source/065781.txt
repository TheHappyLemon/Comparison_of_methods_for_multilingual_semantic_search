Pjotrs Pavels Žila (poļu: Piotr Paweł Żyła; dzimis 1987. gada 16. janvārī Cešinā) ir poļu tramplīnlēcējs. Pasaules kausa sacensībās debitēja 2006. gada 21. janvārī Saporo, ieņemot 19. vietu. Pēc gada pirmo reizi piedalījās Pasaules čempionātā, kas arī risinājās Saporo. Individuāli ieņēma vietas ārpus labāko 30 skaita, bet komandu sacencībās bija 5. vietā. 2013. gada Pasaules čempionātā izcīnīja pirmo pasaules čempionātu medaļu — bronzu komandu sacensībās. Pirmo uzvaru Pasaules kausa posmos izcīnīja 2013. gada 17. martā Holmenkollenē, dalot pirmo vietu ar Gregoru Šlīrencaueru. Tas bija arī viņa pirmais goda pjedestāls. Ziemas olimpiskajās spēlēs pirmo reizi piedalījās 2014. gadā Sočos. Individuāli startēja tikai uz lielā tramplīna un ieņēma 34. vietu. Pārstāvēja Poliju arī komandu sacensībās un ieņēma 4. vietu. 2015. gada Pasaules čempionātā Fālunā vēlreiz ieguva bronzu komandu sacensībās. 2017. gada Pasaules čempionātā Lahti izcīnīja savu pirmo individuālo medaļu pasaules čempionātos — bronzu sacensībās uz lielā tramplīna. Tajā pašā čempionātā ieguva arī zeltu komandu sacensībās, startējot kopā ar Davidu Kubacki, Maceju Kotu un Kamilu Stohu. 2021. gada Pasaules čempionātā Oberstdorfā kļuva par pasaules čempionu individuālajās sacensībās uz parastā tramplīna. 2022. gada ziemas olimpiskajās spēlēs Pekinā ieņēma 21. vietu uz parastā tramlīna un 18. vietu uz lielā tramplīna, bet komandu sacensībās bija sestajā vietā. 2023. gada Pasaules čempionātā Planīcā otro reizi pēc kārtas kļuva par pasaules čempionu sacensībās uz parastā tramplīna. «Two winners at the Holmenkollen». berkutschi.com (angļu). 2013. gada 17. marts. Skatīts: 2023. gada 1. martā. «Piotr Żyła defends his World Champion title». fis-ski.com (angļu). 2023. gada 25. februāris. Skatīts: 2023. gada 1. martā. Vikikrātuvē par šo tēmu ir pieejami multivides faili. Skatīt: Pjotrs Žila. Olympedia profils (angliski) FIS profils (tramplīnlēkšana) (angliski)