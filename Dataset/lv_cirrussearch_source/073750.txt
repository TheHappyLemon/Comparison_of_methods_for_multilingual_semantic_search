Rafaels "Rafa" Benitess Maudess (spāņu: Rafael "Rafa" Benítez Maudes; dzimis 1960. gada 16. aprīlī Madridē, Spānijā) ir spāņu futbola treneris un bijušais spēlētājs. Līdz 2022. gadam bija Anglijas Premjerlīgas komandas Everton galvenais treneris. Kopš 2023. gada ir La liga kluba Bigo "Celta" galvenais treneris. Trenera karjeru sāka Madrides "Real" kluba sistēmā ar jauniešu komandām un kluba dublieru komandu Castilla. 1995. gadā kļuva par Real Valladolid galveno treneri. Vēlāk strādāja ar citiem Spānijas klubiem Osasuna, Extremadura, Tenerife un Valencia. Ar Valencia divas reizes kļuva par Spānijas čempionu (2002. un 2004. gadā) un 2004. gadā izcīnīja UEFA kausu. No 2004. līdz 2010. gadam vadīja Anglijas Premjerlīgas klubu Liverpool. 2005. gadā kļuva par UEFA Čempionu līgas uzvarētāju. 2006. gadā ar Liverpool uzvarēja FA kausā. 2010. gadā bija Milānas "Internazionale" galvenais treneris, uzvarot FIFA Klubu Pasaules kausā. 2012.—2013. gada sezonā bija galvenā trenera pienākumu izpildītājs Chelsea. Ar šo klubu kļuva par UEFA Eiropas līgas uzvarētāju. Vēlāk vadīja Itālijas klubu Napoli, vienreiz uzvarot Itālijas kausa izcīņā. 2015.—2016. gada sezonā bija Madrides "Real" galvenais treneris. No 2016. līdz 2019. gadam strādāja ar Newcastle United. 2017. gadā uzvarēja otrajā pēc līmeņa Anglijas līgā Championship. 2019. gada jūlijā kļuva par Ķīnas kluba Dalian Yifang galveno treneri. 2021. gada jūnijā tika apstiprināts par Anglijas Premjerlīgas kluba Everton galveno treneri. Tomēr pēc neapmierinošiem komandas rezultātiem jau 2022. gada janvārī tika atbrīvots no galvenā trenera amata Evertonas klubā. 2023. gada 23. jūnijā Benitess tika iecelts par La Liga kluba RC Celta de Vigo vadītāju uz trīs gadiem , aizstājot Karlosu Karvahalu. «Benitess oficiāli kļūst par Ķīnas kluba "Dalian Yifang" galveno treneri». sportacentrs.com. 2019. gada 2. jūlijā. Skatīts: 2019. gada 5. jūlijā. «Benitez Appointed Everton Manager». www.evertonfc.com (angļu). 2021. gada 30. jūnijs. Skatīts: 2021. gada 15. augustā. https://www.skysports.com/football/news/11671/12516803/rafael-benitez-everton-sack-manager-after-just-six-and-a-half-months-in-charge-following-norwich-defeat https://sportacentrs.com/futbols/spanija/24062023-benitess_atrod_jaunu_darbu_spanija_nevesu Vikikrātuvē par šo tēmu ir pieejami multivides faili. Skatīt: Rafaels Benitess. Munzüger Sport profils (vāciski) WorldFootball profils (angliski) Soccerbase trenera profils (angliski) Transfermarkt spēlētāja profils (angliski) Transfermarkt trenera profils (angliski)