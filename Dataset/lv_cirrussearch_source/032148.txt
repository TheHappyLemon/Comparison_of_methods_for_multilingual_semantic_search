Aiva Aparjode (dzimusi Aiva Briede 1977. gada 18. februārī Saulkrastos) ir bijusī latviešu kamaniņu braucēja un bobslejiste, tagad kamaniņu braukšanas trenere. Kamaniņu sportā no 1990. gada, kad mācījās Murjāņu sporta ģimnāzijā. Trenējusies pie Veras Zozuļas. Piedalījusies 2006. gada ziemas olimpiskajās spēlēs Turīnā, kur individuālajās sacensībās ieņēmusi 18. vietu. Pasaules kausa ieskaitē labākais sasniegums ir 2002.—2003. gada sezonā ieņemtā 21. vieta, vēl 2004.—2005. gada sezonā ieņēmusi 23. vietu. Labākais sasniegums Eiropas čempionātā bija 9. vieta 2004. gadā Oberhofā. Pēc 2006. gada olimpiskajām spēlēm uz neilgu laiku tika izveidota sieviešu bobsleja divnieka ekipāža, kurā A. Aparjode bija pilote. Viņas treneris bija Jānis Ozols. 2006./2007. gada sezonā startēja Eiropas kausā (stūmēja Anita Koziča). 2007./2008. gada sezonā viņa startēja pasaules kausā. Augstākā izcīnītā vieta pasaules čempionātā bobslejā ir 18. (2007. gadā Santkmoricā). Pēc sportistes karjeras beigām pabeigusi LSPA. Strādājusi par audzinātāju bērnudārzā un fizioterapeiti, kā arī Murjāņu sporta ģimnāzijā. Kopš 2010. gada strādā par kamaniņu braukšanas treneri. 2013. gada pašvaldību vēlēšanās ievēlēta Saulkrastu novada domē no partijas "Vienotība" saraksta. Viņas dēls Kristers Aparjods un meita Kendija Aparjode arī ir kamaniņu braucēji. «Aiva Aparjode». Vienotība. Arhivēts no oriģināla, laiks: 2016. gada 24. aprīlī. Skatīts: 2016. gada 17. februārī. Arhivēts 2016. gada 24. aprīlī, Wayback Machine vietnē. Andris Stikans. «Aiva Aparjode | Kamanas». kamanas.lv. Skatīts: 2020-02-24. «Aiva Aparjode Eiropas čempionātā izcīna devīto vietu; uzvar Zilke Kraushāra». TVNET Sports (latviešu). 2004-01-05. Skatīts: 2020-02-24. «Trasē bērnudārza audzinātāja!». Sporto.lv. Skatīts: 2016. gada 17. februārī.[novecojusi saite] «Aparjode izcīna 7. vietu Vinterbergā». Sportacentrs.com (latviešu). 2007-01-19. Skatīts: 2020-02-24. «Tuvāk pamatelementam». Sporto (latviešu). Arhivēts no oriģināla, laiks: 2020-02-24. Skatīts: 2020-02-24. «IBSF | Aiva Aparjode». www.ibsf.org (en-gb). Skatīts: 2020-02-24. Olympedia profils (angliski) LOK profils The Sport.org profils (angliski) FIL profils (angliski) IBSF profils (angliski)