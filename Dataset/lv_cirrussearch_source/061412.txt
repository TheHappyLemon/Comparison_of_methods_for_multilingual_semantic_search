T-72 bija Padomju armijas parastākais tanks, ko Ņižņijtagilas uzņēmums Uralvagonzavod (Уралвагонзавод) sāka ražot 1972. gadā kā galvenā tanka T-64 nākamo versiju līdztekus gāzu turbīnas tankam T-80. Tanku būvēja arī Polijas, Čehoslovākijas, Dienvidslāvijas un Indijas tanku rūpnīcās un lielā skaitā pārdeva Sīrijas, Lībijas, Irānas un Irākas bruņotajiem spēkiem. To plaši izmantoja 1982. gada Libānas karā, Pirmajā un Otrajā Persijas līča karā, Dienvidslāvijas karos kā arī Krievijas—Ukrainas karā. Tanka modifikācijas T-72M1 eksporta cena 1992. gadā bija aptuveni 1,2 miljoni ASV dolāru, bet ar munīciju un rezerves daļām vienības cena bija aptuveni 1,8 miljoni ASV dolāru. Līdz 2005. gadam izgatavoja ap 20 000 T-72, no tiem Krievijas Federācijas bruņotajos spēkos joprojām ir aptuveni 9200 eksemplāru. Tips 98 Steven Zaloga: M1 Abrams vs. T-72 Ural – Operation Desert Storm 1991. 23. lpp. Vikikrātuvē par šo tēmu ir pieejami multivides faili. Skatīt: T-72.