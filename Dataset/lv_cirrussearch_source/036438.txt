Padminī Routa (oriju: ପଦ୍ମିନୀ ରାଉତ, angļu: Padmini Rout; dzimusi 1994. gada 5. janvārī Orisā) ir Indijas starptautiskā lielmeistare šahā (2010). Šahu sākusi spēlēt deviņu gadu vecumā. Divas reizes pēc kārtas uzvarējusi Indijas junioru šaha čempionātā U13 vecuma grupā, kā arī Āzijas junioru šaha čempionātā U12 vecuma grupā (2005, 2006). 2008. gadā uzvarējusi Āzijas un Pasaules junioru šaha čempionātos U14 vecuma grupā. 2009. gadā uzvarējusi Āzijas junioru šaha čempionātā U20 vecuma grupā. 2010. gadā uzvarējusi Indijas junioru šaha čempionātā U19 vecuma grupā un ieguvusi bronzas medaļas gan Āzijas, gan Pasaules junioru šaha čempionātos. 2011. gada Āzijas individuālajā sieviešu šaha čempionātā dalījusi 2.-6. vietu, bet 2018. gadā uzvarējusi šajā turnīrā. Divas reizes pēc kārtas uzvarējusi Indijas sieviešu šaha čempionātā (2014, 2015). 2015. gadā uzvarējusi Nāciju Sadraudzības individuālajā sieviešu šaha čempionātā. 2017. gadā Teherānā Pasaules šaha čempionātā sievietēm pēc izslēgšanas sistēmas 1. kārtā uzvarējusi Elinu Danieljanu, 2. kārtā uzvarējusi Džao Sjue, bet 3. kārtā zaudējusi Taņai Džunji. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā zaudējusi Žansajai Abdumalikai. 2021. gada novembrī Rīgā ierindojusies 44. vietā 2021. gada "FIDE Chess.com Grand Swiss" turnīrā sievietēm. Pārstāvējusi Indijas komandu lielākajos komandu šaha turnīros: Pasaules šaha olimpiādē piedalījusies 2 reizes (2014-2016). Individuālajā vērtējumā izcīnījusi zelta (2014) medaļu; Āzijas komandu šaha čempionātos piedalījusies 4 reizes (2009-2016). Komandu vērtējumā izcīnījusi 2 sudraba (2012, 2014) medaļas. Individuālajā vērtējumā izcīnījusi 2 sudraba (2012, 2014) un bronzas (2009) medaļas; Pasaules sieviešu komandu šaha čempionātos piedalījusies 4 reizes (2011-2015, 2019). Par panākumiem turnīros FIDE 2007. gadā Routai piešķīra starptautiskās meistares (WIM), bet 2010. gadā - starptautiskās lielmeistares (WGM) nosaukumu. 2015. gadā saņēmusi starptautiskā vīriešu meistara (IM) nosaukumu. Asian Junior Girls Chess Championship 2009 Asian Junior Girls Chess Championship 2010 World Junior Girls Championship 2010 Asian Individual Women Chess Championship 2011 41st National Women Premier Chess Championship-2014 «Abhijeet Gupta wins Commonwealth Chess Championship». Arhivēts no oriģināla, laiks: 2016. gada 4. martā. Skatīts: 2016. gada 22. februārī. «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 20. februārī. Women’s World Championship 2018 2021 FIDE Chess.com Women's Grand Swiss OlimpBase :: Women's Chess Olympiads :: Rout Padmini OlimpBase :: Women's Asian Team Chess Championship :: Rout Padmini OlimpBase :: World Women's Team Chess Championship :: Rout Padmini 3rd quarter Presidential Board Meeting 2010, 24-25 July 2010, Tromso, NOR FIDE IM title application Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)