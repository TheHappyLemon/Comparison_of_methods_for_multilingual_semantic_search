Japānas dižsūrene (latīņu: Reynoutria japonica vai Fallopia japonica) ir liels, daudzgadīgs sūreņu dzimtas lakstaugs. Sākotnēji Japānas dižsūrene ir augusi Austrumāzijā: Japānā, Ķīnā un Korejā. Tā sekmīgi ir izplatīta Ziemeļamerikā un Eiropā (arī Latvijā), kur daudzās valstīs atzīta par invazīvu sugu. Austrālijā Japānas dižsūrenes audzēšana privātīpašumā ir nelegāla. Augam ir izteikti liels stumbrs, kas padara to līdzīgu bambusam. Stumbrs var sasniegt 2–4 m garumu, bet lapas — 7–14 cm garumu. Ātraudzīgs, izplatās pārsvarā ar sakneņiem, veido lielas audzes. Lapas uz stublāja ir izvietotas pamīšus, tām ir īss kāts un 5-13 cm garas un 3-10 cm platas, olveidīgas lapas. Lapu plātnes mala ir gluda, gals pēkšņi smails, pamats nošķelts vai strups. Ziedi ir izvietoti skarās lapu žāklēs. Apziednis ir balts vai dzeltenbalts, divkāršs. Ziedam 3 irbuļi, drīksnas ir plūksnainas. Auglis ir spārnains riekstiņš. Zied no jūlija līdz septembrim. Sahalīnas dižsūrene «The Plant List, Reynoutria japonica Houtt.». Royal Botanic Gardens Kew and Missouri Botanic Garden. Arhivēts no oriģināla, laiks: 2019. gada 16. Augustsss. Skatīts: 2017. gada 20. februāris. (angliski) Express, How to deal with Japanese knotweed and other invasive plants (angliski) Queensland Government, Weeds of Australia, Japanese knotweed, Fallopia japonica Arhivēts 2015. gada 22. jūlijā, Wayback Machine vietnē. (angliski) RHS. «RHS on Japanese Knotweed». RHS. Skatīts: 2014. gada 6. jūnijs. (angliski) «Japānas dižsūrene - Reynoutria japonica Houtt. - Augi - Latvijas daba». www.latvijasdaba.lv. Skatīts: 2022-03-21. Vikikrātuvē par šo tēmu ir pieejami multivides faili. Skatīt: Japānas dižsūrene. Encyclopædia of Life raksts (angliski) «Latvijas Daba informācija» (latviski).