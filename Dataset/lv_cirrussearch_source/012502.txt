1992. gada Eiropas čempionāts futbolā notika Zviedrijā no 10. līdz 26. jūnijam. Tas bija pēc skaita 9. Eiropas čempionāts futbolā, ko rīkoja UEFA. Par Eiropas čempioniem negaidīti kļuva Dānijas izlase, kas finālā ar 2-0 pārspēja Vāciju. Šīs 8 komandas piedalījās 1992. gada Eiropas čempionātā. Turnīram automātiski kvalificējās laukuma saimnieki Zviedrijas izlase. Finālturnīram bija kvalificējusies arī Dienvidslāvija, taču tika diskvalificēta Dienvidslāvijas karu dēļ, tādēļ turnīrā piedalījās viņu kvalifikācijas grupas 2. vietas ieguvēja Dānija. Turnīram kvalificējušās PSRS izlases vietā piedalījās NVS izlase. Anglija Dānija Francija Nīderlande NVS Skotija Vācija Zviedrija Nya Ullevi, Gēteborga - Ietilpība: 44 000 Råsundastadion, Stokholma - Ietilpība: 40 000 Malmö Stadion, Malme - Ietilpība: 30 000 Idrottsparken, Norčēpinga - Ietilpība: 23 000 Turnīra formāts bija tieši tāds pats, kā iepriekšējā čempionātā. 8 komandas bija sadalītas 2 grupās pa četrām komandām. Katras grupas divas spēcīgākās komandas iekļuva pusfinālā. A grupā ļoti negaidīti pirmās divas vietas un ceļazīmes uz pusfinālu ieguva Zviedrijas un Dānijas izlases. Aiz abām Skandināvijas valstu komandām palika Francija un Anglija. B grupā spēcīgākā izrādījās Nīderlandes izlase, 2. vietā atstājot Vāciju, bet ārpus pusfināla - Skotiju un NVS. Pusfinālā ļoti saspringtā cīņā Vācija ar 3-2 pārspēja laukuma saimniekus zviedrus, savukārt kārtējo pārsteigumu sagādāja dāņi, pēcspēles 11 m sitienu sērijā uzvarot Nīderlandi. Finālā tikās divas kaimiņvalstu Vācijas un Dānijas komandas. Dāņi izcīnīja uzvaru ar 2-0 un kļuva par Eiropas čempioniem. Šis panākums bija ļoti negaidīts, jo vietu finālturnīrā Dānija ieguva tikai neilgi pirms čempionāta, kad diskvalificēja Dienvidslāviju. Labākie vārtu guvēji Henriks Larsens - 3 Deniss Bergkamps - 3 Karls Heincs Rīdle - 3 Tomass Brolins - 3 Žans-Pjērs Papēns - 2 Franks Reikārds - 2 Tomass Heslers - 2 Jans Ēriksons - 2 1992. gada Eiropas čempionāta futbolā dalībvalstu sastāvi Oficiālā UEFA mājaslapa (angliski)