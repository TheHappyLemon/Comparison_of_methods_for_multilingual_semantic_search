Estebans Okons (franču: Esteban Ocon; dzimis 1996. gada 17. septembrī Evrē) ir franču autosportists, 2022. gada sezonā piedalās Formula 1 autosacīkstēs, pārstāvot Alpine komandu. Pirmajā formulā debitēja 2016. gada Beļģijas Grand Prix izcīņas laikā Manor Racing vienības sastāvā. Karjeras laikā izcīnījis vienu uzvaru — 2021. gada Ungārijas Grand Prix. Estebans Okons kļuva par 2015. gada GP3 autosacīkšu čempionu, lai gan sezonas laikā izcīnījis tikai vienu uzvaru. Estebana Okona pirmie brīvie treniņbraucieni pirmajā formulā norisinājās 2014. gada Abū Dabī Grand Prix izcīņas laikā, kad franču autosportistam tika dota iespēja iztestēt toreizējās Lotus komandas formulu Jasmarinas trasē. Pirms savas oficiālās debijas pirmās formulas sacīkstēs, 2016. gada februārī tika paziņots, ka Estebans Okons bija nozīmēts par Renault komandas oficiālo rezerves braucēju. 2016. gada 10. augustā tika oficiāli paziņots, ka uz turpmāko sezonu par Manor komandas otro pilotu tika izvēlēts Estebans Okons, kurš Manor vienības sastāvā nomainīja līdzšinējo indonēziešu pilotu Rio Harjanto. Savā debijas sacīkstē — 2016. gada Beļģijas Grand Prix — Okons finišēja priekšpēdējā, 15. vietā. Turpmākajos sezonas noslēguma posmos Okons nemitīgi finišēja pēdējā pozīcijā, līdz haotiskajā un lietainajā Brazīlijas Grand Prix izcīņā viņam izdevās izcīnīt savas sezonas labāko sasniegumu — 12. vietu, kur no pirmajiem pirmās formulas karjeras punktiem viņu šķīra tikai viens aplis. 2016. gada 10. novembrī oficiāli tika paziņots, ka, sākot ar 2017. gada sezonu, Estebans Okons pārstāvēs Force India komandu. 2017. gada sezonā izcīnīja punktus 18 sacīkstēs no 20 un sezonu noslēdza 8. vietā kopvērtējumā. 2018. gada sezonas vidū Force India komanda saskārās ar finansiālām grūtībām un tika likvidēta. To pārņēma Racing Point, kuras sastāvā turpināja startēt Okons. Sezonas kopvērtējumā ar 49 punktiem viņš ierindojās 12 vietā. 2018. gada novembrī tika paziņots, ka nākamajā sezonā Okons kļūs par Mercedes komandas rezerves pilotu. Nevienā no 2019. gada sezonas Grand Prix Okons nepiedalījās. Pirms 2020. gada sezonas pievienojās Renault, aizvietojot Niko Hilkenbergu un kļūstot par Daniela Rikardo komandas biedru. 2020. gada Sahiras Grand Prix izcīnīja otro vietu un pirmo reizi kāpa uz goda pjedestāla pirmās formulas sacensībās. Pirms 2021. gada sezonas Renault komanda tika reorganizēta par Alpine F1 Team, Okons turpināja startēt arī jaunās komandas sastāvā, par viņa komandas biedru kļuva Fernando Alonso. 2021. gada Ungārijas Grand Prix sensacionāli izcīnīja savu pirmo uzvaru Formula 1 karjerā. 2021. gada sezonas kopvērtējumā ar 74 punktiem ieņēma 11. vietu. Sacīkstes treknrakstā sāktas no pirmās starta pozīcijas. Sacīkstēs slīprakstā ir uzrādīts ātrākais apļa laiks. * - Pašreizējā sezona † - Nefinišēja, bet ieskaitīts klasifikācijā, jo paveica vismaz 90% no distances ‡ - Iegūta puse no punktiem, jo netika veikti 75% sacīkstes. "Ocon replaces Haryanto at Manor". formula1.com. F1 administrācija. August 10, 2016. Aplūkots 26.11.2016. Kalinauckas, A. "Manor’s New Signing Esteban Ocon Did Not Expect F1 Debut To Come So Soon" Arhivēts 2016. gada 19. augustā, Wayback Machine vietnē.. jamesallenonf1.com. August 18, 2016. Aplūkots 26.11.2016. Rook, A. "Luca Ghiotto: I deserved to be 2015 GP3 Series champion" Arhivēts 2016. gada 29. janvārī, Wayback Machine vietnē.. autosport.com. December 24, 2015. Aplūkots 26.11.2016. "Esteban Ocon Completes His First Free Practice In Formula 1" Arhivēts 2017. gada 27. jūnijā, Wayback Machine vietnē.. fiaf3europe.com. November 22, 2014. Aplūkots 26.11.2016. Parkes, I. "Esteban Ocon set to get Renault Formula 1 reserve role for 2016". autosport.com. February 2, 2016. Aplūkots 26.11.2016. Barretto, L. "Manor F1 team replaces Rio Haryanto with Esteban Ocon". autosport.com. August 10, 2016. Aplūkots 26.11.2016. "2016 Formula 1 Belgian Grand Prix - Race Result". formula1.com. F1 administrācija. August 28, 2016. Aplūkots 26.11.2016. "Formula 1 Grande Premio Do Brasil 2016 - Race Result". formula1.com. F1 administrācija. November 13, 2016. Aplūkots 26.11.2016. "On The Move – Force India Signs Esteban Ocon For 2017 F1 Season" Arhivēts 2016. gada 11. novembrī, Wayback Machine vietnē.. jamesallenonf1.com. November 10, 2016. Aplūkots 12.11.2016. "Esteban Ocon Joins Sahara Force India For 2017 And Beyond" Arhivēts 2016. gada 13. novembrī, Wayback Machine vietnē.. forceindiaf1.com. 2016. Aplūkots 12.11.2016. «Esteban Ocon gets 2019 Mercedes F1 reserve driver role». autosport.com. 2018. gada 23. novembris. Skatīts: 2022. gada 4. maijā. «Ocon to replace Hulkenberg at Renault». www.motorsport.com (angļu). Skatīts: 2022. gada 4. maijā. «Delighted Ocon reflects on ‘difficult journey’ to maiden podium after P2 finish in Sakhir». formula1.com (angļu). 2020. gada 6. decembris. Skatīts: 2022. gada 4. maijā. «Fernando Alonso to make sensational return to F1 with Renault in 2021». formula1.com (angļu). 08 July 2020. Skatīts: 2022. gada 4. maijā. «Ocon claims shock maiden victory in action-packed Hungarian Grand Prix, as Vettel disqualified from P2» (angļu). 01 August 2021. Skatīts: 2022. gada 4. maijā. Vikikrātuvē par šo tēmu ir pieejami multivides faili. Skatīt: Estebans Okons. Munzüger Sport profils (vāciski) Driver Database profils (angliski) Motorsportstats profils (angliski) Racing-Reference driver profils (angliski) Oficiālā tīmekļa vietne (angliski)