Ringolda salas ir arhipelāgs Fidži, kura salas izvietojušās uz ziemeļaustrumiem no Vanua Levu salas. Tās lielākoties ir neapdzīvotas, bet uz Kelelevu salas atrodas neliels ciems. 2008. gadā no septiņām arhipelāga salām BirdLife International Fidži programmas ietvaros tika izskaustas Polinēzijas žurkas. 218 hektāru lielu platību aizņem Ringolda salu putniem nozīmīgā vieta. Šajā teritorijā uzturas globāli un reģionāli nozīmīgas jūras bruņurupuču, kuprvaļu un jūras putnu populācijas, tajā var būt arī aukstā ūdens koraļļu grupas. Pamatraksts: Januka Januka ir neliela, kalnaina sala. Tās pastāvīgo iedzīvotāju skaits ir apmēram 60-80 cilvēki, kas dzīvo nelielā ciematā pie maza pludmales līcīša. Pamatraksts: Kelelevu Kelelevu ir koraļļu sala un viena no divām apdzīvotajām salām Ringolda salu arhipelāgā. Neskaitot trīs blakus esošas koraļļu saliņas, tā ir 80 kilometrus no tuvākās salas. Kelelevu platība ir 150 hektāri, tās augstākais punkts atrodas 18 metrus virs jūras līmeņa. Uz Kelelevu atrodas Nalutu ciems, kur zveja ir vienīgā nozīmīgā saimnieciskā darbība. Pamatraksts: Kobia Kobia ir neliela koraļļu sala. Tās platība ir 69 hektāri. Pamatraksts: Makeva Makevas sala ir šaura un akmeņaina. Tās kopējā zemes platība ir 26 hektāri.   Nukubalati un Nukubasaga ir divas, ar klintīm savienotas, salas, kuras veido viens koraļļu rifs. Pamatraksts: Raranitikua Raranitkua atrodas Buddas rifā. Tās platība ir 2,49 hektāri. Pamatraksts: Taininbeka Neapdzīvotā Taininbekas sala kopumā aizņem 144 hektārus lielu teritoriju un ir viena no lielākajām salām arhipelāgā. Pamatraksts: Tauraria Tauraria ir atols. Šīs neapdzīvotās saliņas platība ir 11 hektāri. «The Magnificent Seven». «BirdLife Data Zone: Ringgold Islands». datazone.birdlife.org. Arthur L. Dahl. Review of the protected areas system in Oceania; The IUCN conservation library. IUCN, 1986. 125 & 126. lpp. ISBN 978-2-88032-509-1.