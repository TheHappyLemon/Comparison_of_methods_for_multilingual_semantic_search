Kivi (Apteryx) ir endēmi putni, kas dzīvo tikai Jaunzēlandē. Tā ir vienīgā ģints kivi dzimtā (Apterygidae). Daudzi speciālisti uzskata, ka tā ir viena no strausveidīgo putnu dzimtām, bet daži speciālisti izdala atsevišķi kiviveidīgo (Apterygiformes) putnu kārtu, kur šī ir vienīgā dzimta. Kivi ģintī ir apvienotas piecas sugas: lielais pelēkais kivi (Apteryx haastii), mazais pelēkais kivi (Apteryx owenii), Okarito brūnais kivi (Apteryx rowi), Dienvidsalas brūnais kivi (Apteryx australis) un Ziemeļsalas brūnais kivi (Apteryx mantelli). Kivi ir Jaunzēlandes nacionālais putns. Vikikrātuvē par šo tēmu ir pieejami multivides faili. Skatīt: Kivi. Encyclopædia Britannica raksts (angliski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski)