Akūta sirds mazspēja ir no jauna radušies vai būtiski pasliktinājušies sirds mazspējas simptomi, kas tipiski ietver elpas trūkumu, tūskas, nogurumu un prasa neatliekamu ārstniecību. Akūta sirds mazspēja var rasties aritmiju, išēmijas, perikarda slimību, sirds vārstuļu u.c. slimību dēļ. Tai ir raksturīgs arī asins sastrēgums mazajā asinsrites lokā, audu nepietiekama apasiņošana (hipoperfūzija) un pavājināta sirds izsviede. Visbiežāk ārstē, samazinot šķidruma daudzumu organismā ar diurētiķiem un uzlabojot sirds funkciju ar nitrātiem. Akūta sirds mazspēja bieži ir hroniskas sirds mazspējas dekompensācija (paasinājums), ko var izraisīt nepietiekama medikamentu lietošana, infekcijas, ķirurģiskas manipulācijas, nieru slimības, alkohola pārmērīga lietošana u.c. iemesli. Citi iemesli ir: Koronāra sirds slimība - piemēram, akūts koronārais sindroms Sirds vārstuļu slimības - vārstuļu stenozes, regurgitācijas, endokardīts u.c. Kardiomiopātijas - miokardīts Asinsrites traucējumi - plaušu embolija, septicēmija, anēmija u.c. Hipertensija Aritmijas  Profesora Aivara Lejnieka redakcijā. Klīniskā medicīna 1. grāmata. Medicīnas apgāds SIA, 2010. 942. lpp. ISBN 978-9984-813-27-1.