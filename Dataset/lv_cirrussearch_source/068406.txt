Anupama Gohale (angļu: Anupama Gokhale; dzimusi kā Anupama Abjankara (angļu: Anupama Abhyankar) 1969. gada 17. maijā Mumbajā) ir Indijas FIDE starptautiskā meistare šahā (1986). 1985. gadā Adelaidē dalījusi pirmo vietu Āzijas junioru šaha čempionātā meitenēm. Par šo panākumu FIDE 1986. gadā viņai piešķīrusi starptautiskās meistares (WIM) nosaukumu. Piecas reizes uzvarējusi Indijas sieviešu šaha čempionātos (1989, 1990, 1991, 1993, 1997). Divas reizes pēc kārtas uzvarējusi Āzijas sieviešu čempionātā šahā (1985, 1987). Pārstāvējusi Indijas komandu lielākajos komandu šaha turnīros: Pasaules sieviešu šaha olimpiādēs piedalījusies 3 reizes (1988—1992); Āzijas komandu šaha čempionātā sievietēm piedalījusies 2 reizes (2003—2005). Komandu vērtējumā izcīnījusi sudraba (2005) medaļu, bet individuālajā vērtējumā - sudraba (2003) medaļu. 1986. gadā tikusi apbalvota ar ceturto pēc nozīmes Indijas civilo ordeni Padma Shri un bijusi pati jaunāka sportiste vēsturē, kura tikusi pie šī apbalvojuma. 1990. gadā saņēmusi Indijas sporta balvu Arjuna Award. Precējusies ar Indijas šaha meistaru Ragunandanu Gohale. Strādājusi Indijas naftas kompānijā Bharat Petroleum. Gokhale, Anupama FIDE rating history, 1986-2001 OlimpBase :: Women's Chess Olympiads :: Anupama Abhyankar OlimpBase :: Women's Chess Olympiads :: Anupama Gokhale OlimpBase :: Women's Asian Team Chess Championship :: Anupama Gokhale «Padma Awards Directory (1954–2013)». Ministry of Home Affairs (India), Government of India. Arhivēts no oriģināla, laiks: 2015-10-15. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)