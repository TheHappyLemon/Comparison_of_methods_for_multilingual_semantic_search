94. Amerikas Kinoakadēmijas balvas ceremonija norisinājās 2022. gada 27. martā Dolby teātrī, Losandželosā. Balvas pasniedza Kino mākslas un zinātnes akadēmija labākajām 2021. gada filmām, kas iznākušas laika posmā no 2021. gada marta līdz decembrim. 2022. gada 8. februārī aktieri Treisija Elisa Rosa un Leslijs Džordans paziņoja nominantus. Tā kā COVID-19 pandēmija turpināja ietekmēt kino, 2021. gada maijā Kinoakadēmija paziņoja, ka paliks spēkā tās balvu piešķiršanas kritēriju izmaiņas, kas tika attiecinātas uz 93. Kinoakadēmijas balvu, piemēram, par digitālajām pirmizrādēm un pielaidību attiecībā uz filmu demonstrēšanu pilsētās, kas nav Losandželosa. Filmu izlaišanas periods tradicionāli beidzās 2021. gada 31. decembrī. Ņemot vērā, ka iepriekšējā, 93. Kinoakadēmijas balvas pasniegšanas ceremonija tika pārcelta uz 2021. gada aprīli, un uz balvām pretendējošo filmu izlaišanas periods tika pagarināts līdz 2021. gada februāra beigām, šoreiz izvirzīt balvai varēja tikai filmas, kas iznākušas kopš 2021. gada 1. marta. 2021. gada aprīlī tika paziņots, ka turpmāk kategorijā "Labākā filma" tiks izvirzīti desmit nominanti. Tādējādi šī bija pirmā reize kopš 84. Kinoakadēmijas balvas, kad šajā kategorijā tiek nominētas desmit filmas. Minimālais oriģinālās mūzikas apjoms, kas nepieciešams, lai atbilstu kategorijai "Labākā oriģinālmūzika", ir samazināts no 60% līdz 35%. Kategorijas "Labākā dziesma" atlasei samazināts no vienas filmas iesniedzamo dziesmu skaits līdz piecām dziesmām. Kategorijā "Labākā skaņa" nominācijas procesam tika izvēlēti desmit kandidāti. Tāpat no 10 līdz 15 filmām ir palielināti nominantu saraksti kategorijās "Labākā animācijas īsfilma", "Labākā dokumentālā īsfilma" un "Labākā īsfilma". Vides aizsardzības iniciatīvu ietvaros fizisku ierakstu izplatīšana ir aizliegta; tagad ir jāizmanto digitālie ekvivalenti. 2021. gada oktobrī Vills Pekers tika nolīgts par ceremonijas producentu. Balvas pasniegšanas ceremonija notika 2022. gada 27. martā Dolby teātrī. Ziņots, ka datums izvēlēts tā, lai tas nepārklātos ar 2022. gada ziemas olimpiskajām spēlēm Pekinā, kas notika no 4. līdz 20. februārim, un Super Bowl LVI, kas norisinājās 13. februārī. Džeina Kempione ar filmu "Suņa spēks" kļuva par pirmo sievieti režisori, kuras veidotā filma saņēmusi vairāk par desmit nominācijām, un ir pirmā sieviete, kas vairāk nekā vienu reizi nominēta Kinoakadēmijas balvai kategorijā "Labākais režisors". Filma "CODA" ir pirmā filma no straumēšanas servisa Apple TV+ un tajā galvenās lomas atveido galvenokārt kurli cilvēki, kas nominēta kategorijā "Labākā filma", tostarp Trojs Kotsars ir pirmais kurlais aktieris, kas nominēts aktierspēles balvai (kategorijā "Labākais aktieris otrā plāna lomā") un kopumā ir otrais kurlais aktieris, kas izvirzīts balvai aktierspēles kategorijās pēc Marlijas Matlinas par lomu filmā Children of a Lesser God (1986). Filma "Brauc ar manu auto" ir pirmā Japānas filma, kas nominēta kategorijā "Labākā filma", kamēr tās režisors Rjusuke Hamaguči ir trešais japāņu režisors, kas jebkad nominēts kategorijā "Labākais režisors". Filma "Bēgšana" (Flee) ir pirmā filma, kas vienlaikus nominēta kategorijās "Labākā animācijas filma", "Labākā starptautikā spēlfilma" un "Labākā dokumentālā filma". Kenets Brana ir pirmā persona, kas nominēts septiņās dažādās kategorijās, tostarp arī kategorijās "Labākā filma" un "Labākais oriģinālscenārijs" par darbu pie filmas "Belfāsta". Stīvena Spīlberga filma "Vestsaidas stāsts" ir otrā filma, kam izmantota tā paša izejmateriāla adaptācija kā iepriekšējai "Labākās filmas" ieguvējai, kas arī tika nominēta tai pašai balvai, pēc 1962. gada filmas "Dumpis uz kuģa Bounty" (Mutiny on the Bounty). Ar nomināciju kategorijā "Labākais režisors" Spīlbergs kļuva par visvairāk reizes nominēto personu šajā kategorijā (11 reizes). Tāpat šī nominācija viņu padara par pirmo filmu veidotāju, kas nominēts šajā kategorijā sešas dekādes pēc kārtas. Pola Tomasa Andersona filma "Lakricas pica" ir MGM kinostudijas pirmā pilnībā producētā un izplatītā filma, kas nominēta kategorijā "Labākā filma" pēdējo 33 gadu laikā, kopš 1988. gada filmas "Lietus cilvēks". Ar lomām filmās "Neskaties augšup" un "Murgu aleja" Keita Blanšeta ir pirmā aktrise, kas filmējusies deviņās filmās, kas nominētas kategorijā "Labākā filma", apsteidzot Olīvijas de Hevilendas astoņu filmu rekordu. Olīvijas Kolmanes un Džesijas Baklijas aktierspēles nominācijas par lomām filmā The Lost Daughter ir trešā reize, kad divas personas tiek nominētas par vienas un tās pašas lomas atveidošanu vienā filmā. Kristena Stjuarta ("Spensere") un Ariana Debosa ("Vestsaidas stāsts") ir pirmās LGBTQ+ aktrises, kas nominētas aktierspēles kategorijās viena gada ietvaros. Tāpat šī ir pirmā reize, kad vienā gadā ir nominēti divi aktieru pāri, precētais aktieru pāris Penelope Krusa un Havjers Bardems (Krusa par "Paralēlās mātes"; Bardems par Being the Ricardos), kā arī saderinātais aktieru pāris Kirstena Dansta un Džesijs Plemonss (abi par "Suņa spēks"); viņu nominācijas iekļauj visas četras aktierspēles kategorijas. Vēl šī ir otrā reize kopš 78. Kinoakadēmijas balvas ceremonijas 2006. gadā, kad neviena no aktrisēm, kas nominētas kategorijā "Labākā aktrise galvenajā lomā" neatveido lomas filmās, kas nominētas kategorijā "Labākā filma". Vēl jo vairāk šī ir pirmā reize Kinobalvu vēsture, kad neviena no "Labākā aktrise galvenajā lomā" kategorijas aktrisēm nav nominētas šajā pašā kategorijā BAFTA kino balvai. 2021. gada 24. jūnijā Kinoakadēmija paziņoja, ka ikgadējā 12. Governors Awards ceremonija notiks 2022. gada 15. janvārī. Tomēr saistībā ar COVID-19 pandēmijas omikrona paveida strauju izplatīšanos ceremoniju pārcēla uz 2022. gada 25. martu, kad pasniedza šādas balvas: Kinoakadēmijas goda balva Semjuels Džeksons Eleina Meija Līva Ulmane Džīna Heršolta humanitārā balva Denijs Glovers «Film and TV Projects Going Into Production - 94th Annual Academy Awards». Variety Insight. Arhivēts no oriģināla, laiks: 2021. gada 31. augustā. Skatīts: 2021. gada 31. augusts. «THE ACADEMY AND ABC SET MARCH 27, 2022 AS NEW SHOW DATE FOR 94TH OSCARS®». Oscars.org | Academy of Motion Picture Arts and Sciences (angļu). 2021-05-26. Skatīts: 2021-06-12. Hilary Lewis. «Oscars: Tracee Ellis Ross and Leslie Jordan to Host Nominations Announcement». The Hollywood Reporter, 2022. gada 3. februāris. Skatīts: 2022. gada 3. februāris. Clayton Davis. «Oscars 2022 Ceremony Moves to Late March, Keeping Pandemic Qualifying Rules and Standard Calendar Year». Variety, 2021. gada 27. maijs. Skatīts: 2021. gada 27. maijs. Anne Thompson. «Oscars 2022: The Academy Lines Up Dates, Keeps 2021 Pandemic Eligibility Rules». IndieWire (angļu), 2021-05-27. Skatīts: 2021-05-27. «Academy Announces Next Phase Of Equity And Inclusion Initiatives». Academy of Motion Picture Arts and Sciences. Skatīts: 2021. gada 20. aprīlis. Anne Thompson. «Academy Moves to 10 Best Picture Oscar Noms for 2022, but for 2021, Oscar Date Still a Question». IndieWire (angļu), 2020-06-12. Skatīts: 2021-05-27. Pete Hammond. «Oscars: Academy Sets Rules And Regulations For 94th Awards; 10 Best Picture Nominees, Plus Changes In Music And Sound Categories». Deadline (en-US), 2021-06-30. Skatīts: 2021-06-30. Paul Grein. «Motion Picture Academy Announces New Music Category Rules for 2022 Oscars». Billboard, 2021. gada 30. jūnijs. Skatīts: 2021. gada 1. jūlijs. Pete Hammond. «Oscars Keeping Show Date But Make Big News As Academy Lightens Eligibility Rules, Combines Sound Categories, Ends DVD Screeners and More». Deadline Hollywood (angļu), 2020. gada 28. aprīlis. Skatīts: 2020. gada 6. maijs. Sarah Gonzalez. «Jane Campion scores her second best director Oscar nomination, making history». CNN, 2022. gada 8. februāris. Skatīts: 2022. gada 10. februāris. Matt Grobar. «'CODA's Sian Heder Hopes Oscar-Nominated Apple Film's Historic Achievement "Kicks The Door Open" For More Deaf Artists». Deadline Hollywood, 2022. gada 8. februāris. Skatīts: 2022. gada 8. februāris. Nancy Tartaglione. «Oscars: 'Drive My Car' Makes History As First Japanese Film Nominated For Best Picture». Deadline Hollywood, 2022. gada 8. februāris. Skatīts: 2022. gada 8. februāris. Amid Amidi. «'Flee' Makes Oscar History With Nominations For Animated Feature, Documentary and International Feature». Cartoon Brew, 2022. gada 8. februāris. Skatīts: 2022. gada 8. februāris. Clayton Davis. «Kenneth Branagh Becomes First Person Nominated in Seven Oscar Categories». Variety, 2022. gada 8. februāris. Skatīts: 2022. gada 10. februāris. Tom Tapp. «Steven Spielberg Receives Record 11th Producing Nomination & 8th Directing Nomination For 'West Side Story'». Deadline Hollywood, 2022. gada 8. februāris. Skatīts: 2022. gada 10. februāris. Nancy Tartaglione. «MGM's Michael De Luca & Pam Abdy On Studio's First In-House Best Picture Oscar Nomination In 33 Years, Being "Mildly Psychotically Obsessive" About Movies & What's Ahead – Q&A». Deadline Hollywood, 2022. gada 9. februāris. Skatīts: 2022. gada 10. februāris. Christopher Rosen. «Cate Blanchett makes Oscars history with 'Don't Look Up' and 'Nightmare Alley' Best Picture nominations». Gold Derby, 2022. gada 10. februāris. Skatīts: 2022. gada 10. februāris. Christopher Rosen. «Olivia Colman and Jessie Buckley make Oscars history with 'The Lost Daughter' nominations». Gold Derby, 2022. gada 8. februāris. Skatīts: 2022. gada 10. februāris. Jude Dry. «Kristen Stewart and Ariana DeBose Could Make Gay Oscar Herstory». IndieWire, 2022. gada 8. februāris. Skatīts: 2022. gada 10. februāris. Greg Evans. «Real-Life Couples Penelope Cruz & Javier Bardem and Kirstin Dunst & Jesse Plemons Make Oscar Nom History; Beyoncé & Jay-Z Get Halfway There». Deadline Hollywood, 2022. gada 8. februāris. Skatīts: 2022. gada 10. februāris. Joyce Eng. «None of the Best Actress Oscar nominees are in Best Picture contenders for the first time in the preferential era». Gold Derby, 2022. gada 8. februāris. Skatīts: 2022. gada 8. februāris. «Oscars to honor Elaine May, Danny Glover, Samuel L. Jackson». ABC News. Skatīts: 2021. gada 24. jūnijs. Kimberly Nordyke. «Grammy Awards Postponed Amid Omicron Surge». The Hollywood Reporter, 2022. gada 5. janvāris. Skatīts: 2022. gada 14. janvāris. Pete Hammond. «Motion Picture Academy Postpones January's Governors Awards; No New Date Yet». Deadline Hollywood, 2021. gada 22. decembris. Skatīts: 2022. gada 14. janvāris. Oficiālā tīmekļa vietne (angliski) Kino mākslas un zinātnes akadēmijas oficiālā mājaslapa (angliski) Ceremonijas organizatoru YouTube kanāls