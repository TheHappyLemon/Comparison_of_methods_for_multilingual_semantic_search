Anabaras nacionālais (dolganu—evenku) uluss (krievu: Анаба́рский национа́льный (долга́но-эвенки́йский) улу́с, jakutu: Анаабыр улууһа) ir Krievijas Sahas Republikas administratīvais rajons tās ziemeļu daļā Anabaras lejtecē. Administratīvais centrs ir Sāskilāhas ciems. Robežojas ar Bulunas ulusu austrumos, Oļeņokas ulusu dienvidos un Krasnojarskas novada Taimiras Dolganu-Ņencu rajonu rietumos. Ziemeļos ulusa teritoriju apskalo Ziemeļu Ledus okeāna Laptevu jūra. Ulusam pieder Lielā Begičeva sala. Ulusa teritorija izvietojusies Anabaras upes lejtecē Ziemeļsibīrijas zemienē. Dominē arktiskās tundras ainava, bet vairāk uz dienvidiem — taigas skrajmeži. 1930. gada 10. decembrī tika izveidots Anabaras nacionālais (evenku) rajons ar centru Udžas ciemā. 2020. gadā ulusā dzīvo 3653 iedzīvotāji. Pēc nacionālā satāva 42% ir dolgani, 23% evenki, 22% jakuti, 6% eveni, 4% krievi. Administratīvi uluss iedalās divos naslegos (pagastos) — Sāskilāhas evenku nacionālais naslegs un Jurjunghajas dolganu nacionālais naslegs. Lielākās apdzīvotās vietas ir Sāskilāha ar 2317 iedzīvotājiem, Jurjunghaja (1147) un Ebelēha (36). «Муниципальный район "Анабарский национальный (долгано-эвенкийский) улус (район)"». Arhivēts no oriģināla, laiks: 2021. gada 18. maijā. Skatīts: 2021. gada 20. februārī. Arhivēts 2021. gada 18. maijā, Wayback Machine vietnē.