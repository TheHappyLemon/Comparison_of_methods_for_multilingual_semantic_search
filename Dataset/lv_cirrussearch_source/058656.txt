Seržiu Paulu Marseneiru da Konseisau (portugāļu: Sérgio Paulo Marceneiro da Conceição, dzimis 1974. gada 15. novembrī) ir Portugāles futbola treneris un bijušais futbolists, spēlēja pussarga pozīcijā, bijis Portugāles futbola izlases dalībnieks. Kopš 2017. gada Konseisau ir Portugāles Premjerlīgas kluba FC Porto galvenais treneris. Savas karjeras laikā spēlējis 10 profesionālos klubos, 5 valstīs. Pēc sekmīgām divām sezonām Portugāles klubā FC Porto, Konseisau pievienojās Itālijas komandai Lazio. Ar Lazio komandu 2000. gadā izcīnījis A sērijas čempionu titulu, divreiz uzvarējis Coppa Italia, kā arī ieguvis UEFA Kausu ieguvēju kausu un UEFA Superkausu. Vēlāk spēlējis arī Parma un Inter Milan. Pēc Itālijas atgriezies Porto komandā. 2004. gadā pievienojies Beļģijas komandai Standard Liege, kur viņš nospēlēja trīs gadus. Karjeru noslēdzis 2010. gadā Grieķijas Superlīgas komandas PAOK sastāvā. Portugāles futbola izlases sastāvā piedalījies 2000. gada Eiropas čempionātā un 2002. gada FIFA Pasaules kausā. Pēc spēlētāja karjeras beigām Konseisau kļuva par Standard Liège trenera asistentu. Vēlāk vadījis vairākas Portugāles komandas. 2016. gadā viņš tika apstiprināts par Francijas Ligue 1 komandas Nantes galveno treneri. 2017. gada jūnijā viņš pameta Nantes komandu, lai kļūtu par Porto treneri. Leça Segunda Liga: 1994–95 Porto Portugāles Premjerlīga: 1996–97, 1997–98, 2003–04 Taça de Portugal: 1997–98 Supertaça Cândido de Oliveira: 1996 Lazio Itālijas A sērija: 1999–2000 Coppa Italia: 1999–2000, 2003–04 Supercoppa Italiana: 1998 UEFA Kausu ieguvēju kauss: 1998–99 UEFA Superkauss: 1999 Porto Portugāles Premjerlīga: 2017–18, 2019–20 Taça de Portugal: 2019–20 Supertaça Cândido de Oliveira: 2018, 2020 Individuālie sasniegumi Portugāles Premjerlīgas labākais treneris: 2017–18, 2019–20 «Nantes oficializa saída de Sérgio Conceição». www.record.pt (pt-PT). Skatīts: 2021-10-20. Olympedia profils (angliski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)