McFly ir britu poppanka / poproka grupa, kura slavu ieguva 2004. gadā. Grupu izveidoja ierakstu producentu komanda, kas nolīga grupas dalībniekus Tomu Flečeru (ģitāra, balss), Deniju Džounsu (ģitāra, balss), Dugiju Pointeru (bass, balss) un Hariju Džadu (bungas). Viņus nolīga ierakstu kompānija Island Records, kuras paspārnē viņi atradās līdz 2007. gada decembrim, kad izveidoja paši savu ierakstu kompāniju Super Records. McFly debijas albums Room on the 3rd Floor debitēja Apvienotās Karalistes albumu topa 1.vietā un saņēma divkāršā platīna statusu. McFly kļuva par jaunāko grupu, kas nokļuvusi Apvienotās Karalistes albumu topa 1.vietā. Rekords tika atņemts The Beatles. Mēnesi pēc albuma izdošanas grupa devās Apvienotās Karalistes koncertturnejā. Grupas otrais albums Wonderland arī ieņēma Apvienotās Karalistes albuma topa 1.vietu. Tas tika izdots 2005. gadā. Grupas trešais albums Motion in the Ocean, tika izdots 2006. gada 6. novembrī. Tas sasniedza 6.vietu Apvienotās Karalistes albumu topā. 2007. gada 5. novembrī viņi izdeva savu labāko dziesmu izlasi All the Greatest Hits, kas sasniedza 4.vietu Apvienotās Karalistes albumu topā. Grupas ceturtais studijas albums Radio:Active tika izdots 2008. gada 20. jūlijā, un tika pievienots laikrakstam The Mail on Sunday un tas bez maksas nonāca pie aptuveni 3 miljoniem cilvēku. McFly kopumā ir 7 Nr.1 singli Apvienotajā Karalistē. McFly arī piedalījās jauniešu komēdijā Just My Luck kopā ar Lindseju Lohanu. Filma klajā nāca 2006. gadā. Grupa šajā filmā atveidoja paši sevi. McFly tika izvedoti pateicoties grupas dalībniekam Tomam Flečeram, pēc viņa izstāšanās no atlases par vietu grupā Busted. Viņš savu vietu zaudēja Čārlijam Simpsonam, kas vēlāk izveidoja grupu Fightstar. Sākumā viņš pat tika akceptēts grupai Busted, taču vēlāk šo vietu zaudēja, jo ierakstu kompānija Island izdomāja, ka labāk vēlas redzēt Busted trīs, nevis četru cilvēku sastāvā. Taču ierakstu kompānija spēja novērtēt puiša komponista talantu, un uzaicināja viņu pievienoties Busted dziesmu rakstītāju komandai, kurā bija viņš un Džeimss Borns. Rakstot dziesmas Busted otrajam albumam A Present For Everyone, Island ierakstu kompānija jautāja Flečeram, vai viņš nevarētu filmēt atlasi jaunajai grupai V. Tā bija pirmā reize, kad viņš satika Deniju Džounsu. Flečers bija sajūsmā par puiša unikālo stilu, un viņš uzaicināja Deniju rakstīt dziesmas kopā ar viņu un Bornu. Kad dziesmu rakstīšana priekš Busted gāja uz beigām, Flečers un Džouns sāka strādāt pie jaunas(pagaidām nenosauktas) grupas. Viņi ievācās InterContinental Hotel Londonā, lai pilnībā koncentrētos dziesmu rakstīšanai kopā. Basistu Dugiju Pointeru un bundzinieku Hariju Džadu atrada pēc sludinājuma žurnālā NME. Nosaukums McFly bija Toma Flečera ideja, balstīta uz viņa lielo patiku pret zinātniskās fantastikas komēdiju "Atpakaļ nākotnē" un tās personāžu Mārtinu Makfliju (Martin McFly). 2004 Smash Hits Awards — Labākā Lielbritānijas grupa Smash Hits Awards — Labākais albums par Room on the 3rd Floor Smash Hits Awards — Labākais video par "That Girl" Smash Hits Awards — Gada Lielākās Zvaigznes 2005 Smash Hits Awards — Labākā Lielbritānijas grupa Smash Hits Awards — Labākais singls par "All About You" Smash Hits Awards — Labākais albums par Wonderland 2006 Virgin.net Music Awards — Labākā Grupa 2007 Nickelodeon UK Kids Choice Awards — Labākā Grupa UK Festival Awards — Labākā Pop Grupa Virgin.net Music Awards — Labākā Koncertu Grupa 2008 Nickelodeon UK Kids Choice Awards — Labākā Grupa Oficiālā mājas lapa