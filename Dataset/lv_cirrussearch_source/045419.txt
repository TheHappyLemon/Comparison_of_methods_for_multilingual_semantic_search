Tālskatis ir optisks instruments, kas paredzēts, lai ar aci novērotu tālus priekšmetus. Tālskata optiskā sistēma sastāv no divām daļām: objektīva (tas veido apgrieztu attēlu fokālajā plaknē) un okulāra, kas paredzēts attēla palielināšanai (darbojas līdzīgi lupai). Ir divi tālskatu veidi, kas atšķiras ar okulāra konstrukciju: Galileja tālskatis ar izkliedējošu okulāru — tas dod tiešu attēlu; Keplera tālskatis ar sakopojošu okulāru — dod apgrieztu attēlu. Lai ar Keplera tālskati iegūtu tiešu attēlu, pielieto speciālas apgriezējsistēmas (astronomijā attēla novietojums nav tik svarīgs un astronomiskajiem tālskatiem šādas sistēmas nemēdz lietot). Tālskata palielinājums vienāds ar objektīva un okulāra fokusa attālumu attiecību. Binoklis Teleskops