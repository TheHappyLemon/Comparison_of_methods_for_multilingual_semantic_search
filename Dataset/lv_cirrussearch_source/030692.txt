Ondržejs Palāts (čehu: Ondřej Palát; dzimis 1991. gada 28. martā) ir čehu hokejists, malējais uzbrucējs. Pašlaik (2022) spēlē Nacionālās hokeja līgas kluba Ņūdžersijas "Devils" sastāvā. Profesionāļa karjeru Palāts sāka 2011.—12. gada sezonā, īsi pirms kuras trīs gadu līgumu ar hokejistu noslēdza NHL klubs Tampabejas "Lightning". Sezonu Palāts aizvadīja AHL vienībā Norfolkas "Admirals", kopā ar komandu izcīnot Kaldera kausu. 2012.—13. gada sezonā spēlēja AHL vienībā Sirakjūsas "Crunch". Sezonas gaitā Palāts tika izsaukts uz NHL, aizvadot 14 spēles Tampabejas "Lightning" sastāvā, taču sezonu noslēdza "Crunch", kopā ar komandu sasniedzot Kaldera kausa finālu, kurā gan "Crunch" piekāpās Grandrepidsas "Griffins". 2013.—14. gada sezonā Palāts kļuva par "Lightning" pamatsastāva spēlētāju. Sezonu uzbrucējs noslēdza ar 59 rezultativitātes punktiem un tika nominēts Kaldera balvai. Balvu gan ieguva Neitans Makinnons. 2014.—15. gada sezonu hokejists noslēdza ar 63 punktiem, un kopā ar komandu sasniedza Stenlija kausa finālsēriju, tajā gan piekāpjoties Čikāgas "Blackhawks". 2020. un 2021. gados kopā ar "Lightning" izcīnīja Stenlija kausu. Čehijas hokeja izlases rindās spēlējis 2014. gada olimpisko spēļu turnīrā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) https://nhl.nbcsports.com/2020/09/28/lightning-win-stanley-cup-by-smothering-stars-in-game-6/ https://www.espn.com/nhl/story/_/id/8031201/norfolk-admirals-sweep-toronto-marlies-first-calder-cup-title