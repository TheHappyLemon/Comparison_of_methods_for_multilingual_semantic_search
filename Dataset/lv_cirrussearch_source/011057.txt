Pistole ir viegls īsstobra šaujamierocis, ko šaušanas laikā var turēt vienā rokā. Tas pistoli atšķir no garstobra šaujamieročiem, piemēram, šautenēm un bisēm, kas ir izstrādāti turēšanai ar abām rokām ar atbalstu pie pleca. Pārsvarā pistoles munīcijas trieciena spēks ir vājāks nekā garstobra šaujamieročiem. Tā tiek izmantota, lai šautu objektiem, kas atrodas nelielā attālumā (ne tālāk par 25—50 metriem). Franču vārda pistolet izcelsme ir neskaidra. Tas var būt radies no Itālijas pilsētas Pistoijas, kur renesanses laikmetā 1540. gados sāka ražot īsstobra šaujamieročus. Pēc cita uzskata rokas ieroči esot izmantoti Husītu karos 1420. gados Čehijas teritorijā. Čehu vārds píšťala („flauta”) ticis pārņemts vācu valodā kā pitschale, pitschole, petsole un citos variantos. Revolveris Pusautomātiskā pistole Mašīnpistole Vikikrātuvē par šo tēmu ir pieejami multivides faili. Skatīt: Pistoles.