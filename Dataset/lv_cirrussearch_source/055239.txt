Alberts Bonds Lamberts (angļu: Albert Bond Lambert; dzimis 1875. gada 6. decembrī, miris 1946. gada 12. novembrī) bija amerikāņu golferis un aviators. Startējis 1900. gada un 1904. gada vasaras olimpiskajās spēlēs. Izcīnījis sudraba medaļu golfā 1904. gada olimpiskajās spēlēs. Viņš bija arī ievērojams Sentluisas lidaparātu pilots un aviācijas labdaris. Viņš bija Džordana V. Lamberta dēls, Lambert Pharmaceutical Company, kas ražoja Listerine, dibinātājs. Alberts studēja Virdžīnijas Universitātē un kļuva par ģimenes uzņēmuma prezidentu 1896. gadā. 1923. gadā viņš kļuva par uzņēmuma priekšsēdētāji un 1926. gadā atkāpās no amata, kad firmu ieguva cita firma. 1900. gadā viņš pirmo reizi startēja olimpiskajās spēlēs, kas norisinājās Parīzē. Šajās olimpiskajās spēlēs viņš vīriešu golfa turnīrā izcīnīja 8. vietu. Pēc četriem gadiem 1904. gadā viņš startēja Setluisā notiekošajās vasaras olimpiskajās spēlēs. Šoreiz viņš vīriešu individuālajā turnīrā ieguva dalīto 5. vietu. Savukārt vīriešu komandu sacensībās būdams ASV otrās golfa komandas pārstāvis izcīnīja sudraba medaļu. 1906. gadā viņš sāka interesēties par aviāciju un iestājās gaisa balonu vadīšanas kursos. 1907. gadā viņš bija viens no Sentluisas Aero kluba dibinātājiem. Viņš apmeklēja Smita akadēmiju Vašingtonas Universitātē Sentluisā. 1909. gadā viņš satikās ar brāļiem Raitiem un iegādājās no viņiem savu pirmo lidaparātu. 1911. gadā kļuva par pirmo Sentluisas iedzīvotāju, kam bija pilota licence. Pirmā pasaules kara laikā viņš dienēja ASV Armijas signālkorpusa Aviācijas nodaļā kā gaisa balonu instruktors un izpletņlēkšanā. 1925. gadā par 68 000 ASV dolāriem Lamberts iegādājās 0,69 km² lielo Kinlohas lauku Kinlohā, Misūri štatā, ziemeļrietumos no Sentluisas, kas tika izmantots gaisa balonu pacelšanai un pirmajām starptautiskajiem lidojumiem. Lamberts par saviem līdzekļiem attīstīja lauku ar skrejceļiem un angāriem. 1927. gadā viņš bija viens no Sentluisas atbalstītāju komitejas locekļiem, kuri atbalstīja Čārlzu Lindbergu, kurš iegādājās savu privāto lidmašīnu un veica transatlantisko lidojumu uz Parīzi. Tajā laikā Lindbergs bija Sentluisas iedzīvotājs, kā arī aviopasta pilots, kas lidoja pa pastu starp Sentluisu un Čikāgu. Nākamajā, 1928. gadā, Lamberts pārdeva lidlauku Sentluisas pilsētai par 68 000 dolāriem, tādu pašu cenu, kādu viņš par to bija samaksājis pirms uzlabojumu veikšanas. Tādējādi Sentluisas lidosta kļuva par vienu no pirmajām valsts lidostām. Sentluisas Lamberta starptautiskā lidosta ir nosaukta viņa vārdā. «Albert Lambert». Sports Reference. Arhivēts no oriģināla, laiks: 2020. gada 29. decembris. Skatīts: 2020. gada 29. decembris. «Albert Bond Lambert». Olympedia. Skatīts: 2020. gada 29. decembris. «Golf at the 1900 Paris Summer Games: Men's Individual». sports-reference.com. Arhivēts no oriģināla, laiks: 2020. gada 28. decembris. Skatīts: 2020. gada 28. decembris. Arhivēts 2017. gada 5. Jūlijs Wayback Machine vietnē. «Paris 1900 Golf: individual men». Starptautiskā Olimpiskā komiteja. Skatīts: 2020. gada 27. novembris. «Golf at the 1904 St. Louis Summer Games: Men's Individual». sports-reference.com. Arhivēts no oriģināla, laiks: 2020. gada 29. decembris. Skatīts: 2020. gada 29. decembris. Arhivēts 2011. gada 13. Septembris Wayback Machine vietnē. «Golf at the 1904 St. Louis Summer Games: Men's Team». sports-reference.com. Arhivēts no oriģināla, laiks: 2020. gada 29. decembris. Skatīts: 2020. gada 29. decembris. Arhivēts 2012. gada 13. Novembris Wayback Machine vietnē. Alberts Lamberts (SOK profils) (angliski) Alberts Lamberts (Olympedia) (angliski) Alberts Lamberts (Sports Reference profils) (angliski)