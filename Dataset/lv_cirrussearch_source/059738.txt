Ienākuma nodoklis ir nodoklis, ar ko apliek fizisku vai juridisku personu gūtos ienākumus. Nodokļu sistēma Latvijā balstās uz Latvijas Republikas Saeimas pieņemto likumu Par nodokļiem un nodevām, kurš tika pieņemts 1995. gada 2. februārī un stājās spēkā tā paša gada 1. aprīlī. Kopumā pēc likuma ir noteikti 15 dažāda veida nodokļi, kuri veido Latvijas nodokļu un nodevu sistēmu, tajā ieskaitot divu veidu ienākumu nodokļus — iedzīvotāju ienākuma nodokli (IIN), un uzņēmumu ienākumu nodokli (UIN). 2017. gada valsts budžeta izstrādes likumprojektā ienākuma nodoklis sastādīja 800 274 400 eiro no kopējā Latvijas 2017. gada budžeta. No iedzīvotāja ienākumiem pēc sociālā nodokļa nomaksas (11%), neapliekamā minimuma (60 eiro, 2017. gadā), kā arī atvieglojumu par apgādājamām personām (175 eiro par vienu personu 2017. gadā) atskaitīšanas, iedzīvotāju ienākuma nodokļa (IIN) likme sastāda 23% (01.01.2017). Latvijas Republikas likumā "Par iedzīvotāja ienākuma nodokli" tiek noteiktas sešas pozīcijas no kā IIN sastāv: algas nodokļa, ko par darbinieka gūtajiem ienākumiem aprēķina un maksā darba devējs; nodokļa par ienākumiem no saimnieciskās darbības, ja tie nav uzņēmumu ienākuma nodokļa objekts, un nodokļa no citiem ienākuma avotiem; nodokļa par ienākumu no kapitāla, tajā skaitā nodokļa no kapitāla pieauguma; patentmaksas par atsevišķu veidu saimnieciskās darbības veikšanu; mikrouzņēmumu nodokļa daļas atbilstoši Mikrouzņēmumu nodokļa likumam; sezonas laukstrādnieku ienākuma nodokļa. 2017. gada 11 mēnešos valsts budžeta ieņēmumi no iedzīvotāju ienākuma nodokļa iemaksām bija par 11,5% jeb 157,61 milj. eiro lielāki, salīdzinot ar 2016. gadu. Katru gadu no 1.marta nodokļu maksātāji var iesniegt Valsts ieņēmumu dienestam (VID) gada ienākumu deklarāciju un atgūt pārmaksāto vai rezumējošā kārtībā samaksāto nodokļa summu. 2017. gada 11 mēnešos iedzīvotājiem jau tika atmaksāti pārmaksātie nodokļi 116,16 milj. eiro apmērā, kas ir par 30% vairāk nekā 2016. gadā. 2017. gadā tika pieņemti grozījumi likumā Par iedzīvotāju ienākuma nodokli, kas nosaka, ka no 2018.gada Latvijā tiks ieviests diferencētais iedzīvotāju nodoklis. No 2018. gada 1.janvāra IIN likme tiks aprēķināta, balstoties uz personas ienākumiem. Ienākumiem līdz 20 000 eiro IIN likme būs 20% apmērā, līdz 55 000 eiro — 23%, bet gada ienākumiem virs 55 000 eiro — 31,4%. Uzņēmuma ienākuma nodoklis tiek iekasēts no uzņēmumu peļņas vai zaudējumiem. 2017. gadā UIN likme bija 15%. Pašlaik spēkā esošais Saeimas pieņemtais likums Par uzņēmumu ienākuma nodokli zaudēs savu spēka esamību no 2018. gada 1.janvārī. Pēc Ministru Kabineta pieņemtajiem likuma grozījumiem, no 2018. gada uzņēmumu reinvestētajai peļņai UIN likme netiks piemērota. Uzņēmumu ienākumu nodoklis tiks iekasēts gadījumos, kad uzņēmumi izmantos dividendes vai veiks naudas izmaksas, kas vērstas uz peļņas sadali. Saeima. «Likums par nodokļiem un nodevām 4. pants», 13.12.2017.. Skatīts: 20.12.2017.. Finanšu Ministrija. «Nodokļu un nodevu sistēma Latvijā», 24.08.2012.. Skatīts: 20.12.2017.. Saeima. «Likums par iedzīvotāju ienākuma nodokli», 01.01.2017.. Arhivēts no oriģināla, laiks: 10.03.2018. Skatīts: 20.12.2017.. Saeima. «Likums par uzņēmumu ienākuma nodokli», 01.01.2017.. Skatīts: 20.12.2017.. Finanšu ministrija. «Likumprojekta "Par valsts budžetu 2017.gadam" 2.pielikums. Valsts budžeta ieņēmumi.», 13.10.2016.. Skatīts: 20.12.2017.. Labklājības ministrija. «Sociālās iemaksas», 2017.gads. Arhivēts no oriģināla, laiks: 26.12.2017. Skatīts: 20.12.2017.. VID. «Gada neapliekamais minimums», 22.02.2017.. Arhivēts no oriģināla, laiks: 25.04.2017. Skatīts: 20.12.2017.. VID. «Par apgādībā esošām personām», 20.12.2017.. Skatīts: 20.12.2017.. VID. «Iedzīvotāju ienākuma nodoklis», 30.03.2016.. Skatīts: 20.12.2017.. VID. «Iedzīvotāju ienākuma nodokļa pārmaksa», 16.08.2016.. Skatīts: 20.12.2017.. VID. «Kopsavilkums par budžeta ieņēmumu daļas izpildi 2017.gada 11 mēnešosV», 08.12.2017.. Arhivēts no oriģināla, laiks: 18.09.2020. Skatīts: 20.12.2017.. LETA. «Valdība atbalsta diferencētā IIN ieviešanu 2018.gadā», 11.072017.. Skatīts: 20.12.2017.. VID. «Uzņēmumu ienākuma nodoklis», 14.09.2015.. Arhivēts no oriģināla, laiks: 08.07.2017. Skatīts: 20.12.2017.. Sorainen. «Latvija seko Igaunijas pēdās un ievieš 0% likmi reinvestētajai peļņai», 2017.. Skatīts: 20.12.2017..