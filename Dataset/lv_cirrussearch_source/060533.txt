Nasdaq Financial-100 ir finanšu pakalpojumu indekss. Tas tika izveidots 1985. gadā kā Nasdaq-100 meitas reitings. NASDAQ izstrādātais reitings Nasdaq Financial-100 ietver bankas, kā arī uzņēmumus, kas nodarbojas ar apdrošināšanu, hipotēku un vērtspapīru tirdzniecību. Tas ietver arī NASDAQ biržas akcijas. Lai pretendētu uz iekļaušanu indeksā, uzņēmumam ir jāatbilst šādiem kritērijiem: Tam jādarbojas vienā no šādām jomām: banku darbība, apdrošināšana, vērtspapīru tirdzniecība, brokeru pakalpojumi, hipotēka, parādu piedziņa un nekustamais īpašums. Uzņēmuma akcijām ir jābūt tirgotam NASDAQ vismaz trīs mēnešus. Uzņēmumam ir regulāri jāiesniedz pārskati ASV Vērtspapīru un biržas uzraudzības komisijā (SEC). Uzņēmums nedrīkst būt bankrots. Ja uzņēmumam ir vairākas akciju klases, tiek iekļautas visas klases, kas atbilst minimālajiem tirgus kapitalizācijas standartiem. Taču šobrīd visiem indeksa uzņēmumiem ir tikai vienas klases akcijas. Atšķirībā no indeksa Nasdaq-100 prasības pret minimālo svaru nepastāv. Tāpat kā Nasdaq-100, indeksu pārskata katru gadu, bet jūnijā. Ja indeksa komponents pēc pārrēķināšanas nokļūst pozīcijā starp 101 un 125, tam tiek dots viens gads, lai atgrieztos iepriekšējā pozīcijā; ja uzņēmums turpina neatbilst šim standartam, tā akcijas tiek izslēgtas. Jebkurš komponents, kas indeksa pārskatīšanas brīdī neiekļūst 125 labāko skaitā, tiek izslēgts. Brīvas vietas indeksā aizpilda ar uzņēmumiem, kuri nav iekļauti indeksā un kuriem ir visaugstākais reitings. Atšķirībā no Nasdaq-100, kur par izmaiņām tiek paziņots iepriekš, izmaiņas NASDAQ Financial-100 netiek publicētas NASDAQ. «Weighting for IXF». nasdaqomx.com. Skatīts: 2022. gada 4. marts. «Nasdaq Financial-100 Stocks». nasdaq.com. Skatīts: 2022. gada 4. marts. «NASDAQ Financial-100 Index SM Methodology». nasdaqomx.com. Skatīts: 2022. gada 4. marts. «NASDAQ 100 Brokers». comparebrokers.co. Skatīts: 2022. gada 4. marts. «NASDAQ-100 INDEX METHODOLOGY». nasdaqomx.com. Arhivēts no oriģināla, laiks: 2022. gada 1. martā. Skatīts: 2022. gada 4. marts. «Nasdaq 100 Index». investopedia.com. Skatīts: 2022. gada 4. marts.