Tīna Tērnere (angļu: Tina Turner; dzimusi Anna Meja Buloka (angļu: Anna Mae Bullock) 1939. gada 26. novembrī Natbušā, Tenesī štatā, ASV, mirusi 2023. gada 24. maijā Kūsnahtā, Šveice) bija amerikāņu dziedātāja, dziesmu autore, dejotāja, rakstniece un aktrise. Tērneres muzikālā karjera ilga 65 gadus. Par saviem darbiem viņa saņēmusi daudzas balvas (tai skaitā 11 Grammy balvas) un par ieguldījumu rokmūzikas attīstībā iemantojusi titulu "Rokenrola karaliene" (The Queen of Rock 'n' Roll). Tīna Tērnere ir viena no pasaulē ievērojamākajām mūziķēm, tāpat viņu uzskata par visvairāk panākumus guvušo sieviešu kārtas rokmūziķi un žurnāls Rolling Stone viņu nosauca par vienu no visu laiku labākajiem dziedātājiem. Savus ierakstus viņa pārdevusi vairāk nekā 200 miljonos kopiju. Izdevusi 10 studijas albumus, piedalījusies kā dziedātāja 96 filmu skaņu celiņu ierakstos. Dažās filmās piedalījusies arī kā aktrise. Nozīmīgāko no savām lomām Tērnere atveidojusi filmā "Trakais Makss 3" (Mad Max Beyond Thunderdome, 1985), par ko saņēma Image Award balvu kā izcilākā aktrise galvenajā lomā. Savu karjeru Tērnere uzsāka kopā ar mūziķi Aiku Tērneru. Viņi iepazinās 1959. gadā, apprecējās 1962. gadā. Kopdzīves laikā Aiks bija vardarbīgs un neuzticīgs pret sievu, un atkarīgs no narkotikām. 1976. gadā Tīna Tērnere viņu pameta un 1978. gadā viņi izšķīrās oficiāli. Kopš 1994. gada Tērnere apmetās uz dzīvi Šveicē, īpašumā Cīrihes ezera krastā. 2013. gadā viņa ieguva Šveices pilsonību. Tajā pašā gadā, pēc 27 gadus ilgām attiecībām, Tērnere apprecējās ar savu partneri, Vācijā dzimušu mūzikas ierakstu producentu Ervinu Bahu. 2023. gada 24. maijā Tērnere pēc ilgstošas ​​slimības nomira savās mājās Kūsnahtā, Šveicē, 83 gadu vecumā. Terrence Rafferty. «Tina Turner: Queen of Rock 'n' Roll». New York Times, 2008-07-27. Skatīts: 2008-10-27. Baron Wolman. «Gallery of The Popular Image». San Francisco Art Exchange. Skatīts: 2008-10-27. «Tina Turner on Stage». San Francisco Art Exchange. Skatīts: 2008-09-03. «Biography on Tina Turner». Biography.com. A&E Television Networks. Skatīts: 2008-09-03. "The 100 Greatest Singers of All Time". Rolling Stone (1066): 73. 2008-11-27. Atjaunināts: 2009-04-06. «Tina Turner heads for Brum city limits». Expressandstar.com. 2008-09-23. Arhivēts no oriģināla, laiks: 2009-06-17. Skatīts: 2008-10-27. Al Terry. «Tina Turner Live Tickets – One Of The Biggest Selling Concert Tickets Ever». Pressemeldungen.at, 2008-09-21. Arhivēts no oriģināla, laiks: 2009-06-17. Skatīts: 2008-10-27. «The Legend of Tina Turner» (English). ALTOSAXO Music. Skatīts: 2020. gada 9. maijs. Mark Bego. Tina Turner: Break Every Rule. Taylor Trade Publishing, 2005-09-23 [2003]. ISBN 158979253X. Kopā ar |accessdate= jālieto |url= «Ike and Tina Turner Marriage Profile». marriage.about.com. Arhivēts no oriģināla, laiks: 2016. gada 18. oktobrī. Skatīts: 2015. gada 17. maijā. «Tina Turner weds longtime partner in quiet Swiss suburb». Reuters. July 17, 2013. Arhivēts no oriģināla, laiks: 2015. gada 24. septembrī. Skatīts: 2015. gada 17. maijā. https://www.apollo.lv/7781980/muziba-devusies-legendara-dziedataja-tina-ternere Vikikrātuvē par šo tēmu ir pieejami multivides faili. Skatīt: Tīna Tērnere. Tīnas Tērneres profils vietnē AllMusic (angliski) IMDb profils (angliski) AllMovie profils (angliski) Biography Arhivēts 2012. gada 3. maijā, Wayback Machine vietnē. Tīnas Tērneres biogrāfija fanu kluba mājaslapā (angliski)