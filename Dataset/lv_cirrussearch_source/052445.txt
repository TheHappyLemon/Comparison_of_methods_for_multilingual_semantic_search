Pripjatas atrakciju parks ir pamests atrakciju parks, kas atrodas Pripjatā, Ukrainā. Pirmoreiz to bija paredzēts atvērt 1986. gada 1. maijā, Darba svētku svinēšanā. Visi plāni tika atcelti pēc 26. aprīļa, kad dažu kilometru attālumā notika Čornobiļas katastrofa. Parks testa režīmā uz neilgu laiku daļēji tika atvērts 27. aprīlī, pirms tika paziņots par pilsētas evakuāciju, un ir saglabājušies redzami darbojošos atrakciju fotoattēli. Ir teorija par to, ka parks pēc negadījuma tika steidzami atvērts, lai novērstu Pripjatas iedzīvotāju uzmanību no tuvumā notiekošās katastrofas, kas tiek pamatota ar faktu, ka uz testatvēršanas brīdi dažas no atrakcijām tā arī netika pilnībā pabeigtas ("Desantnieks" nebija aprīkots ar nojumēm un panorāmas rata apšuvums bija nepilnīgs). Parks — un jo īpaši tā panorāmas ritenis — ir kļuvis par Čornobiļas katastrofas simbolu. Parks tika veidots Padomju Savienības laikā kā "Парк культуры и отдыха" (Kultūras un atpūtas parks), kādi bija raksturīgi toreizējās Padomju Savienības lielajām pilsētām, parka atrakcijas izgatavoja Jeiskā bāzētā firma "Aттракцион", kura bija atbildīga par daudzu atrakciju parku būvniecību, kuri mūsdienās joprojām ir apskatāmi bijušās Padomju Savienības pilsētās dažādos remontējamības stāvokļos. Parkā, kurš atrodas uz ziemeļrietumiem no Kultūras pils Pripjatas centrā, bija piecas atrakcijas: Iezīmīgais 26 metru augstais panorāmas rats "Apkārtskats" Bufermašīnu "Autodroms" "Desantnieka" tipa paceļamais karuselis ar maināmu rotācijas leņķi "Kumelīte" Šūpoļu dekorētas laivas jeb "Krievu šūpoles" Spēļu šautuve. Ražošanas uzņēmuma pēctecis vēl 2017. gadā joprojām ražoja šīs atrakcijas ar gandrīz nemainītu dizainu. Izstarojuma līmenis ap parku ir atšķirīgs. Likvidatori mazgāja nost radiāciju no grunts pēc tam, kad helikopteri, kas pārvadāja radioaktīvos materiālus, izmantoja teritoriju kā nosēšanās joslu, tāpēc betonētās vietas ir salīdzinoši tīras. Tomēr apgabali, kur ir saaugušas sūnas, var izstarot līdz 25 000 µSv/h, kas ir viens no augstākajiem radiācijas līmeņiem visā Pripjatā. Parkam ir nozīmīgas lomas videospēlēs S.T.A.L.K.E.R.:Černobiļas ēna un Call of Duty 4: Modern Warfare, kā arī filmās Černobiļas dienasgrāmatas, Dzīve pēc cilvēkiem (2008) un Aizliegtā zona (2012). Parkam ir nozīmīga loma arī Markijana Kamiša romānā par Čornobiļas nelikumīgajiem tūrisma ceļojumiem "Pastaiga pa zonu". Panorāmas rats iekļuva ziņās 2017. gada septembrī, kad poļu tūristi to mehāniski bez elektrības palaida pirmo reizi kopš 1986. gada, vēlāk atgriežot to sākotnējā stāvoklī. Parks parādījās grupas Suede muzikālajā videoklipā "Life is Golden". Šausmu romānu triloģijā “Celms” (The Strain) Čornobiļas AES bija sena vampīra dzimtene, un kodolnegadījums bija Meistara mēģinājums to iznīcināt. Kim Hjelmgaard. «Pillaged and peeling, radiation-ravaged Pripyat welcomes 'extreme' tourists». USA Today, 2016-04-17. Skatīts: 2019-03-27. Hannah Gais. «Chernobyl in Spring». Pacific Standard, 2016-04-26. Skatīts: 2019-03-27. Robert J. Ursano, Ann E. Norwood, Carol S. Fullerton. Bioterrorism with CD-ROM: Psychological and Public Health Interventions. Cambridge University Press, 2004. gada 17. jūnijs. 175. lpp. The International Chernobyl Project: an overview : assessment of radiological consequences and evaluation of protective measures. IAEA. 1991. 49. lpp. «Chernobyl disaster zone top pick for 'extreme tourists' 30 years on». Skatīts: 2016. gada 16. jūnijs. Article on Chernobyl by Graham Gilmore showing photos of the amusement park in operation YouTube video taken shortly after evacuation in 1986. Retrieved 1 November 2017. Michael H. Fox. Why We Need Nuclear Power: The Environmental Case. OUP USA, 2014. 226. lpp. «Аттракцион - Инвест: аттракционы.». Skatīts: 2017. gada 31. oktobris. Article on Chernobyl by Graham Gilmore. Retrieved 31 October 2017. «В покинутій Прип'яті біля Чорнобиля запустили колесо огляду». TCH. 2017. gada 14. septembris. Skatīts: 2017. gada 31. oktobris. Vikikrātuvē par šo tēmu ir pieejami multivides faili. Skatīt: Pripjatas atrakciju parks. Graham Gilmore Photography | Černobiļas slēgtā zona Panorāmas rata satelīta foto, Google Maps