Šis raksts ir par Krievijas pilsētu. Par Daugavas līvu pili skatīt rakstu Mārtiņsala. Holma (krievu: Холм) ir pilsēta Krievijā, Novgorodas apgabala dienvidu daļā, Holmas rajona centrs pie Kunjas upes ieteces Lovatē. Holmas pogosts rakstos pirmoreiz minēts 1144. gadā. Viduslaikos nelielas kņazistes centrs. 1777. gadā Holma tika iecelta par apriņķa centru. Holma pilnībā tika nopostīta Otrā pasaules kara laikā, kad no 1942. gada 23. janvāra līdz 1942. gada 5. maijam pēc sakāves pie Maskavas Holmā tika ielenkts vācu armijas grupējums, izveidojot Holmas katlu. Holmas katlā cīnījās nākamais Vācijas ministrs Gerhards Šrēders (Gerhard Schröder, 1910–1989). https://rosstat.gov.ru/storage/mediabank/CcG8qBhP/mun_obr2020.rar. Vikikrātuvē par šo tēmu ir pieejami multivides faili. Skatīt: Holma. Krievijas Lielās enciklopēdijas raksts (krieviski) Čudova enciklopēdijā "Mana pilsēta" (krieviski)