Vera Galuška (ukraiņu: Віра Вікторівна Галушка, krievu: Вера Викторовна Галушка; dzimusi 1982. gada 3. februārī), plašāk pazīstama kā Vera Brežņeva (ukraiņu: Віра Брежнєва, krievu: Вера Брежнева), ir ukraiņu popdziedātaja un TV personība. Laika posmā no 2003. līdz 2007. gadam viņa bija ukraiņu grupas VIA Gra dalībniece, kļūdama par visilgāk grupā darbojošos dziedātāju. Kopā ar šo grupu izdoti četri studijas albumi. 2008. gadā V. Brežņeva uzsāka solistes karjeru. 2010. gadā izdeva debijas solo albumu Ļubovj spasjot mir (Любовь спасёт мир). Otru albumu Ververa izdeva 2015. gadā. Izdoti arī EP albumi V (2020) un Дякую (2023). Brežņeva ir filmējusies daudzās filmās krievu valodā. Viņa atveidoja Katju filmā "Mīlestība lielajā pilsētā" (Любовь в большом городе) 2009. gadā un tās divos turpinājumos 2010. un 2013. gadā. 2016. gadā viņa filmējās filmā "8 labākie randiņi" (8 лучших свиданий), kurā tēloja kopā ar Volodimiru Zelenski. Viņai bija arī loma filmās "Eglītes" (Ёлки) un "Eglītes 2", kur attēloja pati sevi, kā arī loma filmā "Džungļi" (Джунгли, 2012). Lielākā daļa lomu bijušas romantiskās komēdijās. Pirms Krievijas 2022. gada iebrukuma Ukrainā viņa dzīvoja un strādāja Krievijā. 2020. gadā kopā ar ukraiņu dziedātāju Dmitro Monatiku pirmo reizi izdeva dziesmu ukraiņu valodā. Pēc Krievijas iebrukuma Ukrainā viņa pameta Krieviju, darbojās kā brīvprātīgā, lai palīdzētu bēgļiem no Ukrainas. Verai Brežņevai ir Ukrainas pilsonība. 2023. gada jūnijā viņa zaudēja uzturēšanās atļauju Krievijā. Brežņevai ir meita Sonja (dzimusi 2001. gadā), ar kuras tēvu Vitāliju Voičenko nebija precējusies. 2006. gada novembrī Brežņeva apprecējās ar ukraiņu uzņēmēju Mihailu Kipermanu. 2009. gadā piedzima viņu meita Sāra. 2012. gada oktobrī viņa paziņoja par šķiršanos no vīra. 2015. gada oktobrī slepeni apprecējās ar komponistu un mūzikas producentu Konstantīnu Meladzi, un kāzas notika Itālijā. Šķīrušies 2023. gadā. «У Віри Брежнєвої відібрали бізнес у Росії: що відомо». РБК-Украина (ukraiņu). Skatīts: 2023-12-06. «MONATIK і Віра Брежнєва випустили спільну пісню - думки фанатів розділилися (відео)». www.unian.ua (ukraiņu). Arhivēts no oriģināla, laiks: 12 вересня 2020. Skatīts: 2020-08-30. «Вера Брежнева — Неадекват (Альбом «V» 2020)». Arhivēts no oriģināla, laiks: 26 червня 2021. Skatīts: 30 серпня 2020. «Віра Брежнєва переїхала до Польщі та показала, як допомагає українським біженцям». Arhivēts no oriģināla, laiks: 21 березня 2022. Skatīts: 21 березня 2022. «KP.RU: Вера Брежнева лишилась вида на жительство в России». Российская газета. 2023-06-22. Arhivēts no oriģināla, laiks: 2023-08-28. Skatīts: 2023-08-28. «Меладзе побрався з екс-“ВІА Грою” в Італії - ЗМІ». ТаблоID. Skatīts: 2023-04-20. Oficiālā tīmekļa vietne (angliski) IMDb profils (angliski)