Šis raksts ir par nazālas kvalitātes piešķiršanu skaņām, kas pēc savas būtības nav nazālas. Par skaņām, kas pēc savas būtības ir nazālas (piemēram, [n] un [m]) skatīt rakstu nazāls līdzskanis. Fonētikā nazalizācija (no latīņu: nasus — 'deguns') ir skaņu izruna ar pazeminātām mīkstajām aukslējām, kad daļa gaisa nenāk ārā pa muti, bet caur degunu. Jēdzienu nazalizācija nevajadzētu jaukt ar nazālu līdzskaņu jēdzienu, piemēram, [n] un [m] ir nazāli līdzskaņi, bet [z̃] vai [ṽ] ir nazalizēti līdzskaņi. Starptautiskajā fonētiskajā alfabētā nazalizētas skaņas apzīmē ar tildi, piemēram, [ã]. Alfabētos tās apzīmē ar tildi ⟨ã⟩ vai ar nazālo burtu ⟨ą⟩. Nazālie patskaņi pastāv franču, bretoņu, portugāļu, poļu un citās valodās, kā arī dažās valodās ārpus Eiropas (piemēram, tupu un gvaranu valodās). Taču vairākums no pasaules valodām izmanto tikai gaisa patskaņus. Pasaules valodās ir arī daudz dažādu nazalizētu līdzskaņu, piemēram, dienvidarābu valodās pastāv nazalizēts berzenis [z̃], umbudu valodā ir nazālā skaņa [ṽ], gvaranu valodā pastāv gan nazalizēti līdzskaņi, piemēram, ⟨g̃⟩ (IPA: [ɣ̃]), gan nazalizēti patskaņi, piemēram, ⟨ỹ⟩ (IPA: [ɨ̃]). Ir arī nazālie berzeņi, kurus sauc par nareāliem. Tos izrunā, izdvešot gaisu tikai caur degunu, neizmantojot muti. IPA sarakstā tādas skaņas apzīmē ar tildi un tremdu, piemēram [n͋]. Tomēr šīs skaņas netiek izmantotas dabiskā valodā. Denazālās skaņas ir tādas, kuras tiek izrunātas caur degunu patoloģisku iemeslu (saaukstēšanās, starpsienu bojājumu) dēļ, un tās sauc par nazālo balsi. Tomēr valodniecībā tādas skaņas netiek analizētas. Pamatraksts: Nazāls līdzskanis Daži līdzskaņi pēc savas būtības ir nazāli (attiecīgi, piemēram, fonētiskajā transkripcijā to norādīšanai netiks izmantota tilde). Arhetipisks nazāls līdzskanis ir [n]. Visbiežākie nazālie līdzskaņi ir [m], [n] un [ŋ]. Šīs skaņas vēl sauc par nazālām pauzēm, jo pēc to izrunas gaisa plūsma tiek pilnīgi pārtraukta. Tikai, apmēram, 2,3% pasaules valodu nav nazālo līdzskaņu. Nazālie patskaņi un nazalizācija[novecojusi saite] (angliski) Peter, līdzautors Maddieson, Ian Ladefoged. Skaņas pasaules valodās (The Sounds of the World's Languages ). .Oxford: Blackwell, 1996 g., Oxford: Blackwell. ISBN 0-631-19814-8. (angliski) Nazālo līdzskaņu akustiskās īpatnības Arhivēts 2013. gada 4. maijā, Wayback Machine vietnē. (angliski)