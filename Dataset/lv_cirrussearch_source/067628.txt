Kanādas Karaliskā jātnieku policija (KKJP) (angļu: Royal Canadian Mounted Police, RCMP, franču: Gendarmerie royale du Canada, GRC) ir Kanādas federālā policija. Tā kā policijas iestādes ir Kanādas provinču un teritoriju konstitucionālā atbildība, KKJP galvenā atbildība ir federālo krimināllikumu izpilde, un KKJP uniformētajiem darbiniekiem ir jurisdikcija kā kārtības sargiem visās Kanādas provincēs un teritorijās. Tomēr šī iestāde sniedz policijas pakalpojumus saskaņā ar līgumu arī astoņās Kanādas provincēs (izņemot Ontārio un Kvebeku), visās trijās Kanādas teritorijās, vairāk nekā 150 pašvaldībās un 600 pamatiedzīvotāju kopienās. Papildus federālo tiesību aktu izpildei un vietējās policijas pakalpojumu sniegšanai saskaņā ar līgumu KKJP ir atbildīga par robežu integritāti, pārrauga Kanādas miera uzturēšanas misijas, kurās iesaistīta policija, pārvalda Kanādas šaujamieroču programmu, kas licencē un reģistrē šaujamieročus un to īpašniekus, kā arī pārvalda Kanādas Policijas koledžu, kas nodrošina policijas apmācību Kanādas un starptautiskajām policijas iestādēm. Neraugoties uz nosaukumu, Kanādas Karaliskā jātnieku policija vairs nav reāls jātnieku policijas dienests, un zirgus izmanto tikai svinīgos pasākumos. Kanādas Karaliskā jātnieku policija tika izveidota 1920. gadā, apvienojot Ziemeļrietumu Karalisko jātnieku policiju un Domīnijas policiju. Kopš tās izveidošanas 20. gadsimta sākumā, KKJP jau sen ir guvusi starptautisku atpazīstamību, parādoties filmās, televīzijas šovos un grāmatās. Kanādas valdība uzskata KKJP par neoficiālu nacionālo simbolu, un 2013. gadā 87% Statistics Canada aptaujāto kanādiešu atzina, ka KKJP ir svarīga viņu nacionālajai identitātei. Divās visblīvāk apdzīvotajās provincēs, Ontārio un Kvebekā, darbojas neatkarīgi provinču policijas dienesti, kas, līdzīgi kā KKJP, ir atbildīgi par dažu provinču tiesībaizsardzību un sniedz vietējās policijas pakalpojumus saskaņā ar līgumu. Pārējās astoņās provincēs un visās trijās teritorijās vismaz daļa policijas pienākumu ir uzticēti KKJP, kas provinču valdību vadībā šajās provincēs nodrošina policijas darbu uz vietas. Pašvaldības, kas ir atbildīgas par policijas pakalpojumiem visās provincēs, izņemot Ņūfaundlendas un Labradoras provinci, var slēgt līgumus par KKJP pakalpojumu sniegšanu ar savas provinces valdības starpniecību vai tieši. Tādējādi KKJP sniedz policijas pakalpojumus federālā, provinču un pašvaldību līmenī. Dažos Kanādas reģionos Karaliskā jātnieku policija ir vienīgais policijas dienests. «Vairākos uzbrukumos Kanādā – 10 upuri». www.lsm.lv (latviešu). Skatīts: 2023-06-24. «Kanāda sagrauj starptautisku banku karšu viltotāju grupējumu». Ārvalstīs (latviešu). 2012-05-09. Skatīts: 2023-06-24. «Police in Canada». www.thecanadianencyclopedia.ca (angļu). Skatīts: 2023-06-24. «Royal Canadian Mounted Police Act, RSC 1985, c R-10, s 11.1.». '. Royal Canadian Mounted Police Government of Canada. «Community policing». www.rcmp-grc.gc.ca, 2009-04-15. Skatīts: 2023-06-24. (none). «Border Law Enforcement». www.rcmp-grc.gc.ca, 2008-07-22. Skatīts: 2023-06-24. Royal Canadian Mounted Police Government of Canada. «Peace operations | Royal Canadian Mounted Police». www.rcmp-grc.gc.ca, 2018-08-09. Skatīts: 2023-06-24. Royal Canadian Mounted Police Government of Canada. «Firearms | Royal Canadian Mounted Police». www.rcmp-grc.gc.ca, 2019-10-10. Skatīts: 2023-06-24. Royal Canadian Mounted Police Government of Canada. «Canadian Police College». www.cpc-ccp.gc.ca, 2018-06-25. Skatīts: 2023-06-24. Canadian Heritage. «Unofficial symbols of Canada». www.canada.ca, 2023-06-15. Skatīts: 2023-06-24. «The Dark Side of the RCMP | The Walrus» (en-US). 2021-10-20. Skatīts: 2023-06-24. https://web.archive.org/web/20090228055017/http://www.rcmp-grc.gc.ca/about-ausujet/organi-eng.htm Vikikrātuvē par šo tēmu ir pieejami multivides faili. Skatīt: Kanādas Karaliskā jātnieku policija. Encyclopædia Britannica raksts (angliski)