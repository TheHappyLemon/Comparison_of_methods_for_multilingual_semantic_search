Raavana 1, zināms arī kā Bird LKA, ir Šrilankas pirmais Zemes mākslīgais pavadonis. Tas 2019. gada aprīlī ar kravas kuģi Cygnus NG-11 tika nogādāts Starptautiskajā kosmosa stacijā (SKS), no kurienes brīvā lidojumā orbītā palaists jūnijā. Kosmisko aparātu konstruēja, montēja un testēja divi Šrilankas studenti no Peradenijas Universitātes un Āzijas tehnoloģiju institūta. Studējot Japānas Kjusju tehnoloģiju institūtā, viņi iesaistījās BIRDS-3 projektā. Raavana 1 veidots CubeSat 1U formā ar masu aptuveni 1,1 kg. Tam bija iebūvēta kamera Zemes attēlu uzņemšanai. Tajā arī ir LoRa signālu uztveršanas modulis, lai demonstrētu mazas jaudas datu pārraides ziņojumu uztveršanu, uzkrāšanu un apstrādi. Raavana 1 tika palaists 2019. gada 17. aprīlī 20:46:07 UTC ar nesējraķeti Antares 230 no Vidusatlantiskā reģionālā kosmoporta kravas kuģa SpaceX CRS-11 hermētiskajā nodalījumā kopā ar citiem nanopavadoņiem. Kravas kuģis SKS sasniedza 19. aprīlī. Raavana 1 tika palaists orbītā brīvā lidojumā 17. jūnijā 10:15 UTC no nanopavadoņu palaišanas iekārtas J-SSOD Nr. 11 pie Kibo moduļa reizē ar pavadoņiem NepaliSat-1 (Nepālas pirmais pavadonis) un Uguisu. Sri Lanka’s “Raavana 1” successfully launched News 1st, 2019-04-18 Jonathan's Space Report No. 766 2019-07-07 Raavana-1 Arhivēts 2019. gada 24. martā, Wayback Machine vietnē. IARU Bird B, BTN, G, J, JPN, LKA, M, MYS, N, NPL, PHL (BRAC Onnesha, Bhutan 1, GhanaSat 1, Toki, Uguisu, Raavana 1, Mazaalai, UiTMSAT 1, EduSat 1, NepaliSat 1, MAYA 1) Gunter Dirk Krebs