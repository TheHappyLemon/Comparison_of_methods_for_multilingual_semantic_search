Džordans Terels Kārters (angļu: Jordan Terrell Carter; dzimis 1996. gada 13. septembrī Atlantā), plašāk zināms ar pseidonīmu Playboi Carti, ir amerikāņu reperis un dziedātājs. Kārters sāka nodarboties ar repu 2011. gadā, tajā pašā gadā sāka augšupielādēt savas dziesmas platformā SoundCloud. Sākotnēji viņš izmantoja pseidonīmu Sir Cartier, 2013. gadā to nomainot uz Playboi Carti. 2017. gada aprīlī viņš izlaida savu debijas miksteipu Playboi Carti. Šis projekts guva komerciālus panākumus, sasniedzot 12. vietu Billboard 200 topā. Divi singli no šī miksteipa iekļuva Billboard Hot 100 topā, Magnolia sasniedzot 29. vietu, bet wokeuplikethis* ar Lil Uzi Vert — 76. vietu. 2018. gada maijā Carti izlaida savu debijas albumu Die Lit. Tas guva pārsvarā pozitīvas kritiķu atsauksmes, kā arī sasniedza 3. vietu Billboard 200. 2018. gada maijā tika izlaita Dreika dziesma Pain 1993, kurā piedalās Carti. Tā debitēja 7. vietā Billboard Hot 100, kļūstot par pirmo Carti dziesmu, kas sasniegusi labāko desmitnieku šajā topā. 2020. gada 25. decembrī tika izlaists viņa otrais albums Whole Lotta Red. Tas debitēja pirmajā vietā Billboard 200. Carti ir ticis raksturots kā mumble reperis, viņa mūzikā galvenais fokuss ir nevis uz dziesmu tekstiem, bet gan uz radīto atmosfēru. Viņš ir zināms ar savu "bērna balss" dziedāšanas stilu, kam raksturīgi augsti toņi un neskaidra izruna. 2018. gadā Kārters sāka satikties ar austrāļu reperi Igiju Azaliju. Viņi izšķīrās 2019. gada decembrī. 2020. gadā piedzima Azalijas un Kārtera dēls. Vēlāk Azalija apgalvoja, ka Kārteris ir viņu krāpis, palaidis garām sava dēla dzimšanu, kā arī atteicies parakstīt viņa dzimšanas apliecību. Kārters sirgst ar astmu. 2020. gada aprīlī Kārters tika arestēts balstoties uz apsūdzībām, kas saistītas ar ieročiem un narkotikām. Viņš tika apsūdzēts automobiļa, kuram beidzies reģistrācijas derīguma termiņš, izmantošanā, marihuānas uzglabāšanā un nepareizā operatīvā transportlīdzekļa apdzīšanā. 2023. gada februārī tika izziņots, ka Kārters ticis arestēts 2022. gada decembrī un ticis apsūdzēts uzbrukumā, apgalvojot, ka viņš esot žņaudzis savu draudzeni, kura tajā brīdī bijusi stāvoklī. Viņš esot izlaists nākmajā dienā par drošības naudu. Pamatraksts: Playboi Carti diskogrāfija Die Lit (2018) Whole Lotta Red (2020) SSENSE. «Rap Game Reincarnation». ssense (angļu), 2017-05-17. Skatīts: 2024-01-10. «Here's Where Playboi Carti, Lil Uzi Vert and More Got Their Names from». 2020. gada 2. decembris. "Playboi Carti Chart History". Billboard. «Die Lit by Playboi Carti Reviews and Tracks». Metacritic. Arhivēts no oriģināla, laiks: 2018. gada 12. jūnijs. Skatīts: 2018. gada 10. jūnijs. «Playboi Carti's "Playboi Carti" (Review)». HotNewHipHop. Skatīts: 2017. gada 22. augusts. «Playboi Carti: Playboi Carti Album Review | Pitchfork». Pitchfork.com (angļu). Skatīts: 2017. gada 22. augusts. Greg Gaffney. «The History of Playboi Carti's Baby Voice». Complex, 2019. gada 10. maijs. Skatīts: 2019. gada 25. maijs. «Iggy Azalea's Relationship With Playboi Carti Is Official Official». Complex. «Iggy Azalea and Playboi Carti Reportedly Break up». 2019. gada 18. decembris. «Playboi Carti Iggy Azalea Baby Boy». XXL Magazine. 2020. gada 6. maijs. «Iggy Azalea Slams Playboi Carti for Not Spending Christmas with His Son (UPDATE)». Complex Networks. Jordan Darville. «Playboi Carti reveals he has the "worst kind of asthma"». The Fader, 2018. gada 7. augusts. Skatīts: 2019. gada 30. jūlijs. Peter A. BerryPeter A. Berry. «Playboi Carti Arrested on Gun and Drug Charges». XXL Mag (angļu), 2020. gada 3. aprīlis. Skatīts: 2022. gada 8. novembris. «Playboi Carti Allegedly Choked Pregnant Girlfriend, Arrested On Felony Charge». TMZ (angļu). Skatīts: 2023-02-14. Oficiālā mājaslapa (angliski)