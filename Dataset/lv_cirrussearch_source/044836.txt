Kasperi Kapanens (somu: Kasperi Kapanen, dzimis 1996. gada 23. jūlijā) ir somu hokejists, spēle uzbrucēja pozīcijā. Pašlaik (2020) Kapanens pārstāv NHL klubu Pitsburgas "Penguins". Uzaudzis SM līgas kluba Kuopio "KalPa" sistēmā, laika posmā no 2012. līdz 2015. gadam Kapanens Somijas vadošajā līgā aizvadīja 101 spēli. Pēc 2014.—15. gada sezonas noslēguma pārcēlās uz Ziemeļameriku, kur pievienojās NHL kluba Pitsburgas "Penguins" fārmklubam Skrentonas "Penguins". 2015. gada vasarā hokejists tika aizmainīts uz Toronto "Maple Leafs", nākamajā sezonā tās sastāvā debitējot NHL. "Maple Leafs" pamatsastāvā hokejists nostiprinājās 2018.—19. gada sezonā, 78 spēlēs atzīmējoties ar 44 rezultativitātes punktiem. 2020. gada augusta nogalē "Maple Leafs" aizmainīja Kapanenu atpakaļ uz Pitsburgas "Penguins". Somijas hokeja izlases sastāvā spēlējis 2018. gada Pasaules čempionātā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)