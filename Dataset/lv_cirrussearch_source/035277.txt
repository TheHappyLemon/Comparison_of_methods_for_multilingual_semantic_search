Jans Šulcs (čehu: Jan Schulz; 1899. gada 25. maijs — 1953. gada maijā) bija Čehoslovākijas šahists. No 1910. gadu vidus līdz 1920. gadu beigām bijis viens no Čehoslovākijas vadošajiem šahistiem. 1916. gadā Belunā šaha turnīrā ieņēmis otro vietu aiz Karela Opočenska. 1920. gadā uzvarējis šaha turnīrā Prāgā. 1921. gadā šaha turnīros Prāgā dalījis 6.-8. vietu (uzvarējis Karels Hromādka) un Brno dalījis 5.-7. vietu (uzvarējuši Hromādka un Ladislavs Prokešs). 1924. gadā uzvarējis šaha turnīrā Prāgā. 1925. gadā Bratislavas šaha turnīrā dalījis 3.-5. vietu (uzvarējis Rihards Reti). 1926. gadā bijis 6. vietā Bardejovas šaha turnīrā (uzvarējuši Hermanis Matisons un Savelijs Tartakovers) un 5. vietā Trenčanske Teplices šaha turnīrā (uzvarējuši Kārlis Gilgs un Bora Kostičs), kā arī dalījis 1.-3. vietu Prāgas šaha turnīrā ar Karelu Skaličku un Ladislavu Prokešu. 1927. gadā Prāgas šaha turnīrā dalījis 5.-8. vietu (uzvarējis Karels Hromādka). 1929. gadā Brno šaha turnīrā bijis 2. vietā aiz Karela Opočenska. Pārstāvējis Čehoslovākijas komandu lielākajos komandu šaha turnīros: Pasaules šaha olimpiādē piedalījies 1928. gadā; neoficiālajā Pasaules šaha olimpiādē piedalījies 1924. gadā un komandu vērtējumā izcīnījis zelta medaļu. OlimpBase :: Men's Chess Olympiads :: Jan Schulz OlimpBase :: unofficial Chess Olympiads :: Jan Schulz Šahista profils chessgames.com mājaslapā (angliski) Šahista profils 365chess.com mājaslapā (angliski)