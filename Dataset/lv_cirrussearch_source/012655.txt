Šis raksts ir par iezi - basanītu. Par citām jēdziena basanīts nozīmēm skatīt nozīmju atdalīšanas lapu. Basanīts (iezis) ir ekstruzīvais iezis ar afanītisku līdz porfīra tekstūru. Sastāv no feldšpatoīdiem (nefelīns vai leicīts) un no ar kalciju bagāta plagioklāza (labradorīts vai bitovnīts), retāk - sārmainajiem laukšpatiem. Kvarcs šai iezī nav sastopams. Ķīmiski basanīti kopā ar nefelinītiem pieder pie iežiem, kas satur maz silīcija (42 līdz 45% SiO2) un daudz sārmu (3 līdz 5.5% Na2O un K2O). Basanīti veidojas okeānisko bazalta provinču agrīnā veidošanās stadijā - tie atrodami Havaju un Komoru salu izvirdumiežos un saistāmi ar karsto punktu vulkānismu. Basanīti atrodami arī Francijā, Spānijā, Ungārijā, Jaunzēlandē, ASV dienvidrietumos, Beļģijā, Namībijā, Antarktīdā un citur. Basanīts ir gandrīz melns, plātņains. Ieža nosaukums ieviests 1813. gadā. «Arhivēta kopija». Arhivēts no oriģināla, laiks: 2007. gada 13. maijā. Skatīts: 2006. gada 22. septembrī.