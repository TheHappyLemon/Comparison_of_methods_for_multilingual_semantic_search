Vidmants Mališausks (lietuviešu: Vidmantas Mališauskas; dzimis 1963. gada 4. augustā) ir lietuviešu šahists, lielmeistars. 1989. gadā Mališausks kļuva par starptautisko meistaru, kopš 1993. gada viņš ir šaha lielmeistars. 1987., 1989., 1990., 1998., 2003., 2006 un 2010. gadā viņš bija Lietuvas čempions, bet 1994., 2002. un 2007. gadā vicečempions. Viņš pārstāvējis Lietuvu astoņās (1992., 1994., 1996., 1998., 2002., 2006., 2010. un 2012. gadā) šaha olimpiādēs, kopumā nospēlējot 78 partijas un izcīnot 28 uzvaras, 31 reizi spēlējot neizšķirti un zaudējot 19 reizes. Viņš spēlēja Lietuvas komandā arī 1992., 2007. un 2009. gada Eiropas komandu čempionātos. 2014. gadā viņš Lietuvas komandas sastāvā kļuva par pasaules čempionu senioriem (virs 50 gadiem). Komandas AZS Politechnika Wrocław sastāvā Mališausks divas sezonas spēlējis Polijas šaha komandu čempionātos, 1989. gada sezonā 1. līgā pie pirmā galdiņa un 1990. gada sezonā augstākā līgā pie otrā galdiņa. Eiropas klubu komandu kausa izcīņā piedalījies septiņas reizes, 1994., 1995. un 1996. gadā kluba Kaisé Vilnius, 1999., 2009. un 2010. gadā Kauņas šaha kluba Margiris, kā arī 2008. gadā Viļņas kluba VŠŠSM sastāvā. Vidmanta Mališauska rezultāti šaha olimpiādēs vietnē olimpbase.org (angliski) Vidmanta Mališauska rezultāti Eiropas komandu čempionātos vietnē olimpbase.org (angliski) 2014. gada pasaules senioru čempionāta rezultāti vietnē chess-results.com Vidmanta Mališauska rezultāti Eiropas klubu kausa izcīņā vietnē olimpbase.org (angliski) Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski) Šahista profils olimpbase.org mājaslapā (Eiropas komandu šaha čempionāts) (angliski)