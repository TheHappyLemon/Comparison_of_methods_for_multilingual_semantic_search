"Viens pats mājās" (angļu: Home Alone) ir 1990. gada ASV Ziemassvētku kinokomēdija, kuras režisors ir Kriss Kolumbuss, scenārija autors un producents Džons Hjūzs. Šī ir pirmā filma "Viens pats mājās" filmu sērijā. Lomas atveido Makolijs Kalkins, Džo Peši, Denjels Stērns, Džons Hērds un Ketrina O'Hāra. Kalkins atveido Kevinu Makalisteru, zēnu, kurš aizsargā savu Čikāgas piepilsētas māju no zagļiem pēc tam, kad viņa ģimene nejauši atstājuši viņu dodoties Ziemassvētku brīvdienās uz Parīzi. Hjūzs izdomāja filmas scenāriju, atrodoties atvaļinājumā, un sākotnējo līgumu par filmas veidošanu noslēdza ar studiju Warner Bros.. Tomēr Warner Bros. pārtrauca filmas izstrādi pēc tam, kad filmas tāme pārsniedza tai piešķirto budžetu. 20th Century Fox pēc slepenas tikšanās ar Hjūzu uzņēmās filmas izstrādi. Drīz pēc tam sadarbības līgumus noslēdza ar Kolumbusu un Kalkinu. Filmēšana notika no 1990. gada februāra līdz maijam visā Ilinoisā. Filmas "Viens pats mājas" pirmizrāde notika 1990. gada 10. novembrī Čikāgā, bet ASV kinoteātros to demonstrēja no 16. novembra. Tā saņēma pozitīvas atsauksmes, slavējot aktieru sastāvu, humoru un mūziku. Filmas pasaules kases ieņēmumi ir vairāk nekā 476 miljoni ASV dolāru, kļūstot par ienesīgāko kinokomēdijas spēlfilmu līdz filmas "Paģiras 2" (2011) iznākšanai, un padarīja Kalkinu par bērnu kinozvaigzni. Turklāt tā ir otrā ienesīgākā 1990. gada filma aiz filmas "Spoks". ASV tā bija skatītākā filma 12 nedēļas pēc kārtas un līdz 1991. gada jūnijam noturējās pasaulē skatītāko filmu desmitniekā. Filma iekļauta Ginesa rekordu grāmatā, kā visu laiku ienesīgākā sava žanra filma. Filma nominēta Zelta globusa balvai kategorijās "Labākā muzikālā filma vai kinokomēdija" un "Labākais aktieris mūziklā vai kinokomēdijā" (Kalkins), kā arī Amerikas Kinoakadēmijas balvai kategorijās "Labākā oriģinālmūzika" (Džons Viljamss) un "Labākā dziesma" (Somewhere in My Memory). Filma "Viens pats mājās" tiek uzskatīta par vienu no labākajām Ziemassvētku filmām. 1992. gadā iznāca filmas turpinājums "Viens pats mājās 2". 2023. gadā filma iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". Mazais Kevins ir jaunākais bērns daudzbērnu ģimenē. Katru gadu pirms Ziemassvētkiem viņa ģimene brauc ārvalstu ceļojumos. Tieši vienu dienu pirms ceļojuma uz Parīzi Kevins sastrīdas ar vecākiem un pārējiem ģimenes iemītniekiem, kas par sodu viņu aizsūta gulēt bēniņos. Ģimene aizguļas un laikā, kad viņi pamostas, jau vajadzēja braukt uz lidostu. Viss notiek lielā steigā, un Kevins pat nepamostas. Viss jau būtu labi, jo Kevins gribēja, lai viņš būtu viens pats, taču "Slapjie bandīti" ir iekārojuši Makalisteru māju, un Kevinam neklāsies viegli. «Home Alone (1990)». Box Office Mojo. Amazon.com. Skatīts: 2014. gada 3. janvārī. «The 19 Highest-Grossing Movies Of The 90s». «Filma, kas mainīja Ziemassvētkus: 'Viens pats mājās' - 25». delfi.lv. Skatīts: 2018. gada 27. decembrī. «Top Ten Christmas Movies Of All Time». Thetoptens.com. Arhivēts no oriģināla, laiks: 2021. gada 4. janvāris. Skatīts: 2021. gada 1. janvāris. «The 50 Best Christmas Movies of All Time». Arhivēts no oriģināla, laiks: 2021. gada 4. janvāris. Skatīts: 2021. gada 1. janvāris. Sarah Bahr. «‘Apollo 13’ and ‘The Nightmare Before Christmas’ Join National Film Registry». The New York Times (en-US), 2023-12-13. ISSN 0362-4331. Skatīts: 2024-01-06. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)