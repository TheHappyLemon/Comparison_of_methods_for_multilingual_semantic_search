Ungārijas Nacionālā banka (ungāru: Magyar Nemzeti Bank (MNB)) ir Ungārijas centrālā banka un ir daļa no Eiropas Centrālo banku sistēmas (ESCB). Ungārijas Nacionālo banku izveidoja 1924. gadā un tā nomainīja Karalisko Ungārijas Valsts banku. Ungārijas Nacionālā banka ieviesa forintu 1946. gada 1. augustā. Tās mērķis ir nodrošināt cenu stabilitāti, bet tai arī ir jānodrošina nacionālās valūtas, forinta izdošana, naudas cirkulācijas kontrole, jānosaka centrālās bankas bāzes kursu, jāpublicē oficiālos maiņas kursus, kā arī jāpārvalda ārvalstu valūtu un zelta rezerves, lai ietekmētu maiņas kursus. Ungārijas Nacionālās bankas vadītāju ieceļ Ungārijas prezidents pēc Ungārijas premjerministra priekšlikuma uz sešu gadu termiņu. Vissvarīgākos lēmumus Ungārijas Nacionālajā bankā pieņem Valūtas padome. Tās ēka atrodas Budapeštas vecpilsētā. Austroungārijas ērā Austroungārijas Banka bija monarhijas centrālā banka, bet pēc Pirmā pasaules kara, tā tika sadaļīta un jauna Karaliskā Ungārijas Valsts banka tika dibināta. Pirmā neatkarīgā Ungārijas Centrālā banka, Ungārijas Nacionālā banka, uzsāka darbības 1924. gada 24. jūnijā. Ungārijas Centrālās bankas akts dibināja Ungārijas Nacionālo banku. Ungārijai bija jāpievienojas eirozonai 2010. gadā, kas rezultātā atņemtu MNB kontroli pār valūtas politiku, bet centrālās bankas līderi kritizēja plānu, apgalvojot, ka stingrie fiskālie nosacījumi bremzētu izaugsmi. 2011. gada decembrī divas no trim nozīmīgajām kredīta reitinga aģentūrām pazemināja Ungārijas ilgtermiņa valūtas parādu uz "grabažas statusu", ko daļēji ietekmēja izmaiņas Ungārijas konstitūcijā, radot šaubas par centrālās bankas neatkarību. Forints «History». The Central Bank of Hungary. Arhivēts no oriģināla, laiks: 2014. gada 9. decembrī. Skatīts: 2015. gada 25. februāris. "Hungary Central Banker Urges Delay for Euro", Associated Press, 18 July 2006, Accessed 22 July 2006 «Hungary borrowing costs rise on junk downgrade». BBC. 2011. gada 22. decembris. Skatīts: 2011. gada 27. decembris. «Hungary: playing chicken». The Guardian. 2011. gada 25. decembris. Skatīts: 2011. gada 27. decembris. Ungārijas Nacionālās bankas oficiālā mājaslapa (ungāriski) (angliski) Koordinātas: 47°30′12.78″N 19°3′8.32″E﻿ / ﻿47.5035500°N 19.0523111°E﻿ / 47.5035500; 19.0523111