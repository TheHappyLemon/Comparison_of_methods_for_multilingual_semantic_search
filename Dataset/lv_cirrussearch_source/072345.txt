Viljams Vērdsverts (angļu: William Wordsworth; dzimis 1770. gada 7. aprīlī, miris 1850. gada 23. aprīlī) bija angļu dzejnieks. Kopā ar savu draugu Semjuelu Kolridžu uzskatāmi par romantisma kustības aizsācējiem Anglijā. Viens no Ezeru dzejniekiem. Pazīstamākie dzejolis — autobiogrāfiska poēma "Prelūdija" (The Prelude, 1797—1799). No 1843. gada līdz savai nāvei bija Anglijas Dzejnieks-laureāts (Poet Laureate). Dzimis 1770. gadā Kambrijā piecu bērnu ģimenē. Viljama māsa Dorotija Vērdsverta arī kļuva par dzejnieci un bija cieši saistīta ar brāļa darbību. Kad Viljamam Vērdsvertam bija astoņi gadi, nomira viņa māte, bet, kad viņam palika trīspadsmit nomira arī tēvs. 1787. gadā viņš publicēja savu pirmo dzejoli, kā arī sāka studēt Kembridžas Universitātes Svētā Jāņa koledžā, kur 1790. gadā ieguva bakalaura grādu. 1791. gadā apmeklēja revolucionāro Franciju. 1798. gadā kopā ar Semjuelu Kolridžu publicēja dzejas krājumu "Liriskās balādes", ko var uzskatīt par romantisma sākumu Anglijā. Vērdsverta fonds (angliski) Vērdsverta darbi Project Gutenberg (angliski)