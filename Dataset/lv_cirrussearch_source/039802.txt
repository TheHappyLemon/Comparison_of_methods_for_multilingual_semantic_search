Sieviete ar mākslinieku (lietuviešu: Moteris pas dailininką) ir lietuviešu gleznotāja Vītauta Kasjuļa 1948. gadā gleznota eļļas krāsas glezna. Gleznota ar eļļas krāsu uz audekla ar izmēriem 100 x 96 centimetri. Glezna atrodas Lietuvas mākslas muzejā Viļņā. Vītauts Kasjulis ir viens no lietuviešu māksliniekiem ar starptautisku reputāciju. 1944. gadā viņš pārcēlās no Austrijas uz Vāciju. Tur viņš mācīja Freiburgas Mākslas un amatniecības skolā. 1948. gadā viņš apmetās Francijā, kur izkopa savu stilu un kopš 1949. gada izstādīja savus darbus prestižās galerijās. Gleznā "Sieviete ar mākslinieku" viņš prasmīgi pielieto ēnojumu, izsmalcinātu krāsu harmoniju un relaksējošu atmosfēru telpā. Darbs izgaismo dekoratīvu izskatu, dzīvotspējas trūkumu, vienmērīgas objektu kontūras un spilgtu, siltu krāsu lietošanu. Viņa darbi attēlo ikdienas dzīvi, kas ir līdzsvarota starp fantāziju un realitāti. Sieviete ir viena no smalkākajām tēmām, kas atspoguļojas visos viņa darbos. «Woman with the Artist — Vytautas Kasiulis». Europeana. Skatīts: 2017. gada 2. oktobrī. «Moteris pas dailininką». www.limis.lt. Skatīts: 2016-06-01.