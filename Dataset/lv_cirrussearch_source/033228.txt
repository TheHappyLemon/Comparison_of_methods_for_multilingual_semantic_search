Kiks Langevegs (nīderlandiešu: Kick Langeweg; dzimis 1937. gada 7. martā) ir Nīderlandes starptautiskais meistars šahā (1962). 1960. un 1970. gados bijis viens no vadošajiem Nīderlandes šahistiem. Daudzkārtējais Nīderlandes šaha čempionāta laureāts: divas reizes izcīnījis sudraba medaļas (1969, 1980) un trīs reizes izcīnījis bronzas medaļas (1970, 1972, 1983). 1961. gadā Amsterdamā uzvarējis IBM starptautiskajā šaha turnīrā. 1974. gadā uzvarējis šaha turnīrā Plovdivā, bet 1976. gadā Cīrihē ieņēmis 4. vietu I Šveices atklātajā šaha čempionātā. Par panākumiem turnīros FIDE 1962. gadā Langevegam piešķīrusi starptautiskā meistara (IM) nosaukumu. Pārstāvējis Nīderlandes komandu lielākajos komandu šaha turnīros: Pasaules šaha olimpiādēs piedalījies 8 reizes (1960-1970, 1978-1980). Individuālajā vērtējumā izcīnījis zelta (1966), sudraba (1980) un bronzas (1970) medaļas; Eiropas komandu šaha čempionātos piedalījies 2 reizes (1965, 1983); Pasaules studentu šaha čempionātā piedalījies 4 reizes (1960-1963); Klāras Benediktas kausa izcīņās piedalījies 10 reizes (1961-1962, 1966-1970, 1972-1974). Komandu vērtējumā izcīnījis 2 zelta (1966, 1969) un 2 sudraba (1968, 1972) medaļas. Individuālajā vērtējumā izcīnījis zelta (1966) medaļu. OlimpBase :: Men's Chess Olympiads :: Christian Langeweg OlimpBase :: European Men's Team Chess Championship :: Christian Langeweg OlimpBase :: World Student Team Chess Championship :: Christian Langeweg OlimpBase :: Clare Benedict Chess Cup :: Christian Langeweg Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)