Kristians Eudžens Kivu (rumāņu: Cristian Eugen Chivu, dzimis 1980. gada 26. oktobrī) ir Rumānijas futbola treneris un bijušais futbolists, spēlēja aizsarga pozīcijā, bijis Rumānijas futbola izlases dalībnieks. Kopš 2021. gada Kivu ir Itālijas komandas Internazionale jauniešu komandas treneris. Savu karjeru sācis Rumānijas komandās FCM Reșița un Universitatea Craiova. 1998. gadā Kivu pievienojās Eredivisie komandai Ajax. Kļuvis par Ajax komandas kapteini. 2003. gadā Kivu par 18 miljoniem eiro pievienojās Itālijas komandai Roma. Roma komandas sastāvā spēlējis četras sezonas, pēdējā no tām izcīnot Coppa Italia. No 2007. gada līdz 2014. gadam Kivu spēlēja Internazionale komandā, kur arī viņš noslēdza savu karjeru. Ar Internazionale komandu viņš izcīnīja trīs Itālijas A sērijas titulus, divus Coppa Italia kausus, vienu UEFA Čempionu līgas trofeju un vienu FIFA Klubu Pasaules kausu. Rumānijas futbola izlasi pārstāvējis no 1999. līdz 2010. gadam, kopumā nospēlējot 75 mačus un gūstot 3 vārtus. Pārstāvējis izlasi 2000. un 2008. gada Eiropas čempionātā. Pēc karjeras beigām strādājis par futbola ekspertu Itālijas televīzijas kanālos Sky Sports un FOX Sports. Kivu strādā arī UEFA kā tehniskais novērotājs. CSM Reșița Divizia B: 1996–97 Ajax Eredivisie: 2001–02 KNVB beker: 2001–02 Johan Cruijff Schaal: 2002 Roma Coppa Italia: 2006–07 Inter Milan Itālijas A sērija: 2007–08, 2008–09, 2009–10 Coppa Italia: 2009–10, 2010–11 Supercoppa Italiana: 2008, 2010 UEFA Čempionu līga: 2009–10 FIFA Klubu Pasaules kauss: 2010 Individuālie sasniegumi Nīderlandes gada futbolists: 2002 Ajax gada labākais spēlētājs: 2001, 2003 Rumānijas gada futbolists: 2002, 2009, 2010 UEFA.com. «Chivu learns in UEFA technical role | Inside UEFA». UEFA.com (angļu), 2017-05-23. Skatīts: 2021-09-30. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)