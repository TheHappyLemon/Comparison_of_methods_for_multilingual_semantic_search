Svešvārds jeb internacionālisms ir no citas valodas aizgūts vārds ar vienādu pamatnozīmi un līdzīgu skanējumu, ko lieto daudzās valodās. Svešvārdus par internacionālismiem dēvē plašās izplatības dēļ. Svešvārdu nozīmi var noskaidrot svešvārdu vārdnīcā. Svešvārdus var atšķirt no latviešu valodas vārdiem pēc dažādām pazīmēm: īss patskanis o (polise, rokoko, rokāde); garš patskanis o (solo, opera, kino, tenors); līdzskanis h (halva, horoskops, ahāts); līdzskanis f (filma, afēra, benefice); bieži var nebūt latviešu valodai raksturīgā pirmās zilbes uzsvēruma; nelatviskas izskaņas, piemēram, -ācija (koncentrācija, organizācija), -āde (olimpiāde, šokolāde), -ants/-e (debitants, konsultante), -orija (observatorija, auditorija), -īvs/-a (aktīvs, pasīva), -ārs/-a (literārs, regulāra), -ozs/-a (kuriozs, grandioza) u. c.; daļa vārdu ir nelokāmi (depo, indigo, haki, domino, ragū). Santa Grigus, Baiba Zeiļaka. Valodas labirinti 7. klasei. Zvaigzne ABC, 2007. 17. lpp. «Arhivēta kopija». Arhivēts no oriģināla, laiks: 2016. gada 25. septembrī. Skatīts: 2016. gada 26. septembrī. http://www.uzdevumi.lv/p/latviesu-valoda/5-klase/vardu-krajums-6929/re-adbda50c-2692-4235-b056-a53922bea542 Santa Grigus, Baiba Zeiļaka. Valodas labirinti 7. klasei. Zvaigzne ABC, 2007. 19. lpp.