Žozefa Bonaparta līcis (angļu: Joseph Bonaparte Gulf) ir Timoras jūras līcis tās dienvidos, Austrālijas piekrastē starp Arnemlendu un Kimberlijas pussalu. Administratīvi ietilpst Ziemeļu teritorijā un Rietumaustrālijā. Nosaukts par godu Napoleona I vecākajam brālim, Neapoles karalim Žozefam Bonapartam. Žozefa Bonaparta līcis iekļauj sevī vēl citus līčus, lielākie no kuriem ir Kembridžas līcis un Kvīnsčenels. Ietek vairākas upes, lielākās no kurām ir Viktorija, Orda un Dareka. Līcī vairākas apgūtas un potenciālas naftas atradnes. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 794. lpp.