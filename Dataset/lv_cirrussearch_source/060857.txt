Deniss Matvejevs (Денис Владимирович Матвеев, dzimis 1983. gada 25. aprīlī) ir Krievijas kosmonauts, inženieris. Deniss Matvejevs piedzima 1983. gada 25. aprīlī Ļeņingradā. No 1989. līdz 2000. gadam viņš mācījās vidusskolā Zvaigžņu pilsētiņā Maskavas apgabalā. 2006. gadā Matvejevs absolvēja Baumana Maskavas valsts tehnisko universitāti datorsistēmu specialitātē. Pēc tam viņš strādāja Kosmonautu sagatavošanas centrā par jaunāko zinātnisko darbinieku, nodarbojoties ar kosmonautu sagatavošanas organizēšanu. 2009. gadā viņš kļuva par 5. nodaļas vadošo inženieri. 2010. gada 15. novembrī Deniss Matvejevs tika ieskaitīts Kosmonautu sagatavošanas centra kosmonautu izmēģinātāju vienībā. Pusotru gadu viņš izgāja vispārējo kosmisko sagatavošanu Kosmonautu sagatavošanas centrā. 2012. gada 3. augustā Starpresoru kvalifikācijas komisija Matvejevam piešķīra kvalifikāciju "kosmonauts izmēģinātājs". 2015. gadā viņš sāka gatavoties lidojumiem ar kosmosa kuģi Sojuz MS. Denisa Matvejeva pirmais kosmiskais lidojums sākās 2022. gada 18. martā, esot kosmosa kuģa Sojuz MS-21 lidojuma inženierim. Viņš bija SKS 66. un 67. ekspedīcijas lidojuma inženieris. Uz Zemi viņš atgriezās 29. septembrī. Kosmisko lidojumu kopsavilkums: Iziešanas atklātā kosmosā: Vikikrātuvē par šo tēmu ir pieejami multivides faili. Skatīt: Deniss Matvejevs. Biogrāfijas dati Gagarina Kosmonautu sagatavošanas centra lapā (krieviski) Biogrāfijas dati astronaut.ru lapā (krieviski)