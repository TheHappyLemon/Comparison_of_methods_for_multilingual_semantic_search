Scott Sports SA (iepriekš Scott USA) ir Šveices uzņēmums, kas nodarbojas ar velosipēdu, ziemas sporta ekipējuma, motoru sporta aprīkojuma un sporta apģērbu ražošanu. 1958. gadā inženieris un slēpotājs Eds Skots radīja slēpošanas nūju no alumīnija, kurai piemita labākas īpašības kā tobrīd populārajām bambusa vai tērauda nūjām. Pēc šī veiksmīgā produkta viņa uzņēmums sāka ražot arī citu veidu sporta preces. 1970. gadā Scott sāka pārdot savas pirmās motokrosa brilles, vēlāk paplašinot arī citu aprīkojumu šim sporta veidam.. 1978. gadā Scott izpletās Eiropas tirgū, izvietojot savu galveno mītni Šveices pilsētā Fribūrā. 1989. gadā Scott radīja vienu no nozīmīgākajiem izgudrojumiem šosejas riteņbraukšanas sportā — piestiprināmu aerodinamisko stūri. To 1989. gada Tour de France izmantoja amerikānis Gregs Lemons, kad pēdējā posma 24,5 km individuālajā braucienā pārspēja francūzi Lorānu Fiņonu par gandrīz minūti. Pirms šīm sacensībām to plaši lietoja triatlonā un Race Across America izturības braucienā. 1991. gadā Scott prezentēja savu pirmo amortizatoru dakšu "Unishock", bet pēc gada tika piedāvāts kalnu velosipēds ar amortizētu rāmi. 2001. gadā tika prezentēts šosejas velosipēda rāmis CR1, kurš svēra 895 gramus un tobrīd bija vieglākais pieejamais masveidā ražotais velosipēda rāmis. «First Aero Bar». Scott Sports. Arhivēts no oriģināla, laiks: 2016. gada 6. oktobrī. Skatīts: 2012. gada 11. decembris. 1989 - First Aero Bar - In 1989, SCOTT introduced one of the most significant product innovations in the history of cycling - the aerodynamic handlebar. The handlebar was strategically utilized by American Greg Lemond in his 1989 Tour de France win. Vikikrātuvē par šo tēmu ir pieejami multivides faili. Skatīt: Scott Sports. Oficiālā tīmekļa vietne