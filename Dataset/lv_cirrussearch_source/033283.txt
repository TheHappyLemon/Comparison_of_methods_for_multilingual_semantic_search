Reimonds Deniss Kīns (angļu: Raymond Dennis Keene; dzimis 1948. gada 29. janvārī Londonā) ir Lielbritānijas starptautiskais lielmeistars šahā (1976). 1964. gadā uzvarējis Lielbritānijas junioru šaha čempionātā. Divas reizes pārstāvējis savu valsti Pasaules junioru šaha čempionātos (1965, 1967) un 1967. gadā izcīnījis sudraba medaļu. 1971. gadā uzvarējis Lielbitānijas šaha čempionātā, bet 1968. un 1972. gadā bijis otrais. Daudzu starptautisko šaha turnīru uzvarētājs: Londona (1968), Alikante (1977), Sidneja (1979), Dortmunda (1980). Par panākumiem turnīros FIDE 1972. gadā Kīnam piešķīrusi starptautiskā meistara (IM), bet 1976. gadā - starptautiskā lielmeistara (GM) nosaukumu. Bijis otrais angļu šahists pēc Entonija Mailsa, kas kļuvis par šaha lielmeistaru. Pārstāvējis Anglijas komandu lielākajos komandu šaha turnīros: Pasaules šaha olimpiādēs piedalījies 8 reizes (1966-1980). Komandu vērtējumā izcīnījis bronzas (1976) medaļu. Individuālajā vērtējumā izcīnījis 2 bronzas (1968, 1976) medaļas; Eiropas komandu šaha čempionātos piedalījies 4 reizes (1973-1983). Komandu vērtējumā izcīnījis bronzas (1980) medaļu. Individuālajā vērtējumā izcīnījis zelta (1980) medaļu; Pasaules studentu šaha čempionātā piedalījies 4 reizes (1966-1969). Komandu vērtējumā izcīnījis bronzas (1967) medaļu; Klāras Benediktas kausa izcīņās piedalījies 9 reizes (1966, 1969-1979). Komandu vērtējumā izcīnījis 2 zelta (1974, 1979), 4 sudraba (1970, 1971, 1973, 1977) un bronzas (1969) medaļas, bet individuālajā vērtējumā izcīnījis 2 zelta (1970, 1979) medaļas. 1978. gadā bijis viens no Viktora Korčnoja palīgiem mačā par Pasaules šaha čempiona nosaukumu pret Anatoliju Karpovu. Pazīstams arī kā starptautiskās šaha dzīves organizators. FIDE informācijas un preses komitejas priekšsēdētājs (1982—1986). Nāciju Sadraudzības šaha asociācijas prezidents. Sarakstījis vairāk nekā 50 grāmatas par šahu, vadījis šaha nodaļas laikrakstos The Times un The Spectator. Flank openings, St. Leonards—on—Sea, 1967; The modern defence, London, 1972; Aron Nimzowitsch, 1886 — 1935: a reappraisal, London, 1974; The English world champion. A study of Howard Staunton, London, 1975; Leonid Stein: master of attack, London, 1976; The chess combination from Philidor to Karpov, Oxford, 1977. British Chess Champions 1904-present «OlimpBase :: Men's Chess Olympiads :: Raymond Dennis Keene». Arhivēts no oriģināla, laiks: 2014. gada 2. decembrī. Skatīts: 2016. gada 23. maijā. OlimpBase :: European Men's Team Chess Championship :: Raymond Dennis Keene OlimpBase :: World Student Team Chess Championship :: Raymond Dennis Keene OlimpBase :: Clare Benedict Chess Cup :: Raymond Dennis Keene Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)