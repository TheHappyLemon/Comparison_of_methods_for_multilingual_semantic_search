"Slepkavība Austrumu ekspresī" (angļu: Murder on the Orient Express) ir 1974. gada ASV un Apvienotās Karalistes kopražojuma detektīvfilma, kuras režisors ir Sidnijs Lūmets. Filma ir Agatas Kristi romāna "Austrumu ekspresis" ekranizācija. Filma tiek uzskatīta par vienu no visu laiku labākajām Agatas Kristi grāmatu adaptācijām. Galvenās lomas filmā atveido Alberts Finijs, Lorēna Bekola, Ingrīda Bergmane, Šons Konerijs, Džons Gilguds, Žans Pjērs Kasels, Vanesa Redgreiva, Maikls Jorks, Reičela Robertsa, Žaklīna Bisita, Entonijs Pērkinss, Ričards Vidmarks, Vendija Hilere, Martins Balzams, Žoržs Kolori. Filmas pirmizrāde notika 1974. gada 21. novembrī. Filma nedaudz atšķiras no grāmatas: mirusī kalpone tika nosaukta par Pauleti, nevis Suzannu, Helēna Goldenberga kļuva par Helēnu Grūnvaldi un Compagnie Internationale des Wagons-Lits beļģu direktors mesjē Buks kļuva par itāli sinjoru Bianki. Filma tika nominēta sešām Amerikas Kinoakadēmijas balvām, no kurām viena tika iegūta — Ingrīda Bergmane ieguva balvu "Labākā aktrise otrā plāna lomā". «Murder on the Orient Express» (angļu). bbfc.co.uk. Arhivēts no oriģināla, laiks: 2019. gada 6. aprīlī. Skatīts: 2018. gada 17. augustā. IMDb profils (angliski) allmovie identifikators vm439512 nav derīgs. Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)