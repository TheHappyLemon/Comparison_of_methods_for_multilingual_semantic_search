Stabilitātei! ir 2021. gada 26. februārī dibināta populistiska, eiroskeptiska, centriska Latvijas politiskā partija. To dibināja bijušie Rīgas domes deputāti Aleksejs Rosļikovs un Valērijs Petrovs. Par savu ideoloģiju partija uzskata centrismu. Partija aicina vienlaikus uz lielāku valsts kontroli un valsts aparāta samazināšanu, kā arī distancēšanos no Eiropas Savienības, t.i. vienlaikus uz kreisu un labēju politiku. Partijas programma iekļauj: Latvijas prezidenta varas palielināšanu, deputātu skaita samazināšanu un atļauju balsot nepilsoņiem. Par vienkāršās tautas un valdošo politiķu pretnostatīšanu, un arī savas programmas dēļ partija tiek vainota populismā. Partija tika reģistrēta 2020. gada 11. oktobrī kā Biedrība "Stabilitātei- Jā!". Partijas dibināšanas sanāksme notika 2021. gada 17. janvārī, par partijas priekšsēdētāju un līdzpriekšsēdētāju ieceļot bijušos Rīgas domes deputātus Alekseju Rosļikovu un Valēriju Petrovu. Valdes sākotnējā sastāvā bija 12 cilvēki. Beidzoties parakstu vākšanai atvēlētajām desmit dienām, kopumā partijas dibināšanā piedalījušies 315 cilvēki. Uz dibināšanas brīdi partijā bija 647 biedri. Partija oficiāli tika dibināta 2021. gada 26. februārī. 2021. gadā partija organizēja protesta akcijas pret obligāto vakcināciju un ierobežojumiem saistībā ar COVID-19 pandēmiju. 2022. gada 13. jūlijā partija iesniedza Centrālajā vēlēšanu komisijā kandidātu sarakstu, ar kuru startēja 14. Saeimas vēlēšanās. Partijas Ministru prezidenta kandidāts bija Aleksejs Rosļikovs. Vēlēšanās partija ieguva 6,8% balsu, saņemot 11 deputātu vietas 14. Saeimā. Lielāko atbalstu partija ieguva Rīgā un Latgalē. 31. oktobrī tika paziņots, ka partija virzīs tās līderi Alekseju Rosļikovu Saeimas priekšsēdētāja amatam, kurš amatā gan netika ievēlēts. 2023. gada martā Glorija Grevcova paziņoja par izstāšanos no partijas un tās Saeimas frakcijas, līdz ar to partijas Saeimas frakcija samazinājās līdz 10 deputātiem. Pēc skandalozas Saeimas deputātu vizītes uz Ķīnu 2024. gada 24. janvārī no partijas un Saeimas frakcijas tika izslēgta Viktorija Pleškāne, un partijas Saeimas frakcija samazinājās līdz 9 deputātiem. Pēc tam, kad tika anulēts deputātes Glorijas Grevcova deputātes mandāts un viņas vietu Saeimā ieņēma Amils Saļimovs, Saeimas frakcijas deputātu skaits palielinājas līdz 10 vietām. Skatīt arī: 2021. gada Latvijas pašvaldību vēlēšanas Partija pašvaldību vēlēšanās piedalījās Ropažu un Salaspils novadu, kā arī Jūrmalas pilsētas domes vēlēšanās, tomēr neviens saraksts neguva pietiekamu vēlētāju atbalstu. Partijas logotips un sākotnējais saīsinājums bija S burts ar izsaukuma zīmi. Logotipa izvēle saņēma lielu kritiku, jo īpaši Siguldā, logotipa līdzībai ar Siguldas preču zīmi "S!gulda aizrauj". Tā kā Siguldas preču zīme ir par 12 gadiem vecāka par partiju, tiesa nolēma aizliegt partijai "Stabilitātei!" izmantot saimnieciskajā apritē preču zīmi S!, tai skaitā reklāmas, reprezentācijas materiālos, tīmekļa vietnē, bez Siguldas novada pašvaldības atļaujas. Līdz 2023. gada decembrim partija lietoja logotipa garo versiju ar pilno partijas nosaukumu. https://www.lsm.lv/raksts/zinas/latvija/roslikovs-un-petrovs-dibina-partiju-stabilitatei.a389520/ «Informācija par politisko partiju biedru skaitu». Uzņēmumu reģistra tīmekļvietne (latviešu). Skatīts: 2024-02-15. ««Stabilitātei!» līderis Rosļikovs: Krievvalodīgie Latvijā gaidīja ienākam jaunus politiskos spēkus». www.lsm.lv (latviešu). Skatīts: 2022-10-03. «“Stabilitātei!” – pret ES, izglītības reformu un mācībām tikai latviski». www.retv.lv (latviešu). Skatīts: 2022-09-06. «Prokrievisks un «antivakceru» spēks, jauna partija ar zināmiem līderiem. Kas jāzina par «Stabilitātei!»». www.lsm.lv (latviešu). Skatīts: 2022-09-23. «Partijas «Stabilitātei!» Rīgas saraksta līderis – Rosļikovs». www.lsm.lv (latviešu). Skatīts: 2022-07-22. «Stabilitātei!». www.partijastabilitatei.lv. Arhivēts no oriģināla, laiks: 2022. gada 10. septembrī. «Alternatīvais partiju reitings: neloģiskākie, skaļākie un dumjākie solījumi vēlēšanās». Komentāri (latviešu). 2022-08-04. Skatīts: 2022-08-04. LURSOFT. «Stabilitātei- Jā!, 40008302093 - par uzņēmumu». Lursoft (latviešu), 2022-10-02. Skatīts: 2022-10-02. «Rosļikovs un Petrovs dibina partiju «Stabilitātei!»». www.lsm.lv (latviešu). Skatīts: 2022-10-02. «Rosļikovs un Petrovs dibina partiju «Stabilitātei!»». Puaro.lv (lv-LV). 2021-01-20. Skatīts: 2022-11-07. https://www.delfi.lv/news/national/politics/roslikova-un-petrova-dibinataja-partija-stabilitatei-pieteikusies-vairak-neka-300-cilveki.d?id=52890927 https://company.lursoft.lv/ru/stabilitatei!/40008304516 «Partijas «Stabilitātei!» Rīgas saraksta līderis – Rosļikovs». www.lsm.lv (latviešu). Skatīts: 2022-07-23. «14. SAEIMAS VĒLĒŠANAS». sv2022.cvk.lv. Skatīts: 2022-10-03. «14. Saeimas vēlēšanas ⟩ Rīgas apkaimēs divi izteikti līderi». Latvijā (latviešu). 2022-10-03. Skatīts: 2022-10-03. Rus.Delfi.lv. «"Согласие" проиграло выборы в Латгалии партии Stabilitātei!». delfi.lv (krievu), 2022-10-02. Skatīts: 2022-10-03. «"Stabilitātei!" virzīs Rosļikovu Saeimas priekšsēdētāja amatam». Latvijā (latviešu). 2022-10-31. Skatīts: 2022-11-01. «Grevcova pamet partiju 'Stabilitātei' un tās Saeimas frakciju (plkst. 20.59)». www.delfi.lv (latviešu). Skatīts: 2023-03-16. «No «Stabilitātei!» frakcijas izslēgta Saeimas deputāte Pleškāne». www.lsm.lv (latviešu). Skatīts: 2024-01-25. «Tiesa aizliedz "Stabilitātei!" izmantot saimnieciskajā apritē Siguldas preču zīmi "S!"». Latvijā (latviešu). 2022-10-17. Skatīts: 2023-01-17. Partijas mājaslapa Arhivēts 2022. gada 10. septembrī, Wayback Machine vietnē. Facebook konts