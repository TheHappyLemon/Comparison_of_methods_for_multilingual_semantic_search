Bombardier Q Series, arī Bombardier DHC-8, ir divu dzinēju šauras fizelāžas propelleru lidmašīnu saime. Tās kopš 1980. gadu sākuma ar nosaukumu DHC-8 jeb Dash 8 ražoja uzņēmums de Havilland Canada (DHC), ko 1992. gadā nopirka Kanādas koncerns Bombardier Aerospace. Saimē ietilpst četru veidu lidmašīnas: DHC-8-100, DHC-8-200, DHC-8-300 un DHC-8-400 jeb Q400, kas atšķiras ar fizelāžas garumu un sēdvietu skaitu. 2009. gadā tika uzsākta labiekārtotā Q400 NextGen varianta komerciāla izmantošana. Īstenojot strauju lidojumu skaita palielināšanas plānu, 2010. gadā Latvijas nacionālā lidsabiedrība airBaltic iegādājās astoņas jaunas Bombardier Dash 8 Q400 tipa lidmašīnas, veicot līdz tam lielāko flotes papildināšanu kompānijas vēsturē. Bombardier CSeries