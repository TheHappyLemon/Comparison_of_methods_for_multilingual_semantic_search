"Tumsas sirds" (angļu: Heart of Darkness) ir 1899. gada novele, ko sarakstījis poļu-angļu rakstnieks Džozefs Konrads. Tā stāsta par jūrnieku Čārlzu Mārlovu, kas stāsta par piedzīvoto, strādājot par tvaikoņa kapteini kādā beļģu uzņēmumā Āfrikā 19. gadsimta beigās. Mārlovs tiek nosūtīts augšup pa upi, lai atrastu ziloņkaula tirgotāju Kurcu, kurš ir kļuvis slims. Novele tiek uzskatīta par Eiropas koloniālās varas Āfrika kritiku, vienlaikus aplūkojot tādas tēmas kā morāle un alkatība. Lai gan Konrads nenosauc upi, kurā notiek stāstā aprakstītie notikumi, rakstīšanas laikā Kongo Brīvvalsts un Kongo upe bija Beļģijas karaļa Leopolda II personīgais īpašums. Konrada darbā galvenā ir doma, ka starp "civilizētiem cilvēkiem" un "mežoņiem" ir maz atšķirību. Darbs arī aplūko tēmas, kā imperiālisms un rasisms. Konrads arī velk paralēles starp Londonu kā "lieliskāko vietu uz Zemes" un Āfriku kā tumsas vietu. Oriģināli "Tumsas sirds" trīs daļās tika izdots Blackwood's Magazine žurnālā. Grāmatas veidā stāsts tika izdots 1902. gadā. "Tumsas sirds" iedvesmoja Frānsisu Fordu Kopolu uzņemt 1979. gada filmu "Mūsdienu apokalipse". 1998. gadā Modern Library savā 100 labāko 20. gadsimta angļu romānu sarakstā "Tumsas sirds" ierindoja 67. vietā. Adam Hochschild. King Leopold's Ghost. Mariner Books, 1999. 140–149. lpp. ISBN 978-0-618-00190-3. «Chinua Achebe - Things Fall Apart, Books & Quotes». Biography (en-US). 2021-01-19. Skatīts: 2023-04-07. Harold Bloom. Joseph Conrad's Heart of Darkness. Infobase Publishing, 2009. ISBN 978-1438117102. The Norton Anthology, 7th edition, (2000), p. 1957. Curtler, Hugh (March 1997). "Achebe on Conrad: Racism and Greatness in Heart of Darkness". Conradiana. 29 (1): 30–40. Achebe, Chinua (2000). "An Image of Africa: Racism in Conrad's Heart of Darkness". The Norton Anthology of English Literature 2: 2036. Vikikrātuvē par šo tēmu ir pieejami multivides faili. Skatīt: Tumsas sirds. Encyclopædia Britannica raksts (angliski)