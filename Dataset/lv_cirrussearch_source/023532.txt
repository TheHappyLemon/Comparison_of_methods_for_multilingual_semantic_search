Pēterhofa (krievu: Петергоф) ir pilsēta Krievijā Somu līča krastā. Administratīvi ietilpst Sanktpēterburgas federālajā pilsētā. Par "Krievu Versaļu" dažkārt dēvētais Pēterhofas pils ansamblis ir iekļauts UNESCO Pasaules mantojuma sarakstā. Pilsēta veidojusies ap Pētera I 1714. gadā iesākto piļu un parku ansambli, ko ķeizarienes Elizabetes valdīšanas laikā 1745.—1752. gadā pēc Rastrelli projekta pārbūvēja pēc Versaļas modeļa. Pakāpeniski izveidojās liels piļu, celtņu, parku un strūklaku ansamblis. Otrā pasaules kara laikā Pēterhofa no 1941. līdz 1944. gadam atradās vācu okupācijā. Pils komplekss karā smagi cieta, restaurācijas darbi turpinās arī mūsdienās. Vāciskā nosaukumā dēļ no 1944. līdz 1997. gadam pilsēta tika saukta par Petrodvorecu (krievu: Петродворец). Pilsētā atrodas 1721. gadā kā cara juvelierizstrādājumu darbnīca dibinātā Petrodvorecas pulksteņu rūpnīca, kas ražo "Raketa" zīmola pulksteņus. Kopš 20. gadsimta sešdesmitajiem gadiem Pēterhofā atrodas vairākas Sanktpēterburgas Universitātes fakultātes un pētniecības institūti. Pēterhofā dzimuši četri no pieciem Krievijas pēdējā cara Nikolaja II bērniem. 19. gadsimta beigās Pēterhofā atradās mūziķa Antona Rubinšteina vasarnīca. Pēterhofa ir arī balerīnas Aleksandras Daņilovas (Александра Дионисьевна Данилова, 1903—1997), lielkņazes Anastasijas Mihailovnas (Анастасия Михайловна, 1860—1922), lielkņaza Mihaila Mihailovičs (Михаил Михайлович, 1861—1929), lielkņaza Mihaila Nikolajeviča (Михаил Николаевич, 1832—1909), liekņazes Olga Aleksandrovnas (Ольга Александровна, 1882—1960) un kņaza Romāna Romanova (Роман Петрович Романов, 1896—1978) dzimtā pilsēta. Vikikrātuvē par šo tēmu ir pieejami multivides faili. Skatīt: Pēterhofa. Pēterhofas pils muzejs Arhivēts 2007. gada 24. maijā, Wayback Machine vietnē. Petrodvorecas pulksteņu rūpnīca Ziemas pils Puškina «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019.