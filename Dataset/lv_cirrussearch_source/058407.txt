"Republika" ir 2021. gada 28. augustā izveidota centriska politiskā partija Latvijā. Tās pašreizējais vadītājs ir bijušais iekšlietu ministrs Sandis Ģirģens. Partija piedalījās 14. Saeimas vēlēšanās, taču parlamentā neiekļuva Partijas izveides iniciators bija Saeimas deputāts un bijušais ministrs Vjačeslavs Dombrovskis. 13. Saeimā partija tās izveidošanas brīdī bija pārstāvēta ar 4 deputātiem: V. Dombrovskis, Evija Papule (13. Saeimas vēlēšanās abi ievēlēti no "Saskaņas") un Kaspars Ģirģens, Ēriks Pucens (ievēlēti no KPV LV saraksta). 2022. gada 16. februārī V. Dombrovskis kopā ar saviem domubiedriem pameta partiju, paziņojot, ka neredz par iespējamu sadarboties ar brāļiem Sandi un Kasparu Ģirģeniem, kas pārņēmuši partijas vadību. S. Ģirģens Dombrovski vaino par vairāk nekā 300 "pazaudētiem" biedru iesniegumiem. Partija apgalvo, ka iestājas par samazinātu referenduma slieksni, tautas vēlētu prezidentu ar "profesionāļu" valdību, par kuru atbild prezidents, kā arī aicina Saeimā ievēlēt bezpartejiskus deputātus, līdzīgi kā tas notiek Lietuvas Seimā. 2022. gada 5. martā partijas biedru kongresā par partijas vadītāju kļuva Sandis Ģirģens. «Informācija par politisko partiju biedru skaitu». Uzņēmumu reģistra tīmekļvietne (latviešu). Skatīts: 2024-03-16. «Vjačeslavs Dombrovskis un Sandis Ģirģens ar domubiedriem dibina partiju «Republika»» (latviešu). Skatīts: 2021-09-19. «Neredzot iespēju strādāt Ģirģena vadībā, Dombrovskis ar domubiedriem nolēmuši aiziet no "Republikas"». Jauns.lv (latviešu). Skatīts: 2022-02-17.