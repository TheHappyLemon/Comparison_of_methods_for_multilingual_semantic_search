Daudzuzdevumu apgādes modulis jeb Multi-Purpose Logistics Module (MPLM) ir liels hermētisks daudzkārtizmantojams konteiners, ko izmanto kosmoplānu Space Shuttle misijās, nogādājot kravas uz Starptautisko kosmisko staciju (SKS) un atpakaļ uz Zemi. Tas tiek transportēts kosmoplāna kravas telpā, un stacijā pievienots pie Unity moduļa, kur tiek izkrauti krājumi un iekrauti eksperimentu rezultāti un atkritumi. Misijas beigās konteiners tiek ielikts kravas telpā un atgriežas uz zemi. Moduļi NASA vajadzībām pēc Itālijas kosmiskās aģentūras (ASI) pasūtījuma izgatavoti Itālijas uzņēmumā Alenia Aeronautica. Par šo moduļu piegādi ASI no NASA saņēma pētniecības laiku SKS. Pavisam NASA nogādāti trīs konteineri, kuriem doti itāliešu slavenību vārdi: Leonardo, Raffaello un Donatello. Praktiski izmantoti tika Leonardo un Raffaello. Leonardo tika pārveidots, lai pēdējā lidojuma laikā to atstātu stacijā ka pastāvīgu moduli. Tas tiek izmantots ka papildu noliktavas telpa. Tam dots apzīmējums PMM (Permanent Multipurpose Module). Garums: 6,4 m Platums (diametrs): 4,57 m Masa: 4082 kg (tukšs); 13 154 kg (piekrauts) MPLM mājas lapa Maršala kosmisko lidojumu centrā