Čonhara šaurums (ukraiņu: Чонгарська протока) vai Čongara šaurums (Krimas tatāru: Çonğar boğazı) ir šaurs un sekls jūras šaurums Melnās jūras ziemeļdaļā starp Krimas pussalas ziemeļu krastu un Ukrainas kontinentālo daļu. Sadala divās daļās Sivaša līci. Atdala Tjupdžankojas pussalu dienvidos no Čonharas pussalas ziemeļos. Šauruma krastus savieno divi autoceļu tilti.