"Soniks 2: Filma" (angļu: Sonic the Hedgehog 2) ir 2022. gada ASV un Japānas kopražojuma piedzīvojumu animācijas filma, ko izplatīs kinokompānija Paramount Pictures un kas balstīta uz Sega izdotās tāda paša nosaukuma videospēļu franšīzes. Filma ir turpinājums 2020. gada filmai "Soniks: Filma". Tā pat kā pirmajai daļai filmas režisors ir Džefs Foulers, scenārija autori Patriks Keisijs un Džošs Millers kopā ar Džonu Vaitingtonu. Galvenās lomas ierunājuši un atveido Džeimss Mārsdens, Bens Švarcs, Taika Samptere, Nataša Rotvela, Ādams Pallijs, Šemārs Mors, Idriss Elba, Nikola Šercingere un Džims Kerijs. Pēc filmas pirmās daļas labajiem ienākumiem, plānojot izveidot filmu sēriju, Paramount Pictures par turpinājumu paziņoja 2020. gada maijā. Filmēšana notika Vankūverā un Havajās 2021. gadā no marta līdz jūnijam. Filmas "Soniks 2: Filma" pirmizrāde Austrālijā notika 2022. gada 31. martā, Latvijā — 2022. gada 1. aprīlī, bet ASV tikai 2022. gada 8. aprīlī. Filmas pasaules kases ienākumi ir vairāk nekā 402 miljoni ASV dolāru. Filmu sērijas trešās daļas pirmizrāde ieplānota 2024. gada 20. decembrī. Mendelson Scott. «Weekend Box Office: ‘Sonic 2’ Races To Record $71 Million Debut». Forbes. Skatīts: 2022. gada 11. aprīlis. «Sonic the Hedgehog 2». Box Office Mojo. Skatīts: 2022. gada 15. novembrī. IMDb profils (angliski) AllMovie profils (angliski) Metacritic profils (angliski) Rotten Tomatoes profils (angliski)