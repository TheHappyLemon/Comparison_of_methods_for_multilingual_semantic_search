Žistīne Brezā-Bušē (franču: Justine Braisaz-Bouchet; dzimusi 1996. gada 4. jūlijā) ir franču biatloniste, 2022. gada ziemas olimpisko spēļu čempione distancē ar kopēju startu, trīskārtēja pasaules čempione. Pasaules kausa sacensībās debitējusi 2014. gada decembrī Hohfilcenē. Pirmo individuālo uzvaru PK posmā izcīnījusi 2017. gada decembrī Ansī masu startā. Pasaules čempionātā piedalās kopš 2015. gada. Panākumus guvusi stafetēs, izcīnot medaļas trīs čempionātos pēc kārtas. Savās pirmajās ziemas olimpiskajās spēlēs 2018. gadā Phjončhanā Francijas komandas sastāvā kopā ar Anaisu Ševaljē, Marī Dorēnu-Abēru un Anaisu Beskonu kļuva par bronzas medaļas ieguvēju stafetē. 2022. gada ziemas olimpiskajās spēlēs Pekinā izcīnīja zelta medaļu distancē ar kopēju startu. Šajā disciplīnā uzvarēja arī 2021.—2022. gada sezonas PK kopvērtējumā, iegūstot "mazo kristāla globusu". 2022.—2023. gada sezonu izlaida grūtniecības dēļ. 2024. gada Pasaules čempionātā Nove Mesto izcīnīja zeltu jauktajā stafetē, sudraba godalgu sprintā un bronzu iedzīšanā. Vēlāk kopā ar Lū Žanmono, Sofiju Šovo un Žiliju Simonu uzvarēja sieviešu stafetē, tas bija Francijas pirmais zelts pasaules čempionātos šajā disciplīnā. Sacensību pēdējā dienā masu startā izcīnīja trešo pasaules čempionāta zeltu. «Hermane sabojā visu pēdējā šaušanā, uzvar Brezā, negaidīts sudrabs Krivko». sportacentrs.com. 2017. gada 17. decembris. Skatīts: 2018. gada 28. februārī. «Olympic biathlon champion Braisaz-Bouchet out for season due to pregnancy». insidethegames.biz (angļu). 2022. gada 3. septembris. Skatīts: 2024. gada 9. februārī. «France Rebounds to Women's Relay Gold». biathlonworld.com (angļu). 2024. gada 17. februāris. Skatīts: 2024. gada 17. februārī. Vikikrātuvē par šo tēmu ir pieejami multivides faili. Skatīt: Žistīne Brezā-Bušē. Olympedia profils (angliski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)