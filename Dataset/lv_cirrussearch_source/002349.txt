1992. gada vasaras olimpiskās spēles bija divdesmit piektās vasaras olimpiskās spēles. Tās no 1992. gada 25. jūlija līdz 9. augustam notika Spānijas pilsētā Barselonā (Katalonija). Oficiāli spēles atklāja Spānijas karalis Huans Karloss I. Barselonas olimpiskajās spēlēs piedalījās 169 valstis. Barselonas olimpiskajās spēlēs kā paraugdemonstrējumu sporta veidi tika iekļauti pelota, hokejs ar skrituļslidām un tekvondo. Barselona par 25. vasaras olimpisko spēļu mājvietu tika izvēlēta 1986. gada 17. oktobrī 91. Starptautiskās Olimpiskās komitejas sesijā Lozannā, Šveicē. Pamatraksts: Latvija 1992. gada vasaras olimpiskajās spēlēs Latviju 1992. gada vasaras olimpiskajās spēlēs pārstāvēja 34 sportisti (25 vīrieši un 9 sievietes) 13 sporta veidos. Latvijas karogu atklāšanas ceremonijā nesa svarcēlājs Raimonds Bergmanis. Latvijas sportisti izcīnīja 3 medaļas: sudraba medaļas kanoe airēšanā Ivans Klementjevs un šaušanā Afanasijs Kuzmins, bet bronzu riteņbraukšanā izcīnīja Dainis Ozols. Latvija medaļu kopvērtējuma tabulā ierindojās 40. vietā. Pamatraksts: 1992. gada vasaras olimpisko spēļu medaļu tabula Olimpiskās spēles Vasaras olimpiskās spēles Starptautiskās Olimpiskās komitejas valstu un teritoriju kodi SOK jumtalapa par Barselonas olimpiskajām spēlēm