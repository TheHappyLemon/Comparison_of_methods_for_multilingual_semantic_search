Udmurtu valoda (удмурт кыл) ir permiešu valoda, kas izplatīta Udmurtijā, Krievijas Federācijā, kur to galvenokārt lieto udmurti. Tā ir viena no Udmurtijas Republikas divām oficiālajām valodām (otra ir krievu valoda). Tai visradniecīgākā ir komiešu valoda. Udmurtu valodā ir daudz aizguvumu no krievu un tatāru valodas. Pastāv Vikipēdija udmurtu valodā. Udmurtu valodas rakstībā izmanto pielāgotu kirilicu. Udmurtu alfabētā ir tie paši burti, kas krievu alfabētā, kā arī pieci papildu burti: Ӝ/ӝ, Ӟ/ӟ, Ӥ/ӥ, Ӧ/ӧ un Ӵ/ӵ. Udmurtu valodas runātāju skaits samazinās, un saskaņā ar UNESCO datiem tai draud izzušana. Ja pašreizējās tendences turpināsies, pēc aptuveni 100 gadiem udmurtu valodā vairs nebūs neviena runātāja, un pēc tam tā tiks atzīta par izzudušu. Udmurtu valodā runā galvenokārt vecākās paaudzes cilvēki. Jauniešu vidū tā ir daudz mazāk izplatīta. Ievērojams skaits dzimtās valodas runātāju ir pasīvie runātāji (cilvēki, kas zina valodu, bet nerunā tajā). Gandrīz visi udmurtu valodas pratēji ir bilingvi: saskaņā ar 2010. gada tautas skaitīšanas datiem 552 299 cilvēki norādīja, ka viņi ir udmurti, no tiem 58,7 % norādīja, ka viņu dzimtā valoda ir udmurtu. Udmurtu-krievu bilingvisms veido 64,4 %, t. i., 92,8 procentus no kopējā runātāju skaita; ir arī udmurtu-tatāru bilingvisma gadījumi un pat udmurtu-tatāru-krievu trilingvisms, kas kopējā summā ar krievu valodu veido 68,5 %. Vikikrātuvē par šo tēmu ir pieejami multivides faili. Skatīt: Udmurtu valoda. Encyclopædia Britannica raksts (angliski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski) Enciklopēdijas Krugosvet raksts (krieviski)