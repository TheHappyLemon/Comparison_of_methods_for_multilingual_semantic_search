Čūsku hoija (Hoya serpens) ir epifītiska augu suga hoiju ģintī. Savvaļā tā ir sastopama mitros tropu mežos, uz augsnes un klinšu spraugās Himalajos, Indijā un Ķīnā. Mūsdienās bieži tiek audzēta kā dekoratīvs telpaugs. Čūsku hoija ir mūžzaļš, daudzgadīgs, rāpojošs lakstaugs, kuram var attīstīties vairāki 20–30 cm gari zari. Šim augam ir nelielas (1,5 – 2 cm garas) apaļas, pelēkzaļas lapas. Ziedēšanas sezona ir pavasarī. Ziedi ir vaskaini, gaiši zaļgani, sakārtoti nelielos, nokarenos ķekaros. Tie ir ļoti aromātiski un var izdalīt nektāru. «Čūsku hoija». database.smartgardens.eu. Arhivēts no oriģināla, laiks: 2022-01-22. Skatīts: 2022-01-22.