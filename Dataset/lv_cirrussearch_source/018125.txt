Amazonas 3 ir Spānijas uzņēmuma Hispasat sakaru pavadonis. Tas paredzēts sakaru nodrošināšanai klientiem Ziemeļamerikā un Dienvidamerikā, kā arī Eiropā un Ziemeļāfrikā. Pavadonis orbītā tika palaists 2013. gada 7. februārī Kosmisko aparātu izgatavoja ASV uzņēmums Space Systems/Loral (tagad SSL). Līgums ar to tika noslēgts 2010. gada jūlijā. Amazonas 3 bija būvēts uz platformas LS-1300 bāzes. Tam ir 19 C joslas, 33 Ku joslas, 9 Ka joslas raidītāji. Izmēri saliktā stāvoklī: 8,1 × 2,9 × 3,6 m. Amazonas 3 tika palaists 2013. gada 7. februārī 21:36 UTC ar nesējraķeti Ariane 5 ECA (lidojums VA-212) no Gviānas kosmiskā centra kopā ar sakaru pavadoni Azerspace-1/Africasat-1a. No dzinējbloka pirmais atdalījās (27 min 58s pēc starta) Amazonas 3. Ģeostacionāro orbītu 14. februārī Amazonas 3 sasniedza ar saviem dzinējiem. Sākotnēji tas atradās 68° rietumu garuma. Vēlāk to pārvietoja uz punktu 61° R un aprīlī tika sākta tā ekspluatācija. Tur tas aizvietoja pavadoni Amazonas 1 un darbojās līdzās Amazonas 2. 2013 - Launches to Orbit and Beyond Amazonas 3 Hispasat (spāņu) Amazonas 3 Space Systems/Loral (angliski) Flight VA212 Arianespace (angliski) Amazonas 3 Gunter's Space Page, (angliski)