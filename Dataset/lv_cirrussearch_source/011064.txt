Karaspēka grupa "Kurzeme" (vācu: Heeresgruppe Kurland) jeb Armiju grupa "Kurzeme" (krievu: Группа армий «Курляндия») bija armiju grupa Vācija armijas sastāvā 2. pasaules kara laikā, kas cīnījās Kurzemes cietoksnī. Tā izveidojās no karaspēka grupas "Ziemeļi" atlikuma, kad 1945. gada 25. janvārī Vācijas fīrers Ādolfs Hitlers pārsauca karaspēka grupas. Tā Karaspēka grupa "Ziemeļi" pārtapa par Karaspēka grupu "Kurzeme", savukārt Karaspēka grupa "Vidus" par Karaspēka grupu "Ziemeļi", bet Karaspēka grupa "A" — par Karaspēka grupu "Vidus". Karaspēka grupa "Kurzeme", kas sastāvēja no 16. un 18. armijas, karadarbību beidza tikai 1945. gada 15. maijā[nepieciešama atsauce], jau pēc Vācijas kapitulācijas 1945. gada 8. maijā. Padomju armijas ielenkumā cīnījās Kurzemes pussalā, kur, neskatoties uz pretinieka pārspēku, tā arī palika nesakauta. Kara beigās armiju sastāvā atradās 31 divīzija,[nepieciešama atsauce] tai skaitā 19. ieroču SS grenadieru divīzija (latviešu Nr. 2). Ģenerālpulkvedis Lotārs Renduličs (no 1945. gada 15. līdz 27. janvārim, no 10. līdz 25. martam) Ģenerālpulkvedis Heinrihs fon Fītinghofs (no 1945. gada 27. janvāra līdz 10. martam) Ģenerālpulkvedis Karls Hilperts (no 1945. gada 25. marta līdz 8. maijam) 16. armija 16. armijas korpuss 81. kājnieku divīzija 21. lauka divīzija 300. rezerves divīzija 38. armijas korpuss 122. kājnieku divīzija 329. kājnieku divīzija 6. armijas SS korpuss 12. tanku divīzija 19. ieroču SS grenadieru divīzija (latviešu Nr. 2) 24. kājnieku divīzija 18. armija 1. armijas korpuss 132. kājnieku divīzija 218. kājnieku divīzija 2. armijas korpuss 263. kājnieku divīzija 563. tautas grenadieru divīzija 10. armijas korpuss 30. kājnieku divīzija 87. kājnieku divīzija 126. kājnieku divīzija 12. kājnieku divīzija