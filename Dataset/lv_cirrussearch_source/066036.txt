Sanleučio (itāļu: San Leucio) ir Kazertas pilsētas daļa, kas atrodas Itālijas dienvidos, Kampānijā. Iesākumā šajā vietā atradās medību pils. 18. gadsimta beigās Sanleučio tika attīstīta kā zīda izstrādājumu ražotne, pamatojoties uz tā laika sapratni par modernām tehnoloģijām un sociālo taisnīgumu. Arī mūsdienās ar Sanleučio zīda izstrādājumiem tiek apgādāti ekskluzīvi klienti — karaļnami un valdības. 1997. gadā Sanleučio tika iekļauts UNESCO Pasaules mantojuma sarakstā kā daļa no objekta "Kazertas 18. gadsimta karaliskā pils ar parku, Vanvitelli akvedukts un Sanleučio komplekss". Vikikrātuvē par šo tēmu ir pieejami multivides faili. Skatīt: Sanleučio. Encyclopædia Britannica raksts (angliski)