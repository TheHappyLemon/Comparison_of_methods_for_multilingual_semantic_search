Georgs Baumanis (krievu: Георг Бауманн, igauņu: Georg Baumann ; dzimis 1892. gada 1. septembrī, miris 1934. gada 19. februārī) bija igauņu izcelsmes Krievijas grieķu-romiešu stila cīkstonis, 1912. gada vasaras olimpisko spēļu dalībnieks, 1913. gada pasaules čempions. Dzimis Sanktpēterburgā, kur piedalījās pirmajās profesionālajās cīņās. 1912. gadā viņš piedalījās vasaras olimpiskajās spēlēs Stokholmā, kur pārstāvēja Krievijas impēriju kā grieķu-romiešu cīņas dalībnieks vieglajā svara kategorijā (svars 67-75 kg). Deviņpadsmitgadīgā jaunekļa starts bija neveiksmīgs, viņš izstājās pēc diviem zaudējumiem. Gadu vēlāk Baumanis ieguva zelta medaļu 1913. gada cīņas sporta pasaules čempionātā Breslavā. Tajā pašā gadā viņš kļuva par Krievijas olimpiādes uzvarētāju un 1914. gadā tika atzīts par labāko Baltijas provinču cīkstoni. Piedalījās Pirmajā pasaules karā, beidza Gatčinas kara lidotāju skolu. Bija poručiks, Svētā Jura krusta visu pakāpju kavalieris. Agrāk tika uzskatīts par pazudušu kara laikā. Pēc Krievijas pilsoņu kara dzīvoja Harbinā, kurp viņš pārcēlās 1922. gadā. 1924. gadā un 1926. gadā tur turpināja uzstāties ringā. Georgs Baumanis nomira 1934. gadā Šanhajā, pēc sevis atstājot sievu un meitu. Svētā Jura krusts, visas 4 pakāpes. Глебова, Елена. "Чужая сторона". Словесница Искусств (Nr.1 (33)/2014). «BAUMANN, GEORG» (igauņu). ESBL. 2018-10-15. Skatīts: 2018-12-30. «Georg Baumann» (angļu). sports-reference.com. Arhivēts no oriģināla, laiks: 2013-02-04. Skatīts: 2018-12-30. Arhivēts 2013-02-04 Wayback Machine vietnē. «World Championship» (angļu). www.iat.uni-leipzig.de/. Arhivēts no oriģināla, laiks: 2016-03-05. Skatīts: 2018-12-30. Olympedia profils (angliski) FILA profils (angliski)