Darja Bilodida (ukraiņu: Дар'я Геннадіївна Білодід; dzimusi 2000. gada 10. oktobrī) ir ukraiņu džudiste, Eiropas čempione un divkārtējā pasaules čempione. Darja Bilodida dzimusi 2000. gada 10. oktobrī pazīstamā ukraiņu džudista Genādija Bilodida un viņa sievas Svetlanas Kuzņecovas ģimenē. Kopš bērnības viņa gāja sava tēva pēdās. Vecāki kļuva par viņas treneriem. Pirmos nozīmīgākos panākumus Bilodida sasniedza 2015. gadā. Savā vecuma kategorijā viņa uzvarēja valsts, pēc tam arī Eiropas un pasaules čempionātā. Pirmo "pieaugušo" zelta medaļu viņa ieguva 2017. gada martā Prāgā, uzvarot atklātajā Eiropas kausa izcīņā. 2017. gada 20. aprīlī Varšavā notikušajā Eiropas čempionātā, svara kategorijas līdz 48 kilogramiem fināla Darja Bilodida uzvarēja krievieti Irinu Dolgovu un kļuva par čempioni. Ceļā uz finālu Darja pieveica arī Mariju Persidsku (Krievija), Milicu Nikoliču (Serbija) un Evu Černovecki (Ungārija). Pieaugušo līmenī šīs bija tikai viņas otrās sacensības. Dalību 2018. gada pasaules čempionātā Bilodida sāka uzreiz otrajā kārtā, kur ar Waza-ari rezultātu uzveica Distriju Krasniki (Kosovas Republika). Tālāk viņa guva ātras ippon uzvaras pār Jao Sjunu (Ķīna) un Galbadrahinu Otgoncecegu no Kazahstānas, kurām viņa zaudēja 2017. gada Pasaules čempionātā. Pusfinālā Darja izcīnīja Waza-ari uzvaru pār Rio 2016. gada olimpisko čempioni Paulu Pareto (Argentīna). Finālā pret esošo pasaules čempioni Funu Tanaki (Japāna) ukrainiete cīņas trešajā minūtē ieguva ipponu, 17 gadu vecumā kļūstot par pasaules čempioni. Tādējādi džudo vēsturē ukrainiete kļuva par jaunāko pasaules čempioni gan vīriešu, gan sieviešu vidū. 2019. gada Pasaules čempionātā, kas notika Tokijā, viņa ieguva zelta medaļu, finālā pieveicot Japānas sportisti Funu Tanaki. 16-летняя украинка сенсационно завоевала золото на чемпионате Европы по дзюдо Иван Вербицкий. «Геннадий Белодед: «Для полного счастья не хватает лишь олимпийской медали»». PROFC.COM.UA, 2010-08-21. Skatīts: 2016-03-08. Елена Драга. «Геннадий Белодед: «После схватки с японкой дочь вышла из зала и без сил упала на траву»». Факты, 2015-08-22. Skatīts: 2016-03-08. «Невероятный результат: юная украинка выиграла престижный турнир по дзюдо». Arhivēts no oriģināla, laiks: 2017-04-21. Skatīts: 2017-04-20. «Зантарая, Хаммо и мегаталантливая Белодед. Украина назвала состав на чемпионат Европы». Arhivēts no oriģināla, laiks: 2017. gada 21. aprīlī. Skatīts: 2020. gada 8. aprīlī. Daria Bilodid Gold Долгова — серебряная медалистка чемпионата Европы по дзюдо в весе до 48 кг Дарья Белодед выиграла чемпионат мира Vikikrātuvē par šo tēmu ir pieejami multivides faili. Skatīt: Darja Bilodida. Olympedia profils (angliski) The Sport.org profils (angliski) JudoInside profils (angliski) Profils Starptautiskās džudo federācijas mājas lapā.