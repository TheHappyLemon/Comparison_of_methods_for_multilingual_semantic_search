Vladimirs Kirpičņikovs (dzimis 1948. gada 4. jūlijā Rīgā) ir Latvijas krievu izcelsmes FIDE meistars šahā (FM, 2023), Latvijas čempions šahā 1974. gadā. Vladimirs Kirpičņikovs šahu sāka spēlēt 10 gadu vecumā. Par PSRS sporta meistaru šahā viņš kļuva 1968. gadā. 1974. gadā Vladimirs Kirpičņikovs kopā ar Juzefu Petkēviču dalīja pirmo vietu Latvijas šaha čempionātā un vēlāk abi tika pasludināti par tā gada Latvijas čempioniem šahā. 1977. gadā Vladimirs Kirpičņikovs uzvarēja Latvijas meistaru turnīrā un iekļuva Jūrmalas starptautiskajā turnīrā. Vladimirs Kirpičņikovs ir bijis arī dažādu Latvijas šaha komandu dalībnieks. PSRS Tautu spartakiādēs viņš ir spēlējis 1967. un 1975. gadā, bet "Daugavas" komandas sastāvā viņš ir piedalījies PSRS komandu kausa izcīņā šahā 1968., 1971. (izcīnījis trešo vietu pie 5. galdiņa), 1974. un 1976. gados. 1974. gads, 1. vieta Latvijas šaha čempionātā. 1976. gads, 4. vieta Latvijas šaha čempionātā. 1977. gads, 1. vieta Latvijas meistaru šaha turnīrā. 1987. gads, 4. vieta Latvijas šaha čempionātā. Latvijai par vienu FIDE meistaru vairāk Jurmala 1978 OlimpBase :: Soviet Team Chess Championship :: Vladimirs Kirpičņikovs OlimpBase :: Soviet Team Chess Cup :: Vladimirs Kirpičņikovs ch Latvia 1974 ch Latvia 1976 National tournament Riga 1977 ch Latvia 1987 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Žuravļevs, N.; Dulbergs, I.; Kuzmičovs, G. (1980), Latvijas šahistu jaunrade, Rīga, Avots., 36. - 38. lpp.