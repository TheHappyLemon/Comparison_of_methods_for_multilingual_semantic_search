Filipīnu jūra (angļu: Philippine Sea; tagalu: Dagat Pilipinas; ķīniešu: 菲律宾海; japāņu: フィリピン海; indonēziešu: Laut Filipina) ir Klusajam okeānam piederīga starpsalu jūra starp Āzijas austrumu piekrastes salām un Mikronēziju. Jūras gultni veido Filipīnu plātne, kas jūras rietumu daļā paslīd zem Eirāzijas plātnes. Tāpēc jūras rietumu daļā ir dziļā Filipīnu dziļvaga, kas sasniedz 10 540 m dziļumu. Līdz 1970. gadam šo uzskatīja par Pasaules okeāna dziļāko punktu, līdz tika atklāta Marianas dziļvaga līdzās Filipīnu jūrai, kuras dziļums ir 10 923 metri. Vidējais dziļums ir 4108 m. Ūdens virsējā slāņa temperatūra ziemeļu daļā 15—28 °С līdz 27—29 °С dienvidu daļā, sāļums no 34,3 ‰ ziemeļos līdz 35,1 ‰ dienvidos. Ziemeļaustrumos atrodas Japānai piederošās Nansei salas, ziemeļos — Kjusju, Sikoku un Honsju salas, ziemeļaustrumos un austroms — Japānai piederošās Nampo salas. Citreiz norāda, ka Filipīnu jūra līdz Japānai nesniedzas. Austrumos — Ziemeļu Marianas Salas un Guama, dienvidos — Palau un citas Mikronēzijas salas, jūra šeit sasniedz arī Indonēzijas teritoriālos ūdeņus. Dienvidaustrumos atrodas Filipīnas un Taivāna. Vikikrātuvē par šo tēmu ir pieejami multivides faili. Skatīt: Filipīnu jūra. Encyclopædia Britannica raksts (angliski) Krievijas Lielās enciklopēdijas raksts (krieviski)