Rīgas Kazaņas Dievmātes ikonas pareizticīgo baznīca ir Latvijas Pareizticīgās Baznīcas dievnams Rīgā, Latvijā. Atrodas Lielā Kalna ielā 19/21. Baznīca tikusi celta ap 1815. gadu vecajos Visu svēto pareizticīgo kapos Maskavas forštatē kā Visu svēto pareizticīgo baznīca. 1882. gadā tā tikusi demontēta un pārvietota uz jaunajiem Svētā Ivana kapiem, te tā iesvētīta kā Jāņa Priekšteča pareizticīgo baznīca. 1934. gadā iesvētīta ar pašreizējo nosaukumu, jo blakus atradusies jaunā Svētā Jāņa Priekšteča baznīca. Pēc 30 gadiem baznīca tika slēgta, tomēr jau 1969. gadā to nodeva Rīgas Svētā Antona Romas katoļu draudzei. Pareizticīgajiem atkal nodota 2005. gadā. Vairākas reizes baznīcai ir mainīta konfesionālā piederība, nosaukums un atrašanās vieta. Šī ir viena no senākajām koka baznīcām Rīgā. Vita Banga, Marina Levina u.c. Rīgas dievnami: arhitektūra un māksla. Rīga : Zinātne, 2007. 500.–507. lpp. ISBN 978-9984-823-00-3. Kazaņas Dievmātes ikonas baznīca