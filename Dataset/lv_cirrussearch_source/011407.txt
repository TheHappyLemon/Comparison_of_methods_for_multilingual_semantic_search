Vitālijs Orlovs (dzimis 1964. gada 30. maijā Jēkabpilī) ir Latvijas ārsts un politiķis, vairāku Saeimas sasaukumu deputāts. Partijas "Līdztiesība" un Tautas Saskaņas partijas biedrs, tagad partijas "Saskaņa" biedrs. Dzimis 1964. gadā Jēkabpilī inženiera ģimenē. Mācījās Jēkabpils 4. vidusskolā, skolas gados spēlējis šahu, dienējis padomju armijā (1982—1984). Studēja Rīgas Medicīnas institūtā. Kopš 1993. gada praktiskajā medicīnā nav strādājis, darbojies veselības apdrošināšanas jomā un mēģinājis veidot aptieku ķēdes. Iegūstot Latvijas pasi, tautību krievs nomainīja ar tautību karēlis. V. Orlovs ir šķīries, viņam ir meita. Politikā ienācis kā partijas "Līdztiesība" biedrs. 2002. gadā V. Orlovs tika ievēlēts 8. Saeimā no politisko organizāciju apvienības "Par cilvēka tiesībām vienotā Latvijā" saraksta. 2003. gadā viņš pārgāja uz Tautas Saskaņas partijas frakciju. No šīs partijas 2004. gadā kandidējis Eiropas Parlamenta vēlēšanās, bet nav ievēlēts. 2006. gadā veiksmīgi kandidēja arī 9. Saeimas vēlēšanās, tika ievēlēts Saeimā no apvienības "Saskaņas Centrs" saraksta. Ievēlēts arī 10. Saeimā 2010. gada Saeimas vēlēšanās un 11. Saeimā ārkārtas vēlēšanās. 2014. gadā V. Orlovs tika ievēlēts par 12. Saeimas deputātu, bet 2018. gada rudenī ievēlēts arī 13. Saeimā. Kandidēja arī 14. Saeimas vēlēšanās 2022. gadā, taču "Saskaņas" saraksts nepārvarēja 5% barjeru. Cilvēks, kuram vienmēr rezervē ir ideja, ko darīt, lai dzīvotu vēl labāk[novecojusi saite] radio1.lv 2010. gada 17. jūnijā Vitālija Orlova CV Vēlēšanu kandidāti. V.Orlovs: «Kādā valodā runāt, noteiks dzīve»[novecojusi saite] Zemgales Ziņas CVK profils Arhivēts 2011. gada 18. oktobrī, Wayback Machine vietnē. 11. Saeimas profils