Nasdaq Stockholm AB (agrāk NASDAQ OMX Stockholm, Stockholmsbörsen) ir Zviedrijas fondu birža. Tā atrodas Stokholmā. Birža ietilpst Nasdaq grupas Nasdaq Nordic tirgus segmentā. Stokholmas biržā tiek apkopots biržas indekss OMX Stockholm 30, kas rāda 30 uzņēmumus ar pārdotākajām akcijām. Stokholmas birža (Stockholms Fondbörs) pirmo transakciju veica 1863. gada 4. februārī. 1901. gada 1. oktobrī biržā ieviesta jauna akciju tirgošanas sistēma. Līdz ar telefona ieviešanu darījumu skaits biržā ievērojami pieauga. 1929. gada ekonomiskā krīze un finansista Īvara Krīgera impērijas sabrukums sagrāva Stokholmas biržu. Birža īsti atguvās tikai 1950. gados. 1993. gadā Stokholmas birža kļuva par kapitālsabiedrību (Stockholms Fondbörs AB). 1998. gadā Stockholms Fondbörs AB apvienojās ar OM Stockholm AB ar nosaukumu OM Stockholmsbörsen AB, kuras īpašnieks bija OM AB. 2004. gadā OM iegādājās Helsinku biržu un mainīja nosaukumu uz OMX AB. Stokholmas birža pārdēvēta par OMX Stockholm. 2007. gadā tika panākta vienošanās par OMX pārdošanu ASV bāzētajam NASDAQ. 2008. gada 27. februārī darījums tika pabeigts, izveidojot NASDAQ OMX Group. OMX Stockholm tika pārdēvēts par NASDAQ OMX Stockholm. 2009. gadā Stokholmas birža sāka kotēt pārdotākās Norvēģijas akcijas. 2015. gada 1. decembrī NASDAQ OMX Stockholm AB tika pārdēvēts par Nasdaq Stockholm AB. About NASDAQ OMX Legal name change: Nasdaq Nordic entities GlobeNewswire NASDAQ OMX Nordic