Rūdolfs Karnaps (vācu: Rudolf Carnap, 1891. gada 18. maijs — 1970. gada 14. oktobris) bija vācu/ASV filozofs. Līdz 1935. gadam darbojās Eiropā, vēlāk ASV. Viens no Vīnes pulciņa redzamākajiem pārstāvjiem, loģiskā pozitīvisma pārstāvis. Dzimis Ronsdorfā, kas mūsdienās ir Vupertāles daļa. No 1910. līdz 1914. gadam studēja fiziku Jēnas Universitātē, kur apmeklēja Gotloba Frēges lekcijas matemātiskajā loģikā. Pirmā pasaules kara laikā trīs gadus dienēja vācu armijā. Pēc kara studēja fiziku Berlīnes Universitātē, kad par pasniedzēju šeit strādāja Alberts Einšteins. Vēlāk studēja Freiburgas Universitātē. 1921. gadā Karnaps uzrakstīja vēstuli Bērtrandam Raselam, kurš atsūtīja lielus sava darba Principia Mathematica fragmentus. 1924. un 1925. gadā viņš apmeklēja Edmunda Huserla seminārus. 1923. gadā Karnaps iepazinās ar Hansu Reihenbahu, kurš savukārt iepazīstināja ar Vīnes Universitātes profesoru Moricu Šliku — Vīnes pulciņa dibinātāju. 1926. gadā Karnaps piekrita Šlika uzaicinājumam strādāt Vīnes Universitātē. No 1931. gadā pasniedza Vācu Universitātē Prāgā. 1935. gadā pārcēlās uz dzīvi ASV (1941. gadā kļuva par ASV pilsoni). No 1935. līdz 1952. gadam — filozofijas pasniedzējs Čikāgas Universitātē, vēlāk pasniedza Kalifornijas Universitātē, Losandželosā. Šis saraksts ir nepilnīgs; Tu vari palīdzēt, to papildinot. Physikalische Begriffsbildung (1926) Scheinprobleme in der Philosophie (1928) Der Logische Aufbau der Welt (1928) Abriss der Logistik, mit besonderer Berücksichtigung der Relationstheorie und ihrer Anwendungen (1929) Logische Syntax der Sprache (1934) Introduction to Semantics (1942) Formalization of Logic (1943) Logical Foundations of Probability (1950) The Continuum of Inductive Methods (1952) Introduction to Symbolic Logic with Applications (1958) Philosophical Foundations of Physics (1966) Studies in inductive logic and probability, Vol. 1 (1971) Studies in inductive logic and probability, Vol. 2 (1980) Vikikrātuvē par šo tēmu ir pieejami multivides faili. Skatīt: Rūdolfs Karnaps. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Stanfordas Filozofijas enciklopēdijas raksts (angliski) Filozofijas interneta enciklopēdijas raksts (angliski) Herdera enciklopēdijas raksts (spāņu) Enciklopēdijas Krugosvet raksts (krieviski) R.Karnapa lapa (angliski) R.Karnapa filozofija (angliski) Par R.Karnapu (angliski) Arhivēts 2009. gada 29. aprīlī, Wayback Machine vietnē.