PSRS Gaisa spēki (krievu: Военно-Воздушные Силы Союза Советских Социалистических Республик, ВВС СССР) bija vieni no Padomju Savienības gaisa spēkiem. Otrie bija PSRS Pretgaisa aizsardzības spēki. Gaisa spēki tika izveidoti 1918. gadā, no bijušajām Krievijas Impērijas Gaisa dienesta daļām, un lielāko pārbaudījumu tie piedzīvoja Otrā pasaules kara laikā. Gaisa spēku vienības bija iesaistītas arī Korejas karā. Gaisa spēki tika likvidēti 1991. gadā kopā ar pašu Padomju Savienību. Bijušo padomju gaisa spēku inventārs vēlāk tika sadalīts vairāku bijušo padomju republiku gaisa spēkos (izņemot Baltijas valstu), tostarp jaunajos Krievijas Gaisa spēkos. No 1918. līdz 1924. gadam — Strādnieku un zemnieku Sarkanā gaisa flote (Рабоче-крестьянский Красный воздушный флот, РККВФ); No 1924. līdz 1946. gadam — Strādnieku un zemnieku Sarkanās armijas Gaisa spēki (Военно-воздушные силы РККА); No 1946. līdz 1991. gadam — PSRS Bruņoto spēku Gaisa spēki (Военно-воздушные силы ВС СССР).