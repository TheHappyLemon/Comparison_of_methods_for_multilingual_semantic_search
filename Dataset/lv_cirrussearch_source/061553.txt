Ziemeļamerikas hokeja līga (angļu: North American Hockey League), saīsināti NAHL, ir viena no labākajām junioru hokeja līgām Amerikas Savienotajās Valstīs, kas 2021./2022. gadā uzsāka savu 47. darbības sezonu. Tā ir vienīgā ASV hokeja federācijas sankcionētā II līmeņa junioru līga, kurā spēlē 29 komandas no 18 Ziemeļamerikas štatiem. NAHL cieši sadarbojas ar Nacionālo koledžu sporta asociāciju (NCAA), Nacionālo hokeja līgu (NHL), Amerikas Savienoto Valstu hokeja līgu (USHL) un ASV hokeja federācijas attīstības programmu, lai kalpotu kā elements hokeja attīstības sistēmā. Visas šī turnīra komandas pieder privātīpašniekiem un darbojas kā uzņēmums, kura struktūra un darbības veids ir līdzīgs profesionālo hokeju komandām. Šādas darbības ietver biļešu pārdošanu, spēļu apraidi, sabiedriskās iniciatīvas u.c. Šīs līgas sportistiem, kuru vecums ir no 16 līdz 20 gadiem, tiek nodrošināta iespēja attīstīties, mācīties, trenēties, augt un gūt panākumus, bet par to nesaņemot nekādu samaksu. Līga tika dibināta 1975. gadā ar nosaukumu "Great Lakes Junior Hockey League", bet 1984. gadā tās nosaukums tika nomainīts uz Ziemeļamerikas hokeja līgu. Daži no zināmākajiem latviešiem, kuri ir spēlējuši NAHL ir Jānis Jaks, Rihards Marenis un Matīss Kivlenieks. Pašreizējā līgas sistēmā 29 komandas ir sadalītas četrās divīzijās — Centrālajā (6 komandas), Austrumu (7 komandas), Vidusrietumu (8 komandas) un Dienvidu divīzijā (8 komandas). 2021./2022. gada sezonā katra no 29 komandām aizvadīs 60 regulārās sezonas spēles, sākot no 2021. gada septembra un beidzot 2022. gada aprīlī. Pēc regulārās sezonās beigām, katras divīzijas labākās četras komandas piedalīsies izslēgšanās spēļu turnīrā, kurā tās spēkosies par Robertsona kausu, kurš tiks pasniegts izslēgšanas spēļu kārtas čempionvienībai 2022. gada maijā "Fogerty" arēnā, Minesotas štatā. Pēdējā šīs balvas ieguvēja ir Šrīvportas "Mudbugs" komanda, kura 2020./2021. gada turnīra finālā ar 4:2 pārspēja Aberdīnas "Wings". 2021./2022. gada sezonā NAHL spēlē 29 komandas četrās divīzijās. «NAHL releases 2021-22 regular season schedule». www.nahl.com (angļu). Skatīts: 2022-04-30. «About the NAHL». www.nahl.com (angļu). Skatīts: 2022-04-30. «NAHL Combines». www.nahl.com (angļu). Skatīts: 2022-04-30. «North American Hockey League [1975-2022] history and statistics». www.hockeydb.com (angļu). Skatīts: 2022-04-30. «Janis Jaks». www.eliteprospects.com (angļu). Skatīts: 2022-04-30. «Rihards Marenis». www.eliteprospects.com (angļu). Skatīts: 2022-04-30. «Matiss Kivlenieks». www.eliteprospects.com (angļu). Skatīts: 2022-04-30. «ROBERTSON CUP CHAMPIONSHIP». www.nahl.com (angļu). Skatīts: 2022-04-30. «Mudbugs crowned 2021 Robertson Cup National Champions». www.nahl.com (angļu). Skatīts: 2022-04-30. «Teams». www.nahl.com (angļu). Skatīts: 2022-04-30.