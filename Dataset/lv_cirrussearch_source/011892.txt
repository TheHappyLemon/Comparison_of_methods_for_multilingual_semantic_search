Kirils Koļcovs (krievu: Кирилл Анатольевич Кольцов; dzimis 1983. gada 1. februārī) ir krievu hokejists, aizsargs. Pašlaik (2016) spēlē Kontinentālās hokeja līgas klubā Čeļabinskas "Traktor". Profesionālā spēlētāja karjeru Koļcovs uzsāka 1999.—2000. sezonā, kad aizvadīja divas spēles Krievijas Superlīgas kluba Omskas "Avangard" sastāvā. Jau aiznākamajā sezonā Kirils bija nostiprinājies kluba pamatsastāvā. 2003. gada vasarā Koļcovs pievienojās AHL klubam Manitobas "Moose", taču 2004.—05. sezonas gaitā atgriezās Omskā. "Avangard" rindās aizsargs spēlēja līdz 2006.—07. sezonas noslēgumam. 2007. gada vasarā Koļcovs pievienojās Ufas "Salavat Julajev" rindām, jau pirmajā sezonā kopā ar klubu izcīnot Krievijas čempiona titulu. 2010.—11. sezonā Koļcovs izcīnīja Gagarina kausu, pēc sezonas beigām tiekot iekļauts arī KHL sezonas visu zvaigžņu maiņā. 2013.—14. un 2014.—15. gada sezonas Koļcovs noslēdza kā visas līgas rezultatīvākais aizsargs. Nākamās sezonas vidū pārcēlās uz Ņižņijnovgorodas "Torpedo", taču vasarā pievienojās jau Čeļabinskas "Traktor" rindām. Krievijas hokeja izlases rindās spēlējis dažādos Eirotūres posmos, kā arī 2006. gada Pasaules čempionātā. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)