Ludvigs Redls (vācu: Ludwig Rödl; 1907. gada 30. aprīlis Nirnberga — 1970. gada 23. marts Nirnberga) bija Vācijas starptautiskais meistars šahā (1953). Pirmos panākumus šahā guvis 1929. gadā, kad Vācijas šaha kongresā Duisburgā uzvarējis blakusturnīrā, bet pēc tam mačā par meistara nosaukumu bijis pārāks par Ludvigu Engelsu ar 5½:2½. 1931. gadā Vācijas šaha čempionātā dalījis 1.-2. vietu ar Jefimu Bogoļubovu, taču zaudējis viņam papildu mačā par čempiona nosaukumu ar 2:4. Arī Vācijas 1933. gada čempionātā bijis 2. vietā aiz Bogoļubova. 1934. gada Āhenē Vācijas šaha čempionātā izcīnījis 3. vietu aiz Kārļa Karlsa un Heinriha Reinharta. Pārstāvējis Vācijas komandu neoficiālajā Pasaules šaha olimpiādē 1936. gadā un izcīnījis bronzas medaļu komandu vērtējumā, kā arī zelta medaļu individuālajā vērtējumā. Pēc Otrā pasaules kara 1947. gadā uzvarējis šaha turnīrā Rīdenburgā (Bavārija), apsteidzot Volfgangu Uncikeru, un bijis otrais Vācijas šaha čempionātā. 1948. gadā dalījis 3.-5. vietu šaha turnīrā Bādnauheimā. Par panākumiem turnīros FIDE 1953. gadā Redlam piešķīrusi starptautiskā meistara (IM) nosaukumu. Pēc profesijas bijis advokāts. Deutsche Einzelmeisterschaft 1929 in Duisburg Wiener Schach-Zeitung 1929, Nr. 23/24, S. 368 Deutsche Einzelmeisterschaft 1931 in Swinemünde Deutsche Schacheinzelmeisterschaft 1933 in Bad Pyrmonat Deutsche Schacheinzelmeisterschaft 1934 in Aachen OlimpBase :: unofficial Chess Olympiads :: Ludwig Rödl Riedenburg 1947 Deutsche Schachmeisterschaft 1947 in Weidenau/Sieg Schachturnier 1948 in Bad Nauheim Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) L. Redla šaha kompozīcijas vietnē PDB