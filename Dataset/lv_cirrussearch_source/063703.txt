Lautas grāfiste (angļu: County Louth, īru: An Lú) ir grāfiste Īrijā, Lensteras provincē. Lautas grāfiste ir mazākā grāfiste Īrijā pēc platības, taču tajā ir vislielākais iedzīvotāju blīvums (izņemot Dublinu) — 160 cilvēki uz km². Grāfistes pārvaldes centrs atrodas Dandolkā. 2022. gadā grāfistē dzīvoja 139 100 iedzīvotāji. Lautas grāfiste robežojas ar Ziemeļīriju no ziemeļiem, ar Mītas grāfisti no dienvidiem, ar Monahanas grāfisti no rietumiem un ar Īrijas jūru no austrumiem. Lautas grāfiste nosaukta Lautas ciema vārdā. Ciema nosaukums Lú cēlies no seno ķeltu dieva Luga, kas bija viens no ievērojamākajiem dieviem vecajos īru mītos un leģendās. Vēsturiski nasaukumam bijuši dažādi uzrakstīšanas veidi — Lugmad, Lughmhaigh, un Lughmhadh. Lautas grāfiste aizņem redzamu vietu senīru pasakās. Vikingu laikos tā nonāca vikingu ietekmē, par ko liecina nosaukums — Carlingford Lough. 9. gadsimtā vikingi uzcēla fortu Annagasānā. 1185. gadā princis Džons pievienoja teritoriju Anglijai. Lautas grāfiste bija daļa no teritorijām, kuras palika pastāvīgā Lielbritānijas kontrolē. 14. gadsimta sākumā Edvarda Brūsa skotu armija tika sakauta Foghārtas kaujā netālu no Dandolkas, un Edvards zaudēja ne tikai savas tiesības uz karalisti, bet arī dzīvību. Lautas grāfistes kopējā platība ir 826 km² — tā ir mazākā no 32 grāfistēm Īrijā pēc platības. Tā robežojas ar Ziemeļīriju no ziemeļiem, ar Mītas grāfisti no dienvidiem, ar Monahanas grāfisti no rietumiem un ar Īrijas jūru no austrumiem. Dandolka ir grāfistes pārvaldes centrs, tā atrodas 80 km no Belfāstas un 85 km no Dublinas. Lautas grāfiste atrodas vistālāk ziemeļos no visām grāfiste Lensteras provincē un tā ir vienīgā grāfiste provincē, kurai ir kopīga robeža ar Ziemeļīriju. Lielākā daļa Lautas grāfistes ir daļa no centrālās zemienes, kura parasti ir aptuveni 60 metri virs jūras līmeņa. Tikai viena astotā daļa no grāfistes ir neapgūtās zemes, no kuām lielākā daļa atrodas Karlingfordas pussalas kalnos ziemeļaustrumos. Daudzas kūdras purvu platības ir iztīrītas un zeme tiek izmantota ganībām un labības audzēšanai. Lautas grāfistē ir mērens okeāna klimats (Kepena klimata klasifikācija Cfb) ar vēsām, mitrām vasarām un maigām ziemām, ko spēcīgi ietekmē Atlantijas okeāna straumes. Piekrastes daļā parasti ir maigākas ziemas un vēsākas, un vējainākas vasaras nekā iekšzemes daļā. Jūlijā visā grāfistē dienas maksimālā temperatūra parasti ir 18—23 °C (64—73 °F), savukārt nakts minimālā temperatūra ir 10—14 °C (50—57 °F) diapazonā. Janvāris un februāris ir aukstākie mēneši, un dienas vidējā minimālā temperatūra parasti nokrītas zem 2 °C (36 °F). Lautas grāfiste ir 18. apdzīvotākā grāfiste Īrijā, taču tajā ir vislielākais iedzīvotāju blīvums (izņemot Dublinu) — 160 cilvēki uz km², kas ir gandrīz divas reizes vairāk nekā vidēji valstī. Grāfistē ir divas dominējošās apdzīvotās vietas — Dandolka, kas atrodas grāfistes ziemeļos, un Droheda, kas atrodas dienvidos uz robežas ar Mītas grāfisti. Šīs divas pilsētas kopā veido aptuveni 58,3% no grāfistes kopējā iedzīvotāju skaita un ir attiecīgi ir 6. un 8. lielākā pilsēta pēc iedzīvotājiem Īrijā. Drogheda ir lielākā no grāfistes pilsētām, tomēr pilsētas dienvidu nomale, kurā dzīvo aptuveni 5000 iedzīvotāju, atrodas Mitā. Tādējādi Dundalka ir lielākā apdzīvotā vieta, kas pilnībā atrodas Lautā, kā arī grāfistes administratīvais centrs. Kopš 20. gadsimta 60. gadiem Lauta ir piedzīvojusi strauju iedzīvotāju skaita pieaugumu, piecdesmit gadu laikā no 1966. līdz 2016. gada tautas skaitīšanai tas ir gandrīz dubultojies. Tā pieauguma temps (4,9%) kopš 2011. gada tautas skaitīšanas ierindojas 7. vietā no 26 Īrijas grāfistēm. Tomēr grāfistes ziemeļu daļās gar Ziemeļīrijas robežu no 2011. līdz 2016. gadam bija vērojams neliels iedzīvotāju skaita samazinājums. 2016. gadā Louta sasniedza 128 884 iedzīvotāju skaitu, kļūstot par vienu no nedaudzām grāfistēm, kuras pārspēja pirms bada sasniegto iedzīvotāju maksimumu. 2016. gada tautas skaitīšanas laikā vislielākās pēc iedzīvotāju skaita apdzīvotās vietas Lautā bija: Tomēr, tā kā aptuveni 15% Drohedas iedzīvotāju dzīvo Mītas grāfistē, lielākā pilsēta Lautas grāfistē ir Dandolka. Atšķirībā no citām Lensteras provinces grāfistēm, kurām raksturīga masveida migrācija no Dublinas, Lautā ir viens no augstākajiem pamatiedzīvotāju īpatsvariem Īrijā. Apmēram divas trešdaļas (66,2%) Lautas iedzīvotāju ir dzimuši grāfistē. 2016. gadā cilvēki no Dublinas veidoja tikai 7% no Lautas iedzīvotājiem, salīdzinot ar kaimiņos esošo Mītas grāfisti ar 28% iedzīvotāju no Dublinas. Kopā 18 638 cilvēki (14,6%) dzimuši citviet Īrijā un 24 509 cilvēki (19,2%) dzimuši ārpus valsts. Lautā tāpat kā citās pierobežas grāfistēs, Ziemeļīrijas iedzīvotāji veido lielāko daļu ārpus Īrijas Republikas dzimušo cilvēku Lautā. Ziemeļīrijā dzimušie veido 5,5% Lauta iedzīvotāju, savukārt Apvienotajā Karalistē dzimušie veido vēl 3,1% iedzīvotāju. Neskaitot Apvienoto Karalisti, piecas lielākās ārzemnieku grupas Lautā ir: poļi (2,2%), lietuvieši (1,6%), nigērieši (0,7%), latvieši (0,6%) un pakistānieši (0,45%). Lautā ir vismazākais īru valodā runājošo iedzīvotāju skaits no visām Īrijas grāfistēm. 2016. gada tautas skaitīšanā tikai 34,1% iedzīvotāju apgalvoja, ka runā īru valodā. Pīrss Brosnans — aktieris (1953) Stīvs Stontons — futbolists (1969) «Irish Chiefs and Clans in County Louth - Irish Pedigrees». web.archive.org. 2019-06-22. Arhivēts no oriģināla, laiks: 2019-06-22. Skatīts: 2022-10-08. «County Louth, Ireland Genealogy • FamilySearch». web.archive.org. 2021-09-03. Arhivēts no oriģināla, laiks: 2021-09-03. Skatīts: 2022-10-08. «Iedzīvotāji 2016. gadā». web.archive.org. Arhivēts no oriģināla, laiks: 2018-07-07. Skatīts: 2022-09-26. «County Louth - The Land of Legends | Irish American Mom» (en-US). Skatīts: 2022-09-30. «What's your Irish County? County Louth». IrishCentral.com (angļu). 2022-05-19. Skatīts: 2022-09-30. «County Louth - Ireland Genealogy Projects (IGP)». www.igp-web.com. Skatīts: 2022-09-30. «Louth | county, Ireland | Britannica». www.britannica.com (angļu). Skatīts: 2022-09-28. «Ardee 1989-2019 Averages, Extremes 1968-» (angļu). Arhivēts no oriģināla, laiks: 2021-06-24. Skatīts: 2022-09-28. «Population Estimates». data.cso.ie. Skatīts: 2022-09-29. «Department of Housing, Local Government and Heritage». www.gov.ie (angļu). Skatīts: 2022-10-27. «Population Usually Resident and Present in the State 2011 to 2016 by Sex, Aggregate Town or Rural Area, Birthplace, County of Usual Residence and CensusYear - StatBank - data and statistics». www.cso.ie. Arhivēts no oriģināla, laiks: 2018. gada 10. marts. Skatīts: 2018. gada 2. maijs. «Irish Language and the Gaeltacht - CSO - Central Statistics Office». www.cso.ie (angļu). Skatīts: 2022-09-29. Vikikrātuvē par šo tēmu ir pieejami multivides faili. Skatīt: Lautas grāfiste. Encyclopædia Britannica raksts (angliski)