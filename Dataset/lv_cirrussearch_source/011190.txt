Jugnu (hindi: जुगनू) ir Indijas nanopavadonis, kas paredzēts Zemes novērošanai un tehnoloģiju izmēģināšanai. To izgatavojuši studenti no Kanpuras Indijas tehnoloģiju institūta (Indian Institute of Technology Kanpur). Tas palaists orbītā 2011. gadā. Kosmiskais aparāts izgatavots pēc Cubesat 3U specifikācijas ar masu aptuveni 3 kg un izmēriem 10 × 10 × 32 cm. Primārais Jugnu instruments ir Micro Imaging System — tuvā infrasarkanā starojuma mikrokamera, ar kuru var novērot veģetāciju. Tajā ir arī GPS uztvērējs telpiskās pozīcijas noteikšanai, kā arī mikromehāniskā inerciālā mērīšanas ierīce. Jugnu tika palaists 2011. gada 12. oktobrī 05:31 UTC ar nesējraķeti PSLV-C18 no Satiša Dhavana kosmosa centra. Tas bija sekundārā krava pavadonim Megha-Tropiques un kopā ar to tika palaisti nanopavadoņi: SRMSAT, VesselSat1. Jugnu IIT Kanpur vietnē Jugnu jaunumi IIT Kanpur vietnē