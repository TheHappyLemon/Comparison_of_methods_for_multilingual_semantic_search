Vahdnajēgidla nacionālais parks (islandiešu: Vatnajökulsþjóðgarður) ir lielākais nacionālais parks Islandē un otrais lielākais Eiropā. Tā platība ir 14 141 km2 — ap 14% no salas teritorijas. Parks nosaukts Vahdnajēgidla ledāja vārdā, kurš ir lielākais ledājs Islandē un otrs lielākais Eiropā. Parks atrodas Islandes dienvidaustrumos ar paplašinājumu uz ziemeļaustrumiem. Vidējais ledus biezums ir aptuveni 400 m, maksimālais — 1000 m. Nacionālais parks ir iekļauts UNESCO Pasaules mantojuma sarakstā. Tāpat kā zem daudziem ledājiem Islandē, zem Vahdnajēgidla atrodas aktīvi vulkāni. Kvannadālshnjūgira vulkāns (2109 m), Islandes augstākais punkts, atrodas Vahdnajēgidla dienvidu malā. Ceļš uz virsotni ved pa daudzām plaisām. Papildus šim vulkānam zem Vahdnajēgidla atrodas viens no visaktīvākajiem Islandes vulkāniem — Baurdarbungas vulkāns. Vulkāna augstums ir 2009 m (tā ir otrā augstākā virsotne Islandē pēc Kvannadālshnjūgira). Tas ir zemledus tipa stratovulkāns, kas atrodas kalderā, kuras dziļums ir aptuveni 700 m. Vulkāniskie lūzumi, kas nāk no Baurdarbungas, ir saistīti ar Asķas, Laki un Torfajegidla vulkāniem. Vulkāns ir nepārtraukti izvirdis visā mūsdienu periodā. Pēdējais izvirdums notika 1910. gadā un ilga no jūnija līdz oktobrim. Vēlāk šajā vietā ik pa laikam tika novērota nenozīmīga zemes trīcēšana, un vulkāna aktivitāte atkal sāka pieaugt aptuveni no 2007. gada. «Vatnajökull National Park». vatnajokulsthjodgardur.is. Skatīts: 2022. gada 10. janvāris. «Vatnajökull National Park». reykjavikcars.com. Skatīts: 2022. gada 10. janvāris. «Vatnajökull National Park on World Heritage List». icelandmonitor.mbl.is. Skatīts: 2022. gada 10. janvāris. «The highest mountain in Iceland re-measured». vatnajokull.com. Skatīts: 2022. gada 10. janvāris. «Volcanic system: Bárðarbunga system». vedur.is. Skatīts: 2022. gada 10. janvāris. «Reduction of the access controlled area north of Vatnajökull». vedur.is. Skatīts: 2022. gada 10. janvāris. Vikikrātuvē par šo tēmu ir pieejami multivides faili. Skatīt: Vahdnajēgidla nacionālais parks.