Lehi (angļu: Lehi) ir pilsēta Jūtas štatā, ASV. Lehi iedzīvotāju skaits ir 47 407 (2010. gads), bet platība ir 69,1 km2. 1850. gadā grupa mormoņu pionieru apmetās teritorijā sauktā par Lehi, vietā kuru sauca Dry Creek. 1851. gadā to pārsauca par Evansville, par godu Deividam Evansam, vietējās Pēdējo dienu svēto Jēzus Kristus baznīcas bīskapam. 1852. gada sākumā bīskaps Evanss lūdza pievienot Lehi Jūtas štatam. Lehi bija sestā pilsēta, kas pievienojās Jūtas štatam. Likumdevējvara arī apstiprināja pieprasījumu pilsētu pārsaukt par Lehi, par godu Mormona grāmatas pravietim Lehi. Pilsētas platība ir 69,1 km2, no kuriem 68,2 km2 ir sauszeme, bet 0,9 km2 jeb 1,28% ir ūdens. Pēc 2000. gada datiem, pilsētā dzīvoja 19 028 cilvēki, atradās 5125 mājsamniecību un 4602 ģimenes apmetušās pilsētā, bet 2010. gadā 47 407 cilvēki. Vidējais populācijas blīvums bija 936,2 cilvēki uz kvadrātkilometru. Ilgu laiku Lehi nozīmīga saimniecības joma bija lauksaimniecība. 2000. gadu vidū Lehi sāka attīstīties augstās tehnoloģijas. 2006. gadā tika uzcelta Micron Technology un Intel kopuzņēmuma IM Flash Technologies (tagad Micron Technology Utah) NAND zibatmiņas rūpnīca. Adobe Systems Lehi izveidoja aptuveni 900 darbinieku komandu, kas nodarbojas ar tirgzinības analītikas platformu Adobe Experience Cloud. 2016. gadā Ancestry.com pārvietoja savu galveno mītni no Provo uz Lehi. Microsoft Lehi izveidoja komandu, kas nodarbojas ar darbvirsmas optimizācijas pakotni Microsoft Desktop Optimization Pack. https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022. «Geographic Identifiers: 2010 Demographic Profile Data (G001): Lehi city, Utah» (angļu). U.S. Census Bureau, American Factfinder. Skatīts: 2018. gada 12. jūlijā. Henry Gannett. The Origin of Certain Place Names in the United States (angļu). U.S. Government Printing Office, 1905. 184. lpp. «Profile of General Demographic Characteristics: 2000» (angļu). U.S. Census Bureau, American Factfinder. Skatīts: 2018. gada 12. jūlijā. «American FactFinder» (angļu). United States Census Bureau. Skatīts: 2008-01-31. Mary Jo Foley. «Microsoft readies new 'Park City' virtualization product». ZDNet (angļu). «Microsoft opens new office in Lehi» (angļu). Oficiālā tīmekļa vietne