Soledara (ukraiņu: Соледар) ir pilsēta Doneckas apgabalā Ukrainas austrumos. Izvietojusies apgabala ziemeļaustrumos, pakļauta Bahmutas pilsētas padomei. Tagadējās pilsētas vietā kopš 17. gadsimta pastāvēja kazaku ciems Brjancivka, kura iedzīvotāji nodarbojušies ar sāls ieguvi. 1881. gadā līdzās ciemam izbūvēja sāls raktuves. Vēlāk netālu atklāja kvarcītu un īpaša veida māla iegulas, ko izmantoja 1887. gadā uzbūvētajās alebastra un šamota rūpnīcas. Pie rūpnīcām izaugušo ciematu 1926. gadā nodēvēja par godu vācu komunistam Kārlim Lībknehtam par Karlolibknehtivsku (Карло-Лібкнехтівськ). 1965. gadā ciematam piešķīra pilsētas tiesības, bet 1991. gadā to pārdēvēja tagadējā vārdā. Mūsdienās sāls ieguves centrs, karstumizolējošo materiālu rūpniecība. 2023. gadā, Krievijas iebrukuma Ukrainā rezultātā pilsēta tika pilnībā nopostīta. «Історія міста». Arhivēts no oriģināla, laiks: 2016. gada 4. martā. Skatīts: 2015. gada 31. oktobrī. Vikikrātuvē par šo tēmu ir pieejami multivides faili. Skatīt: Soledara.