Klemāns Adērs (franču: Clément Ader; dzimis 1841. gada 2. aprīlī, miris 1925. gada 5. martā) bija franču izgudrotājs un inženieris, aviācijas pionieris. Izgudroja un 1881. gadā pirmoreiz demonstrēja t.s. teatrofonu, telefona paveidu, kas ļāva no attāluma klausīties teātra izrādes ar stereoskaņu. Vēlāk pievērsās lidmašīnu konstruēšanai. 1890. gadā Adēra konstruētais ar tvaika dzinēju darbināmais lidaparāts Éole spēja nolidot apmēram 50 metru attālumu 20 centimetru augstumā virs zemes. Trešo Adēra lidaparātu Avion III finansēja Francijas armija, tomēr izmēģinājumi 1897. gadā bija neveiksmīgi. Vikikrātuvē par šo tēmu ir pieejami multivides faili. Skatīt: Klemāns Adērs. Encyclopædia Britannica ieraksts (angliski)