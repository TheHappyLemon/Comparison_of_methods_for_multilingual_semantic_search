Birobidžana (krievu: Биробиджан, jidišā: ביראָבידזשאַן) ir pilsēta Krievijas Federācijā, Ebreju autonomā apgabala centrs. Izvietojusies apgabala austrumdaļā Amūras pietekas Biras krastā. Apdzīvota vieta šeit radās līdz ar dzelzceļa stacijas atvēršanu 1915. gadā. 1928. gadā tas tika pārveidots par strādnieku ciematu Tihoņkaja-Stancija (Тихонькая-Станция). 1932. gadā ieguva pilsētciemata statusu un Birobidžanas nosaukumu, kas radies no divu lielāko apgabala upju — Biras un Bidžanas nosaukumiem. 1934. gadā, līdz ar Ebreju autonomā apgabala izveidošanu, kļūst par tā administratīvo centru. Kopš 1937. gada pilsēta. Pilsētā darbojas vairāku augstskolu filiāles, kā arī viena universitāte — Šolema Aleihema Priamurskas Valsts universitāte. Kopskaitā tās ir piecas un piedāvā studiju programmas gan humanitāro zinātņu, gan arī eksakto zinātņu priekšmetos. Kopš 1990. gada šeit darbojās Krievijas Izglītības ministrijas nacionālo problēmu institūta filiāle, kurai ir vadošā loma ebreju mācību materiālu un metodikas izstrādē Krievijā. Līdzās šim institūtam darbojās vēl divi. Vieglā rūpniecība: trikotāža (uzņēmumi Viktoriya, Diamant), tekstilrūpniecība (šūšanas fabrika Nadežda), kā arī apavu. Kopš 1960. gadiem darbojās trikotāžas fabrika. Pilsētā ir arī attīstīta mašīnbūve. Kopš 1960. gadiem darbojās lauksaimniecības kombainu ražotne. Bez šiem uzņēmumiem darbojās arī transformatoru, autoremonta, mēbeļu rūpnīcas. Līdzās šīm nozarēm arīdzan darbojas pārtikas ražošanas uzņēmumi, kuri ražo makaronus, pienu un citus produktus. Siltumu un enerģiju pilsētai nodrošina Birobidžanas TECs Pilsētā darbojas Muzikālais ebreju teātris un apgabala Filharmonija. Katru gadu notiek ebreju dziesmu festivāls, kurš kopš 1991. gada ir starptautisks. Pie pilsētas teātra darbojās teātra studija “Koglet” (krievu: “Когелет”). Birobidžanā atrodas novadpētniecības, mākslas un mūsdienu mākslas muzeji. Laikraksts “Birobidžanas Nedēļa” (krievu: “Биробиджанская Неделя”) Laikraksts krievu valodā un jidišā “Birobidžaner Štern” (krievu: “Биробиджанер штерн”) Radio “Taiga-Austrumi” (krievu: “Тайга-Восток”) Vikikrātuvē par šo tēmu ir pieejami multivides faili. Skatīt: Birobidžana. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Ebreju enciklopēdijas Austrumeiropā raksts (angliski) Birobidžana Ebreju elektroniskajā enciklopēdijā (krieviski) Pilsētai veltīta mājaslapa (krieviski) Raksts par pilsētu (krieviski) Dažāda informācija par Birobidžanu (1928-1970) Arhivēts 2007. gada 29. decembrī, Wayback Machine vietnē. (angliski) Grāmata par Birobidžanu un Ebreju autonomo apgabalu (PDF)[novecojusi saite] (angliski) «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019.