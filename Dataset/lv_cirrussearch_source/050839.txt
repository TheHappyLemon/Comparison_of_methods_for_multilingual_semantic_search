Šis raksts ir par notikumiem Bidgoščā 1939. gada septembrī. Par citām jēdziena Asiņainā svētdiena nozīmēm skatīt nozīmju atdalīšanas lapu. Asiņainā svētdiena (vācu: Bromberger Blutsonntag, poļu: Krwawa niedziela) bija notikumi Bidgoščas (Brombergas) pilsētā Otrā pasaules kara laikā 1939. gada 3. un 4. septembrī, īsi pēc Vācijas iebrukuma Polijā. Pilsētā tolaik ievērojams daudzums iedzīvotāju bija etniskie vācieši. Visizplatītākā notikumu versija ir šāda. Vērmahtam tuvojoties pilsētai, vācu diversanti civiliedzīvotāju tērpos un vācu pašaizsardzības vienības (Selbstschutz) pilsētā sāka šaut uz poļu armijas daļām, kas atkāpās. Poļu armijas daļas atbildēja ar uguni. Vispārējā haosā atsevišķas daļas sāka vācu iedzīvotāju slaktiņu, kurai piebiedrojās arī poļu civiliedzīvotāji. Pēc tam, kad vācu armija ieņēma Bidgošču, savukārt atriebjoties tika noslepkavots ievērojams daudzums poļu civilpersonu. Notikumus, apzīmējot tos kā Asiņaino svētdienu, izmantoja vācu propaganda, attaisnojot represijas pret poļu iedzīvotājiem. Kara laika propagandas bukletos tika apgalvots, ka bojāgājušo vācu iedzīvotāju skaits bija vairāki desmiti tūkstoši. Mūsdienu vēsturnieki, lēš, ka to bija vairāki simti, kaut arī precīzs upuru skaits ir diskusijas objekts. Vikikrātuvē par šo tēmu ir pieejami multivides faili. Skatīt: Asiņainā svētdiena.