Erots (gr. Ἔρως) bija mīlestības dievs grieķu mitoloģijā. Viņš bija Afrodītes dēls. Citos avotos minēts, ka Erotu radījis Haoss. Erots grieķu mitoloģijā bija vienīgais no dieviem, kam uz muguras bija skaisti, balti, plati spārni, kā tas sastopams daudzos kristīgo eņģeļu atainojumos. Dievu vēstnesim Hermejam bija tikai spārnotas sandales. Tomēr Erota darbs bieži vien nebija labdabīgs. Erots mudināja kaislību starp cilvēkiem, šaujot ar bultu tieši sirdī. Erotam pavēles varēja dot dieviete Afrodīte, kas bija ļoti skaista, tomēr visai iedomīga būtne. Tomēr Afrodīte nebija visskaistākā no visām būtnēm, jo reiz pati uzskatīja kāda valdnieka meitu vārdā Psīhe daudz skaistāku kā viņa esam un lūdza par to savu dēlu Erotu uzlikt meitenei briesmīgu lāstu. Erotam bija jāņem bulta un jāsašauj Psīhe, lai tā iemīlētu pasaulē neglītāko vīrieti. Tomēr šaujot uz Psīhi Erots pats sevi savainoja un iemīlējās valdnieka meitā. Psīhes skaistums bija neaprakstāms: viņai bija nāras acis, viļņaini gari mati kā medus, krāšņas lūpas un balta āda. Tomēr bez skaistuma Psīhei piemita arī augsta morāle un tikumi, kā arī īstas cīnītājas gars, bet cīņa mīlestības vārdā, kas viņai vēl bija priekšā, būs smaga. Psīhe dzīvoja skaistā valdnieka pilī ar četriem torņiem un viņai bija trīs vecākas māsas un daudzas kalpones. Tomēr pavisam drīz Psīhes māsas apprecējās, bet Psīhe nespēja nevienu iemīlēt un apprecēties. Tad valdnieks nolēma sūtīt Psīhi pie Delfu orākula, lai orākuls pasaka, kas ir Psīhes otrā pusīte. Un orākuls teica, ka tas ir kaut kas augstāks par cilvēku un pavēlēja Psīhei kāpt augstā kalnā. Psīhe saposās un devās kāpt kalnā. Kāpiens bija grūts un garš, bet sasniedzot virsotni, Psīhe satika maigu vēju, kas lēni nonesa viņu lejā un ieveda skaistā alā, kas bija izklāta ar dārgiem tepiķiem un citām skaistām lietām un zeltu. Viņu apkalpoja neredzams kalpoņu pulks, līdz vakaram, kad tika izdzēstas lāpas un tumsā ieradās līgavainis Erots, kas tumsas ietverā viņu mīļoja un glāstīja, bet Psīhe nekad nedabūja redzēt viņa seju. Psīhi apciemoja māsas, kas redzot Psīhes bagātību un skaistumu, sāka skaust māsas laimi un, lai izbojātu mīlas priekus iestāstīja, ka viņas mīļotais ir ragains vērsis, īsts briesmonis. Un Psīhe vēlējās redzēt sava mīļotā seju un kādu vakaru viņa noglabāja lāpu, lai aizdegtu un ārti paskatījās uz savu mīļotu, bet, ak vai, skatoties ar lāpu aizdegās Erota labais spārns un ļoti aizkaitināts, viņš Psīhi atstāja, piesakot, ka nekad vairs nevēlas viņu satikt, jo viņa nav bijusi pietiekami uzticīga. Bet Psīhe bija redzējusi mīļotā skaisto seju un pati savainojās ar loka bultu, ko glabāja Erots un par visu vairāk vēlējās mīļoto satikt un būt ar viņu kopā. Vikikrātuvē par šo tēmu ir pieejami multivides faili. Skatīt: Erots. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski) Theoi Greek Mythology raksts (angliski) Hederiha mitoloģijas enciklopēdijas raksts (vāciski) Enciklopēdijas Krugosvet raksts (krieviski)