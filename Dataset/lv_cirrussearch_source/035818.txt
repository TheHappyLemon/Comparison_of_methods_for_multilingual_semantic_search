Ramūns Butauts (lietuviešu: Ramūnas Butautas; dzimis 1964. gada 22. maijā Kauņā) ir bijušais lietuviešu basketbolists, tagad — basketbola treneris. No 2011. līdz 2014. gadam bija Latvijas kluba Rīgas VEF galvenais treneris. Iepriekš ir bijis Rīgas ASK galvenais treneris (2005—2008), vēl ir trenējis KK Šiauliai, BC Donetsk. Kā treneris kļuvis par trīskārtēju Latvijas Basketbola līgas čempionu (2007, 2011, 2012) un ir vienīgais ārzemju treneris, kura vadītbā komanda spējusi uzvarēt šajā turnīrā. 2006. gada 28. decembrī Lietuvas basketbola federācija iecēla R. Butautu par Lietuvas nacionālās vīriešu basketbola izlases galveno treneri. Izlasi vadīja laika posmā no 2007. līdz 2009. gadam, tāpat ir bijis Lietuvas U-19, U-20 un U-21 izlašu galvenais treneris. R. Butauta tēvs Steps Butauts arī bija basketbolists un basketbola treneris, spēlējis PSRS izlasē un piedalījies olimpiskajās spēlēs. 1985—1989: "Žalgiris" basketbola skolas treneris 1994—2003: Rima Kurtinaiša basketbola skolas treneris 2002—2003: LKKA-Kaunas galvenais treneris (sieviešu basketbols) 2003—2005: KK Šiauliai galvenais treneris 2005—2008: Rīgas ASK galvenais treneris 2009: BC Donetsk galvenais treneris 2009—2011: Kauņas "Žalgiris" galvenais treneris 2011—2014: Rīgas VEF galvenais treneris 2003: Lietuvas U-19 izlases trenera palīgs 2004: Lietuvas U-20 galvenais treneris 2005: Lietuvas U-21 galvenais treneris 2007—2009: Lietuvas nacionālās vīriešu izlases galvenais treneris 2001: NEBL čempions. 2001: 2. vieta Pasaules U-19 čempionātā. 2003: Lietuvas Sieviešu basketbola līgas vicečempions un līgas gada treneris. 2004: 3. vieta Eiropas U-20 čempionātā. 2005: 1. vieta Pasaules U-21 čempionātā. 2009-12-24 R.Butautas oficialiai tapo Kauno "Žalgirio" vyr. treneriu Arhivēts 2009-12-27 Wayback Machine vietnē. (lietuviski) Rīgas VEF jaunais galvenais treneris — Butauts LKL profils (lietuviski)