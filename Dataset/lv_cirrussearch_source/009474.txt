Džeimijs Lundmarks (angļu: Jamie Lundmark; dzimis 1981. gada 16. janvārī Edmontonā, Kanādā) ir bijušais kanādiešu hokejists, uzbrucējs. Karjeras laikā aizvadījis 295 spēles dažādos Nacionālās hokeja līgas klubos. Karjeras nogalē sešas sezonas aizvadīja Austrijas hokeja līgā. 1999. gada NHL draftā viņu Ņujorkas "Rangers" izraudzījās pirmajā kārtā ar kopējo 9. kārtas numuru. NHL debitēja 2002.—2003. gada sezonā, šajā līgā aizvadījis 295 spēles regulārajā sezonā. Karjeras laikā spēlējis Itālijas līgas klubā HC Bolzano (NHL lokauta laikā), dažādos AHL klubos, Krievijas Superlīgas klubā Maskavas "Dinamo", Zviedrijas Elitserien klubā Timrå IK, kā arī NHL vienību "Rangers", Fīniksas "Coyotes" (vien 38 spēles 2005.—2006. gada sezonas vidū), Kalgari "Flames", Losandželosas "Kings" un Toronto "Maple Leafs" (vien 15 spēles 2009.—2010. gada sezonā). 2011. gada augustā viņš noslēdza līgumu ar KHL klubu Rīgas "Dinamo", kluba sastāvā aizvadot visu nākamo sezonu. 2012. gadā Lundmarks pievienojās Austrijas hokeja līgas klubam HK Klāgenfurte. Tās sastāvā nākamajā sezonā kļuva par Austrijas čempionu, kā arī ieguva līgas vērtīgākā spēlētāja balvu. 2018. gadā, pēc sešām Klāgenfurtē pavadītām sezonām, paziņoja par karjeras beigšanu. Rīgas 'Dinamo' pievienojas kanādiešu uzbrucējs Lundmarks[novecojusi saite], delfi.lv Dinamo papildina uzbrucējs Landmarks, sportacentrs.com Eliteprospects profils (angliski) Internet Hockey Database profils (angliski) Eurohockey profils (angliski) NHL profils (angliski) Hockey-Reference profils (angliski) ESPN profils (angliski)