Mirdza Martinsone-Bērziņa-Turķe (dzimusi 1916. gada 24. novembrī, mirusi 1983. gada 20. septembrī) bija latviešu vingrotāja un kalnu slēpotāja. Studējot Latvijas Universitātes Tautsaimniecības fakultātē, trenējās LU sporta klubā "Universitātes sports". 1935. gadā piedalījās studentu pasaules meistarsacīkstēs vingrošanā, iegūstot 5.vietu individuāli un 2. vietu komandu sacensībās. Divkārtēja Latvijas meistare slēpošanā (1934, 1935). Piedalījās 1936. gada ziemas olimpiskajās spēlēs, startēja kalnu slēpošanas divcīņā, taču tika diskvalificēta. Trīskārtēja Latvijas meistare slalomā (1937, 1938, 1940), pēc Latvijas okupācijas arī Latvijas PSR čempione slalomā (1941). Bija precējusies ar ātrslidotāju Alfonu Bērziņu. Otrā pasaules kara beigās devās bēgļu gaitās, kā Norvēģijas sporta žurnāliste piedalījās 1948. gada ziemas olimpiskajās spēlēs Sanktmoricā. 1950. gadu sākumā pārcēlās uz dzīvi Ziemeļamerikā. Pēc otrreizējas apprecēšanās un uzvārda nomaiņas dzīvoja ASV kā Mirdza Turķis. Pēc ilgas slimošanas mirusi 1983. gada 20. septembrī. LU studentu datubāze «olimpiade.lv». Arhivēts no oriģināla, laiks: 2018. gada 10. martā. Skatīts: 2015. gada 26. februārī. Arhivēts 2018. gada 10. martā, Wayback Machine vietnē. «Laiks. - 1983.g. 24.septembris». Arhivēts no oriģināla, laiks: 2019. gada 15. maijā. Skatīts: 2019. gada 3. novembrī. «Laiks. - 1983.g. 28.septembris». Arhivēts no oriģināla, laiks: 2019. gada 15. maijā. Skatīts: 2019. gada 3. novembrī. Olympedia profils (angliski) LOK profils