An-225 Mrija (ukraiņu: Mрія — ‘sapnis’) bija transporta reaktīvā lidmašīna, kura izstrādāta PSRS 1980. gados Antonova konstruktoru birojā. To darbināja seši turboventilatora dzinēji, un tā bija garākā un smagākā (maksimālā pacelšanās masa 640 t) lidmašīna, kas jebkad uzbūvēta. Tai ir lielākais spārnu plētums no mūsdienās aktīvajām lidmašīnām. Izgatavots tikai viens An-225 eksemplārs (sērijas numurs UR-82060), un to izmantoja Ukrainas operators. Lidmašīna tika iznīcināta Krievijas iebrukuma laikā 2022. gada februārī, Krievijas gaisa spēkiem uzbrūkot Hostomeļas lidlaukam. Lidmašīna var veikt dažādus kravu pārvadājumus: plaša veida (palielināta izmēra, smaguma un garuma) kravas ar kopējo masu līdz 250 t; iekškontinentālus beznosēšanās lidojumus ar kravas masu no 180 līdz 200 t; starpkontinentālus lidojumus ar kravas masu līdz 150 t; lielgabarīta kravu pārvadājumi lidmašīnas ārpusē ar masu līdz 200 t. An-225 tika izstrādāts no 1984. līdz 1988. gadam padomju kosmisko transportsistēmu vajadzībām. Tuvākais mērķis bija kosmoplānu Buran un nesējraķetes Energija sastāvdaļu transportēšana uz kosmodromu. Tālākais mērķis bija lidmašīnu izmantot kā pirmo pakāpi kosmiskā gaisa starta sistēmā, tādēļ An-225 tika paredzēta celtspēja līdz 250 t. Lidmašīna tika izstrādāta uz An-124 bāzes. Galvenās izmaiņas: pagarināta fizelāža, garāki spārni ar diviem papildu dzinējiem (pavisam seši), astes daļa izveidota ar diviem ķīļiem, lai ārējās kravas gaisa plūsma neietekmētu gaisa kuģa vadītspēju, likvidēta aizmugurējā kravas lūka, šasijas riteņu skaita palielināšana. "Мрия" сгорела. Самый большой в мире самолет Ан-225 уничтожен при атаке на Гостомель Vikikrātuvē par šo tēmu ir pieejami multivides faili. Skatīt: An-225. Encyclopædia Britannica raksts (angliski) AN-225 oficiālā vietne