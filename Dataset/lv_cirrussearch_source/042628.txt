Silverstonas trase (angļu: Silverstone Circuit) ir Formula 1 sacīkšu trase, kura atrodas Silverstonā, Apvienotajā Karalistē. 1950. gada 13. maijā tajā notika pirmā F1 pasaules čempionāta oficiālā sacīkste. Trase ir nemainīga kopš 2000. gada, kad Luffield tika pārveidots par vienu līkumu. Trase kļuva garāka par apmēram 100 metriem. Sākotnēji Silverstona bija ļoti vienkārša trase - tikai dažas taisnes un līkumi. Tomēr laika gaitā tika izbūvēti dažāda veida līkumi, saīsinātas taisnes un veiktas citas izmaiņas, līdz radās Silverstona, kādu mēs to pazīstam šobrīd. Pēc Airtona Sennas un Rolanda Racenbergera nāvēm Imolā 1994. gadā trase tika mazliet pārveidota drošības labad. Pirmais līkums, Copse, tika saasināts un līdz ar to vajadzēja vairāk bremzēt, lai varētu to izbraukt. Stowe līkums tika pārbūvēts un tagad principā bija ieskauts starp divām taisnēm. Abbey līkums kļuva ļoti ass un tagad vajadzēja bremzēt, lai varētu nokļūt Farm Straight taisnē. Visbeidzot, taisne starp Bridge un Priory līkumiem tika mazliet saīsināta. Pašlaik Silverstonas trasei ir līgums līdz 2009. gadam. Pēc tam sacīkstes norisināsies Doningtonparka trasē. F1 trašu saraksts Silverstona Vikikrātuvē par šo tēmu ir pieejami multivides faili. Skatīt: Silverstonas trase. Oficiālā mājaslapa (angliski) Raksts Store norske leksikon (norvēģiski)