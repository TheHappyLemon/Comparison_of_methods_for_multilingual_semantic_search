Koordinātas: 39°54′12″N 116°23′30″E﻿ / ﻿39.90333°N 116.39167°E﻿ / 39.90333; 116.39167 Tiaņaņmeņa laukums (vienkāršotā ķīniešu: 天安门广场, tradicionālā ķīniešu: 天安門廣場, piņjiņs: Tiān'ānmén Guǎngchǎng) ir pilsētas laukums Ķīnas galvaspilsētas Pekinas centrā. Tā platība ir 440 tūkstoši m2 (880 × 500 m), un tas ir viens no lielākajiem pilsētas laukumiem pasaulē. Nosaukts pēc Tiaņaņmeņa (‘Debešķīgā miera’) vārtiem, kas atrodas laukuma ziemeļos un atdala laukumu no Aizliegtās pilsētas. Pats laukums atrodas pilsētas centrālajā daļā. Tiaņaņmeņa laukumam ir liela ietekme kultūrā, šeit notikuši vairāki Ķīnas vēsturē svarīgi notikumi, tai skaitā Ķīnas Tautas Republikas proklamēšana 1949. gadā un studentu protesti un to vardarbīga pārtraukšana 1989. gadā. Vikikrātuvē par šo tēmu ir pieejami multivides faili. Skatīt: Tiaņaņmeņa laukums. Encyclopædia Britannica raksts (angliski)