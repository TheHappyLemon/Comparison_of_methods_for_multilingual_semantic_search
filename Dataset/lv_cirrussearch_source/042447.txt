Čāla Bijikakčaja (turku: Çağla Büyükakçay; dzimusi 1989. gada 28. septembrī) ir turku tenisiste. Bijikakčaja spēlē galvenokārt ITF sieviešu turnīru ķēdē. Viņa ir iekļuvusi 22 ITF turnīru finālos un astoņos no tiem uzvarējusi. Dubultspēlēs viņa jau ir spēlējusi 25 finālos un ieguvusi 14 uzvarētājas titulus. Turklāt 2009. un 2013. gadā viņa kļuva par Vidusjūras spēļu tenisa sacensību uzvarētāju. 2010. gadā Bijikakčaja bija pirmā Turcijas tenisiste, kas, piedaloties 2010. gadā ASV atklātā čempionāta kvalifikācijas sacensībās, pretendēja uz iekļūšanu Grand Slam turnīrā. 2016. gada 24. aprīlī Stambulā turnīra finālā viņa uzvarēja Danku Koviniču (3:6, 6:2, 6:3) un kļuva par pirmo turku spēlētāju, kas uzvarējusi WTA turnīrā un ieguvusi 82. vietu pasaules reitingā. Jūlijā viņa reitingā pacēlās līdz 67. pozīcijai, kad pēc 21 neveiksmīga mēģinājuma kvalificēties Grad Slam turnīram beidzot iekļuva Francijas atklātajā čempionātā un tur pirmajā riņķi guva uzvaru. Pēc tam viņa kvalificējās vēl četriem nākamajiem Grad Slam turnīriem, divos no tiem iekļūstot arī otrajā kārtā. No 2004. gada viņa regulāri pārstāvējusi Turciju Federācijas kausa sacensībās. Šajās sacensībās viņas lielākais panākums ir 2018. gadā Tallinā izcīnītā uzvara pret reitinga 6. pozīcijā esošo Latvijas komandas spēlētāju Aļonu Ostapenko. Pārstāvējusi Turciju 2016. gada vasaras olimpiskajās spēlēs, kur pirmajā kārtā zaudējusi krievu tenisistei Jekaterinai Makarovai. «Buyukakcay Cagla - profile» (angļu). TennisExplorer.com. Arhivēts no oriģināla, laiks: 2018-04-29. Skatīts: 2018-04-17. «Ostapenko negaidīti zaudē; Turcija panāk izlīdzinājumu». TVNET. 2018. trešdiena 7. februāris. Skatīts: 2018-04-17. Olympedia profils (angliski) WTA tenisistes profils (angliski) ITF profils (angliski) Billijas Džīnas Kingas kausa profils (angliski) Tennis Temple profils (angliski) tennisabstract.com profils (angliski) Instagram profils Twitter profils