Liebe ist für alle da ir vācu grupas Rammstein sestais studijas albums. Izdots 2009. gada 16. oktobrī. Albuma nosaukums tika apstiprināts 2009. gada 1. septembrī, jaunā singla "Pussy" promo video laikā, kā arī pēdējā intervijā ar Paulu Landersu žurnālā "RockOne". 2009. gada jūlijā, tituldziesma "Liebe ist für alle da", nokļuva internetā, kopā ar dažādiem promo-materiāliem. 8 dziesmu nosaukumi tika publicēti 2009. gada 13. augustā. 19. augustā kļuva zināmi visi 11 dziesmu nosaukumi. Rihards Kruspe paziņoja, ka "B********" nav atšifrējama kā "Bastard" (angļu: Nelietis), bet gan "Bückstabü", vārds, kuru izveidojusi pati grupa, ar nozīmi "viss, ko vēlies". Kruspe to apstiprināja "Metal Hammer". Albuma pirmais singls "Pussy", kopā ar dziesmu "Rammlied" kā B-Side dziesmu, tika izdots 2009. gada 18. septembrī, Eiropā, 19. septembrī - ASV. Singlā ir iekļauts arī videoklips dziesmai "Pussy", kurš ir skandalozākais grupas vēsturē, videoklipa beigās tiek rādītas grupas dalībnieku ģenitālijas, vai tās bija viņu ģenitālijas vai dublieru - nav zināms, Rihards Kruspe vienā no intervijām šajā sakarā teica: "Bez komentāriem", kopumā videoklipa ideja ir vācu ideālu, stereotipu, porno industrijas un citu valstij raksturīgo lietu izsmiešana. Pauls Landerss vienā intervijā paziņoja, ka dziesmas, kas nav iekļautas albumā, parādīsies kā singlu "B-Side", kā arī tiks izlaists albuma speciālā versija ar piecām papildus dziesmām. Turpinot šokēt sabiedrību, "Rammstein" paziņoja, ka izdos limitētu albuma versiju, kam komplektā nāks kaste ar intīmām rotaļlietām, kā arī sešiem fallu imitatoriem, kuri it kā atbilst grupas dalībnieku īsto ģenitāliju izmēriem. 2010. gada 8. februārī Eiropā un 9. februārī ASV izdots albuma otrais singls "Ich tu dir weh". 2010. gada 28. maijā izdots albuma trešais singls "Haifisch". "Pussy" (2009) "Ich tu dir weh" (2010) "Haifisch" (2010) Tils Lindemans (Till Lindemann) — balss Rihards Kruspe (Richard Z. "Fuchs" Kruspe) — ģitāra, bekvokāls Kristians Lorencs (Christian "Flake" Lorenz) — taustiņinstrumenti Pauls Landerss (Paul Landers) — ģitāra, bekvokāls Olivers Rīdels (Oliver "Lars" Riedel) — basģitāra Kristofs Šneiders (Christoph "Doom" Schneider) — sitaminstrumenti Rammstein Official Website News Page Arhivēts 2009. gada 16. augustā, Wayback Machine vietnē.. Rammstein.de. Promotional video Arhivēts 2009. gada 10. septembrī, Wayback Machine vietnē.. Thegauntlet.com Rammstein new album 8 song titles confirmed Arhivēts 2018. gada 8. septembrī, Wayback Machine vietnē.. Terrorizer.com. Metal Hammer podcast Arhivēts 2009. gada 16. augustā, Wayback Machine vietnē.. Metalhammer.co.uk The Gauntlet premieres Rammlied Arhivēts 2011. gada 31. augustā, Wayback Machine vietnē. TheGauntlet.com Liebe ist fur alle da recenzija. Rammstein Hitkiller.com mājaslapā Grupas izdomāts, netulkojams vārds Albuma Liebe ist für alle da dziesmu teksti Arhivēts 2009. gada 22. oktobrī, Wayback Machine vietnē.