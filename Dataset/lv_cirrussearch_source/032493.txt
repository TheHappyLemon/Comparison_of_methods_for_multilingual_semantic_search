Grand Theft Auto IV (zināms arī kā GTA IV) ir smilšu kastes, darbības un braukšanas žanru datorspēle, kuru izstrādājis Rockstar North. Tā ir devītā spēlē Grand Theft Auto datorspēļu sērijā, un tā ir pirmā GTA spēlē septītās paaudzes konsolēm (neieskaitot Liberty City Stories un Vice City Stories), kas iznāca uz PSP. Spēles priekštecis ir Grand Theft Auto: San Andreas. Spēle tika izdota visā pasaulē vienlaicīgi (izņemot Japānā) Xbox 360 un PlayStation 3 konsolēm. Divas epizodiskas pakas tiks izdotas ekskluzīvi Xbox 360 versijai, pirmā tiks izdota 2009. gada sākumā. Spēlēs Xbox 360 un PlayStation 3 versijas tiks izdotas Japānā. Spēle Ziemeļamerikā uz PC tika izdota 2. decembrī un Eiropā 3. decembrī. Spēle notiek izdomātā Libertīsitijā, kas ir balstīta uz mūsdienu Ņujorkas. Spēles galvenais varonis ir Niko Beličs, kara veterāns no Dienvidslāvijas, kurš dodas uz ASV, lai izdzīvotu amerikāņu sapni, taču drīz vien Niko tiek iepazīstināts ar Ņujorkas noziedzniekiem, bandām un citam nelikumīgām lietām. Kā iepriekšējās GTA spēlēs arī GTA IV lielākā spēles daļa sastāv no braukšanas un trešās personas šāvēja elementiem, un arī kā parasti spēlē spēlētājam ir dota "atvērta pasaule", pa kuru pārvietoties, pildot misijas un zogot transporta līdzekļus. GTA IV ir pirmā GTA konsoļu spēle, kurai standartā ietilpst daudzspēlētāju režīms ar piecpadsmit dažādiem spēlēšanas veidiem. Spēle arī ir guvusi milzīgus komerciālus panākumus, pirmajā dienā pārdodot 3,6 miljonus eksemplārus, tādējādi nopelnot 500 miljonus dolāru pirmajā dienā. Spēle kopumā saņem izcilus vērtējumus, kļūstot par visu laiku labāk novērtēto spēli Metacritic un Game Rankings vērtējumā. Grand Theft Auto IV ir veidots līdzīgi iepriekšējām sērijas spēlēm. Spēle sastāv galvenokārt no 3D šaušanas un braukšanas elementiem, spēlētājam dodot atvērtu apkārtni, pa kuru apgrozīties. Ja spēlētājs pārvietojas ar kājām, tam ir iespēja iet, skriet, peldēt, kāpt un lekt, kā arī izmantot ieročus. Spēlētājs var arī nozagt un pārvietoties ar automašīnām, laivām, helikopteriem un motocikliem. Grand Theft Auto IV izmanto pilnībā Europhia dzinēju, kas sakombinē mākslīgo saprātu, biomehāniku un fizikas modeli, lai visu padarītu dzīvīgāku. Atvērtā un mainīgā spēles apkārtne ļauj spēlētājam izvēlēties, kā viņš vēlas to spēlēt. Sižeta misijas ir jāizpilda, lai kļūtu pieejamas citas iespējas un jaunas pilsētas daļas, tās nav obligātas un spēlētājs var spēlēt spēli pēc savas gribas un darīt, ko vēlas. Kad spēlētājs nepilda sižeta misijas, viņš var brīvi pārvietoties pa pilsētu. Tomēr, radot nekārtības, spēlētājs piesaista policijas uzmanību, kas var novest pie viņa nāves vai apcietināšanas. Spēlētājam ir iespējams pildīt vairākas misijas vienlaikus, jo dažas misijas var būt ļoti garas un ilgt pat vairākas dienas, līdz spēlētājs saņem tālākas norādes. Spēlētājs var arī piedalīties daudzās un dažādās blakus misijās. Pirmo reizi Grand Theft Auto sērijās ietilpst iespēja, kas saucas "morality choices": dažos spēlēs punktos spēlētājs ir spiests izvēlēties nogalināt vienu no personāžiem vai tomēr atstāt viņu dzīvu. Spēlei ir iespējami divi dažādi nobeigumi. Tas, kā spēle beigsies, ir atkarīgs no tā, kā spēlētājs ir pildījis misijas. Katra izvēle ietekmē iespējamās spēles beigas. Ieroču šaušanas sistēma ir izveidota uz labākas trešās personas shēmas. Spēlētājs var izmantot aizsegus, šaut neskatoties un netēmējot vai brīvi tēmējot. Nomērķējot uz kādu cilvēku, virs viņa parādās viņa dzīvības, tām samazinoties tās sāk mainīties no zaļas uz dzeltenu krāsu un tad sarkanu. Šajā spēlē spēlētājs var arī šaut pa atsevišķām ķermeņa daļām. Niko dzīvības var redzēt uz liela, zaļa apļa. Zilais, lielais aplis norāda bruņu vestes palikušo izturību. Kad Niko tiek ievainots, viņš var atgūt savas dzīvības, izmantojot eskortu servisu, ēdot, dzerot, guļot, izmantojot medicīnas somiņas, vai piezvanot mediķiem. Bruņu vestes izturību parasti samazina ieroču lodes un citi dzīvību zaudējumi — kritiens no liela augstuma, psihiski ievainojumi vai izlidošana caur vējstiklam. Kad Niko dzīvības sasniedz nulli, viņš parādās pie tuvākās slimnīcas, taču zaudē 10% no kopējās labklājības (līdz maksimāli 10,000$). Niko ir iespēja atgūt savus ieročus pēc slimnīcas apmeklējuma, nevis kā iepriekšējas GTA spēlēs (izņemot Grand Theft Auto: Vice City Stories), kur šādu iespēju varēja atslēgt. Tomēr, spēlētājam tiekot apcietinātam, ieroči tiek konfiscēti. Pieprasījuma līmeņi atšķiras no iepriekšējo sēriju līmeņiem. Kad policija meklē Niko, uz kartes parādīsies meklēšanas apkārtne. Rādiusa lielums palielināsies līdz ar pieprasījuma līmeņa augstumu. Kad policija pamana Niko, rādiuss pārcentrējas uzreiz meklēšanas uz jauno apkārtni. Spēlētājs var izbēgt no policijas, izbēgot no meklēšanas rādiusa un kādu laiku neizraisot nevienu pārkāpumu. Pieprasījuma līmeni var pazaudēt, iebraucot "Pay 'N' Spray" kā iepriekšējās spēlēs. Bet vairāk pieprasījuma līmeni spēlētājs nezaudēs, ja policija redzēs Niko iebraucot "Pay-N-Spary". Spēlētājam ir jauna iespēja mēģināt izbēgt no policijas, kad viņš ir apcietināts, taču tas maksās ar vienu pieprasījuma zvaigznīti vairāk. Arī jaunums ir tas, ka civilie iedzīvotāji varēs piezvanīt policijai, ja redzēs spēlētāju veicam kādu noziegumu. Veids kā policija spēlētājam pievērš uzmanību mazliet atšķiras no ieprekšējam GTA sērijas spēlēm. Ja Niko izraisa lielu haosu, policija izmanto visus spēkus, lai viņu arestētu vai nogalinātu. Par "maziem" noziegumiem kā kāda piekaušana, nogalināšanu un auto zagšanu, parūpējas policijas patruļas. Lielāks pieprasījuma līmenis liek policijai izmantot laivas, helikopterus un FBI tipa aģentus, kas GTA: IV zināmi kā FIB (Federal Investigation Bureau). SWAT un armija vairs netiek izmantota GTA sērijā. Tagad tie ir aizstāti ar pretterorisma komandu, arī zināmu kā N.O.O.S.E. (National Office Of Security Enforcement). Zagt novietotu auto turpmāk vairs nebūs tik vienkārši. Niko vajadzēs tai izsist stiklu (ja tā ir aizslēgta) un tad iedarbināt to bez atslēgas, pretēji tam, kā iepriekšējās spēlēs spēlētājs vienkārši iekāpa mašīnā. Jaunā īpašība GTA: IV ir iespēja izmantot balss direkciju uz mērķi, izvēlētu kartē, bet šī iespēja ir pieejama tikai dārgajās mašīnās. Lielākais jaunums spēlē ir iespēja ceļot ar takšiem: spēlētājam jāpiezvana un jāpasūta taksometrs un tad ir jāizvēlas vieta, uz kuru taksistam braukt. Ir arī iespēja izlaist skatīšanos, kā tu dodies uz mērķi. Spēlētājam vairs nav iespēja vadīt lidmašīnas, kā tas bija iespējams iepriekšējās GTA sērijas spēlēs, bet vēl joprojām var vadīt helikopteru, tai skaitā policijas "Annihilator", kuram ir iebūvēts ložmetējs. Automašīnu bojājumu fizika ir daudz detalizētāka, nekā spēles priekštečiem. Kad notiek liela sadursme ar motociklu, vadītāja aizsargcepure, visticamāk, nokritīs. Fizikas dzinējs lielā auto avārijā izraisīs to, ka vadītājs izlidos pa automašīnas priekšējo stiklu, un katru reizi tas var notikt pilnīgi citādāk, jo spēle vairs neizmanto tik daudz animācijas līdz ar to padarot to reālistiskāku. Ja Niko izlido cauri stiklam, viņš var zaudēt kādu daļu savas dzīvības vai pat iet bojā. Turpmāk arī mašīnas neuzsprāgs tām nokrītot ar jumtu uz zemes, bet, ja mašīna ir daudzas reizes sašauta, ievērojami sadauzīta vai tai ar ieročiem ir trāpīts pa benzīna bāku, tā uzsprāgs. Sprādzieni dažreiz var izraisīt tuvējo mašīnu aizdegšanos vai arī to, ka tās vairs nedarbosies. Kad spēlētājs brauc ar mašīnu, viņš var izdauzīt automašīnas stiklu un brīvajā tēmēšanas veidā šaut ar daudziem ieročiem, un pat izmest granātas un citas sprāgstošas lietas pa logu. Dažās Libertīsitijas daļās Niko var apstāties pie prostitūtas un uztaurēt ar auto. Tad tas ļauj viņam uzsākt trīs dažādas attiecības ar prostitūtām. GTA: IV iespēja izmantot mobilo tālruni ir paplašināta. Izvēloties mobilo tālruni, uz ekrāna stūrīša parādās palielināts telefons. Tajā spēlētājs var apskatīt SMS un citas lietas, kā arī sarunāt tikšanos ar kādu no saviem draugiem un dažādas citas lietas. Ir iespējams pildīt kādu neizdevušos misiju aizejot uz izvēlni. Spēlētājs var nofotografēt bildes ar tālrunis un augšupielādēt tās uz policijas datoru serveriem, dažu misiju laikā. Niko var zvanīt uz 911, lai tie atbrauktu uz viņa atrašanās vietu un likt viņiem arestēt kādu, kas viņam uzbrūk, vai arī izmantot to, lai viņi iztērētu savu laiku uz viltus trauksmi. Viņš arī var sazināties ar mediķiem un ugunsdzēsējiem. Izsaucot mediķus Niko var izvēlēties, lai tie viņu sadziedē. Maksa par to ir tāda pati kā, ja viņš būtu nogalināts un būtu parādījies pie slimnīcas. Telefons arī ļauj piekļūt spēles daudzspēlētāju režīmam. Spēlē arī ir dažas datubāzes, kuras Niko var izmantot. Niko var izmantot spēlē esošajās Interneta kafejnīcas "TW@", kuras ir atrodamas dažādās pilsētas vietās. Ir vairāk kā 100 apskatāmas neīstas interneta saites, Niko var sūtīt un saņemt e-pastus (tai skaitā surogātpastu). Iepriekš spēlē Grand Theft Auto III bija arī redzamas interneta kafejnīcas, bet tur tās nebija pieejamas. Policijas mašīnā Niko var iekļūt tās iebūvētajā datorā, lai apskatītu sarakstu ar noziedzniekiem un pat noteikt, kur viņi dzīvo, nogalināt viņus un saņemt atlīdzību. Spēlē arī ir iekšspēles TV kanāli, kuros var skatīties reklāmas un raidījumus. Televīzijas šovi pārklāj daudz dažādus žanrus, tai skaitā — ziņas, komēdijas, sarunu šovus un sporta ziņas. Ir arī parodija par Rika Bernsa dokumentālo seriālu New York: A Documentary Film, kuru visu laiku rāda vienā no spēles kanāliem. Grand Theft Auto IV ir pirmā spēlē GTA sērijā, kas ļauj spēlētājam spēlēt daudzspēlētāju režīmā uz konsolēm, ar 15 dažādiem daudzspēlētāju režīmiem. Daudzspēlētāja režīms atbalsta līdz pat 16 spēlētājiem vienlaikus. Spēlētājs var uzlabot un pārveidot savu tēlu lielākajā daļā daudzspēlētāju režīmu. Servera vadītājs var izvēlēties daudzas dažādas lietas kā piemēram spēles laiku, policijas klātbūtni, iedzīvotāju klātbūtni, satiksmi, spēles darbības vietu un ieročus. Tiešsaistes režīma spēles ir sadalītas vērtētos un nevērtētētos mačos. Apbalvojums vērtētam režīmam ir nauda, kas nosaka spēlētāju vērtējumu. Spēlē nav pieejams "dalītais ekrāns" un LAN režīms. Daudzspēlētāja režīmā ir pieejami daudzi dažādi daudzspēlētāju veidi. Komandu bāzētajos režīmos ietilpst "Team Deathmatch", kur 2-8 komandas sacenšas viena ar otru, "Team Mafia Work" ir arī 2-8 komandu režīms, kur komandas sazinās ar mafiju un tā viņiem uzdod tādus darbus kā nogalināt vai nozagt kādu mašīnu, "Team Car Jack City" ir arī 2-8 spēlētāju režīms kur komandām jānozog kāda speciāla mašīna un jānogādā atpakaļ bez neviena bojājuma, "Cops n' Crooks" ir režīms, kurā daļa spēlētāju ir policisti un daļa zagļi, kā arī "Turf War" ir režīms, kurā par ietekmi kādā noteiktā pilsētas rajonā savstarpēji sacenšas divas komandas. Spēlē arī ir daudzi sacensību un kooperatīvie režīmi. "Race" režīms ir tradicionālās sacensības ar noteiktiem kontroles punktiem, caur kuriem jāizbrauc, lai uzvarētu ir jāfinišē pirmajam, "Hangmans N.O.O.S.E." ir kooperatīvais režīms, kur tev jāsavāc kāda persona no lidostas un bez starpgadījumiem jānogādā līdz mērķim, pirms policija viņu nogalina. Ir vēl "Deal Breaker". Pēdējais kooperatīvais režīms ir "Bomb Da Base II", kur vienai komandai jānogalina visi cilvēki uz kuģa un pēc tam tas jāuzspridzina. Spēlē ir arī režīms, kur visi spēlētāji var brīvi pārvietoties pa pilsētu un darīt, ko grib. Rockstar Games Social Club ir mājaslapa, kas uzrāda spēles statistiku no reģistrētiem lietotājiem. Par The Social Club mājaslapu tika paziņots 2008. gada 27. martā un uzsāka darbību 2008. gada 17. aprīlī. Galvenās lapas īpašības tika aktivizētas tajā pašā dienā kad iznāca pati spēle - 2008. gada 29. aprīlī. Social Club arī pabalstīs tiešsaistes īpašība spēlei Midnight Club: Los Angeles. Sociālais Klubs sastāv no dažādām daļām. Tajā ietilpst "LCPD Police Blotter", "The Story Gang", "The 100% Club", "The Hall of Fame", "The Liberty City Marathon" un "The Zit". Intervijā ar Playstation World žurnālu Rockstar pieminēja ka viņi "ļoti atbalstīs" Sony PlayStation Home, kopienu, kas balstīta uz PlayStation Network. Rockstar arī paziņoja, ka cilvēki, kas apskatīs PlayStation Home apartamentus saņems tādus labumus kā drēbes savam personāžam un citas lietas savam PlayStation Home. Papildus tam spēlētāji var iegūt PlayStation 3 trofejas savai mājai. 2008. gada 6. augustā Rockstar paziņojam ka GTA: IV izstrādā spēles PC versiju. Spēli izdos Ziemeļamerikā 2008. gada 2. decembrī un Eiropā 2008. gada 3. decembrī. Tai būs paplašinātāks un labāks daudzspēlētāju režīms nekā konsoles versijām. Visticamāk GTA: IV PC ports tiks izdots zem Games for Windows. Plānots ka vairāk par PC versiju varēs uzzināt 2008. gada 19. augustā Vācijas datorspēļu izstādē. Niko Beličs ir Austrumeiropietis-imigrants un veterāns Bosnijas karā, kurš dodas pie sava brālēna Romana uz Libertīstiju, lai izdzīvotu "amerikāņu sapni" un izbēgtu no savas noziedzīgās vēstures. Pēc atbraukšanas Niko ātri saprot, ka viņa brālēna stāstītais ir meli un ka viņš nemaz nav bagāts. Lai piepildītu amerikāņu sapni, Niko uzsāk savu gangstera dzīvi un cenšas palīdzēt arī savam brālēnam. Vēlāk tiek atklāts, ka Niko ir devies uz Libertīsitiju, lai atrastu cilvēku, kuru viņš vaino savas vecās armijas nodošanā. Niko caur Romanu drīz sazinās ar Libertīsitijas mafiju. Dažādos veidos Niko vēlāk iegūst arī citas paziņas, kas viņam palīdz kļūt bagātam. Grand Theft Auto IV notiek iedomātā Libertīsitijā, kura sastāv no četrām lielām salām, bāzētām uz četrām lielākajām Ņujorkas salām. Broker ir Bruklina, Dukes ir Kvīnsa, Bohan ir The Bronx un Manhatena ir Algonquin. Statena Sala netika iekļauta spēlē, jo izstrādātāji uzskatīja, ka tā nebūtu interesanta. No sākuma visi uz citām salām ir slēgti terorisma draudu dēļ. Vēlāk progresējot cauri spēles stāstam visi tilti pakāpeniski atveras un Niko var doties uz citām salām un tās izpētīt. Daži apskates objekti un vietas, kas ir īstajā dzīvē arī ir atrodamas spēlē, tai skaitā "Hove Beach", kas bāzēta uz Braitonas pludmales, "Firefly Island" bāzēta uz Konij salas, "Middle Park" bāzēts uz Centrālo Parku, "Statue of Happiness" bāzēta uz Brīvības statuju, "Star Junction" bāzēta uz Taimskvēru. "BOABO" (Beneath the Offramp of the Algonquin Bridge Overpass) parodija no DUMBO, "Triangle Building" bāzēta uz Flariton Building, "GetaLife Building" bāzēta uz MetLife Building, "Booth Tunnel" modelēts uz Linkolna tuneļa, un vēl daudz citi atdarinājumi un parodijas. John Tanaka. «GTAIV dodas uz Japānu (angliski)». IGN, 2008-04-22. Arhivēts no oriģināla, laiks: 2008-04-27. Skatīts: 2008-04-25. "Grand Theft Auto IV: GamePro ir pirmie, kas var paspēlēt 2008. gada lielāko spēli," GamePro 235 (2008. gada aprīlis): 50-51. «Rockstar Games paziņo Grand Theft Auto IV iznākšanas datumu». 2008-01-24. Arhivēts no oriģināla, laiks: 2008-01-28. Skatīts: 2008-01-24. Brian Ashcraft. «GTAIV iznākšanas datums Japānā». Kotaku, 2008-08-15. Skatīts: 2008-08-18. «PS3/Xbox 360用ACT『GTA IV』日本語版が10月30日発売決定». Dengeki Online. 2008-08-15. Skatīts: 2008-08-15. «'Grand Theft Auto IV' tevi pārsteigs!». 2008-04-28. Arhivēts no oriģināla, laiks: 2012-10-23. Skatīts: 2008-04-30. Ortutay, Barbara. «Take-Two 'Grand Theft Auto IV' nopelna $500 miljonus pirmajā pārdošanas nedēļā». Associated Press, 2008-05-08. Skatīts: 2008-05-08. Stephen Totilo. «'Grand Theft Auto IV' paziņo pirmās nedēļas rekordlielos pārdošanas apjomus (angliski)». MTV.com, 2008-05-07. Skatīts: 2008-05-08. «Ko Microsoft varētu iemācīties no GTA IV». Arhivēts no oriģināla, laiks: 2008-05-17. Skatīts: 2008-05-30. GRAND THEFT AUTO IV - Apskats: Platformas, Iespējas, Izlaiānas datums (angliski) Marbles, Misters "Wanted" Gamepro Magazine 52. lpp (2007. gada oktobris) (angliski) Millers, Gregs; Goldsteina, Hilarija. «IGN: Grand Theft Auto IV apskats (angliski)». IGN, 2008-03-01. Arhivēts no oriģināla, laiks: 2008-12-20. Skatīts: 2008-08-17. Martin Robinson. «Grand Theft Auto IV UK Hands-On». IGN. Arhivēts no oriģināla, laiks: 2008-03-02. Skatīts: 2008-03-04. GamesTM, July 2007, p34 Matt Cundy. «Six things in the demo that will change GTA forever». GamesRadar, 2007-07-26. Arhivēts no oriģināla, laiks: 2011-05-11. Skatīts: 2007-07-26. Norādīts vairāk nekā |author= un |last= vajadzīgs Game Informer (May 2007), GTA 4 US Exclusive, GameStop «Prostitūtas un masturbācija GTA IV (angliski)». Pocket-lint. Arhivēts no oriģināla, laiks: 2008-04-30. Skatīts: 2008-05-06. «'Grand Theft Auto IV' apskats: Rockstar Games' iekļauj spēlē braukšanu dzērumā un striptīza klubus (angliski)». 2008-01-30. Skatīts: 2008-01-30. Chris Roper. «Grand Theft Auto IV uzlabojums (angliski)». IGN, 2008-01-23. Arhivēts no oriģināla, laiks: 2012-06-10. Skatīts: 2008-02-23. «GRAND THEFT AUTO IV - GTA4 World Premiere Preview Reaches Subscribers (News)». Arhivēts no oriģināla, laiks: 2008. gada 8. augustā. Skatīts: 2008. gada 17. augustā. Coverage of the PlayStation Holiday Preview Event, 2007-10-12. Atjaunināts: 2008-08-17 «Grand Theft Auto IV Multiplayer Hands-On (PS3, Xbox 360)». GameTap. 2008-04-08. Arhivēts no oriģināla, laiks: 2011-05-10. Skatīts: 2008-05-15. «multiplayerblog.mtv». Arhivēts no oriģināla, laiks: 2015. gada 24. septembrī. Skatīts: 2021. gada 5. jūlijā. Mark Androvich. «Rockstar palaiž GTA IV Sociālo klubu». Gamesindustry.biz, 2008-03-27. Skatīts: 2008-03-28. Dean, Ian. PlayStation World (Future plc) (May 2008): 67. lpp. «Grand Theft Auto IV Official Website». Skatīts: 2008-06-08. Teksts "2008-06-08" ignorēts VG247 » Blog Archive » GTA IV PC to be shown to press at Games Convention Oficiālā mājaslapa (angliski) GTA IV iekš Gamespot.com (angliski) GTA IV iekš StrategyWiki (angliski)