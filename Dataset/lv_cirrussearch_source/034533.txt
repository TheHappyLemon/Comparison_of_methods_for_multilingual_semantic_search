Alberts Keselrings (vācu: Albert Kesselring; dzimis 1885. gada 30. novembrī, miris 1960. gada 16. jūlijā) bija vācu gaisa spēku ģenerālfeldmaršals Otrā pasaules kara laikā. Dienot armijā kopš 1904. gada, karoja gan Pirmajā, gan Otrajā pasaules karā. Komandēja Vācijas gaisa spēkus iebrukumā Polijā un Francijā, kaujā par Britāniju, kā arī iebrukumā PSRS. Vēlāk komandēja vācu spēkus Vidusjūras kara teātrī, tai skaitā kampaņu Ziemeļāfrikā. Līdz 1944. gada oktobrim, kad nejauši guva savainojumu autoavārijā, komandēja vācu spēkus Itālijā. Kara beigās bija vācu karaspēka komandieris Rietumu frontē. Pēc kara tiesāts britu tiesā Itālijā par kara noziegumiem, sodīts ar nāvi, kas nomainīts ar mūža ieslodzījumu. 1952. gadā atbrīvots veselības stāvokļa dēļ. Vikikrātuvē par šo tēmu ir pieejami multivides faili. Skatīt: Alberts Keselrings. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)