Aleksandrs Matanovičs (serbu: Александар Матановић; 1930. gada 23. maijs, Belgradā - 2023. gada 9. augusts, Belgradā) bija Serbijas starptautiskais lielmeistars šahā (1955). Viens no spēcīgākajiem 20. gadsimta Dienvidslāvijas šahistiem. Trīs reizes uzvarējis Dienvidslāvijas šaha čempionātos (1962, 1969, 1978). Četras reizes piedalījies Pasaules šaha čempiona nosaukuma izcīņas ciklu starpzonu turnīros (1952, 1958, 1967, 1976). Vislabāk nospēlējis 1958. gadā, kad bijis vienīgais starpzonu turnīra dalībnieks, kas spējis sagādāt zaudējumu turnīra uzvarētājam un nākamajam Pasaules šaha čempionam Mihailam Tālam, un dalot 7. vietu, tikai par puspunktu atpalicis no pretendentu turnīra dalībniekiem Roberta Fišera un Fridrika Oulafsona. Daudzu starptautisko šaha turnīru godalgoto vietu ieguvējs. Par panākumiem turnīros FIDE 1951. gadā viņam piešķīrusi starptautiskā meistara (IM), bet 1955. gadā - starptautiskā lielmeistara (GM) nosaukumu. Vairākkārt pārstāvējis Dienvidslāvijas komandu lielākajos komandu šaha turnīros: Pasaules šaha olimpiādēs piedalījies 11 reizes (1954-1972, 1978). Komandu vērtējumā izcīnījis 5 sudraba (1956, 1958, 1962, 1964, 1968) un 4 bronzas (1954, 1960, 1970, 1972) medaļas, bet individuālajā - zelta (1970), 2 sudraba (1956, 1966) un bronzas (1954) medaļas; Eiropas komandu šaha čempionātos piedalījies 5 reizes (1957-1965, 1973-1977). Komandu vērtējumā izcīnījis 4 sudraba (1957, 1961, 1965, 1973) un bronzas (1977) medaļas, bet individuālajā - 3 sudraba (1961, 1965, 1977) un bronzas (1957) medaļas; Pasaules studentu šaha čempionātos piedalījies 1956. gadā un izcīnījis bronzu komandu vērtējumā; Balkānu valstu komandu šaha čempionātā piedalījies 1976. gadā un komandas sastāvā izcīnījis zelta, bet individuālajā vērtējumā - bronzas medaļu. Bijis arī viens no starptautiskā izdevuma Chess Informator ("Šaha informators") idejas autoriem, kurš iznāca Belgradā kopš 1966. gada. Šajā izdevumā pirmo reizi tika savāktas teorētiski nozīmīgākās šaha partijas no svarīgākajiem turnīriem, kā arī veikta pirmā šaha atklātņu klasifikācija ar trīszīmju koda palīdzību. Vēlāk "Šaha atklātņu enciklopēdijā" šī klasifikācija tika uzlabota. Preminuo Aleksandar Matanović, simbol zlatnog doba našeg šaha 1958 Portoroz Interzonal Tournament OlimpBase :: Men's Chess Olympiads :: Aleksandar Matanović OlimpBase :: European Men's Team Chess Championship :: Aleksandar Matanović OlimpBase :: World Student Team Chess Championship :: Aleksandar Matanović OlimpBase :: Men's Chess Balkaniads :: Aleksandar Matanović Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)