Drū Makintairs (angļu: Drew MacIntyre; dzimis 1983. gada 24. jūnijā) ir kanādiešu hokejists, vārtsargs. Pašlaik (2014) Makintairs pārstāv Nacionālās hokeja līgas klubu Karolīnas "Hurricanes". No 1999. līdz pat 2003. gadam Makintairs spēlēja QMJHL līgas klubā Šerbrukas "Castors", taču tad 2003.—04. gada sezonu uzsāka ECHL vienībā Toledo "Storm". 2004.—05. gada sezonā Makintairs lielāko daļu sezonas aizvadīja jau AHL vienībā Grandrepidsas "Griffins", taču nozīmīgu daļu 2005.—06. gada sezonas atkal aizvadīja "Storm" rindās. 2006. gada vasarā Makintairs noslēdza līgumu ar Vankūveras "Canucks", nākamo sezonu aizvadot AHL vienībā Manitobas "Moose". 2007.—08. gada sezonā Makintairam visbeidzot izdevās debitēt NHL, "Canucks" rindās izejot uz laukuma uzreiz divās spēlēs. Pēc 2007.—08. gada sezonas noslēguma hokejists noslēdza viena gada līgumu ar Našvilas "Predators", visu nākamo sezonu aizvadot tās AHL fārmklubā Milvokī "Admirals". Nākamajā sezonā Makintairs spēlēja jau Atlantas "Thrashers" fārmklubā Čikāgas "Wolves", taču 2011.—12. gada sezonā aizvadīja divas spēles NHL vienības Bufalo "Sabres" sastāvā. 2012.—13. gada sezonas ievadā aizvadīja divas spēles KHL vienībā Prāgas "Lev", taču tad atgriezās Ziemeļamerikā. 2013.—14. gada sezonā aizvadīja divas spēles Toronto "Maple Leafs" rindās, pārējo sezonu aizvadot tās AHL fārmklubā Toronto "Marlies". 2014. gada vasarā noslēdza līgumu ar Karolīnas "Hurricanes". Vikikrātuvē par šo tēmu ir pieejami multivides faili. Skatīt: Drū Makintairs. Eliteprospects profils (angliski) Internet Hockey Database profils (angliski) Eurohockey profils (angliski)