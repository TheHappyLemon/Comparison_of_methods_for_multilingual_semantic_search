Satura kūrēšana[nepieciešama atsauce] (angļu: content curation) ir tiešsaistes satura atrašanas, apkopošanas un rādīšanas process, kas attiecas uz konkrētu tēmu vai jomu, parasti ar nolūku pievienot vērtību. Satura kūrēšana tīmeklī ir visaktuālākā. Tā ir nepārtraukta darbība, nevis vienreizējs notikums, jo informācija tiešsaistes vidē katru dienu pieaug. Visas vietas, kur saturs tiek koplietots un apspriests, ir labi satura kūrēšanas piemēri, tostarp sociālo mediju ziņas, ziņu apkopošanas vietnes, kā arī saites un raksti, kas minēti blogos. Nav noteikta standarta, kādam ir jābūt saturam. Tīmekļa vietnē bieži vien tiek kūrēts koplietots teksts, video, audio, attēli un infografikas. Satura kūrēšana “izaug” no nepieciešamības atrast, atklāt, filtrēt, saglabāt un rada jēgu par lielo informācijas daudzumu internetā, kas ir reta, vērtīga, dezorganizēta un lielākoties nepārbaudīta. Satura kūrēšana neietver sava satura izveidi. Satura kūrēšanas galvenais mērķis ir palīdzēt citiem atklāt, uzzināt un izprast kaut ko, kas nav viņiem pazīstams. Satura kūrēšana ļauj izprast, izpētīt, izprast kādu tēmu, jautājumu, problēmu, personu vai notikumu, organizējot labākos informācijas resursus par to (rakstus, pētījumus, attēlus, video utt.) un sniedzot ātru ieskatu un ekspertu norādījumus par to izpēti. Satura kūrēšanas procesam ir sena vēsture. Jau pirms tūkstošiem gadu cilvēks to ir izmantojis, lai saglabātu, organizētu, atklātu un izceltu vērtīgu dzeju, filozofiskas idejas, kā arī vēsturiskus un mākslinieciskus mākslas darbus. Pirmie piemēri par satura kūrēšanu parādījās renesanses laikmeta Eiropā, pirms pieciem gadsimtiem vēstules formāta veidā. Ar roku rakstītas vēstules izplatījās privāti starp tirgotājiem, izplatot informāciju par visu, sākot no ekonomiskajiem apstākļiem un beidzot ar sociālajām normām. Pats vēstuļu rakstītājs izlēma, kāda informācija ir svarīgākā un būtiskākā, organizējot un izplatot šīs zināšanas priekš publiskā patēriņa. Satura kurators ir kā visa tīmekļa redaktors, kas apkopo, šķiro un izprot informāciju un pasniedz to viegli saprotamā veidā. Satura kuratori atbild par visa satura sakārtošanu, lai pēc vajadzības varētu piekļūt blogu un sociālo mediju ierakstiem. Vienkāršāks skaidrojums ir domāt par satura kuratoru kā par bibliotekāru. Bibliotekāri kārto grāmatas un izvieto tās plauktos noteiktās grupās, pamatojoties uz informācijas veidu, kādu satur grāmatas. Tas ir līdzīgi tam, kā satura kuratori apkopo datus. «BigCommerce». Skatīts: 21.11.2019. Robin Good. «Medium», 07.01.2016. Skatīts: 21.11.2019. Robin Good. «Medium», 19.07.2017. Skatīts: 23.11.2019. «Alation». Skatīts: 23.11.2019.[novecojusi saite] «RedRokk».[novecojusi saite] Casey Kennedy. «Chron».