Antarktikas šaurums Antarktikas šaurums (zviedru: Antarctic-Sund, angļu: Antarctic Sound, spāņu: Estrecho Antarctic vai Paso Antarctic) ir ap 65 km garš un 15—20 km plats jūras šaurums Antarktīdas piekrastē. Atdala Triniti pussalas ziemeļaustrumu galu no Žuenvila salu grupas un savieno Brensfīlda šaurumu ar Vedela jūras Erebusa un Terora līci. Šaurumu atklāja Francijas 1837.—1840. gadu ekspedīcija Dimona d'Irvila vadībā. Pirmā to caurkuģoja un nokartēja zviedru ekspedīcija Oto Nordenšelda vadībā 1902. gada 15. janvārī un vēlāk nosauca par godu ekspedīcijas kuģim Antarctic, kas gāja bojā Eretusa un Terora līcī 1903. gada 13. februārī. Šauruma krastā darbojas trīs polārstacijas — argentīniešu vissezonas stacija Esperansa un urugvajiešu vasaras stacija Eličiribeeti Hopa līča krastā Triniti pussalas ziemeļaustrumos un argentīniešu vasaras stacija Petrela Dandī salas rietumos. SCAR Composite Gazetteer of Antarctica Koordinātas: 63°20′S 56°45′W﻿ / ﻿63.333°S 56.750°W﻿ / -63.333; -56.750