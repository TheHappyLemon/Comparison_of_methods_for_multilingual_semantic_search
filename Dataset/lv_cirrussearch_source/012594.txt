Tora Džeina Braita (angļu: Torah Jane Bright; dzimis 1986. gada 27. decembrī Kūmā) ir Austrālijas snovbordiste, 2010. gada Vankūveras Olimpisko spēļu čempione snovborda akrobātikā. Tāpat ir izcīnījusi divas uzvaras X spēlēs. Dzimusi daudzbērnu ģimenē nelielā Jaundienvidvelsas pilsētiņā Kūmā pie Austrālijas Alpiem. Sākotnēji trenējusies kalnu slēpošanā, vēlāk pievērsusies snovbordam. 19 gadu vecumā pārstāvēja Austrāliju Turīnas Olimpiskajās spēlēs, kur ieņēma 5. vietu. 2007. un 2009. gadā guva uzvaras snovbordā ļoti populārajās X spēlēs. 2010. gadā Vankūveras Olimpiskajās spēlēs bija Austrālijas delegācijas karognesēja Olimpiādes atklāšanas ceremonijā. Akrobātikas sacensībās T. Braita uzvarēja ar lielu pārsvaru, aiz sevis atstājot divas ASV snovbordistes un kļuva par ceturto ziemas olimpisko spēļu čempioni Austrālijas sporta vēsturē. Olympedia profils (angliski) FIS profils (snovbords) (angliski)