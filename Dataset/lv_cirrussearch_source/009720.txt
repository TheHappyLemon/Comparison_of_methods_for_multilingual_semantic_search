Krievijas Federācijas automašīnu numura zīmes jeb Reģistrācijas numura zīmes (krievu: Регистрационные номерные знаки Российской Федерации) ir Krievijas Federācijas teritorijā reģistrēto transportlīdzekļa numura zīmes, kas tiek piestiprinātas to aizmugurē un priekšpusē (automašīnām). Līdz 1993. gadam Krievijā reģistrētajām automašīnām piešķīra Padomju Savienības parauga numura zīmes, kas saturēja kirilicas burtu un ciparu kombināciju, kas norādīja uz reģiona nosaukumu, piemēram, "c 5969 ME" numurs tika lietots Maskavas apgabalā reģistrētajiem transporta līdzekļiem. Tā kā vecās numura zīmes netika anulētas, tad tās vēl arvien var tiek lietotas veciem transporta līdzekļiem. Pēc 1993. gadā apstiprinātā ГОСТ Р 50577-93 standarta jaunās Krievijas Federācijas automašīnu numura zīmes satur trīs burtus, kas apzīmē numura zīmes sēriju un trīsciparu numuru. Atļauts lietot tikai tos 12 kirilicas burtus, kas pēc rakstības līdzinās latīņu alfabēta burtiem — А, В, Е, К, М, Н, О, Р, С, Т, У, Х. Pa labi atrodas četrstūra laukums, kas satur Krievijas Federācijas karoga attēlu un burtus RUS apakšā un federācijas subjekta ciparu kodu augšā. Tādējādi katram federācijas subjektam piešķiramo atšķirīgo reģistrācijas numuru skaits ar vienu un to pašu teritorijas kodu ir ierobežots un nepārsniedz 1 726 272 (=12³×(10³-1). Federācijas subjektos, kur reģistrācijas numuru skaita vajadzība ir lielāka, tiek piešķirti papildus kodi. Tā kā teritorijās ar lielāku transporta līdzekļu skaitu pieprasījums pēc numuriem ir lielāks, tad kodu skaits tiek palielināts. Piemēram, Maskavas pilsētā tiek lietoti kodi 77, 97, 99, 177, 197, 199, 777 un 799, Maskavas apgabalā 50, 90, 150, 190 un 750, Sanktpēterburgas pilsētā 78, 98, 178 un 198, Krasnodaras novadā 23, 93 un 123, Sverdlovskas apgabalā 66, 96 un 196, Tatarstānas republikā 16, 116 un 716, Samāras apgabalā 63, 163 un 763. Vairāki kodi tiek lietoti arī Baškortostānas republikā 02 un 102, Mordovijas republikā 13 un 113, Čuvašijas republikā 21 un 121, Krasnojaskas novadā 24 un 124, Piejūras novadā 25 un 125, Stavropoles novadā 26 un 126, Volgogradas apgabalā 34 un 134, Voroņežas apgabalā 36 un 136, Irkutskas apgabalā 38 un 138, Kaļiņingradas apgabalā 39 un 91. Kemerovas apgabalā 42 un 142, Ņižņijnovgorodas apgabalā 52 un 152, Novosibirskas apgabalā 54 un 154, Permas novadā 59 un 159, Rostovas apgabalā 61 un 161, Saratovas apgabalā 64 un 164, Uļjanovskas apgabalā 73 un 173, Čeļabinskas apgabalā 74 un 174, Hantu-mansu autonomais apvidus-Jugra 86 un 186. Latvijas transportlīdzekļu numura zīmes http://platesmania.com/ru/regionstat-799?&lang=en Arhivēts 2017. gada 10. decembrī, Wayback Machine vietnē. Statistics of region Moscow City. License plates of Russia, Cars (type 1, 1a)