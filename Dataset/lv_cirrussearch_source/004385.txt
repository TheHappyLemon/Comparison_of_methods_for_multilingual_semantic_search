Talas pakalni (angļu: Thala Hills) ir polārā oāze Austrumantarktīdā Enderbiju Zemē. Izvietojusies Kosmonautu jūras krastā Alašejeva līča dienvidu piekrastē starp Spūnera līci austrumos un Frīta līci rietumos. Oāze izstiepusies 18 km garumā uz rietumiem no Heisa glečera līdz pat 2,5 km platā joslā. Sastāv no zemiem, sarkanbrūniem klinšu atsegumiem divos galvenajos areālos un vairākās nelielās no ledus brīvās pussalās piekrastē. Oāzi pēc aerofotomateriāliem dešifrēja Austrālijas antarktiskā ekspedīcija 1956. gadā un nosauca par godu kuģim Thala Dan, ar ko ekspedīcija oāzi apmeklēja 1961. gadā. Oāzē vairāki saldūdens ezeri, lielākais no kuriem ir Glubokojes ezers. Pakalnu rietumos kopš 1962. gada izvietojusies Krievijas polārstacija Molodjožnaja, bet austrumos 2014. gadā uzsākta Baltkrievijas antarktiskās stacijas būve.. ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Talas pakalni