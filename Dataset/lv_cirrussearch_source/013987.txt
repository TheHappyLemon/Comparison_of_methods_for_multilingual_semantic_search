Šis raksts ir par putnu ģinti. Par apdzīvotu vietu skatīt rakstu Zvirbuļi (Smārdes pagasts). Šis raksts ir par putnu ģinti. Par citām jēdziena Zvirbulis nozīmēm skatīt nozīmju atdalīšanas lapu. Zvirbuļi jeb īstie zvirbuļi (Passer) ir zvirbuļu dzimtas (Passeridae) zvirbuļveidīgo putnu ģints, kas apvieno 28 sugas. Vispazīstamākās sugas pasaulē ir mājas zvirbulis (Passer domesticus) un lauku zvirbulis (Passer montanus), kuras ir arī vienīgās Latvijā sastopamās zvirbuļu sugas. Saskaņā ar 2001. gada ģenētiskajiem pētījumiem ģints vecākā suga ir Āfrikā dzīvojošais Kāpzemes zvirbulis (Passer melanurus). Zvirbuļu sugu dabīgais izplatības areāls ir Eiropa, Āfrika un Āzija. Mūsdienās zvirbuļi ir introducēti daudzās vietās pasaulē, tie ir sastopami arī Amerikā, Austrālijā un citur. Zvirbuļi pamatā uzturas atklātā ainavā. Tie var būt dažādi zālāji, pļavas, savanna, krūmāji un pat tuksneši. Zvirbuļi ir maza un vidēja auguma putni. Mazākais ģintī ir kastaņbrūņais zvirbulis (Passer eminibey), kura ķermeņa garums mazākajiem indivīdiem ir 10,5 cm, svars 13,4 g. Lielākais ir papagaiļknābja zvirbulis (Passer gongonensis), kura ķermeņa garums lielākajiem indivīdiem ir 18 cm, svars 42 g. Abi ir arī zvirbuļu dzimtas mazākais un lielākais zvirbulis. Zvirbuļu tipiskais apspalvojums ir brūns vai pelēkbrūns, tiem bieži ir melnas, baltas vai dzeltenas pazīmes. Košākie ir Sudānas zvirbulis (Passer luteus) un dzeltenais zvirbulis (Passer euchlorus), kuru apspalvojums ir dzeltenā krāsā. Zvirbuļiem ir spēcīgs, masīvs, konusveida knābis, kas piemērots sēklu ēšanai. Knābja virspuse ir viegli izliekta uz augšu. Visām zvirbuļu ģints sugām dziesma ir līdzīga mājas zvirbuļa čiepstēšanai. Vairākas zvirbuļu sugas ir piemērojušās dzīvei cilvēka tuvumā. Visas zvirbuļu sugas barojas ar sēklām, kas sabirušas uz zemes. Tomēr ligzdošanas laikā tie barojas arī ar kukaiņiem. Dažas sugas varētu saukt par visēdājām, piemēram, mājas zvirbuli un pelēkgalvas zvirbuli (Passer griseus), kas barojas pilsētu atkritumu izgāztuvēs gandrīz ar jebko, ko var atrast. Lielākā daļa zvirbuļu ir sabiedriski putni un visu laiku uzturas baros. Zvirbuļu ģints (Passer) Abdelkūrī zvirbulis (Passer hemileucus) Bērais zvirbulis (Passer cinnamomeus) Dienvidu pelēkgalvas zvirbulis (Passer diffusus) Dzeltenais zvirbulis (Passer euchlorus) Džungļu zvirbulis (Passer pyrrhonotus) Itālijas zvirbulis (Passer italiae) Kaboverdes zvirbulis (Passer iagoensis) Kastaņbrūnais zvirbulis (Passer eminibey) Kāpzemes zvirbulis (Passer melanurus) Kenijas zvirbulis (Passer rufocinctus) Kordofānas zvirbulis (Passer cordofanicus) Krūmāju zvirbulis (Passer moabiticus) Lauku zvirbulis (Passer montanus) Lielais zvirbulis (Passer motitensis) Mājas zvirbulis (Passer domesticus) Melnkrūšu zvirbulis (Passer hispaniolensis) Papagaiļknābja zvirbulis (Passer gongonensis) Pegu zvirbulis (Passer flaveolus) Pelēkgalvas zvirbulis (Passer griseus) Saksaulu zvirbulis (Passer ammodendri) Sokotras zvirbulis (Passer insularis) Somālijas zvirbulis (Passer castanopterus) Sudānas zvirbulis (Passer luteus) Svahilli zvirbulis (Passer suahelicus) Sveinsona zvirbulis (Passer swainsonii) Šellija zvirbulis (Passer shelleyi) Tuksneša zvirbulis (Passer simplex) Turkmenistānas zvirbulis (Passer zarudnyi) World Bird List: Old World sparrows, snowfinches & weavers, 2018 Summers-Smith, J. Denis (2009). "Family Passeridae (Old World Sparrows)". In del Hoyo, Josep; Elliott, Andrew; Christie, David. Handbook of the Birds of the World. Volume 14: Bush-shrikes to Old World Sparrows. Barcelona: Lynx Edicions. ISBN 978-84-96553-50-7. Allende, Luise M.; Rubio, Isabel; Ruiz del Valle, Valentin; Guillén, Jesus; Martínez-Laso, Jorge; Lowy, Ernesto; Varela, Pilar; Zamora, Jorge et al (2001). "The Old World sparrows (genus Passer) phylogeography and their relative abundance of nuclear mtDNA pseudogenes" Chestnut Sparrow Parrot-billed Sparrow[novecojusi saite] Groschupf, Kathleen (2001). "Old World Sparrows". In Elphick, Chris; Dunning, Jr., John B.; Sibley, David. The Sibley Guide to Bird Life and Behaviour. London: Christopher Helm. pp. 562–564. ISBN 0-7136-6250-6 Summers-Smith, J. Denis (1988). The Sparrows: a study of the genus Passer. illustrated by Robert Gillmor. Calton, Staffs, England: T. & A. D. Poyser. ISBN 0-85661-048-8. Zvirbuļu foto[novecojusi saite] Old World Sparrows (Passeridae) Arhivēts 2016. gada 14. martā, Wayback Machine vietnē.