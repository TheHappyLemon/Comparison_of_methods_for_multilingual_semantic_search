Latvijas vīriešu florbola izlase ir komanda, kas pārstāv Latviju starptautiskajās florbola spēlēs, tā ir Starptautiskās Florbola federācijas dalībniece. Latvijas florbola izlase ir piedalījusies visos četrpadsmit Pasaules čempionātos kopš pirmā čempionāta 1996. gadā. 1996. un 1998. gadā Latvijas izlase ierindojās 9. vietā, 2000. un 2002. gadā — 7. vietā, 2004. gadā – 6. vietā, bet 2006., 2008., 2010., 2014., 2020. un 2022. gadā izcīnīja 5. vietu. 2008., 2010. un 2014. gada pasaules čempionātos spēlē par 5. vietu Latvijas florbolisti tikās ar Norvēģijas izlasi un uzvarēja: 2008. gadā ar 6:5, 2010. gadā ar 6:5, bet 2014. gadā ar 4:3. Arī 2012. gada pasaules čempionātā Latvijas izlase spēlē par 5. vietu tikās ar Norvēģijas izlasi, taču zaudēja ar 5:7. 2016. gada Pasaules čempionāts notika Rīgā. Latvijas izlase nespēja iekļūt ceturtdaļfinālā un noslēgumā ieņēma 10. vietu, zaudējot Slovākijai ar rezultātu 5-6 papildlaikā. Florbola izlase nosargā uzvaru pār norvēģiem un izcīna piekto vietusportacentrs.com