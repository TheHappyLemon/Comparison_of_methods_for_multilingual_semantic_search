Diāna Ņikitina (dzimusi 2000. gada 9. decembrī Rīgā) ir Latvijas daiļslidotāja, 2016. gada ziemas jaunatnes olimpisko spēļu sudraba medaļniece komandu sacensībās. 2015. un 2016. gadā atzīta par Jelgavas gada sportisti. Ar daiļslidošanu sākusi nodarboties 2004. gadā. Junioru līmeņa sacensībās sākusi piedalīties 2014.—2015. gada sezonā. 2015. gada martā piedalījās pasaules junioru čempionātā Tallinā, kur ieņēma 10. vietu. 2016. gada februārī pārstāvēja Latviju ziemas jaunatnes olimpiskās spēles. Individuālajās sacensībās ieguva 5. vietu, sasniedzot jaunu personisko rekordu — 165,60 punkti. Savukārt komandu sacensībās Future komandas sastāvā izcīnīja sudraba medaļu. 2016. gada pasaules junioru čempionātā, kas notika Ungārijas pilsētā Debrecenā, viņa vēlreiz ieguva 10. vietu. 2016. gada oktobrī Ņikitina guva potītes savainojumu, kura dēļ nācās izlaist lielāko daļu sezonas. Pēc atgriešanās nesekmīgi startēja pasaules junioru čempionātā Taivānā, īsajā programmā ierindojoties 30. vietā un nekvalificējoties izvēles programmai. Pirms 2017.—2018. gada sezonas uzsāka sadarbību ar šveiciešu treneri Stefanu Lambjelu, divkārtējo pasaules čempionu un 2006. gada olimpisko spēļu sudraba medaļnieku, kurš strādā arī ar citu Latvijas daiļslidotāju Denisu Vasiļjevu. Pieaugušo konkurencē debitēja 2017. gada septembrī Izaicinājuma sērijas turnīra sacensībās Slovākijā. Īsajā programmā ar 48,37 punktiem ierindojās 9. vietā, izpildot Eiropas čempionāta tehnisko minimumu. Pēc izvēles programmas kopvērtējumā ieguva 146,30 punktus, kas deva 10. vietu. 2017. gada oktobrī uzvarēja Horvātijā notikušajās starptautiskajās sacensībās "Zelta lācis", iegūstot 144,29 punktus. Tā paša gada decembrī kļuva par Latvijas čempioni, summā sasniedzot 183,04 punktus. 2018. gada Eiropas čempionātā īsajā programmā ierindojās 36. vietā un nekvalificējās izvēles programmai. Tika iekļauta Latvijas komandas sastāvā dalībai 2018. gada ziemas olimpiskajās spēlēs Phjončhanā. Olimpiskajās spēlēs ieguva 26. vietu īsajā programmā, tālākajām sacensībām nekvalificējoties. Ilze Knusle-Jankevica. «Gada sportisti Jelgavā – Diāna Ņikitina un Alberts Jurčenko». jelgavasvestnesis.lv, 2015. gada 28. decembris. Skatīts: 2017. gada 15. oktobrī.[novecojusi saite] Ilze Knusle-Jankevica. «Noskaidroti 2016. gada labākie Jelgavas sportisti». jelgavasvestnesis.lv, 2016. gada 29. decembris. Arhivēts no oriģināla, laiks: 2017. gada 30. septembrī. Skatīts: 2017. gada 15. oktobrī. «Competition Results». ISU. Skatīts: 2017. gada 15. oktobrī. Gatis Druvietis. «Daiļslidotāja Ņikitina izcīna 10. vietu pasaules junioru čempionātā». sportacentrs.com, 2015. gada 6. marts. Skatīts: 2017. gada 15. oktobrī. Gatis Druvietis. «Daiļslidotājai Ņikitinai piektā vieta jaunatnes olimpiskajās spēlēs». sportacentrs.com, 2016. gada 16. februāris. Skatīts: 2017. gada 15. oktobrī. Gatis Druvietis. «Ņikitinai sudrabs, Vasiļjevam bronza jaunatnes olimpiskajās spēlēs». sportacentrs.com, 2016. gada 20. februāris. Skatīts: 2017. gada 15. oktobrī. Gatis Druvietis. «Kučvaļska junioru pasaules septītniekā, Ņikitina desmitā». sportacentrs.com, 2016. gada 19. marts. Skatīts: 2017. gada 15. oktobrī. Gatis Druvietis. «Ņikitina pēc ilgas pauzes atgriežas ar neveiksmi junioru PČ». sportacentrs.com, 2017. gada 17. marts. Skatīts: 2017. gada 15. oktobrī. Ludmila Glazunova. «Lambjēla trenētā daiļslidotāja Ņikitina Slovākijā pēc īsās programmas devītajā vietā». Lsm.lv, 2017. gada 21. septembris. Skatīts: 2017. gada 15. oktobrī. Gundars Galkins. «Latvijas daiļslidotāja Ņikitina spēcīgā konkurencē Slovākijā iekļūst desmitniekā». Lsm.lv, 2017. gada 23. septembris. Skatīts: 2017. gada 15. oktobrī. Ludmila Glazunova. «Daiļslidotāja Diāna Ņikitina triumfē Horvātijā». Lsm.lv, 2017. gada 29. oktobris. Skatīts: 2017. gada 30. oktobrī. Gatis Druvietis. «Ņikitina un Vasiļjevs iespaidīgi triumfē Latvijas čempionātā». sportacentrs.com, 2017. gada 3. decembris. Skatīts: 2018. gada 24. janvārī. Gatis Druvietis. «Ņikitina netiek uz EČ garo programmu, īsajā daļā Zagitova pārspēj Medvedevu». sportacentrs.com, 2018. gada 18. janvāris. Skatīts: 2018. gada 24. janvārī. Vikikrātuvē par šo tēmu ir pieejami multivides faili. Skatīt: Diāna Ņikitina. Olympedia profils (angliski) ISU profils (angliski)