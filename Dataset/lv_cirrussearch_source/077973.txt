Tils Lindemans (vācu: Till Lindemann; dzimis 1963. gada 4. janvārī) ir vācu dziedātājs, dziesmu autors un dzejnieks. Labāk zināms kā galvenais solists un gandrīz visu grupas dziesmu autors vācu Neue Deutsche Härte grupā Rammstein un solo projektā Lindemann. Izdevis savu dzejoļu krājumu Messer (2002) un In stillen Nächten (2013). Atveidojis nelielas lomas vairākās filmās. Bērnu gadus Tils pavadīja Vendišas-Rambovas ciemā, netālu no Šverīnes Vācijas ziemeļaustrumos. Tur viņš arī strādāja grozu pīšanas darbnīcā. Ģimene: tēvs Verners Lindemans bija mākslinieks, rakstnieks, dzejnieks (sarakstījis 34 grāmatas), ar kuru Tilam bija ļoti sarežģītas attiecības. Savā grāmatā "Maiks Oldfīlds šūpuļkrēslā" (vācu: Mike Oldfield im Schaukelstuhl), Verners Lindemans, ka dienasgrāmatā, apraksta konfliktu ar savu 19 gadīgo dēlu Tilu, (grāmatas varoni sauc Tims). Tila māte, drīz pēc šķiršanās, kad dēlam bija 12 gadi, bet viņa māsai — 6, apprecējās ar ASV pilsoni. 1993. gada 4. februārī Verners Lindemans nomira. Viņa kaps atrodas Cikhūzenes kapos. Nāve iestājās no alkohola lielas pārdozēšanas. Nomira viņš baznīcā. Tils ne reizi nav apmeklējis tēva kapa vietu. Ir arī versija, ka dziesma Heirate mich, ir veltīta viņam, vai ar viņu kaut kā saistīta. Rostokā, par godu Verneram Lindemanim nosaukta skola. Tēvs ļoti vēlējās, lai dēls kļūtu par dzejnieku, principā, tā arī notika; bez tā, ka grupas Rammstein vokālists ir gandrīz visu dziesmu tekstu autors, viņš vēl ir izdevis savu dzejoļu krājumu Messer. Tils nodarbojās ar peldēšanu, 10 gadu vecumā viņš iestājās sporta skolā, kas trenēja toreizējās Vācijas Demokrātiskās Republikas izlases sportistus, skolu viņš pabeidza ar izcilību (1979—1980). 1978. gadā Tils bija VDR izlases sastāvā Eiropas junioru peldēšanas čempionātā. Viņam vajadzēja piedalīties 1980. gada olimpiādē Maskavā. Bet viņam tas neizdevās. Peldētāja karjera beidzās, drīz pēc tam, kad aizbraucot uz Itālijas sacensībām, viņš pameta viesnīcu, kopā ar pazīstamu meiteni, lai apskatītu Itālijas galvaspilsētu Romu, tā kā iepriekš Tilam nebija iespējas brīvi aizbraukt uz ārzemēm. Nākamajā dienā viņš atgriezās viesnīcā, bet no nepatikšanām izvairīties neizdevās, viņu izsauca uz ilgām nopratināšanām VDR drošības dienestā. Bet Tils pameta peldēšanu ne tikai šī iemesla dēļ, pamatā bija vēdera muskuļu trauma, ko viņš ieguva treniņu laikā. Tila draugs Rihards Kruspe piedāvāja dziedāt jaunajā grupā, kuru sen bija sapņojis izveidot. Tils par to bija ļoti izbrīnīts, jo viņš sevī nekad nebija pamanījis īpašas vokālās dotības, bet Rihards atteica, ka bieži dzirdējis, kā viņš dzied, pinot grozus, un ir pārliecināts, ka no viņa sanāks izcils dziedātājs. No piedāvājuma Tils neatteicās. Tā viņš kļuva par jaunizveidotās grupas Rammstein vokālistu. Līdz tam Tils spēlēja bungas pankroka grupā First Arsch. Pašlaik Tils ir šķīries un viņam ir divas meitas (vecākā — Nele, dzimusi 1985. gadā un jaunākā — Marija Luīze, 1992. gadā). First Arsch sastāvā Saddle Up Rammstein sastāvā Pamatraksts: Rammstein#Diskogrāfija 1995 — Herzeleid 1997 — Sehnsucht 2001 — Mutter 2004 — Reise, Reise 2005 — Rosenrot 2009 — Liebe ist für alle da 2011 — Made in Germany 1995—2011 2019 — Rammstein 2022 — Zeit Lindemann sastāvā 2015 — Skills in Pills 2019 — F & M 2021 — Lindemann: Live in Moscow Vikikrātuvē par šo tēmu ir pieejami multivides faili. Skatīt: Tils Lindemans. IMDb profils (angliski)