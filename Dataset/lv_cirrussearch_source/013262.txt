Šis raksts ir par tenisistu. Par citiem cilvēkiem ar uzvārdu Ļubičičs skatīt nozīmju atdalīšanas lapu. Ivans Ļubičičs (horvātu: Ivan Ljubičić; dzimis 1979. gada 19. martā) ir bijušais Horvātijas tenisists. Profesionāļa karjeru uzsāka 1998. gadā. I. Ļubičiča labākais sasniegums ATP tūres vienspēļu rangā ir 2006. gada 1. maijā sasniegtā 3. vieta, dubultspēlēs — 70. vieta (2005. gada 16. maijs). Karjerā I. Ļubičičs ir uzvarējis desmit ATP vienspēļu turnīros, bet lielāko panākumu Grand Slam sacensībās viņš guva 2006. gada Francijas atklātajā čempionātā, kurā sasniedza pusfinālu. Piedalījies divās Olimpiskajās spēlēs (2000, 2004). 2004. gadā Atēnās izcīnīja bronzas medaļu dubultspēlēs. 2012. gada aprīlī beidza profesionāļa karjeru. Vikikrātuvē par šo tēmu ir pieejami multivides faili. Skatīt: Ivans Ļubičičs. Olympedia profils (angliski) Munzüger Sport profils (vāciski) ATP tenisista profils (angliski) ITF profils (angliski) Deivisa kausa profils (angliski) Tennis Temple profils (angliski) tennisabstract.com profils (angliski)