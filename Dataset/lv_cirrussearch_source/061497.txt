Geno Petriašvili (gruzīnu: გენო პეტრიაშვილი; dzimis 1994. gada 1. aprīlī) ir bijušais gruzīnu brīvā stila cīkstonis, trīskārtējs pasaules čempions, divkārtējs Eiropas čempions, Pasaules un Eiropas čempionātu, olimpisko un Eiropas spēļu medaļnieks. Geno Petriašvili dzimis 1994. gadā Gori pilsētā. 2013. gadā viņš izcīnīja bronzas medaļas Pasaules un Eiropas čempionātos. Pasaules čempionātā viņš pusfinālā zaudēja Krievijas pārstāvim Hadžimuratam Gacalovam, bet cīņā par bronzu pieveica Ķīnas cīkstoni Denu Dživei. Savukārt Eiropas čempionāta pusfinālā zaudēja osetīnu izcelsmes Ukrainas cīkstonim Alenam Zasejevam, bet bronzas cīņā uzvarēja Vācijas pārstāvi Ņikitu Matjuhinu. 2015. gadā viņš kļuva par Eiropas spēļu un pasaules čempionāta bronzas medaļnieku. Eiropas spēlēs viņš pusfinālā zaudēja Baltkrievijas pārstāvim Aleksejam Šemarovam, bet cīņā par bronzu pieveica Armēnijas pārstāvi Levanu Berianidze. Savukārt Pasaules čempionātā pusfinālā zaudēja Azerbaidžānas pārstāvim Džamaladinam Magomedovam, bet cīņā par bronzu pieveica Mongolijas cīkstoni Žargalsaihanu Čulūnbatu. 2016. gadā Petriašvili, finālā uzvarot poli Robertu Baranu, kļuva par Eiropas čempionu. 2016. gada Riodežaneiro olimpiskajās spēlēs viņš izcīnīja bronzas medaļu. 2017. gadā viņš Parīzē kļuva par pasaules čempionu. 2018. gada pasaules čempionātā Budapeštā Geno izdevās izcīnīt pasaules čempiona titulu otro gadu pēc kārtas, finālcīņā uzveicot Ķīnas cīkstoni Denu Dživei. 2019. gadā Eiropas čempionātā Bukarestē Geno izcīnīja sudraba medaļu, zaudējot Turcijas čempionam Taham Akgilam. 2019. gada pirmsolimpiskajā pasaules čempionātā Kazahstānā līdz 125 kg svara kategorijā Geno izcīnīja zelta medaļu un saņēma olimpisko licenci nacionālajai olimpiskai komitejai vīriešu brīvās cīņas svara kategorijā 125 kg. 2020. gada februārī Itālijas galvaspilsētā notikušajā kontinenta čempionātā svara kategorijā līdz 125 kg cīņā par čempiona titulu uzvarēja sportistu no Polijas Robertu Baranu un izcīnīja Eiropas čempionāta zelta medaļu. 2020. gada vasaras olimpiādē Petriašvili ieguva sudraba medaļu. 2021. gada pasaules čempionātā, kas notika Oslo, viņš kļuva par pasaules čempionāta sudraba medaļnieku svara kategorijā līdz 125 kg. Finālā viņš piekāpās Irānas cīkstonim Amiram Hoseinam Zarem. Arī 2022. gada Eiropas čempionātā Budapeštā Petriašvili izcīnīja sudraba medaļu, šoreiz finālā viņš zaudēja turkam Taham Agilam. «Cīņas disciplīnu pēdējā dienā divas medaļas izcīna ASV un Baltkrievija» (latviešu). sportacentrs.com. 2021-08-06. Skatīts: 2022-05-01. «გენო პეტრიაშვილი დასანანად დამარცხდა» (gruzīnu). sportall.ge. 06-08-2021. Skatīts: 2022-05-01. Кавказский Узел. «Грузинский борец завоевал серебряную медаль чемпионата мира». Кавказский Узел. Arhivēts no oriģināla, laiks: 2021-10-04. Skatīts: 2021-10-04. Vikikrātuvē par šo tēmu ir pieejami multivides faili. Skatīt: Geno Petriašvili. Olympedia profils (angliski) FILA profils (angliski)