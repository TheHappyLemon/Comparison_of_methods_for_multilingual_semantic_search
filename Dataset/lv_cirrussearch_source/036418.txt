Davids Navara (čehu: David Navara; dzimis 1985. gada 27. martā Prāgā) ir Čehijas starptautiskais lielmeistars šahā (2002). Šahu iemācījies spēlēt sešu gadu vecumā. No 1993. līdz 1995. gadam uzvarējis Čehijas junioru šaha čempionātos dažādās vecuma grupās. Divkārtējs Pasaules junioru šaha čempionātu laureāts: 1997. gadā izcīnījis bronzas medaļu U12 vecuma grupā, bet 1998. gadā izcīnījis sudraba medaļu U14 vecuma grupā. 2000. gadā Olomoucā uzvarējis savā pirmajā starptautiskajā šaha turnīrā, apsteidzot Lenku Ptāčnīkovu. 2003. gadā uzvarējis Akibas Rubinšteina memoriālā Polaņicazdrojā. 2004. gadā ieņēmis 6. vietu Eiropas individuālajā šaha čempionātā. Septiņas reizes uzvarējis Čehijas šaha čempionātos (2004, 2005, 2010, 2012, 2013, 2014, 2015). 2011. gadā kopā ar Lūku Makšeinu uzvarējis Veikanzē (Nīderlande) šaha festivāla Tata Steel B turnīrā. 2013. gadā uzvarējis Eiropas šaha klubu kausa izcīņā Čehijas kluba G-Team Nový Bor sastāvā. 2014. gadā Vroclavā uzvarējis Eiropas čempionātā ātrajā šahā. 2015. gadā ieņēmis 2. vietu Veikanzē (Nīderlande) šaha festivāla Tata Steel B turnīrā un kļuvis par Eiropas individuālā šaha čempionāta sudraba laureātu. Regulāri piedalījies arī Pasaules šaha kausa izcīņā pēc izslēgšanas sistēmas, kuros lielāko panākumu guvis 2011. gadā, kad tikai 5. kārtā zaudējis Aleksandram Griščukam. 2009. gadā šajā turnīrā iekļuvis 3. kārtā, 2005. gadā izstājies jau 1. kārtā, bet trīs reizes (2007, 2013, 2015) izstājies 2. kārtā. 2021. gada novembrī Rīgā ierindojies 53. vietā 2021. gada "FIDE Chess.com Grand Swiss" turnīrā. 2023. gada novembrī Daglasā ierindojies 63. vietā "FIDE Grand Swiss" turnīrā. Pārstāvējis Čehijas komandu lielākajos komandu šaha turnīros: Pasaules šaha olimpiādēs piedalījies 8 reizes (2002-2014). Individuālajā vērtējumā izcīnījis zelta (2012) medaļu; Eiropas komandu šaha čempionātos piedalījies 9 reizes (2001-2017). Individuālajā vērtējumā izcīnījis sudraba (2001) un 3 bronzas (2001, 2003, 2017) medaļas. Par panākumiem turnīros FIDE 1999. gadā Navaram piešķīrusi starptautiskā meistara (IM), bet 2002. gadā - starptautiskā lielmeistara (GM) nosaukumu. 5th European Chess Championship 2004 «Historie MČR mužů». Arhivēts no oriģināla, laiks: 2012. gada 16. februārī. Skatīts: 2012. gada 16. februārī. OlimpBase :: 29th European Chess Club Cup, Rhodes 2013, G-Team Nový Bor «David Navara mistrzem Europy w Szachach Błyskawicznych». Arhivēts no oriģināla, laiks: 2014. gada 21. decembrī. Skatīts: 2016. gada 22. novembrī. «Carlsen gewinnt in Wijk aan Zee». Arhivēts no oriģināla, laiks: 2017. gada 11. aprīlī. Skatīts: 2016. gada 22. novembrī. Euro: Najer holt Gold 2011 World Cup 2009 World Cup 2005 World Cup «2007 World Cup». Arhivēts no oriģināla, laiks: 2013. gada 9. jūlijā. Skatīts: 2016. gada 22. novembrī. «2013 World Cup». Arhivēts no oriģināla, laiks: 2016. gada 21. oktobrī. Skatīts: 2016. gada 22. novembrī. «2015 World Cup». Arhivēts no oriģināla, laiks: 2017. gada 22. novembrī. Skatīts: 2016. gada 22. novembrī. 2021 FIDE Chess.com Grand Swiss 2023 FIDE Grand Swiss OlimpBase :: Men's Chess Olympiads :: David Navara OlimpBase :: European Men's Team Chess Championship :: David Navara Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)