Marussia F1 Team bija Apvienotajā Karalistē bāzēta Formula 1 autosacīkšu komanda, kas pēc Marussia realizētās komandas pārpirkšanas F1 sacīkstēs startēja zem Krievijas karoga. Komandu dibinājuši Manor Motorsport sacīkšu komandas vadītājs Džons Būts un inženieris Niks Virts. Marussia lietoja Cosworth un Ferrari dzinējus. Komandas galvenā bāze atrodas Benberijas pilsētā Apvienotajā Karalistē. F1 čempionātā tā debitēja 2010. gada sezonā ar nosaukumu Virgin Racing, 2011. gada F1 sezonā tā piedalījās ar nosaukumu Marussia Virgin Racing. Komanda sākotnēji tika saukta par Manor Grand Prix, tomēr nosaukums tika mainīts pēc tam, kad tika noslēgts sadarbības līgums ar Virgin Group. 2011. gadā Marussia pabeidza komandas pārņemšanu un komanda mainīja nosaukumu. 2009. gada 17. novembrī tika paziņots, ka par komandas pirmo pilotu kļūs Timo Gloks. 15. decembrī preses konferencē par Gloka komandas biedru tika nozīmēts Lukašs di Grasi, bet par komandas testpilotiem — Alvaru Parente un Luišs Razija. Vēlāk, tā kā Parente nespēja savākt pietiekami daudz naudas, lai segtu testpilota izdevumus, viņa vietā par komandas otro testpilotu kļuva Endijs Suseks. 2012. gada sezonā komandā brauca Timo Gloks un Šarls Piks, bet komandas testpilote sezonas pirmajā pusē bija Marija de Viljota, kura smagi cieta sezonas vidū notikušos testa braucienos, septembrī par komandas testpilotu kļuva Makss Čiltons. Lai gan Marussia braucēji 2012. gadā nevienā Grand Prix neguva punktus, komanda iesaistījās sīvā cīņā ar Caterham par 10. vietu konstruktoru kausa kopvērtējumā, un līdz ar sezonas augstāko rezultātu – Timo Gloka izcīnīto 12. vietu Singapūras Grand Prix – Marussia izvirzījās 10. vietā, apsteidzot Caterham. Sezonas kulminācijā, pēdējā sacīkstē Brazīlijas Grand Prix, Caterham pilots Vitālijs Petrovs tomēr trasē apdzina Šarlu Piku (kurš tobrīd jau bija noslēdzis līgumu par pāriešanu uz Caterham nākamajā, 2013. gada sezonā) un sacensībās finišēja 11. vietā (Piks — 12.), un līdz ar to Marussia zaudēja 10. vietu kopvērtējumā un ar to arī būtisku finansējumu. 2012. gada nogalē tika paziņots, ka Makss Čiltons 2013. gada sezonā būs viens no diviem Marussia F1 komandas pamatpilotiem kopā ar Timo Gloku. Vēlāk komanda paziņoja, ka pēc abpusējas vienošanās Timo Gloks pamet komandu, un viņa vietā tika slēgts līgums ar Luišu Raziju, tomēr neilgi pirms sezonas sākuma komanda lauza līgumu ar Raziju, un noslēdza līgumu ar franču pilotu Žilu Bjanki. «2010 FIA Formula One World Championship Entry List (angliski)». FIA. 12.06.2009. Arhivēts no oriģināla, laiks: 2010. gada 3. martā. Skatīts: 12.06.2009.. «Glock to lead new Manor F1 team (angliski)». BBC News. 17.11.2009. Skatīts: 27.11.2009.. «Testu laikā smagi cietusi F-1 komandas Marussia testu pilote de Viljota». DELFI / LETA. 03.07.2012. Arhivēts no oriģināla, laiks: 2012. gada 7. jūlijā. Skatīts: 01.10.2012.. «Marussia name Max Chilton as reserve driver for rest of season (angliski)». BBC Sport. 20.09.2012. Skatīts: 20.10.2012.. Elizalde, Pablo. «Singapore GP: Timo Glock optimistic Marussia can now fend off Caterham in championship (angliski)». Autosport.com. Haymarket Publications, 23.09.2012.. Arhivēts no oriģināla, laiks: 2012. gada 13. novembrī. Skatīts: 28.10.2012.. Straw, Edd. «Caterham needs luck to finish year 10th (angliski)». Yahoo! and Eurosport, 11.10.2012.. Skatīts: 28.10.2012.. Elizalde, Pablo. «Brazilian GP: Marussia devastated to lose 10th in Formula 1 points (angliski)». Autosport.com. Haymarket Publications, 25.11.2012.. Skatīts: 03.03.2013.. Сержан, Эдвард. «Николай Фоменко: «Марусе» нужно объединиться с Петровым (krieviski)». izvestia.ru. Деловая газета «Известия», 16.12.2012.. Skatīts: 17.12.2012.. «Joint statement from the Marussia F1 Team and Timo Glock (angliski)». marussiaf1team.com. Marussia F1 Team. 21.01.2013. Arhivēts no oriģināla, laiks: 2013. gada 23. janvārī. Skatīts: 03.03.2013.. «Razia returns (angliski)». marussiaf1team.com. Marussia F1 Team. 06.02.2013. Arhivēts no oriģināla, laiks: 2014. gada 20. oktobrī. Skatīts: 03.03.2013.. «Jules Bianchi to race (angliski)». marussiaf1team.com. Marussia F1 Team. 03.03.2013. Arhivēts no oriģināla, laiks: 2014. gada 7. novembrī. Skatīts: 03.03.2013.. Vikikrātuvē par šo tēmu ir pieejami multivides faili. Skatīt: Marussia F1 Team. Oficiālā mājaslapa (angliski), (krieviski) Marussia - komandas profils portālā ESPN F1 (angliski)