ZX Spectrum bija viens no populārākajiem 8-bitu mājas datoriem, ko 1982. gadā Lielbritānijā izlaida Sinclair Research Ltd.. Tā sākotnējais nosaukums bija ZX82, bet vēlāk to pārsauca par ZX Spectrum, par godu tam, ka tas spēja attēlot 16 krāsu toņus, salīdzinot ar tā melnbaltajiem priekštečiem ZX80 un ZX81. Spectrum bija pirmais plaša patēriņa mājas dators Lielbritānijā, kam bija līdzīga tirgus niša kā Commodore 64 ASV. Tas bija populārākais mājas dators 1980. gados Rietumeiropā. Pateicoties zemajai cenai (£125 16 Kb operatīvās atmiņas modelim, £175 - 48 Kb operatīvās atmiņas modelim), jau 17 mēnešus pēc ražošanas sākuma tika pārdots miljonais ZX Spectrum. Bijušajā Padomju Savienībā sākot no 1980. gadu beigām tika izstrādāti neskaitāmi ZX Spectrum savietojami modeļi, 1990. gados tie bija diezgan populāri arī Baltijā un NVS valstīs. Sinclair izlaistie ZX Spectrum modeļi: ZX Spectrum 16K/48K (1982) ZX Spectrum+ (1984) ZX Spectrum 128 (1986) Amstrad izlaistie ZX Spectrum modeļi: ZX Spectrum +2 (1986) ZX Spectrum +3 (1987) ZX Spectrum +2A /+2B (1987) 7000 games at Relaxate[novecojusi saite] ZX Spectrum Demos & Games, ZX speccy Demo (3000), Games (5000), Ftp collection's.