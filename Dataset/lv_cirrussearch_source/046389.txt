Koncertzāle "Lielais dzintars" ir koncertzāle Liepājā, kas atrodas Vecliepājā, Radio ielā 8. Koncertzāles tehniskais projekts tika apstiprināts 2012. gada janvārī, bet no 2013. gada vidus Jūras un Radio ielas krustojumā notika ēkas būvniecība. Koncertzāle nodota ekspluatācijā 2015. gada 12. augustā un tās autors ir austriešu arhitekts Folkers Gīnke. Ēkas kopējā platība ir 14 126 m², tā ir 30 metrus augsta un tajā ir 8 stāvi. Tajā darbojas trīs koncertzāles — Lielā zāle ar 1000 skatītāju vietām, Kamerzāle ar 200 vietām un Eksperimentālā skatuve ar 120 vietām, kuras papildina mākslas telpa Civita Nova ēkas 1.stāvā un spoguļu zāle 6.stāvā. Ēka ir mājvieta Liepājas Simfoniskajam orķestrim, kā arī Liepājas Mūzikas, mākslas un dizaina vidusskolai un mākslas galerijai. Ēku projektējis austriešu arhitekts Folkers Gīnke un realizējis kopā ar latviešu arhitekta Jura Pogas biroju. Koncertzāles kopējās izmaksas sastāda 38, 51 miljoni eiro un tās ģenerālbūvieks ir SIA "Merks". Ēka ir saņēmusi Čikāgas Arhitektūras un dizaina muzeja un Eiropas Arhitektūras, mākslas, dizaina un pilsētplānošanas izpētes centra Starptautisko arhitektūras balvu, starptautiskā konkursa “Architizer A+ Awards” publikas simpātiju balvu, kā arī vairākus Latvijas arhitektūras un būvniecības nozares apbalvojumus. «Dzintara koncertzāles». DELFI. 2015. gada 30. decembrī. Adreses. Liepājas Lielais dzintars un Jūrmalas Dzintaru koncertzāle - REplay.lv, 2016-11-03. Atjaunināts: 2021-12-15 «Liepājas koncertzāles "Lielais dzintars" atklāšana. Sarunas». klasika.lsm.lv. Skatīts: 2021-12-15. «Arhivēta kopija». Arhivēts no oriģināla, laiks: 2018. gada 26. decembrī. Skatīts: 2018. gada 23. decembrī.