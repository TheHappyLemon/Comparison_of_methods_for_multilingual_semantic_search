Madonas rajons bija administratīvā iedalījuma vienība LPSR (1949—1990) un Latvijas Republikas (1990—2009) sastāvā. Tas atradās Vidzemes dienvidaustrumos un robežojās ar Cēsu rajonu un Gulbenes rajonu ziemeļos, Balvu rajonu un Rēzeknes rajonu austrumos, Preiļu rajonu, Jēkabpils rajonu un Aizkraukles rajonu dienvidos un Ogres rajonu rietumos. Madonas rajonā atradās Latvijas augstākais kalns — Gaiziņkalns. 1949. gada 31. decembra administratīvi teritoriālās reformas rezultātā Madonas apriņķis tika sadalīts Cesvaines un Madonas rajonos. 1952. — 1953. gadā Madonas rajons ietilpa Rīgas apgabalā. 1956. gadā Madonas rajonam pievienoja sadalītā Cesvaines rajona dienvidu daļu, bet 1959. gadā Ērgļu rajonu. 1963. gadā Madonas rajonam pievienoja Rēzeknes rajona Varakļānu pilsētu un Stirnienes ciemu, izņemot kolhoza «1. maijs» teritoriju. Pēc Latvijas Republikas atjaunošanas 1990. gadā Madonas rajona ciemi tika pārdēvēti par pagastiem. Madona Varakļāni Cesvaine ar lauku teritoriju Ērgļi ar lauku teritoriju Lubāna Aronas — Barkavas — Bērzaunes — Dzelzavas — Indrānu — Jumurdas — Kalsnavas — Lazdonas — Liezēres — Ļaudonas — Mārcienas — Murmastienes — Ošupes — Pamatu — Praulienas — Sarkaņu — Sausnējas — Varakļānu — Vestienas. Cesvaine ar lauku teritoriju Lubāna Madona Varakļāni Aronas pagasts — Barkavas pagasts — Bērzaunes pagasts — Dzelzavas pagasts — Ērgļu pagasts — Indrānu pagasts — Jumurdas pagasts — Kalsnavas pagasts — Lazdonas pagasts — Ļaudonas pagasts — Liezēres pagasts — Mārcienas pagasts — Mētrienas pagasts — Murmastienes pagasts — Ošupes pagasts — Praulienas pagasts — Sarkaņu pagasts — Sausnējas pagasts — Varakļānu pagasts — Vestienas pagasts. Saskaņā ar 1998. gadā pieņemto "Administratīvi teritoriālās reformas likumu" un 2008. gada "Administratīvo teritoriju un apdzīvoto vietu likumu" 2009. gada 1. jūlijā Madonas rajons tika likvidēts un tā teritorijā izveidoti Cesvaines novads Ērgļu novads Lubānas novads Madonas novads Varakļānu novads. Latvijas PSR Augstākās Padomes Prezidija dekrēts "Par lauku rajonu nodibināšanu Latvijas PSR sastāvā" Latvijas padomju enciklopēdija. 52. sējums. Rīga : Galvenā enciklopēdiju redakcija. 32.—33. lpp. Administratīvi teritoriālās reformas likums «Administratīvo teritoriju un apdzīvoto vietu likums». Arhivēts no oriģināla, laiks: 2010. gada 12. oktobrī. Skatīts: 2010. gada 31. oktobrī.