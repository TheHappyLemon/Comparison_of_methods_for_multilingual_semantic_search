Šis raksts ir par dzelzceļa staciju Jūrmalā. Par citām jēdziena Priedaine nozīmēm skatīt nozīmju atdalīšanas lapu. Priedaine ir dzelzceļa stacija Priedainē, Jūrmalā, līnijā Torņakalns—Tukums II. Priedainē pietur visi Tukuma virziena elektrovilcieni (izņemot rīta ekspresreisu no Tukuma). Stacijā biļešu kase ir slēgta. Priedaines stacija atvērta jau 1909. gadā Krievijas Impērijas laikā ar nosaukumu Sosnovij platforma. 1938. gadā vecās koka stacijas ēkas vietā uzbūvēta jauna (projektējuši inženieri A. Grundmanis un J. Šarlovs). Vienlaikus ar ēkas uzbūvēšanu ierīkota pārmiju centralizācija un bloķēšanas sistēma Lielupes tilta izgriežamajai daļai. Stacijā ierīkotie gaismas signāli bija pirmie Latvijas dzelzceļā. Stacijas ēka saglabājusies līdz mūsdienām un tā ir valsts nozīmes arhitektūras piemineklis. No 2008. gada 25. maija pēc Rīgas pašvaldības pasūtījuma atklāts elektrovilciena maršruts Rīga—Priedaine, kura vajadzībām tika izmantots 20. gadsimta 90. gadu sākumā izbūvētais papildu perons. Vēlāk maršruts tika slēgts. Priedaines stacijas ēka 2011. gadā Sliežu ceļi Rīgas virzienā Sliežu ceļi Tukuma virzienā Priedaines stacijas ēka Sliežu ceļi Tukuma virzienā. Pa kreisi - neizmantots perons Priedaines stacijas ēka Sliežu ceļu izvērsums Tukuma virzienā. Tālumā Lielupes tilti Priedaines stacijas uzgaidāmā telpa Nojauktā sliežu ceļa atliekas Sliežu ceļš un pamesta ēka Priedaines stacijā (nojaukta 2012. gadā) Elektrovilciens ER2-1342 pienāk Priedaines stacijā «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-07-31. «Latvijas dzelzceļi 1918-1938. Rīga: Valsts dzelzceļu izdevniecība, 1938, 71. lpp.». Arhivēts no oriģināla, laiks: 2019. gada 2. septembrī. Skatīts: 2014. gada 24. jūnijā. T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 68. lpp. ISBN 978-9984-38-698-0 Volkova Vivanta. «“Mammai piedzimu vilcienā, stacijas ēkā uzaugu un joprojām dzīvoju!” Kā latvieši cenšas glābt brūkošās stacijas, kur vilciens vairs nepiestāv». LA.LV (latviešu), 2021-07-15. Skatīts: 2022-07-15. Informatīvais ziņojums par dzelzceļa pasažieru pārvadājumu valsts pasūtījuma koncepcijas 2007.–2016. gadam īstenošanas gaitu[novecojusi saite]