Meža avene (Rubus idaeus) ir vidēja lieluma, rožu dzimtas krūms. Stumbrs stāvs, apakšdaļā koksnains, zaro. Uz stumbra un zariem tievi dzeloņi. Pirmā gada dzinumi neziedoši, otrā gada ir ziedoši. Uz ziedošajiem dzinumiem lapas staraini saliktas no 3 lapiņām, uz neziedošajiem no piektās lapiņas iegareni olveidīgas, plātnes virspuse gandrīz kaila, apakšpuse pelēkbalta, tūbaina, gals smails, malas zobainas. Kauslapas paliek pie augļa, noziedot atliecas. Vainaglapas baltas, garākas nekā kauslapas. Auglis ir sārti sarkanā krāsā. Zied maijā, jūnijā. Augļi nogatavojas jūlija beigās, augustā. Meža avenes augļus cilvēki lieto uzturā. Tās ēd gan svaigā veidā, gan lieto kā piedevas ēdieniem un tējās. No atsevišķiem eksemplāriem līdz blīvās, audzēs mežos, krūmājos, izcirtumos, ceļmalās un ūdenstilpju krastos. Straujas izplatības suga ar plašu pielāgošanās spēju. Meža avenes dabiskais izplatības areāls galvenokārt ir Eiropa, Ziemeļamerika un Ziemeļāzija. Sastopams mainīgā izskatā. Latvijā teritorijā ļoti bieži sastopams. Vikikrātuvē par šo tēmu ir pieejami multivides faili. Skatīt: Meža avene. Encyclopædia Britannica raksts (angliski) Encyclopædia of Life raksts (angliski) Enciklopēdijas Krugosvet raksts (krieviski)