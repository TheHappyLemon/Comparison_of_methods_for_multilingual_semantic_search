Lainuss Karls Polings (angļu: Linus Carl Pauling; 1901. gada 28. februāris — 1994. gada 19. augusts) bija amerikāņu ķīmiķis, bioķīmiķis, miera aktīvists, rakstnieks un pedagogs. Viņš bija viens no visietekmīgākajiem ķīmiķiem šīs zinātnes vēsturē un viens no 20. gadsimta ietekmīgākajiem zinātniekiem. L. Polings bija viens no pirmajiem, kas darbojās kvantu ķīmijas un molekulārās bioloģijas jomās. Viņš ir viena no četrām personām, kas saņēmuši vairāk nekā vienu Nobela prēmiju. Tāpat L. Polings ir viena no divām personām, kas saņēmuši divas dažādas Nobela prēmijas (ķīmijā un par miera veicināšanu), vēl divas dažādas Nobela prēmijas saņēmusi Marija Sklodovska-Kirī (ķīmijā un fizikā). Nobela prēmiju ķīmijā viņš saņēma 1954. gadā. Savukārt Nobela miera prēmiju amerikāņu zinātnieks saņēma 1962. gadā par viņa cīņu pret kodolieroču izmēģinājumiem. Polings kļuvis populārs visā pasaulē, veicinot vitamīna C lietojumu slimību profilakses nolūkā, bet krietni agrāk latviešu zinātnieks Augusts Kirhenšteins atklājis, ka vitamīnam C ir liela nozīme slimību novēršanā, taču pētījumus pietiekami neizvērsa. L. Polings mira 1994. gada 19. augustā no prostatas vēža 93 gadu vecumā. Žurnāls New Scientist viņu ierindoja starp 20 visu laiku izcilākajiem zinātniekiem. «The Nobel Prize in Chemistry 1954». Nobelprize.org. «The Nobel Peace Prize 1962». Nobel Foundation. Ilze Kuzmina. «Ne īsti kungs, ne biedrs. Aizmirstais Augusts Kirhenšteins». LA.LV (latviešu), 2017-09-18. Skatīts: 2021-05-27. Vikikrātuvē par šo tēmu ir pieejami multivides faili. Skatīt: Lainuss Polings. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Polinga CV (angliski) Ķīmijas enciklopēdijas profils (angliski) Lainusa Polinga biogrāfija Nobela prēmijas mājaslapā (angliski) Interview with Linus Pauling (angliski)