Māria Ivanka (ungāru: Ivánka Mária; precējusies Budinska (ungāru: Budinsky), arī Māria Ivanka-Budinska; dzimusi 1950. gada 23. februārī Budapeštā) ir Ungārijas starptautiskā lielmeistare šahā (1978). 1970. un 1980. gados bijusi viena no Ungārijas vadošajām šahistēm. Deviņkārtējā Ungārijas sieviešu šaha čempionātu uzvarētāja (1967—1972, 1974, 1978, 1986). Sešas reizes piedalījusies Pasaules šaha čempiones izcīņas cikla starpzonu turnīros, kur labākos panākumus sasniegusi 1971. gadā Ohridā un 1976. gadā Tbilisi, kad dalījusi 4.—5. vietu. Pārstāvējusi Ungārijas komandu lielākajos komandu šaha turnīros: Pasaules šaha olimpiādēs, kurās piedalījusies 8 reizes (1969—1974, 1978—1986). Komandu vērtējumā izcīnījusi 4 sudraba (1969, 1978, 1980, 1986) un 2 bronzas (1972, 1982) medaļas, bet individuālajā vērtējumā izcīnījusi zelta (1974), 2 sudraba (1978, 1980) un 2 bronzas (1969, 1972) medaļas. Eiropas komandu šaha čempionātā piedalījusies 1992. gadā. Sekmīgi piedalījusies starptautiskajos sieviešu šaha turnīros. Uzvarējusi turnīros Cinnovicē (1968), Vrņačka Baņā (1970), Veikanzē (1971), Vrņačka Baņā (1971), Brašovā (1972), Veikanzē (1973), Zalaegersegā (1979). Par panākumiem turnīros FIDE 1968. gadā Ivankai piešķīra starptautiskās meistares (WIM), bet 1978. gadā — starptautiskās lielmeistares (WGM) nosaukumu. Kopš 1993. gada reti piedalās šaha turnīros. 2002. gadā izdevusi autobiogrāfisku grāmatu par savām šahistes gaitām — "Sudraba karaliene" (angļu: Silver Queen; ISBN 963-9160-36-9). 1971 Ohrid Interzonal Tournament «1976 Tbilisi Interzonal Tournament». Arhivēts no oriģināla, laiks: 2020. gada 23. jūnijā. Skatīts: 2016. gada 18. augustā. OlimpBase :: Women's Chess Olympiads :: Mária Ivánka OlimpBase :: European Women's Team Chess Championship :: Mária Ivánka-Budinszky Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)