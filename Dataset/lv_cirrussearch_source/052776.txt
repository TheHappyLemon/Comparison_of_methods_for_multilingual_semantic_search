Sotirijs Versis (grieķu: Σωτήριος Βερσής; dzimis 1879. gadā, miris 1918. gadā) bija Grieķijas vieglatlēts un svarcēlājs. Viņš piedalījās 1896. gada olimpiskajās spēlēs Atēnās un 1900. gada olimpiskajās spēlēs Parīzē. Versis dzimis Atēnās pārtikušā ģimenē, studēja Komerciālajā akadēmijā un strādāja par biržas mākleri, bija iesaistīts Panellinios G.S. sporta klubā. Pēc vieglatlēta karjeras beigām pievērsās sporta šaušanai un piedalījās 1912. gada Helēņu spēlēs. Versis nomira 1918. gadā pēc saslimšanas ar Āzijas gripu. 1896. gada olimpiskajās spēlēs Versis piedalījās trijās sacensībās, divās svarcelšanas disciplīnās un vienā vieglatlētikā. 6. aprīlī, pirmajā vieglatlētikas sacensību dienā, Versis piedalījās diska mešanas sacensībā, kur ar 27,78 metrus tālu metienu ieņēma trešo vietu aiz amerikāņa Roberta Gereta un cita grieķa Panagiota Paraskevopula. Nākamajā dienā viņš startēja divās svarcelšanas disciplīnās. Pirmā no tām bija abrocīgā grūšana, kur Versis pacēla 90 kilogramus un ar labāku celšanas stilu tas viņam deva trešo vietu no sešiem sportistiem pēc Lonsestona Eliota un Vigo Jensena. Dienas otrajā daļā viņš piedalījās arī vienrocīgajā grūšanā, bet pacēla tikai 40 kilogramus un ieņēma ceturto vietu no četriem startējušiem sportistiem. Olimpisko spēļu laikā trešās vietas ieguvējs netika apbalvots, Starptautiskā Olimpiskā komiteja viņam bronzas medaļu piešķīra vēlāk, ar atpakaļejošu datumu. Pēc četriem gadiem Versis atgriezās olimpiskajā arēnā, piedaloties 1900. gada olimpiskajās spēlēs, kas notika Parīzē, Francijā, piedaloties tikai vienās sacensībās, kas bija lodes grūšanā, bet nevienā no trijiem mēģinājumiem neuzrādīja ieskaitāmu rezultātu, tāpēc neiekļuva finālā. «Sotirios Versis». Olympics at Sports-Reference.com. Arhivēts no oriģināla, laiks: 2020. gada 17. aprīlī. Skatīts: 2017. gada 29. maijs. «The Olympians of our Association». panelliniosac.gr. Arhivēts no oriģināla, laiks: 2018. gada 23. janvārī. Skatīts: 2017. gada 29. maijs. «Athletics at the 1896 Athina Summer Games: Men's Discus Throw». Olympics at Sports-Reference.com. Arhivēts no oriģināla, laiks: 2020. gada 17. aprīlī. Skatīts: 2017. gada 29. maijs. «Weightlifting at the 1896 Athina Summer Games: Men's Unlimited, Two Hands». Olympics at Sports-Reference.com. Arhivēts no oriģināla, laiks: 2020. gada 18. aprīlī. Skatīts: 2017. gada 29. maijs. «Weightlifting at the 1896 Athina Summer Games: Men's Unlimited, One Hand». Olympics at Sports-Reference.com. Arhivēts no oriģināla, laiks: 2020. gada 18. aprīlī. Skatīts: 2017. gada 29. maijs. «Athletics at the 1900 Paris Summer Games: Men's Shot Put». Olympics at Sports-Reference.com. Arhivēts no oriģināla, laiks: 2020. gada 17. aprīlī. Skatīts: 2017. gada 29. maijs. Vikikrātuvē par šo tēmu ir pieejami multivides faili. Skatīt: Sotirijs Versis. Olympedia profils (angliski) Trach and Field vieglatlēta profils (angliski) Sotirijs Versis (SOK profils) (angliski)