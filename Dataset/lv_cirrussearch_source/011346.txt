Virsbūve ir automobiļa vai cita transportlīdzekļa daļa, kas paredzēta pasažieru un bagāžas izvietošanai. Virsbūve stiprinās pie automobiļa rāmja. Mēdz būt arī virsbūves bez rāmja — nesošās virsbūves, kas izpilda arī rāmja funkciju. Pie nesošās virsbūves stiprinās visi automobiļa agregāti un mezgli. Vieglajiem automobiļiem pastāv slēgta un atvērta tipa virsbūves. Kravas automobiļiem virsbūve sastāv no šofera kabīnes un kravas platformas. Automobiļa forma ir atkarīga no tā konstrukcijas un komplektācijas, no pielietotajiem materiāliem un virsbūves ražošanas tehnoloģijas. Savukārt, jaunas formas izveide spiež meklēt jaunus tehniskos risinājumus un materiālus. Automobiļa virsbūves formas ietekmē sociālie un ekonomiski faktori, kā arī automobiļa statusa un kvalitātes faktori. Vieglajiem automobiļiem ir pieejami šādi virsbūvju tipi: Slēgtie Sedans Limuzīns Kupeja Hečbeks Minivens Hārdtops Liftbeks Atvērtie Kabriolets Targa Rodsters Lando Faetons Spaiders Brogams Kravas pasažieru Universālis Furgons Pikaps