"Tīģeris un drakons" (ķīniešu: 臥虎藏龍, piņjiņs: Wòhǔ Cánglóng, angļu: Crouching Tiger, Hidden Dragon) ir 2000. gada Ķīnas, Taivānas, Honkongas un ASV cīņas mākslas piedzīvojumu filma, kuras režisors ir Ans Lī. Filmā galvenās lomas atveido Džou Žuņfa, Mišela Jeo, Džana Dziji, Džans Džeņs, Langs Sjons un Džena Peipeja. Filma balstīta uz ķīniešu rakstnieka Vans Dulu tāda paša nosaukuma 1942. gada romānu. Filmas pirmizrāde notika 2000. gada 18. maijā Kannu kinofestivālā. Filma guva ievērojamus panākumus visā pasaulē, nopelnot 214 miljonus ASV dolāru pie 17 miljonu budžeta. ASV filma nopelnīja 128 miljonus dolāru un tā vēl joprojām ir visu laiku pelnošākā filma ASV svešvalodā. Tā kļuva arī par pirmo filmu svešvalodā, kas nopelnīja vairāk nekā 100 miljonu ASV dolāru. Filma saņēma arī pozitīvas kritiķu atsauksmes, slavējot stāstu, režiju, operatora darbu un cīņas mākslas ainas. "Tīģeris un drakons" saņēma vairāk nekā 40 apbalvojumu un tika nominēta Amerikas Kinoakadēmijas balvai desmit kategorijās, tai skaitā kategorijā "Labākā filma", saņemot to kategorijās "Labākā filma svešvalodā", "Labākais mākslinieka darbs", "Labākā oriģinālmūzika" un "Labākais operatora darbs". Līdz 2018. gadam, kad to paveica arī filma "Roma", "Tīģeris un drakons" bija visvairāk Kinoakadēmijas balvai nominētā filma svešvalodā. Mūsdienās "Tīģeris un drakons" tiek dēvēta par vienu no visu laiku labākajām cīņas mākslas filmām, kā arī par vienu no vislabākajām 21. gadsimta filmām. 2016. gadā BBC kritiķu vērtējumā to atzina par 35. labāko filmu kopš 2000. gada. «Crouching Tiger, Hidden Dragon (2000)». Box Office Mojo. Skatīts: 2023. gada 23. novembrī. «Genre Keyword: Foreign Language». Box Office Mojo. Skatīts: 2023-11-23. «First foreign language film to earn over $100 million in the USA». Guinness World Records. Skatīts: 2023-11-23. Mark Landler. «It's Raining Tigers and Dragons; Asian Filmmakers Rush to Repeat an Oscar Winner's Success». The New York Times (en-US), 2001-07-02. ISSN 0362-4331. Skatīts: 2023-11-23. «Top 10 martial arts movies». The Guardian (en-GB). 2013-12-06. ISSN 0261-3077. Skatīts: 2023-11-23. «The 100 greatest foreign-language films». www.bbc.com. Skatīts: 2023-11-23. Peter Bradshaw. «The 100 best films of the 21st century». The Guardian (en-GB), 2019-09-13. ISSN 0261-3077. Skatīts: 2023-11-23. «The 21st Century’s 100 greatest films». www.bbc.com. Skatīts: 2023-11-23. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)