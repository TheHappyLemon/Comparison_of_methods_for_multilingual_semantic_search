Niasa (indonēziešu: Pulau Nias) vai Niha (niasu: Tanö Niha) ir Indonēzijai piederoša sala Indijas okeānā. Administratīvi ietilpst Ziemeļsumatras provincē; iedalās četros apriņķos un vienā pilsētā. Lielākā apdzīvotā vieta ir Gununsitoli pilsēta salas ziemeļaustrumu krastā. Lielākā daļa iedzīvotāju ir niasi. Sala izvietojusies Indonēzijas rietumdaļā, pieder Lielajām Zunda salām. 100 km platais Mentavai šaurums to atdala no Sumatras austrumos. Kopā ar Batu salām dienvidos un Hinako salām pie Niasas rietumu krasta reizēm tiek dēvētas par Niasas arhipelāgu. Salas reljefs paugurains, augstākais punkts ir Lelematua kalns 858 m vjl. Salā valda tropiskais klimats. Ainavā dominē tropiskie lietusmeži. Sala ievērojami cieta 2004. gada Indijas okeāna zemestrīcē, kurā gāja bojā 122 cilvēki un vairāki tūkstoši palika bez pajumtes, kā arī 2005. gada Niasas-Simeulue zemestrīcē, kurā gāja bojā 800 bet bez pajumtes palika vairāki tūkstoši cilvēku. Zemestrīču un tām sekojošo cunami ietekmē salas krasta līnija vairākās vietās pārvietojās par 50 metriem iekšzemē. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 507. lpp. Vikikrātuvē par šo tēmu ir pieejami multivides faili. Skatīt: Niasa. Encyclopædia Britannica raksts (angliski)