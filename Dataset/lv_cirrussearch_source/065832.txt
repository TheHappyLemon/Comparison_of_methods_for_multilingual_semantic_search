Čašmas aizsprosts (urdu: چشمہ بیراج) ir HES uz Indas upes Pakistānas ziemeļos. Aizsprosts ir 11,28 metrus augsts un 1084 metrus garš. HES turbīnu jauda — 8 x 23 MW. Ūdenskrātuves ūdens tiek izmantots apūdeņošanai. Aizsprostu no 1967. līdz 1971. gadam cēla franču kompānijas, bet elektroenerģijas ražošana sākta 2001. gadā. Aizsprosta ūdenskrātuve 1996. gadā iekļauta Rāmsaras konvencijas aizsargājamo vietu sarakstā. Šeit uzturas vairāk nekā 200 000 putnu, sevišķi svarīga ziemošanas vieta tā ir dzērvēm.