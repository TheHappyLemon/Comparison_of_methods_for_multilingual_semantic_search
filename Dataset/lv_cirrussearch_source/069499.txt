"Patiesība" (franču: La Vérité) ir 2019. gada Francijas un Japānas drāmas filma, kuras režisors un scenārija autors ir Hirokazu Kore-eda. Filmā galvenās lomas atveido Katrina Deneva, Žiljeta Binoša, Ītans Hoks un Ludivīne Sanjē. Šī ir Kore-edas pirmā režisētā filma ārpus Japānas un pirmā filma, kas nav viņa dzimtajā valodā. Filma stāsta par attiecībām starp slavenu aktrisi Fabjēnu (Deneva) un viņas meitu Lumiru (Binoša), kura ierodas apciemot savu māti, kad viņa izdod savu autobiogrāfiju. Filmas "Patiesība" pirmizrāde notika 2019. gada 28. augustā Venēcijas kinofestivālā un tā saņēma pozitīvas kritiķu atsauksmes. Tīmekļa vietnē Rotten Tomatoes filmai ir 87% vērtējums. «The Truth». Box Office Mojo. Skatīts: 2023. gada 22. oktobrī. «The Truth - Rotten Tomatoes». www.rottentomatoes.com (angļu). 2020-07-01. Skatīts: 2023-10-22. IMDb profils (angliski) AllMovie profils (angliski) Rotten Tomatoes profils (angliski)