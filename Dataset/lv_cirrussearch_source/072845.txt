Islāmābāda (urdu: اسلام آباد, izrunā: [ɪsˌlɑːmɑːˈbɑːd]) ir Pakistānas galvaspilsēta. Pilsēta tika uzbūvēta 20. gadsimta sešdesmitajos gados, lai aizvietotu Karāči kā valsts galvaspilsētu. Pilsēta ir sadalīta astoņās zonās: diplomātiskajā, komerciālajā, augstskolu, rūpnieciskajā un citās. Katrā zonā ir pieejamas iepirkšanās un atpūtas zonas. Islāmābāda ir kosmopolītiska pilsēta. Oficiālā valoda ir urdu, tai ir liela nozīme kā starpetniskās saziņas līdzeklim un literārās jaunrades pamatam. Līdztekus tai galvaspilsētas uzņēmējdarbībā un izglītības jomā plaši izplatīta ir angļu valoda. Urdu valoda ikdienā netiek tik plaši lietota (aptuveni 10 % iedzīvotāju to uzskata par savu dzimto valodu). Visizplatītākā valoda ir pendžabu — tā ir dzimtā valoda 72% Islāmābādas iedzīvotāju. Otrajā vietā ierindojas urdu un puštu valodas (runā pa 10 % iedzīvotāju), pārējās valodas pārvalda mazāk nekā 1 % pilsētas iedzīvotāju. Lielākā daļa Islamābadas iedzīvotāju ir musulmaņi  (95,53%). Lielākā daļa no viņiem ir sunnīti, tomēr ir arī šiīti. 0,22 % ir ahmadiji. Pakistānas parlaments 1974. gadā pieņēma likumu, ar kuru ahmadiji tika pasludināti par nemusulmaņiem. Islāmabadas iedzīvotāji ir kristieši — 1,59 %, hinduisti — 1,6 %. Islāmābāda ir sadraudzības pilsēta ar šādām pilsētām: Ankara, Turcija (1982) Ammāna, Jordānija (1989) Pekina, Ķīnas Tautas Republika (1993) Seula, Dienvidkoreja (2008) Madride, Spānija (2010) Džakarta, Indonēzija (2010) «PROVISIONAL SUMMARY RESULTS OF 6TH POPULATION AND HOUSING CENSUS-2017». Q7125537. «Arhivēta kopija». Arhivēts no oriģināla, laiks: 2009. gada 22. jūnijā. Skatīts: 2009. gada 22. jūnijā. Lielais pasaules atlants. Rīga : Karšu izdevniecība Jāņa sēta. 2008. ISBN 978-9984-07-532-7. Vikikrātuvē par šo tēmu ir pieejami multivides faili. Skatīt: Islāmābāda. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Islamabad ceļojumu padomi no Wikivoyage (angliski) Islāmābādas oficiālā mājaslapa Islāmābādas galvaspilsētas attīstības aģentūra