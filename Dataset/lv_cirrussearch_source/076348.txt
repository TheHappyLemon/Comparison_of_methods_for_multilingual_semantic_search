Maikls Džeimss Ouens (angļu: Michael James Owen; dzimis 1979. gada 14. decembrī) ir bijušais Anglijas futbolists, spēlējis uzbrucēja pozīcijā. Viņš pašlaik ir piektais labākais vārtu guvējs Anglijas futbola izlasē ar četrdesmit gūtiem vārtiem. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. Maikls Ouens piedzima 1979. gada 14. decembrī kā ceturtais bērns ģimenē. Viņa tēvs Terijs Ouens bija profesionāls futbolists. 7 gadu vecumā Maikls sāka spēlēt futbolu. Līdz 10 gadu vecumam viņš mācījās Hektora Dreva pamatskolā un tur viņš spēlēja futbolu. Vēlāk viņš spēlēja Desīdas pamatskolas futbola komandā, kurā viņš bija iesitis 97 vārtus. Pēc aiziešanas no Desīdas pamatskolas, viņš spēlēja Hārvardas augstskolas futbola komandā. Par Ouenu interesējās Londonas "Chelsea", Londonas "Arsenal" un Mančestras "United", bet viņš parakstīja līgumu ar Liverpool FC, kuras pieaugušo komandas sastāvā debitēja 1997. gadā spēlē pret Vimbledonas FC, šajā spēlē gūstot vārtus. Pirmo pilno Anglijas Premjerlīgas sezonu viņš pabeidza kā viens no labākajiem vārtu guvējiem. Viņš atkārtoja šo panākumu nākamajā gadā un bija "Liverpool" labākais vārtu guvējs no 1997. līdz 2004. gadam, par spīti atkārtotiem paceles cīpslas savainojumiem. Viņa pirmie lielie apbalvojumi nāca 2001. gadā, kad "Liverpool" ieguva trīs kausus - UEFA, FA un Anglijas Līgas kausu, un Ouens tajā gadā saņēma Zelta bumbu. 2002-03. gada sezona bija viena no veiksmīgākajiem sezonām Ouena karjerā. Viņš iesita 26 vārtus. 2004. gada vidū Ouens pārgāja uz Madrides "Real" par 8 miljoniem sterliņu mārciņu, bet bieži tika izmantots spēlē uz maiņu. Par spīti tam viņš guva 13 vārtus Spānijas "La Liga" un viņam bija arī sezonas labākā attiecība vārtu gūšanas ziņā salīdzinājumā ar nospēlētajām minūtēm. Nākamajā sezonā viņš atgriezās Anglijā, pievienojoties Ņūkāslas "United" par 16 miljoniem sterliņu mārciņu. Viņam bija daudzsološs 2005./06. gada sezonas sākums, bet savainojumi lielākoties neļāva viņam spēlēt vairāk kā 18 mēnešus. Pēc viņa atgriešanās viņš kļuva par komandas kapteini un bija komandas labākais vārtu guvējs 2007./08. gada sezonā. Anglijas izlasē Ouens pirmo reizi spēlēja 1998. gadā, kļūstot par Anglijas jaunāko spēlētāju un jaunāko vārtu guvēju vienā laikā. Viņa sniegums 1998. gada FIFA Pasaules kausā atveda viņu pie valstiskas un starptautiskas slavas un viņš kļuva plaši pazīstams, un gūtie vārti 2000. gada Eiropas čempionātā, 2002. gada FIFA Pasaules kausā un 2004. gada Eiropas čempionātā. Viņš ir vienīgais spēlētājs, kurš jebkad ir guvis vārtus četros nozīmīgos turnīros Anglijas labā. Viņš spēlēja 2006. gada FIFA Pasaules kausā, bet guva savainojumu, kas prasīja gadu, lai atveseļotos. Palaikam spēlējot kā Anglijas kapteinis viņš ir septītais labākais kapteinis un viņam pieder izlases rekords ar 26 vārtiem oficiālos turnīros. Liverpool FA kauss: 2000–01 Anglijas Līgas kauss: 2000–01, 2002–03 FA Charity Shield: 2001 UEFA kauss: 2000–01 UEFA Superkauss: 2001 Manchester United Anglijas Premjerlīga: 2010–11 Anglijas Līgas kauss: 2009–10 FA Community Shield: 2010 Individuālie sasniegumi Zelta bumba: 2001 Anglijas Premjerlīgas labākais vārtu guvējs: 1997–98, 1998–99 Anglijas Premjerlīgas labākais spēlētājs: 1997–98 FIFA 100 «Premier League clubs submit squad lists» (PDF). Premier League. 2012. gada 2. februāris. 23. lpp. Arhivēts no oriģināla, laiks: 2012. gada 27. februārī. Skatīts: 2012. gada 2. februāris. «Premier League PlayerProfile». Premier League. Arhivēts no oriģināla, laiks: 2014. gada 28. februārī. Skatīts: 2011. gada 19. aprīlis. Team England Top Goalscorers «JockBio - Michael Owen». JockBio. Arhivēts no oriģināla, laiks: 2009-12-08. Skatīts: 2009-12-13. Matthias Arnhold. «England - Record International Players» (angliski). RSSSF, 29.01.2009.. Skatīts: 11.02.2009.. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)