Vorožba (ukraiņu: Ворожба) ir pilsēta Ukrainas ziemeļos, Sumu apgabala Sumu rajonā. Izvietojusies apgabala ziemeļos pie Krievijas robežas, Viras upes krastos 54 km no apgabala centra Sumiem. Ievērojams dzelzceļa mezgls. Apdzīvota vieta dibināta 1672. gadā kā Sumu kazaku pulka sotņas ciems. No 1765. līdz 1780. gadam sloboda Bilopiļļas komisariātā, no 1835. gada — pagasta centrs. 1869. gadā caur ciemu tika izbūvēta Kurskas—Kijivas dzelzceļa līnija un stacija, bet 1877. gadā uzbūvēta līnija uz Ļubotinu, bet 1894. gadā — uz Seredina-Budu. 1923. gadā ciemam piešķirts pilsētciemata, bet 1959. gadā — pilsētas statuss. Mūsdienās lielākā daļa iedzīvotāju nodarbināti dzelzceļā (stacija, vagonu depo, lokomotīvju depo, mezgla stacijas slimnīca) un pārtikas rūpniecībā. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 772. lpp. Vikikrātuvē par šo tēmu ir pieejami multivides faili. Skatīt: Vorožba.