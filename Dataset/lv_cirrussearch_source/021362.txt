Margareta Žunku (rumāņu: Margareta Juncu; dzimusi 1950. gada 13. martā, Kluža-Napokā kā Margareta Murešana (rumāņu: Margareta Mureşan)) ir Rumānijas starptautiskā lielmeistare šahā (WGM, 1982). Šahu iemācījusies spēlēt 16 gadu vecumā. 1967. gadā kļuvusi par Rumānijas junioru čempionu šahā. Vēlāk piedalījusies Rumānijas sieviešu šaha čempionātos, kuros izcīnījusi 6 medaļas: 3 zelta (1983, 1985, 1987), sudraba (1979) un 2 bronzas (1971, 1977). 1980. gados sekmīgi piedalījusies Pasaules čempiones nosaukuma izcīņas ciklos. Vislielākais panākums bija uzvara starpzonu turnīrā Tbilisi 1982. gadā un iekļūšana pretendentu mačos, kur gan nācās atzīt Lidijas Semjonovas parākumu ar 4½ : 5½. 1985. gadā starpzonu turnīrā Železnovodskā palikusi 8. vietā. No 1978. līdz 1990. gadam septiņas reizes pārstāvējusi Rumānijas izlasi Pasaules šaha olimpiādēs, turklāt 5 reizes spēlējusi pie 1. galdiņa. Komandu vērtējumā ieguvusi 3 medaļas: sudraba (1982) un 2 bronzas (1984, 1986). Kopš 1996. gada šaha sacensībās piedalās reti. 1982 Tbilisi Interzonal Tournament 1983-84 Candidates Matches «1985 Zeleznovodsk Interzonal Tournament». Arhivēts no oriģināla, laiks: 2020. gada 29. jūnijā. Skatīts: 2013. gada 4. novembrī. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules sieviešu šaha olimpiāde) (angliski)