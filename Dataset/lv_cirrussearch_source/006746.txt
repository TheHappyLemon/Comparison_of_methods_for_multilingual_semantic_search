Mīlas viesulis (vācu: Sturm der Liebe) ir Vācijas televīzijas seriāls, kuru uzņem kopš 2005. gada 26. septembra. Seriālam ir 20 sezonas, 4249 sērijas (uz 2024. gada 8. martu). Pasaulē šis seriāls tiek pārraidīts 20 televīzijas kanālos tādās valstīs kā Slovākija, Latvija, Lietuva, Igaunija, Itālija un citās. Lietuvā un Igaunijā to pārraida TV3. Latvijā tas sākotnēji tika pārraidīts pa TV3 un LTV7, bet vēlāk to sāka pārraidīt LTV1. Seriāla darbība notiek pieczvaigžņu viesnīcā netālu no Rozenheimas. Seriāla nemainīgi galvenie varoņi ir Hildegarde, Alfonss, Verners, Mihaēls u.c. Seriālu sāka producēt 2005. gada 1. augustā, un no 2005. gada 26. septembra to pārraida darba dienās. Seriālu ir nopirkušas jau 20 raidorganizācijas visā pasaulē. Tiesības uz visām epizodēm ir piešķirtas "STV" (Slovākija) un TV3 (Igaunija, Latvija, Lietuva). Itālijā "Rete 4" seriāls tiek pārraidīts itāļu valodā, kas dublēts ar nosaukumu Tempesta d'amore. Bulgārijas raidorganizācija "Nova TV" to pārraida kopš 2009. gada jūlija beigām ar nosaukumu Wetrowete na Lyubowta (Mīlestības vēji). Beļģijā "Vitaya" pārraida Mīlas viesuli vācu valodā ar flāmu subtitriem. Polijas raidorganizācija "TV Puls" pārraida Mīlas viesuli ar nosaukumu Burza uczuć. Francijā apraide sākās 2013. gada pavasarī ar 1392. sēriju HD versijā "France Télévisions". Islandes raidorganizācija "RUV" seriālu sāka translēt 2012. gada oktobrī ar ceturto sezonu un galveno varoņu pāri Emmu un Fēliksu. Saskaņā ar Lielbritānijas pētījumu institūta "Digital TV Research" pētījumu, seriāls 2012. gadā Eiropas televīzijas tirgū guva ieņēmumus 93,2 miljonu ASV dolāru apmērā; Mīlas viesulis bija vienīgais seriāls labāko desmitniekā, kas nenāca no ASV. Seriāla stāsts ir par attiecībām un mīlestību, kura darbība norisinās ap pieczvaigžņu viesnīcu "Firstenhofu". Notikumi risinās izdomātā ciematā Bihlheimā, Bādtelcā, Augšbavārijā. Viesnīcas ārējie skati ir ņemti no Vāgenes pils, Vāgenes ciematā, netālu no Rozenheimas. Sižets ir saistīts ap Zālfeldu ģimenes locekļiem, kuri ir viesnīcas īpašnieki un viņu darbiniekiem. Sezonas ir savstarpēji saistītas, kur mīlnieku pāri beigās saiet kopā pēc daudz un dažādām nesaskaņām un pārdzīvojumiem. Verners Zālfelds ir Roberta, Lauras, Sandras, Morica, Konstantīna un Viljama tēvs, kā arī Aleksandra likumīgais tēvs, kurš reiz apprecējās ar Firstenhofas mantinieci Šarloti Zālfeldi. Daudzus gadus viņš ir 5 zvaigžņu viesnīcas direktors. Pēc gandrīz 40 gadiem viņš beidzot ir salabis ar savu brāli Andrē un atkal nodarbina viņu kā pavāru Firstenhofā. Nekas nav mainījies viņa tieksmē uzticēties viltīgām un skaistām sievietēm. Viņš atkal un atkal krāpis savu sievu Šarloti, kas galu galā noveda pie viņu šķiršanās pēc 36 laulības gadiem. Pēc Barbaras fon Heidenbergas par jauno sievu Verneram kļūst Dorisa van Nordena, kuru viņš pameta pēc īsas afēras Buenosairesā un kopš tā laika vairs nav redzējis. Tā kā Verners staigāja ar "rozā brillēm", viņš nepamanīja, kādu spēli Dorisa spēlē ar Šarloti. Pēc tam, kad Dorisa atzinusies visos savos ļaunajos darbos un bijusi ieslodzīta, Verners teica, ka atkal ir laiks pārmaiņām. Viņš tiek izvirzīts par jauno Bihlheimas mēru un uzvar vēlēšanās. Tikai Frīdrihs ir aizdomīgs par Verneru un atkal un atkal mēģina pārliecināt Šarloti, ka Verners rīkojas nepareizi. Viņš arī sāk attiecības ar Natašas jaunāko māsu Popiju Šveicari, kuru vēlāk apprec. Kad Popija kādu laiku vēlāk mirst kruīzā kopā ar māti, viņš krīt dziļās sērās. Kad Adrians Lehners iegādājās 20% no "Firstenhofas" akcijām, atklājās tumšs Vernera pagātnes noslēpums. Reiz viņš piesedza slepkavību, kuru par samaksu pastrādāja Adriana tēvs Hāgens. Tikmēr Šarlote ir piedevusi viņam grēkus ar Hāgenu Lehneru un abi ir nolēmuši atkal apprecēties, kas pēc tam tiek īstenots. Pēc tam, kad Šarlote pārcēlās uz Āfriku, Verners turpināja cīnīties ar Kristofu par "Firstenhofu". Viņš cer ar Roberta atbalstu pilnībā atbrīvoties no viņa. Verners neuzticas mazdēlam Džošuā, ko viņš arī neslēpj. Kamēr Verners bauda dzīvi trīs paaudžu mājsaimniecībā, šķiršanās no Šarlotes atkal parāda to, kas viņam vajadzīgs, lai būtu pilnīgi laimīgs. Drīz viņa uzmanību piesaista cita sieviete. Kristofs Zālfelds ir viesnīcas dibinātāja Ludviga Zālfelda mazdēls un pasaules mēroga lētu viesnīcu tīkla īpašnieks. Viņš ierodas Bihelheimā, lai padarītu "Firstenhofu" par savu ģimenes vietu, jo viņš uzskata sevi par vienīgo likumīgo pēcteci viesnīcas dibinātājam. Viņš ieguva lielāko daļu viesnīcas akciju ar intrigu palīdzību. Viņa lielās mīlestības Alīsijas zaudēšana bija smags trieciens Kristofam. Galu galā viesnīcas vairākuma īpašnieks ir pieradis iegūt to, ko vēlas. Viņš prasmīgi izmanto “Firstenhofas” cilvēkus kā šaha figūras, lai nostiprinātu savu pozīciju. Viņš ne pie kā neapstājas, neatkarīgi no tā, vai runa ir par viņa bijušo sievu Kseniju, viņa bērniem vai konkurentiem. Kad Kristofa dzīvē ienāk cita sieviete, viņam ir jāsaprot, ka viņš var daudz ko kontrolēt, bet ne savas jūtas. Alfonss un Hildegarde Zonbīhleri gadu desmitiem ir nodarbināti Firstenhofā, viņa virtuvē kā otrā pavāre un viņš kā galvenais šefportjē. Alfonsam ir īpašas attiecības ar Zālfeldiem, arī tāpēc, ka viņam jaunībā bija attiecības ar Šarloti Zālfeldi – Aleksandrs ir viņu dēls. Hildegarde ir iesaistījusies vietējā padomē un bija mēra amata kandidāte. Viņu abu bērns ir Marija Zonbīhlere, kura ir pametusi Firstenhofu. Tā kā Alfonss kļuva par Bavārijas "seju", viņš satiek aktrisi Magdalēnu Murnau, ar kuru viņš uzņem dažas reklāmas un tiek uzaicināts uz publiskiem pasākumiem. Laika gaitā Hildegarde pamazām kļūst greizsirdīga uz Magdalēnu un jūtas kā "piektais ritenis". Pēc Magdalēnas aizbraukšanas starp Zonbīhleriem atgriežas miers. Pēc kāda laika ciemos ierodas viņas brāļadēls Jonass Damanis. Kad Klāra Morgenšterna ierodas Bihlheimā kopā ar savu māti Melāniju, sauktu par Melliju, izrādās, ka Alfonss ir Mellijas tēvs un Klāras vectēvs. Lai arī Hildegarde sākumā ir šokā, viņa drīz pieņem Melliju tā, it kā būtu pašas meita. Dažus mēnešus vēlāk Mellijas mātes Gertijas parādīšanās izraisa ažiotāžu, jo viņa ir ļoti īpatnēja. Pēc kāda laika viņš kopā ar Hildegardi, kā arī Natašu un Mihaēlu nodibināja literatūras grupu. Alfonsam kādu laiku bija jācīnās ar smagu aizmāršību, kas Hildegardei sagādāja lielas bažas. Par pārsteigumu Alfonsam, viņa uztaisa manikīru. Tas, kas notika pēc tam, pārsteidz Alfonsu, jo pēkšņi viņa sieva saņem uzmanību no visiem, it īpaši no citiem vīriešiem. Viņa kļūst par jauna skaistumkopšanas produkta seju un tādējādi piesaista vairāk uzmanības, nekā viņa gaidīja. Andrē Konopka ir Vernera Zālfelda jaunākais brālis un pēc daudziem gadiem beidzot ir ar viņu salīdzis mieru. Tagad viņš strādā pie viņa kā šefpavārs. Andrē reizēm ir diezgan bērnišķīgs. Viņa brāļadēls Roberts pēc sievas Mirjamas nāves atgriezās "Firstenhofā" un strādāja kopā ar Andrē kā otrais galvenais šefpavārs, līdz Andrē atkāpās Geca spiediena dēļ. Šīs nodevības dēļ viņš aizgāja no ģimenes. Jo īpaši Roberta jaunais bistro bija tas, kur viņš mēģināja darīt visu iespējamo, lai to sabotētu. Andrē dēls Simons kopā ar sievu Maiki ir devies uz Dienvidāfriku un strādā par vīndari sievastēva īpašumā pie Jaspera Štēnkampa. Sabrīna Gerresa, pieaugusī Andrē meita tiek pieņemta darbā, bet diemžēl mirst divus gadus vēlāk aviokatastrofā. Mihaēls un Andrē apprecas, lai glābtu no cietuma Andrē, kurš saindēja Natašu ar glutamātu. Nedaudz vēlāk viņi izšķiras. Pēc dažādiem notikumiem, Andrē sākās attiecības ar Melliju Zonbīhleri un arī radās jūtas pret Sjūzenu Ņūkombu, kas noveda pie atsvešināšanās no Mellijas. Andrē un Mellija apprecējās un bija laimīgi, līdz Andrē pastāvīgo melu dēļ viņa no viņa izšķīrās un pārcēlās pie meitas Klāras Tokijā. Kad alus darītavai radās parādi, Andrē mēģināja to glābt, izmantojot apdrošināšanas izkrāpšanu, bet viņa dedzināšanas mēģinājums tika atklāts, tāpēc Andrē tika notiesāts. Kamēr viņa lielā mīlestība Mellija ir sākusi jaunu dzīvi Tokijā, viņa mahinācijas viņam "nāk atpakaļ". Ar smagu sirdi Andrē dodas ceļā uz cietumu, taču nekad tur nenonāk. Dr. Mihaēls Nīderbīls ierodas "Firstenhofā", lai pārņemtu uz Kanādu aizbraukušās Evelīnas Konopkas praksi. Pēc neilga laika izrādās, ka viņš ir Tanjas Heinemanes (toreizējās Lībercas) dēla Fabiana tēvs. Pēc neveiksmīgām attiecībām ar Šarloti Zālfeldi, viņš pēc kāda laika saderinājās ar Rozāliju Engeli, bet viņa uzsāka romānu ar staļļa zēnu Jākobu Krendlingeru. Pēc tam viņš izšķīrās no Rozālijas. Mihaēlam ir pārsteigums, kad viņa pieaugušā meita Debija, kura ir no iepriekšējām attiecībām, apciemo viņu "Firstenhofā". Vēlāk Mihaēls kļuva par Marlēnas Šveicares partneri. Pēc tam, kad viņa apprecējās ar savu lielo mīlestību Konstantīnu Rīdmīlleru, šīs attiecības izjuka. Pēc neilga laika Mihaēls flirtē ar Koko, bet pēc tam, kad no viņu abu attiecībām nekas nav sanācis, Koko pamazām iemīlas Goranā, kurš viņu pielūdz kopš pirmās iepazīšanās reizes un ir apņēmības pilns būt ar viņu kopā. Kad Mihaēls atzīstas, Koko saprot, ka arī viņai ir slepenas jūtas pret viņu, bet viņa vēlas būt attiecībās ar Goranu. Nedaudz vēlāk viņš un Nataša izveido duetu “Mīla gaisā”. Strādājot kopā, abi iemīlas un galu galā apprecas. Mihaēls krāpj Natašu ar viņas jaunāko māsu Popiju, kura pēc tam pat paliek stāvoklī, bet cieš no spontāna aborta. Neskatoties uz to, Nataša un Mihaēls paliek kopā. Vēlāk "Firstenhofā" ierodas Mihaēla dēls Fabians. Lai gan sākotnēji viņam un Natašai nebija labas attiecības, vēlāk tās noskaidrojās. Pēc ilgām pārdomām, Mihaēls piedod sievai dēku ar Nilu. Pēc kāda laika Ksenija Zālfelde iemīlas Mihaēlā, un abiem ir romāns. Pēc tam, kad romāns ir beidzies, viņš un Nataša sāk pāru terapiju. Tur viņi atkal iemācījās mīlēt viens otru. Nataša Šveicare ir ekscentriska dziedātāja, kura saderinās "Firstenhofā" tikai tāpēc, lai grozītos ap mūzikas producentu un dotos uz Brodveju. Kad viņas potenciālais albuma producents atsakās, Nataša ir spiesta veidot karjeru "Firstenhofā". Pēc tam, kad viņas meita un Konstantīns kļūst par pāri, viņa dod viņiem savu svētību. Kādu laiku vēlāk viņa izveido duetu "Mīla gaisā" kopā ar Mihaēlu. Strādājot kopā, viņi abi iemīlās, līdz beigās apprecās. Kādu laiku vēlāk Nataša saslima ar nuevosklerozi un slēpa to no Mihaēla. Kad viņš to uzzināja, viņš darīja visu, lai glābtu Natašas dzīvību. Tamdēļ viņš pat pārgulēja ar Frederiki Breieri, dakteri, kura kādreiz bija viņā iemīlējusies. Viņa vērpa dažādas intrigas, lai atgūtu Mihaēlu, bet, kad tās izgāzās, pat sacīja, ka viņš izvaroja viņu, bet beigās noliedza to. Tad viņa saprata, ka nevar izšķirt Mihaēlu un Natašu un pameta "Firstenhofu". Kādu laiku vēlāk Nils Heinemanis iemīlējās Natašā un viņas laulība ar Mihaēlu bija briesmās. Nataša piedeva Mihaēlam dēku ar Kseniju. Pēc visiem šiem trauksmainajiem notikumiem bārmene dara visu iespējamo, lai vienreiz un uz visiem laikiem glābtu savu laulību. Roberts Zālfelds ir Vernera un Šarlotes dēls, Mirjamas atraitnis, bijušais Evas vīrs un Valentīnas tēvs. Viņš uzauga "Firstenhofā" un ieguva viesnīcas virtuvei pirmo zvaigzni kā šefpavārs. Divas reizes atradis mīlestību "Firstenhofā", viņš kopā ar Evu un Valentīnu dodas uz Veronu un tur atver restorānu. Kad Šarlote pēc uzturēšanās cietumā dodas atpūsties uz Āfriku, Roberts atgriežas "Firstenhofā", lai uz laiku pārvaldītu savu vecāku akcijas. Robertam piederēja daļa no Vernera "Firstenhofas" akcijām, lai atbalstītu savu tēvu cīņā par "Firstenhofu". Cīņa par varu viesnīcā atklāj iepriekš nesaprotamus aspektus. Roberts atrod atbalstu un mieru sievā Evā. Tomēr viņam jāsaprot, ka neko nevar uzskatīt par pašsaprotamu un, ka viņam būs jācīnās par laimīgu laulību. Laura Mālere, šefpavāre, un Aleksandrs, vecākais Zālfeldu dēls un jaunākais viesnīcas šefs, iemīlas. Oficiāli viņiem nav lemts ilgi būt kopā, jo izrādās, ka abi ir pusbrālis un pusmāsa, jo Laura ir Vernera Zālfelda ārlaulības meita. Tikai pēc tam, kad Laura paliek stāvoklī no Aleksandra pēc slepenas satikšanās ar viņu, atklājas, ka abi nav radinieki, jo Aleksandrs nav Vernera bioloģiskais dēls, bet gan Alfonsa Zonbīhlera. Helēna Marinelli, kura arī paliek stāvoklī no Aleksandra, bet pēkšņi zaudē bērnu, nolaupa Lauru viņas kāzu dienā, jo viņa uzskata, ka Lauras bērns ir viņas. Pēc tam, kad Laura izbēg no gūsta pazemes cietumā, Helēna atklāj viņas bēgšanas mēģinājumu un vēlāk piesien viņu pie gultas. Neilgi pēc tam pazemes cietumā izceļas ugunsgrēks. Aleksandrs izglābj Lauru pēdējā brīdī un nogādā viņu slimnīcā, jo viņa saindējas ar dūmiem. Neilgi pēc tam abi apprecās un dodas uz Briseli, kur Aleksandrs kļūst par izpilddirektoru un Laura par konditori slavenā konditorejā. Laurai un Aleksandram piedzimst bērns: Hanna Zālfelde. Kad Roberts nonāk komā, Aleksandrs atkal apciemo savu ģimeni. Divus gadus vēlāk Laura un Roberts apmeklē "Firstenhofu" tās jubilejā, kur viņa satiek savu pusmāsu Sandru Ostermeijeri. Aleksandrs apciemo "Firstenhofu" vēlreiz un kļūst par infekcijas upuri. Vēlāk Laurai piedzimst otrs bērns: Pēters Zālfelds. Vēl Aleksandrs apciemo "Firstenhofu" viņa mātes Šarlotes un Frīdriha kāzās. Roberts Zālfelds, galvenais šefpavārs, un viesnīcas līdzīpašnieks, ir Šarlotes un Vernera dēls. Mirjama fon Heidenberga uz "Firstenhofu" ierodas kopā ar pamāti Barbaru. Roberts un Mirjama uzreiz iemīlas. Bet viņi viens otru atrod tikai caur daudziem dzīves līkločiem. Mirjama pat apprecējās ar savu bērnības mīļoto Fēliksu Tarašu, bet Roberta un Mirjamas mīlestība ir spēcīgāka un liek Mirjamas laulībai izgāzties. Pirms gaidāma Mirjamas šķiršanās, abi svin simboliskas kāzas un pārceļas uz Parīzi, kur Mirjama sāk strādāt kā parfimēre, bet Roberts atver nelielu restorānu. Gadu vēlāk Mirjama uz dažām dienām ierodas "Firstenhofā" un izšķiras no Fēliksa. Roberts ierodas ciemos uz "Firstenhofas" gadadienu kopā ar Lauru, kur viņš satiek arī savu pusmāsu Sandru Ostermeijeri. Dodoties prom, viņš paziņo, ka Mirjama pavasarī gaida meitu. Pēc pusgada Roberts atkal atgriežas "Firstenhofā", lai sniegtu liecības tiesas procesā pret Barbaru. Kad viņš dodas atpakaļ uz Parīzi, notiek traģēdija: Mirjama nomirst, dzemdējot viņu abu meitu Valentīnu. Roberts apglabā savu mīļoto sievu "Firstenhofā" un pēc tam krīt dziļās sērās. Samija Obote nelegāli ieradās Vācijā, lai paslēptos no sava valdonīgā tēva, kurš vēlas viņu piespiedu kārtā izprecināt ar liellopu tirgotāju un uzturas pie Šarlotes Zālfeldes, kura reiz izglāba viņas dzīvību. Laika gaitā Samija un Gregors iemīlas, bet Gregors uzsāk mīlas dēku ar Roberta Zālfelda pusmāsīcu Leoniju Preizingeri, kas tomēr ir īslaicīga, jo viņai ir jūtas arī pret Marku Kolveijeru. Šķiet, ka viss notiek uz labu, līdz Fiona Markvarta nogalina Samijas tēvu Džošuā ar pelnu trauku viņa dārgā dimanta dēļ un aizdomās tiek turēts Gregors. Pēc kāda laika viņš sāk attiecības ar izmeklēšanas komisāri Janu Šneideri, kura pēc tam pat no viņa gaida bērnu. Pēc kāda laika Samija, savukārt, nodibina sakarus ar Simonu Konopku. Kāzu dienā viņa tomēr pamana, ka viņas jūtas pret Gregoru ir spēcīgākas. Arī Fiona atzīst savu noziegumu un braucot mašīnā ar Šarlotes māsu Elizabeti, nonāk autoavārijā, kurā Fiona nekavējoties aiziet bojā, bet Elizabete ir kritiski ievainota. Arī viņa pēc dažām nedēļām mirst sava bērnības mīļotā Johana Grūbera apskāvienos. Pēc traģēdijas Samija un Gregors apprecas ar romantiskām kāzām tvaikonī un beidzot sāk jaunu dzīvi Āfrikā. Pēc vairāk nekā septiņiem gadiem Gregors uz īsu brīdi atgriežas "Firstenhofā". Emma Štrobla iemīlēja Fēliksu, kad satika viņu pirmo reizi, kurš toreiz bija "Firstenhofas" restorāna vadītājs. Pēc tam, kad abi kopā dejoja Gregora un Samijas kāzās, Fēlikss iemīlējās Emmas viltīgajā pusmāsā Rozālijā Engelē. Emma ilgi mēģināja saiet kopā ar Fēliksu, līdz beidzot viņa uzsāka attiecības ar Benu Šponheimu. Pēc kāda laika abi nolemj apprecēties. Pēc tam, kad Bena bioloģiskā māte Barbara fon Heidenberga nolaupīja Fēliksu un Emmu un ieslēdza viņus elektrostacijā, Emma izšķiras no Bena Fēliksa labad. Kad Emma un Fēlikss ir atraduši viens otru, Rozālija izliekas par grūtnieci. Ar to viņa vēlas panākt, lai Fēlikss viņu apprecētu. Tomēr viņas meli drīz tiek atklāti, un neilgu laiku vēlāk Emma un Fēlikss apprecas Austrijas laukos tēva saimniecībā. Kāzu laikā Rozālija vēlas nogalināt Emmu, bet padodas, jo saprot, ka mīl viņu. Emma un Fēlikss kopā ar Fēliksa tēvu Johanu sāk jaunu dzīvi Kanādā. Piecus mēnešus vēlāk Fēlikss un Emma, kura tagad ir stāvoklī, uz neilgu laiku apciemo "Firstenhofu". Medicīniskajā izmeklēšanā atklājās, ka Emmai būs dvīņi. Pēc pusgada Emma laiž pasaulē divus dēlus Maksu un Moricu. Emma un Fēlikss atgriežas "Firstenhofā" īsu brīdi uz modes šovu. Neilgi pēc Emmas un Fēliksa došanās prom, kļuva zināms, ka Korbiniāna Nīderbīla mājsaimniece Kosima Castrova pēc dzimšanas tika samainīta pret Šarloti Zālfeldi un tas, ka viņa ir Ludviga Zālfelda īstā meita. "Firstenhofā" ierodas viņas dēls Lūkass. Tur viņš satiek savu bijušo klasesbiedreni Anniku Brukneri, kura no "neglītā pīlēna" kļuvusi par "skaistu gulbi". Lūkass viņu apbur. Nedaudz vēlāk Annika iet bojā autoavārijā, par kuru daļēji ir atbildīgs Lūkass. Pēc tam viņš slimnīcā satiek Sandru Ostermeijeri, kurai sirds mazspējas dēļ ir atlicis dzīvot tikai dažas dienas. Kad viņai pēc Annikas nāves tiek pārstādīta sirds, Lūkass sēž pie viņas gultas un atzīstas mīlestībā. Sandra ir ļoti aizkustināta par viņa vārdiem. Sākot rehabilitāciju "Firstenhofā", izrādās, ka viņa ir Vernera Zālfelda meita. Kādu laiku vēlāk Lūkass un Sandra atrod viens otru, bet pēc dažādām intrigām viņi šķiras. Tad Lūkass apprec Rozāliju, bet dažas dienas vēlāk no viņas šķiras. Viņš atkal atgriežas pie Sandras. Kosima veic slepkavības mēģinājumu pret Rozāliju un kopā ar dēlu Lūkasu sniedz viltus alibi. Viņa šantažē Sandru, lai viņa šķirās no Lūkasa. Kad izrādās, ka Sandra no Lūkasa ir stāvoklī, Kosima izbeidz savu šantāžu. Neskatoties uz to, Sandra nedaudz vēlāk zaudē bērnu. Arī Lūkasa tēva Geca parādīšanās izraisa ažiotāžu: kad viņš uzzina, ka Lūkass un Sandra ir aprakti lavīnā, viņš nesauc palīdzību, bet vilto nolaupīšanu un mēģina šantažēt Verneru un Kosimu, kas tomēr neizdodas. Kad Kosimu sāk šantažēt Rozālija ar mēģinājumu viņu nogalināt, viņai uznāk spēku izsīkums: viņa cieš no nāvējošas sirdslēkmes un ar pēdējiem vārdiem lūdz Lūkasam piedošanu. Lūkass un Sandra apprecās un kopā dodas uz kalniem Čehijā, lai pārveidotu vecu klosteri par jaunu eko–viesnīcu. Pēc kāda laika abi adoptē mazu meiteni vārdā Anna. Roberts Zālfelds, kurš divarpus gadus iepriekš bija pārcēlies uz Parīzi ar savu lielo mīlestību Mirjamu, atgriežas "Firstenhofā" uz tiesas procesu pret Barbaru fon Heidenbergu, kura ir apsūdzēta par slepkavību. Kad viņš dodas atpakaļ uz Parīzi, viņš piedzīvo traģēdiju: Mirjama, kura bija smagā stāvoklī, mirst, dzemdējot viņu meitu Valentīnu. Vēlāk tikai auklīte Eva Krendlingere viņa dzīvei spēja piešķirt nelielu dzīvesprieku. Eva savulaik zaudēja savu lielo mīlestību: pirms vienpadsmit gadiem burāšanas negadījumā noslīka Markuss Castrovs, Kosimas Castrovas vecākais dēls. Eva arī atklāj, ka viņas tēvs ir Gustls Mozburgers, Alfonsa Zonbīhlera pusbrālis. Eva ir iemīlējusies Robertā un abi kopīgi brauc uz Veronu. Kad Eva paliek stāvoklī, Roberts pašķirās no viņas, sakarā ar viņa traumu Mirjamas nāves dēļ. Tad uzrodas Markuss Castrovs, kuru bija nolaupījusi mafija, no kuras gūsta pēc vairākiem mēnešiem viņš spējis izbēgt. Viņš vēlas atgūt Evu. Pirms viņš dodas pie viņas, viņš neapzināti vienu nakti pavada meža būdiņā kopā ar tēva sievu Barbaru fon Heidenbergu, kura pēc tam paliek stāvoklī. Kad Markuss beidzot atklāj Evai patiesību, viņa drīz pēc tam zaudē Roberta bērnu. Pēc kāda laika Evas jūtas pret Markusu ir atmodušās un viņa vēlas viņu precēt. Barbara saindē Markusa tēvu Gecu, jo viņš draudēja viņu nogādāt cietumā. Vēlāk Eva saprot, ka vairs nemīl Markusu, un vēlas no viņa šķirties. Tieši tad viņa uzzina, ka viņam ir nāvējošs smadzeņu audzējs. Eva nolemj palikt pie Markusa līdz brīdim, kad viņš tiks izdziedināts. Tomēr Markuss vairs netic, ka var kļūt vesels un vēlas apprecēt Evu, pirms viņš nomirst. Neilgi pirms "jā" vārda, viņš sabrūk, bet vēlāk tiek izglābts pēc ārkārtas operācijas. Īsi pēc tam Eva šķiras no viņa. Uz neilgu laiku domājis par pašnāvību, viņš atkal optimistiski raugās nākotnē un dodas uz Zilti. Neilgi pēc tam Roberts un Eva apprecās. Par cik Barbarai neizdevās panākt, ka Robertu ievieto aiz restēm, kāzu laikā viņa uzspridzina "Firstenhofu" un tiek domāts, ka viņa mirst bēgšanas laikā, tomēr tā nav, jo Barbara vēlāk uzrodās. Par laimi, sprādzienā neviens netika nogalināts, un neilgi pēc tam Roberts un Eva kopā Veronā atvēra restorānu. Gandrīz piecus ar pusi gadus vēlāk Roberts uz dažām dienām atgriežas "Firstenhofā", pēc tam, kad viņa māte Šarlote cieš atmiņas zudumu. Kad viņa jūtas labāk, Roberts dodas atpakaļ uz Veronu. Aptuveni pēc sešiem mēnešiem Roberts un Eva uz īsu brīdi atgriezās "Firstenhofā" saistībā ar Šarlotes un Vernera kāzām. Pabeidzot studijas, lai kļūtu par aldari, Terēze Burgere atgriežas no Berlīnes dzimtajā pusē Bihlheimā un ar šausām atklāj, ka ģimenes uzņēmums Burger Bräu (Burgerbrūzis) ir nolaists un pamests. Pretēji viņas labākās bērnības draudzenes brīdinājumam, vadības konsultantei Gitijai Kēnigai, viņa tomēr nolemj atsākt ražošanu un atjaunot alus darītavu. Kad viņa tīrīja vecas alus mucas, viņa satika arhitektu Moricu van Nordenu, un abi satuvinās. Viņa māte Dorisa – nekustamo īpašumu aģente un uzņēmuma Van Norden Bau īpašniece plāno luksusa dzīvojamo kompleksu Bihlheimā, kur viņa jau ir iegādājusies neskaitāmus īpašumus. Tagad, kad viņas plānos ir alus darītava, viņa rīkojas aiz sava dēla jaunās draudzenes muguras un mēģina izdarīt liktenīgo triecienu uzņēmumam. Morics pārkrīt pār tiltu un pazūd upē. Bezsamaņā esošo Moricu upes krastā atrod jaunā romiete Elēna Majorē un viņas tēvs, kurš viņu nogādā slimnīcā. Elēna, kura ar Hildegardes starpniecību iegūst virtuves asistenta darbu "Firstenhofā", pierunā plastikas ķirurgu, kurš viesnīcā uzturējies kā viesis, rūpēties par Moricu. Ar jaunu seju, bet bez iepriekšējās dzīves atmiņām, viņš strādā kā Pēteris Bahs par viesnīcas dārznieku. Par cik Verners nevēlējās iecelt Andrē, bet gan Robertu kā otro viesnīcas vadītāju, Andrē mēģina sacelties pret vecāko brāli un pievienojas alus darītavai kā partneris. Terēze un Gitijas tēvs Jūliuss atgriežas alus ražošanas biznesā. Neskatoties uz to, skumjas par Moricu un vainas izjūta grauž Terēzi, jo viņa tikmēr ir patiesi iemīlējusies Konstantīnā. Kad Morica atmiņa atgriežas, strīda laikā ar Konstantīnu, viņš viņam paziņo, ka ir nozadzis viņa identitāti un dzīvi. Lai arī Dorisa ātri saprata dēla spēli un sākotnēji viņu par to ienīda, viņa iestājas par Konstantīnu, lai viņu vairs nepazaudētu, ko Morics uzskata par nodevību. Tikai tiesas sēdē saprāts dominē pār viņu, un viņš atzīst, ka tieši viņš uzbruka Konstantīnam, pēc kā viņam un Terēzei piespriež nosacītus sodus. Tikmēr Konstantīna tante Pilāra, kura no Buenosairesas ieradusies uz tiesas sēdi, izdara spiedienu uz Dorisu sakarā ar viņas nogalināto brāli Migelu. Nedaudz vēlāk Dorisa veica nāvējošu uzbrukumu Pilārai, kurā Morics gandrīz kļuva par upuri. Moricam ir aizdomas, ka viņa brālis mēģina viņu nogalināt, lai gan abi tikai nesen salīga mieru. Burgerbrūzis nonāk krīzē, kad Dorisa pierunā Terēzes veco skolas draugu, maksātnespējīgo dzērienu tirgotāju Janu Augustīnu parakstīt piegādes līgumu ar alus darītavu. Kādā pasākumā, kurā Terēze apņēmās izcelt Burgerbrūža kvalitāti, pārsteidzoši parādās viņas tēvs Hanss, kurš slēpa no meitas briesmīgu noslēpumu: pēc viņu bioloģiskā bērna nāves, viņa sieva Karolīna nolaupīja vienu zīdaini no ratiņiem un tā pazušana tika pasludināta kā liktenīgs nelaimes gadījums. Kad Terēze mežā uzgāja kapa plāksni, uz kuras bija rakstīts viņas vārds, viņa tomēr atklāja savu likteni: veco laikrakstu ziņojumi par toreizējo negadījumu radīja aizdomas, ka Terēze varētu būt Nīna – Nikolas mirusī meita. Cerībā to noskaidrot, abas nolemj veikt ģenētisko testu, taču Dorisa ar to manipulē. Kad Nikola uzzina visu patiesību no Hansa, viņa ir ļoti sarūgtināta un ilgstoši cieš no aneirisma. Vēlāk Nikola mirst Terēzes apskāvienos. Saņemot mantojuma apliecību no Pahmeijera, Kristīna pārvērš alus darītavas aktīvus dimantos, bet Dorisa par to uzzina un piedraud ar ieroci. Ieroča šāviens ievaino Kristīnu, taču par spīti tam, viņa neticamā veidā ir spēcīgāka par Dorisu un ieslēdz viņu kopā ar Terēzi alus darītavas telpās. Tur abām sievietēm draud nāves briesmas. Skatoties nāvei acīs, Dorisa Terēzei atzīstas par savām intrigām, pēc kā Terēze beidzot uzzina par viņas patieso izcelsmi. Pēc tam, kad abas sievietes ir salīgušas, Konstantīns un Morics viņas pēdējā brīdī izglābj. Pēc Kristīnas aresta, Morics un Terēza apprecās kalnu kapelā, kur viņa reiz tika kristīta. Neilgi pirms Konstantīna dvīņubrāļa kāzām, "Firstenhofā" ierodas pianiste Marlēna Šveicare kā menedžere savai mātei, slavenajai dziedātājai Natašai Šveicarei. Dēļ negadījuma, kurā tika satraumēta Marlēnas kāja, viņa staigā ar kruķiem kopš trīs gadu vecuma. Netradicionālas tikšanās laikā ar argentīniešu bārmeni jaunā sieviete uzreiz iemīlās. Sajūsmināts nevis par Marlēnu, bet gan par ideju piesaistīt viņas mammu ekskluzīvos mūzikas vakaros kopā ar viņu viesnīcā, Konstantīns velta Marlēnai savu laiku. Abi spontāni un bez jebkādiem slēptiem nodomiem dejo pie dziesmas Can't Help Falling in Love, kas izrādās maģisks brīdis Marlēnai. Pēc tam viesnīcā pati personīgi ierodas Nataša, kur vēlas dot savai karjerai jaunu stimulu. Sajūsmināts par grūti apmierināmo dīvu, Konstantīns sāk par viņu rūpēties. Savukārt Nataša ir pārsteigta par Konstantīna šarmu un temperamentu. Viņai acīmredzami patīk iegūt dažādību no jauna karstasinīga vīrieša. Marlēna mātei stāsta par savām jūtām pret Konstantīnu, kuras Nataša sākotnēji it kā ņem vērā. Bet vēlāk viņa nonāk gultā ar Konstantīnu. Viņš ātri paslēpjas, kad istabā ienāk Marlēna un, pēc sarunas, ir spiests noskaidrot savas un Marlēnas turpmākās attiecības. Lai kaut kādā mērā atbrīvotos no apmulsuma un vismaz saglabātu draudzīgas attiecības ar Konstantīnu, Marlēna izliekas, ka ātri tiek tam pāri un viņai nav nekas pret romānu starp viņu un Natašu. Klāra Morgenšterna, topošā modes dizainere, ierodas "Firstenhofā", lai atrastu savu vectēvu, kurš it kā esot viesnīcas īpašnieks. Bet, tā kā ne Verners, ne Frīdrihs nav viņas mātes Melānijas (saukta par Melliju) tēvs, viņa vēlas doties prom. Taču nejauši izrādās, ka Alfonss Zonbīhlers ir Mellijas tēvs, līdz ar to Klāra un Mellija paliek "Firstenhofā". Kādu dienu Klāra satiek vienu no viesnīcas viesiem, kurš viņai tūlīt iepatīkas. Kā izrādās, tas ir viņas bērnības draugs Adrians Lehners. Kad Adrians uzzina, ka "Firstenhofa" nonākusi finansiālās grūtībās, viņš nopērk 20% no viesnīcas akcijām. Klāra un Adrians pavada vairāk laika kopā, bet diemžēl viņš viņu redz tikai kā mazo māsu. Turklāt Dezirē Bramiga, Beatrises Hoferes meita no pirmās laulības arī izrāda interesi par Adrianu un pat pavada ar viņu nakti. Adrians vēlas ar viņu uzsākt romānu, taču tas pajūk, jo viesnīcā ierodas viņas bijušais draugs Lusjēns Everss. Par cik viņa plāns izmantot Dezirē kā kontrabandisti neizdodas, viņš cenšas iegūt Klāras uzticību, lai ar viņas palīdzību nogādātu antīku krustu Brazīlijā. Viņa plāns izgāžās un viņš tiek arestēts. Maja fon Tālheima ir jautra, humoristiska, prātīga un dažkārt nedaudz sapņaina jauna sieviete. Savas nepastāvības dēļ viņa ātri aizraujas ar lietām, bet mēdz tās nepabeigt. Tēva zaudējums pirms dažiem gadiem Maju joprojām ļoti sāpina, lai gan šķiet, ka viņa to slēpj. Viņas labākā draudzene Širīna pārgulēja ar viņas līgavaini pēc kā viņa nozvērēja, ka pagaidām nevēlas tikties ar vīriešiem. Viņa vēlas koncentrēties uz jaunu sākumu. Viņa sāk strādāt par viesmīli viesnīcā. Tieši tad Bihlheimā parādās Širīna un paziņo, ka vēlas glābt viņu draudzību. Florians Fogts darba apsvērumu dēļ pārceļas uz Bihlheimu. Viņa vecāki par viņu īpaši neinteresējās. Viņa brālis Ēriks darīja visu, lai dāvātu viņam brīnišķīgus bērnības mirkļus, neskatoties uz tā laika grūtajiem apstākļiem. Pāri visam viņus saista traumatiska pieredze, kas joprojām spēcīgi ietekmē Floriana dzīvi. Florianu aizrauj daba. Tāpēc nav pārsteidzoši, ka viņš savu mežsarga darbu uztver kā īstu aicinājumu un veic to ļoti apzinīgi. Izdomātās viesnīcas “Firstenhofas” ārējais motīvs ir privāta pils Vāgenes ciematā Augšbavārijā netālu no Rozenheimas, Feldkirhenes-Vesterhemas pašvaldībā. Filmēšana parasti nav pieejama sabiedrībai. Ir vēl viena villa, kurā kopš 2006. gada marta tiek filmēts atjaunotais "Firstenhofas" rietumu spārns. Šim nolūkam izmantota Villa Mann fasāde, kas celta 2000. gadā kā fons vēsturiskajai televīzijas filmai Die Manns – Ein Jahrhundertroman. Tā tika atjaunota un pārbūvēta, pamatojoties uz oriģinālo fonu, tāpēc motīvu var izmantot arī no iekšpuses. Kad ziemas mēnešos ir slikti laikapstākļi, filmēšana galvenokārt notiek šeit, jo atrodas tuvumā filmēšanas studijai. Seriāla āra skatu filmēšanas vieta ir arī Eglingas apgabals Geilertshauzenē Augšbavārijā, kur atrodas Zonbīhleru mājas filmēšanas motīvs – lauku māja, kā arī Ifeldorfa Augšbavārijā. Starp seriāla ainām tiek rādītas ainavas atbilstoši sezonālajiem laikapstākļiem. Fotogrāfijas uzņemtas Alpu pakājē. Tiek atainota arī kalnu grēda Tirolē. 1. sērijā Laura un Aleksandrs ceļo pa Minheni. No 1193. līdz 1195. sērijai Eva, Roberts, Alfonss un Hildegarde dažas dienas pavada Veronā, Itālijas ziemeļos. Epizodes no 1999. līdz 2001. tika filmētas Vīnē. Premio Napoli Cultural Classic — Lorenco Patane kā Roberts Zālfelds Rauchfrei-Siegel — jo seriālā atveidotie tēli izvairās no smēķēšanas Premio Napoli Cultural Classic — Zuzannai Hekei und Martinam Grūberam kā Viktorjiai un Fēliksam Tarašam "Fanu dienā" Zeps Šauers saņēma "Fanu balvu" Vācijas televīzijas balva 2010 kategorijā "Labākais dienas seriāls" Dažādas nominācijas "Vācu ziepju operas balvā" kategorijās: Labākā telenoveles aktrise — Antje Hāgena, Mona Zēfrīda Labākais telenoveles aktieris — Dirks Galuba, Zeps Šauers Labākais mīlas pāris — Lorenco Patane un Uta Kargele Sliktākā ļaundare — Nikola Tigelere Labākais jaunpienācējs — Andreass Tīle Izskatīgāka sieviete — Natālija Alisone Izskatīgākais vīrietis — Ērihs Altenkofs Dažādas nominācijas "Vācu ziepju operas balvā" kategorijās: Labākā aktrise — Lūsija Šērere, Antje Hāgena Labakais aktieris — Dirks Galuba, Ērihs Altenkofs Labākais mīlas pāris — Daniels Finfroks un Inese Luca Sliktākā ļaundare — Simona Ričere Labākais jaunpienācējs — Morics Titels Izskatīgākā sieviete — Judīte Hildebrante, Lili Geslere Izskatīgākais vīrietis — Florians Štadlers, Morics Titels Eiropas ziepju operas balva kategorijā "Labākais ārzemju seriāls" “Zaļā filmēšanas karte” no Hamburgas Šlēsvigas-Holšteinas filmu fonda par videi draudzīgiem un ilgtspējīgiem ražošanas pasākumiem Episode List «Bavaria-Archiv (abgefragt: 1. November 2009)». Arhivēts no oriģināla, laiks: 2010. gada 14. janvārī. Skatīts: 2020. gada 29. oktobrī. «Autor Süß erklärt sich den Erfolg des Sturms, der bisher in 20 Länder verkauft wurde». «MIPCOM in Cannes». Arhivēts no oriģināla, laiks: 2009. gada 11. janvārī. Skatīts: 2020. gada 29. oktobrī. «Tempesta d’amore auf Rete 4». Stievie. «Kijk tv op jouw manier». Arhivēts no oriģināla, laiks: 2019. gada 15. oktobrī. Skatīts: 2020. gada 29. oktobrī. Christian Junklewitz: SerienBiz: NCIS ist die wertvollste Importserie, serienjunkies.de (abgerufen am 12. Juli 2013). digitaltvresearch.com: «Top imported drama titles gain as others fade (PDF; 381 kB)». Arhivēts no oriģināla, laiks: 2013. gada 21. jūlijā. Skatīts: 2020. gada 29. oktobrī. DasErste.de: Werner Saalfeld, (Zugriff am 28. Dezember 2013) DasErste.de: Alfons Sonnbichler, (Zugriff am 28. Dezember 2013) DasErste.de: Hildegard Sonnbichler, (Zugriff am 28. Dezember 2013) DasErste.de: André Konopka Arhivēts 2020. gada 18. augustā, Wayback Machine vietnē. (Zugriff am 29. Dezember 2013) DasErste.de: Michael Niederbühl, (Zugriff am 28. Dezember 2013) «Startseite - Vagen im schönen Mangfalltal». vagen.de. Skatīts: 2023-10-06. Bayerischer Rundfunk. «Abendschau | 21.03.2023». www.br.de (vācu), 2023-04-24. Skatīts: 2023-10-06. «Ideas set in motion. | Bavaria Film GmbH». www.bavaria-film.de. Skatīts: 2023-10-06. «Ideas set in motion. | Bavaria Film GmbH». www.bavaria-film.de. Skatīts: 2023-10-04. «Grüner Drehpass für SdL - Sturm der Liebe - ARD | Das Erste». www.daserste.de (vācu). Skatīts: 2023-10-05. Mīlas viesulis-Spoiler (vāciski) IMDb profils (angliski)