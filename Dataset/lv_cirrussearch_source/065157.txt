H-22 (krievu: Х-22 «Буря» — "vētra") ir PSRS bruņoto spēku tāla darbības rādiusa spārnotās raķetes, kas kā pretkuģu raķetes izstrādātas 1958. – 1964. gadā. Turpmākajos gados saražoja gandrīz 3000 H-22 raķešu. Raķešu palaišanai piemēroja kara lidmašīnas Ту-16К-22, Ту-22К, Tu-22М2/3 un Ту-95К-22. Krievijas 2022. gada iebrukuma laikā H-22 kā gaiss-zeme raķetes sāka lietot Krievijas Federācijas Bruņotie spēki. Līdz 2023. gada janvārim Krievija uz Ukrainas pilsētām izšāva vairāk nekā 200 šo raķešu. 2022. gada 9. maijā H-22 raķetes sagrāva tirdzniecības centru Riviera pie Odesas, nogalinot vienu un ievainojot piecus cilvēkus. 2022. gada 27. jūnijā raķete H-22 sagrāva Kremenčukas tirdzniecības centru Amstor, nogalinot vismaz 20 cilvēkus un ievainojot vismaz 56 cilvēkus. 2022. gada 1. jūlija naktī Odesas apgabalā trīs H-22 raķetes sagrāva dzīvojamo ēku un atpūtas centru. Bojā gāja 21 cilvēks (tostarp viens bērns) un 38 ievainoja. 2023. gada 14. janvārī Krievijas raķete H-22 trāpīja daudzstāvu dzīvojamai ēkai Dņipro pilsētā, nogalinot vismaz 45 cilvēki gāja bojā, tostarp divi bērni, bet 73 cilvēki tika ievainoti. 2023. gada 20. jūlijā divas Krievijas raķetes H-22 eksplodēja Mikolajivā. Viena no raķetēm trāpīja trīsstāvu dzīvojamā mājā, izraisot ugunsgrēku un daļēju ēkas sabrukšanu. Otrā raķetes trāpīja garāžās un tajās novietotās automašīnās. Ievainojumus guva 18 cilvēki, to starpā 5 bērni. 2023. gada 23. jūlijā Krievijas stratēģiskie bumbvedēji Tu-22M raidīja uz Odesas pilsētu trīs raķetes H-22. Uzbrukumā izmantotas vēl 16 cita tipa spārnotās raķetes. Bojā gāja 1 civiliedzīvotājs, bet ievainojumus guva 22. Bojātas daudzstāvu un privātās dzīvojamās mājas, biroja telpas, automašīnas un lielākā pilsētas pareizticīgo baznīca - Atdzimšanas katedrāle. «Масований обстріл Миколаєва, серед постраждалих п’ятеро дітей - розпочато розслідування (ФОТО)». Миколаївська обласна прокуратура (uk-UA). Skatīts: 2023-07-20. «Командування Повітряних Сил ЗСУ / Air Force Command of UA Armed Forces». uk-ua.facebook.com (ukraiņu). Skatīts: 2023-07-23. «Загиблі, поранені та жахливі руйнування у «серці» Одеси внаслідок масованого обстрілу ворогом – прокурори розпочали провадження». Одеська обласна прокуратура (uk-UA). Skatīts: 2023-07-23. Kitsoft. «Головне управління Національної поліції в Одеській області». od.npu.gov.ua (ua). Arhivēts no oriģināla, laiks: 2023-07-23. Skatīts: 2023-07-23.