Aļehina aizsardzība ir šaha atklātne, kas sākas ar gājieniem: 1. e2-e4 Zg8-f6. To klasificē pie pusatklātām atklātnēm ar Šaha atklātņu enciklopēdijas kodiem B02 — B05. Gājiens 1. ... Zf6 pirmoreiz pieminēts 1811. gadā J. Allgaiera darbā "Jauna teorētiski - praktiska šaha spēles pamācība" ("Neue theoretisch-praktische Anweisung zum Schachspiel"). Atsevišķās partijās praksē tas lietots jau 19. gadsimtā. Tomēr nopietnu uzmanību tam pievērsta netika. 1921. gadā Budapeštā gājienu pārbaudīja A. Aļehins partijā pret E. Šteineru. Turpinājumā Aļehins izstrādāja šīs atklātnes teorētiskos pamatus un tā ieguva viņa vārdu. Vislielāko ieguldījumu teorijas tālākā attīstībā devuši E. Grīnfelds, B. Kostičs, S. Flors, vēlāk V. Mikenas, V. Bagirovs un citi. Mūsdienās atklātne tiek lietota bieži. Aļehina aizsardzībā melnie provocē balto bandinieku virzību, uz laiku atdodot centru, pēc tam cenšas to vājināt, apvienojot figūru spiedienu ar bandinieka uzrāvienu d7-d6, bet turpinājumā, atkarībā no apstākļiem, uzbrūk tam ar f7-f6 vai c7-c5. Līdz ar to plašais bandinieku centrs atnes baltiem bez teritoriālam priekšrocībām arī problēmas ar tā aizsardzību. 2. e4-e5 Zf6-d5 3. d2-d4 d7-d6 4. c2-c4 Zd5-b6 5. f2-f4 — Četru bandinieku sistēma 2. e4-e5 Zf6-d5 3. d2-d4 d7-d6 4. Zg1-f3 — Mūsdienu sistēma 2. e4-e5 Zf6-d5 3. d2-d4 d7-d6 4. c2-c4 Zd5-b6 5. e5xd6 — Nomaiņas sistēma 2. e4-e5 Zf6-d5 3. c2-c4 Zd5-b6 4. c4-c5 Zb6-d5 — Zirdziņa vajāšanas sistēma 2. e4-e5 Zf6-d5 3. Zb1-c3 — Vīnes sistēma 2. Zb1-c3 — Baltie izvairās no Aļehina aizsardzības un spēlē parasti pāriet citās atklātnēs 2. ... e7-e5 — Vīnes atklātne 2. ... d7-d5 — Skandināvu aizsardzība 2. ... d7-d6 — Pirca aizsardzība Багиров В. К. Защита Алехина. — Москва, ФиС, 1987. (Теория дебютов). (krieviski) Шахматы: Энциклопедический словарь. Гл. ред. А. Е. Карпов, 1990. 14.lpp. ISBN 5-85 270-005-3 (krieviski) Багиров В. К. Защита Алехина. — Москва, ФиС, 1987. (Теория дебютов), 3.lpp. (krieviski) Šteinera — Aļehina (Budapešta, 1921) partija