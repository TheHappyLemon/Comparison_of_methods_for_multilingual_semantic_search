Jeruns Pikets (nīderlandiešu: Jeroen Piket; dzimis 1969. gada 27. janvārī, Leidenē) ir Nīderlandes starptautiskais lielmeistars šahā (1989). Četras reizes uzvarējis Nīderlandes šaha čempionātos (1990, 1991, 1992, 1994). Daudzu starptautisko šaha turnīru uzvarētājs, tajā skaitā 1996. gadā uzvarējis Tilburgā. 1986. gadā FIDE Piketam piešķīrusi starptautiskā meistara (IM), bet 1989. gadā - starptautiskā lielmeistara (GM) nosaukumu. Nīderlandes izlases sastāvā sekmīgi piedalījies šaha komandu sacensībās: Pasaules šaha olimpiādēs piedalījies 6 reizes (1988-1994, 1998-2000). Komandu kopvērtējumā izcīnījis bronzas (1988) medaļu; Pasaules komandu šaha čempionātos piedalījies 1 reizi (1989); Eiropas komandu šaha čempionātos piedalījies 3 reizes (1992, 1999-2001). Komandu kopvērtējumā izcīnījis zelta (2001) medaļu, bet individuālā vērtējumā - bronzas (2001) medaļu. 1999. gadā uzvarējis Eiropas šaha klubu kausa izcīņā Sarajevas komandas ŠK Bosna Sarajevo sastāvā. Kopš 2003. gada vairs nepiedalās oficiālās šaha sacensībās. Tilburg Fontys (1996) 15th European Chess Club Cup: 1999 Jeruns Pikets šahista profils vietnē fide.com Jeruns Pikets šahista profils vietnē chessgames.com Jeruns Pikets šahista profils vietnē 365chess.com Jeruns Pikets šahista profils vietnē chesstempo.com Jeruns Pikets šahista profils vietnē olimpbase.org (Pasaules šaha olimpiādes) Jeruns Pikets šahista profils vietnē olimpbase.org (Eiropas komandu šaha čempionāti) Jeruns Pikets šahista profils vietnē olimpbase.org (Pasaules komandu šaha čempionāti)