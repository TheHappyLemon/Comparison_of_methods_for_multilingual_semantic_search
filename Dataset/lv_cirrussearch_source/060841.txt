"Apslēptais" (franču: Caché) ir 2005. gada psiholoģiska trillera, filma, kuras režisors un scenārija autors ir Mihaels Hāneke. Filmā galvenās lomas atveido Daniels Oteijs, Žiljeta Binoša un Moriss Benišū. Filma ir par parīziešu pāri Žoržu (Oteijs) un Annu (Binoša), kurus terorizē ar slepeni filmētiem video ar viņu māju, kā arī ar savādiem zīmējumiem. Norādes video un zīmējumos norāda, ka filmētājs pazīst Žoržu jau sen. Filma ir uzņemta 2004. gadā Parīzē un Vīnē, un tā ir starptautisks Francijas, Austrijas, Vācijas un Itālijas kopražojums. "Apslēptais" pirmizrāde notika 2005. gada Kannu kinofestivālā. Filma ir interpretēta kā alegorija par kolektīvo atbildību, vainas apziņu un koloniālismu. Kannu kinofestivālā filma saņēma trīs balvas, tai skaitā balvu par labāko režisoru. Tā saņēma labākās filmas balvu Eiropas Kino balvu ceremonijā. "Apslēptais" tika izvēlēta kā Austrijas kandidatūra par labākā filma svešvalodā Amerikas Kinoakadēmijas balvai, tomēr tā tika diskvalificēta, jo franču valoda nav Austrijas oficiālā valoda. "Apslēptais" tiek uzskatīta par vienu no labākajām 2000. gadu filmām. 2016. gadā BBC filmu iekļāva savā sarakstā kā vienu no labākajām filmām kopš 2000. gada. «Caché (Hidden)». Box Office Mojo. Skatīts: 2022. gada 24. martā. Caryn James. «Five Oscar Nominees: Foreign, Not Alien». The New York Times (en-US), 2006-02-17. ISSN 0362-4331. Skatīts: 2022-03-24. «BBC Unveils 100 Best Movies of the 21st Century List». Collider (en-US). 2016-08-23. Skatīts: 2022-03-24. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)