Kontinentālā hokeja līga 2008—09 bija pati pirmā Kontinentālās hokeja līgas sezona, kas sākās 2008. gada 2. septembrī. Līgas atklāšanas spēlē savā starpā tikās Ufas "Salavat Julajev" un Jaroslavļas "Lokomotiv". Līgā spēlēja 24 komandas. 21 komanda bija no Krievijas, bet pa vienai bija no Latvijas, Baltkrievijas un Kazahstānas. 2009. gada 11. janvārī notika līgas Visu zvaigžņu spēle. Tajā savā starpā sacentās Jāgra (leģionāru) un Jašina (krievu) līgas zvaigznes. Spēle noslēdzās ar Jāgra komandas triumfu, bet spēles rezultatīvākais spēlētājs bija Rīgas "Dinamo" uzbrucējs Marcels Hosa. Regulārajā sezonā uzvarēja Ufas "Salavat Julajev", bet tikai pāris punktus mazāk sapelnīja Mitišču "Atlant" un Kazaņas "Ak Bars". Rīgas "Dinamo" regulāro sezonu noslēdza 10. pozīcijā. Izslēgšanas kārtā pārākā izrādījās Kazaņas "Ak Bars", tādējādi kļūstot par pirmo komandu, kas izcīna Gagarina kausu. Finālsērijā tā pārspēja Jaroslavļas "Lokomotiv". Sākotnēji tika paredzēts, ka 2008-09 sezonā Tarasova divīzijā spēlēs Jekaterinburgas "Avtomobilist", bet vēlāk klubs paziņoja, ka tam ir finansiālas problēmas un ka tas no dalības KHL atsakās. Tika izlemts, ka tā vietā spēlēs Voskresenskas "Himik". Regulārā sezona sākās 2. septembrī. Regulārās sezonas gaitā katra komanda izspēlēja 4 spēles (2 mājās, 2 viesos) ar katru savas divīzijas komandu, kā arī 2 spēles (1 mājās, 1 viesos) ar pārējām līgas komandām. Katrs klubs regulārajā sezonā aizvadīja 56 spēles. Izslēgšanas kārtā, kura sākās 1. martā, iekļuva sešpadsmit spēcīgākās komandas. Pirmajā izslēgšanas kārtā komandas mērojās spēkos līdz trim uzvarām, bet atlikušajās kārtās tas notika līdz četrām uzvarām. Uzvarētājkomanda ieguva Gagarina kausu. SP-spēles, U-uzvaras, Z-zaudējumi, UP-uzvara pagarinājumā, ZP-zaudējumi pagarinājumā, IV-iemestie vārti, IEV-ielaistie vārti, P-ti-punkti VSIV - vidēji spēlē ielaistie vārdi * Starp tiem vārtsargiem, kas spēlējuši vismaz 1000 minūtes. VSIV - vidēji spēlē ielaistie vārdi Pirmā Kontinentālās hokeja līgas Zvaigžņu spēle Rīgas "Dinamo" 2008-09 sezonā «“AK Bars” - pirmie Gagarina kausa čempioni». Arhivēts no oriģināla, laiks: 2016. gada 4. martā. Skatīts: 2009. gada 12. aprīlī. «Arhivēta kopija». Arhivēts no oriģināla, laiks: 2016. gada 4. martā. Skatīts: 2019. gada 18. jūlijā. «Avtomobilist atsakās no dalības KHL». «KHL nosauc oktobra labākos». «Pruseks - labākais vārtsargs decembrī». Arhivēts no oriģināla, laiks: 2009. gada 18. janvārī. Skatīts: 2009. gada 4. janvārī. «Nosaukti KHL mēneša labākie».