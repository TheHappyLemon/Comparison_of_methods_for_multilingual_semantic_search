Šis raksts ir par spēli. Par stadionu skatīt rakstu Estádio do Maracanã. Urugvaja—Brazīlija bija futbola spēle starp Urugvajas un Brazīlijas futbola izlasi 1950. gada FIFA Pasaules kausa izcīņas laikā. Spēle tika aizvadīta 1950. gada 16. jūlijā Estádio do Maracanã stadionā Riodežaneiro, Brazīlijā. Tiek saukta par Maracanaço. Atšķirībā no citiem Pasaules kausa izcīņas finālturnīriem, šajā turnīrā nenotika izslēgšanas spēles, uzvarētājs un čempions tika noskaidrots grupu turnīrā starp četrām labākajām izlasēm. Spēle starp šīm izlasēm bija noslēdzošā Pasaules kausa izcīņas finālturnīrā. Spēlē ar 2—1 uzvarēja Urugvajas izlase, viņi arī kļuva par Pasaules kausa ieguvējiem. Lai uzvarētu čempionātā, Brazīlijai pietika ar neizšķirtu rezultātu, taču Urugvajai bija nepieciešama uzvara. Pirms spēles Brazīlijai tika paredzēta uzvara un titula iegūšana. Spēlē pirmā vārtus guva Brazīlijas izlase, kuras labā Frjaza 47. minūtē guva vārtus. Otrajā puslaikā Urugvajas izlase guva divus vārtus — 66. minūtē vārtus guva Huans Alverto Skjafīno un 79. minūtē — Alsidess Gidža. Spēles informācija FIFA mājaslapā