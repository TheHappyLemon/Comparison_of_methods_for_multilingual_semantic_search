Džeremijs Džons Aironss (angļu: Jeremy John Irons; dzimis 1948. gada 19. septembrī Kausā, Vaitas salā, Anglijā) ir angļu aktieris. Saņēmis Kīnoakadēmjas balvu nominācijā "Labākais aktieris galvenajā lomā" par filmu "Veiksmes atgriešanās" (1991). Dzimis Vaitas salā, Lamanšā pie Anglijas dienvidu krasta. Pirmā Dž. Aironsa darba vieta bija teātris, kur viņš strādāja par asistentu, pēc tam, kad nespēja nolikt iestājeksāmenus veterinārajā skolā. Divus gadus mācījies aktieru kursos Bristolē. 1971. gadā pārcēlās uz Londonu, kur strādāja teātros un televīzijā. 1980. gadā filmējās savā pirmajā kinofilmā (Nijinsky). 1981. gadā atveidoja galveno lomu romantiskajā filmā "Franču leitnanta draudzene", kur viņa partnere bija Merila Strīpa. Šī filma atnesa Dž. Aironsam pirmo nomināciju BAFTA kino balvai. 1984. gadā spēlēja galveno lomu filmā "Svāna mīlestība" (Swann in Love), tai pašā gadā kļuva par Karaliskā Šekspīra teātra trupas dalībnieku. Vēlākās ievērojamākās kinolomas: "Misija" (The Mission, 1986), Dead Ringers (1988), "Veiksmes atgriešanās" (1990; Aironss saņēma Amerikas Kinoakadēmijas balvu "Labākais aktieris galvenajā lomā"), "Kafka" (Kafka, 1991), M. Butterfly (1993), "Cietais rieksts 3" (1995), "Cilvēks dzelzs maskā" (1998), "Lolita" (Lolita, 1997), "Kallasa mūžīgi mūžos" (Callas Forever, 2002), "Venēcijas tirgotājs" (The Merchant of Venice, 2004), Being Julia (2004), "Debesu valstība" (2005), "Eragons" (2006), "Iekšzemes impērija" (2006), Appaloosa (2008), "Riska robeža" (2011), "Vārdi" (2012), "Daiļās būtnes" (Beautiful Creatures, 2013), "Nakts vilciens uz Lisabonu" (Night Train to Lisbon, 2013), "Virsotne" (2015), "Betmens pret Supermenu: Taisnības rītausma" (2016), "Taisnības līga" (2017), "Sarkanais zvirbulis" (2018), "Guči nams" (2021). Darbojies ne vien teātrī un kino, bet daudz filmējies arī televīzijas filmās. 2011. gadā nospēlēja pāvesta Aleksandra VI lomu seriālā The Borgias. Stanley Green's Encyclopaedia of the Musical, Cassell (1976) Vikikrātuvē par šo tēmu ir pieejami multivides faili. Skatīt: Džeremijs Aironss. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)