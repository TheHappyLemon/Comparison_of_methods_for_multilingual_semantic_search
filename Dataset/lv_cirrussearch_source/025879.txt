Etelstans (senangļu: Æþelstan, Æðelstān; dzimis apmēram 893. vai 895. gadā, miris 939. gada 27. oktobrī) bija anglosakšu karalis (924—927) un Anglijas karalis (927—939) no Veseksu dinastijas. Vēsturnieki Etelstanu uzskata par pirmo Anglijas karali un vienu no lieliskākajiem anglosakšu karaļiem. Nebija precējies, par karali pēc Etelstana nāves kļuva viņa pusbrālis Edmunds I. Dzimis Veseksā ap 893. gadu anglošakšu karaļa Eduarda I Vecā ģimenē. Pēc tēva nāves 924. gada jūlijā Mersijā par karali atzina Etelstanu, bet Veseksā viņa pusbrāli Etelverdu, kas nomira dažas nedēļas pēc tēva nāves. Etelstanu Veseksā nepieņēma par karali vēl vairākus mēnešus, viņš par karali tika kronēts 925. gada septembrī. 927. gadā viņš iekaroja vikingu pārvaldīto Jorku un kļuva par pirmo anglosakšu karali, kas valdīja visā Anglijā. 934. gadā Etelstans piespieda Skotijas karali Konstantīnu pakļauties viņam, tomēr ar Etelstana valdīšanu nebija apmierināti skoti un vikingi, un 937. gadā viņi iebruka Anglijā. Etelstans viņus uzveica kaujā pie Brunanburgas. Miris 939. gadā Glosterā. Pēc viņa nāves vikingi uz laiku atkal iekaroja Jorku. Vikikrātuvē par šo tēmu ir pieejami multivides faili. Skatīt: Etelstans. Encyclopædia Britannica raksts (angliski) BBC ieraksts Athelstan at Find a Grave Illustrated biography of Athelstan