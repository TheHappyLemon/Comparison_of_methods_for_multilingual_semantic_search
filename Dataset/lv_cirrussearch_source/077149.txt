Go3 Sport 1 (no 2019. līdz 2023. gadam — TV3 Sport, no 2018. līdz 2019. gadam — TVPlay Sports, no dibināšanas līdz 2018. gadam — Viasat Sport Baltic) ir Baltijas valstīs pārraidīts sporta televīzijas kanāls, kas izveidots 2009. gada 7. janvārī, aizvietojot sporta kanālus Viasat Sport 2 un Viasat Sport 3. Kanāls pieder uzņēmumam TV3 Group. Tajā sporta sacensības tiek komentētas latviešu, lietuviešu un igauņu valodās. Tajā tiek pārraidītas tādas sporta sacensības kā UEFA Čempionu līga, Anglijas futbola Premjerlīga, Kontinentālā hokeja līga, Eirolīga, Moto GP, IAAF Dimanta līga un citas. Līdz 2017. gadam tika pārraidītas arī Formula 1 sacensības. 2018. gada augustā kanāls Viasat Sport Baltic nomainīja nosaukumu uz TVPlay Sports. Oktobrī tika izveidots otrs kanāls — TVPlay Sports+. 2019. gada decembrī kanāli TVPlay Sports nomainīja nosaukumu uz TV3 Sport un TVPlay Sports+ uz TV3 Sport 2. 2021. gada janvārī TV3 Group sāka pārraidīt jaunu kanālu — TV3 Sport Open, paplašinot grupas sporta pārraižu klāstu. Aprīlī beidza darbību kanāls TV3 Sport 4 sakarā ar tiešraižu samazināšanu. Saturs ir sadalīts četros kanālos: Go3 Sport 1, Go3 Sport 2, Go3 Sport 3 un Go3 Sport Open. TV3 Group Latvijā pieder arī citi televīzijas kanāli: TV3, TV6, 3 Plus, TV3 Life, TV3 Mini, radio Star FM un TOPradio, digitālās platformas — TV3 Play, Home3, Go3, Go3 Films un portāls TV3.lv. «Brands & Products». allmediabaltics.eu (angļu). Arhivēts no oriģināla, laiks: 2019. gada 27. jūnijā. Skatīts: 2019. gada 27. augustā. «Jaunā F1 sezona Latvijā sāksies bez televīzijas translācijām». sportacentrs.com. 2018. gada 20. martā. Skatīts: 2019. gada 27. augustā. «Kanāls "Viasat Sport Baltic" maina nosaukumu uz "TVPlay Sports"». sportacentrs.com. 2018. gada 10. augustā. Skatīts: 2019. gada 27. augustā. «Sporta faniem tiek piedāvāts jauns kanāls "TVPlay Sports +"». sportacentrs.com. 2018. gada 4. oktobrī. Skatīts: 2019. gada 27. augustā. «"TV3 Group" jauns kanāls - "TV3 Sport Open"». Sportacentrs.com (latviešu). 2021-02-17. Skatīts: 2022-01-26. Home3 Latvijas mājaslapa (latviski) Home3 Lietuvas mājaslapa Arhivēts 2021. gada 3. septembrī, Wayback Machine vietnē. (lietuviski) Home3 Igaunijas mājaslapa (igauniski)