Karloss Dario Aurelio (spāņu: Carlos Darío Aurelio; dzimis 1976. gada 22. maijā) ir bijušais argentīniešu futbolists un treneris. Dario Aurelio Argentīnā plašāk bija pazīstams kā spēlētājs, karjeru sākot Laplatas "Gimnasia" un spēlējot gan Itālijas "Brescia", "Cosenza" un SPAL, gan arī Skotijas "Livingston". Futbolista karjerā Aurelio spēlēja kā pussargs. Trenera karjerā 2018. gada pirmajā pusē Aurelio bija Fakundo Savas asistents Laplatas "Gimnasia". Sava par galveno treneri kļuva janvāra sākumā, taču jau pēc četrarpus mēnešiem tika atbrīvots no amata, 12 spēlēs spējot izcīnīt tikai divas uzvaras un piedzīvojot septiņus zaudējumus. "Gimnasia" sezonu Argentīnas augstākajā līgā pabeidza ar 27 punktiem 27 spēlēs, 28 komandu konkurencē samierinoties ar 23. vietu. Aurelio par FK Liepāja galveno treneri tika apstiprināts 2018. gada augusta sākumā, amatā nomainot gruzīnu speciālistu Tamazu Pertiju. Argentīnietim bija Dienvidamerikas Futbola konfederācijas (CONMEBOL) licence, taču tā nebija derīga darbam Eiropā. Līdz ar to spēļu laikā speciālists nedrīkstēja atrasties uz komandas soliņa, tāpēc tobrīd liepājniekus vadīja Mareks Zuntners un pārējie vienības treneri. Lai sakārtotu šīs formalitātes, bija nepieciešams pierādīt, ka Dienvidamerikā iegūtā kvalifikācija atbilst UEFA prasībām, taču no Argentīnas netika saņemta visa nepieciešamā informācija, tādēļ treneris Liepāju pameta. «Pertijas vietā par Liepājas galveno treneri kļūst argentīnietis». liepajniekiem.lv. Arhivēts no oriģināla, laiks: 2019. gada 24. oktobrī. Skatīts: 2019. gada 25. oktobrī. «Aurelio tuvākajās spēlēs vēl nevarēs vadīt Liepāja/Mogo komandu». liepajniekiem.lv. Arhivēts no oriģināla, laiks: 2019. gada 24. oktobrī. Skatīts: 2019. gada 25. oktobrī. «Argentīnietis Aurelio nevadīs Liepāja/Mogo komandu, par galveno treneri apstiprināts Jangs». lsm.lv. Skatīts: 2019. gada 25. oktobrī. Transfermarkt profils