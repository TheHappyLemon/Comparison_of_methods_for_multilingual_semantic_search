Vitālijs Novopašins (krievu: Виталий Новопашин; dzimis 1978. gada 28. septembris) ir bijušais Kazahstānas hokejists, aizsargs, Kazahstānas hokeja izlases dalībnieks. Visu savu karjeru aizvadījis Krievijas hokeja līgās, tostarp Krievijas Superlīgā un Kontinentālajā hokeja līgā. KHL aizvadījis kopumā 359 spēles. Profesionāļa karjeru Novopašins uzsāka 1997.—98. gada sezonā, kad uzsāka spēlēt Krievijas Augstākās līgas klubā Ustjkamenogorskas "Kazzinc-Torpedo". Divas sezonas vēlāk Novopašins pārcēlās uz Krievijas Superlīgas vienību Ņižņijnovgorodas "Torpedo", tās rindās aizvadot nākamās trīs sezonas. No 2002. līdz 2004. gadam Novopašins spēlēja Ufas "Salavat Julajev" un Novokuzņeckas "Metallurg" sastāvā, taču tad atgriezās tobrīd Augstākajā līgā spēlējošajā "Torpedo", kas Krievijas Superlīgā atgriezās vien 2007.—08. gada sezonā. 2010. gada vasarā Novopašins pievienojās Astanas "Baris" rindām, taču trīs gadus vēlāk pārcēlās uz Mitišču "Atlant". "Atlant" rindās Novopašins aizvadīja divas sezonas, līdz 2015. gadā noslēdza karjeru. Kazahstānas hokeja izlases sastāvā spēlējis astoņos Pasaules čempionātos, no kuriem divi ir bijuši Augstākās divīzijas turnīri. Eliteprospects profils (angliski) Internet Hockey Database profils (angliski) Eurohockey profils (angliski)