Tempļa kalns (ivritā: הַר הַבַּיִת, har habayīt — ‘(Svētās) Mājas kalns’) ir pakalns Jeruzalemes vecpilsētā, kas ir svētvieta gan jūdaismā, gan kristietībā, gan islāmā. Tempļa kalnā blakus viens otram atrodas Klints kupols un Aksas mošeja. Rietumos atrodas Raudu mūris, mūra fragments no agrākā mūra, kas apjoza Tempļa kalnu. Pirms musulmaņi uzcēla Aksas mošeju un Klints kupolu, Tempļa kalnā atradās ebreju Otrais templis, kā arī tiek pieļauts, ka šajā pakalnā atradās Zālamana templis. Uzskata, ka Tempļa kalnā Ābrams bija gatavs Dievam upurēt savu dēlu Īzāku. Vikikrātuvē par šo tēmu ir pieejami multivides faili. Skatīt: Tempļa kalns. Encyclopædia Britannica raksts (angliski)