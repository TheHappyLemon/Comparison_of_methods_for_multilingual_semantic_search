Elpaso (angļu: El Paso) ir pilsēta Teksasas štatā, ASV, Elpaso apgabala administratīvais centrs. Saskaņā ar 2010. gada tautas skaitīšanas datiem pilsētā dzīvo 649 121 iedzīvotājs. Tā ir sestā lielākā pilsēta štatā un 19. lielākā visā valstī. 2010. gadā Elpaso ieguva prestižo All-America City Award balvu. Pilsētā atrodas Teksasas universitāte un Teksasas tehniskā veselības zinātņu centra universitāte (Texas Tech University Health Sciences Center). Pilsētas pierobežā atrodas viens no ASV lielākajiem militārajiem kompleksiem Fort Bliss. Elpaso raksturīgs karsts tuksnešu klimats ar ļoti karstām, sausām vasarām un mērenām ziemām. Lielākā daļa iedzīvotāju ir baltie (77,8%), tikai 3,1% ir afroamerikāņi. Elpaso ir bāzēti vairāki Ziemeļamerikas zemāko sporta spēļu līgu klubi. Tā ir otra lielākā pilsēta kontinentālajā ASV daļā, kurā nav neviena Ziemeļamerikas četru lielo līgu (NBA, NHL, NFL, MLB) kluba. https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022. American FactFinder Vikikrātuvē par šo tēmu ir pieejami multivides faili. Skatīt: Elpaso. Encyclopædia Britannica raksts (angliski) Brockhaus Enzyklopädie raksts (vāciski) Oficiālā mājaslapa (angliski)