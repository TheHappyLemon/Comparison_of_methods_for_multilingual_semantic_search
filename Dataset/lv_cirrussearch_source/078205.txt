Muhameds ibn Mūsā al-Horezmī (dzimis ap 787. gadu, miris 850. gadā) bija Horezmas matemātiķis un astronoms, kurš aptuveni no 830. gada dzīvoja Bagdādē. Viņš veicināja arābu ciparu izmantošanu Eiropā, dažās valodās ciparus pat dēvē viņa vārdā (spāņu guarismo un portugāļu algarismo). Arī termins "algoritms" cēlies no viņa vārda (al-Khwārizmī) latinizējuma Algorithmi. Ap 825. gadu sacerētais Al-Horezmī traktāts Īsa pamācība rēķināšanā, izmantojot pabeigšanu un līdzsvarošanu bija pirmais, kurā mācītas tādas algebras pamatmetodes kā saskaitāmo pārnešana vienādības otrā pusē un pilnā kvadrāta atdalīšana. Šī grāmata saīsināti tiek dēvēta par al-džabr (pabeigšana — piemēram, pilnā kvadrāta veidošana) no kā arī ieviesies termins "algebra". Traktāta latīniskais tulkojums tapa četrus gadsimtus vēlāk ar nosaukumu Ludus algebrae almucgrabalaeque. Al-Horezmī traktāts Īsa pamācība rēķināšanā, izmantojot pabeigšanu un līdzsvarošanu (ap 825) Grāmatas tulkojums latīniski Algebras grāmatas lapa arābiski Algebras grāmatas lapa angliski (The Algebra of Al-Khwarizmi by Fredrick Rosen, 1831) "Pasaules izcilākie izgudrotāji un zinātnieki", R.: Avots, 2008, ISBN 978-9984-800-41-7, lpp. 40 John Stillwell. Mathematics and Its History. New York, NY: Springer, 2010 — 88–89 lpp. ISBN = 978-1-4419-6052-8