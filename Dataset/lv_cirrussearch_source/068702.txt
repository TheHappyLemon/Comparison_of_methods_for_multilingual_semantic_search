Jasmina Moghbeli (Jasmin Moghbeli; persiešu: یاسمین مقبلی; dzimusi 1983. gada 24. jūnijā) ir ASV kurdu astronaute, helikoptera pilote, jūras kājnieku pulkvežleitnante. Jasmina Moghbeli piedzima 1983. gada 24. jūnijā Rietumvācijas pilsētā Bādnauheimā. Viņas vecāki kurdi bija emigrējuši no Irānas Mehabadas pilsētas pēc islāma revolūcijas 1979. gadā. 1983. gadā ģimene pārcēlās uz ASV, kur apmetās Ņujorkas štata Boldvinā. Masačūsetsas Tehnoloģiju institūtā Moghbeli ieguva bakalaura grādu aerokosmiskajā inženierijā un informācijas tehnoloģijās. Pēc bakalaura grāda iegūšanas Jasmina Moghbeli 2005. gadā iestājās ASV Jūras kājnieku korpusā, iegūstot otrā leitnanta pakāpi. Pēc sākotnējās lidojumu skolas (IFS) un pamatskolas (TBS) pabeigšanas Kvantikā, Virdžīnijas štatā, viņa devās uz Jūras spēku aviācijas staciju (NAS) Pensakolā, Floridas štatā, lai apgūtu lidojumu apmācību. 2008. gadā viņa ieguva jūras kara flotes aviatores zelta spārnus un ieradās Jūras kājnieku vieglo uzbrukuma helikopteru mācību eskadrā 303 (HMLA/T-303), lai apgūtu apmācību ar helikopteru AH-1W Super Cobra. Savu lidotāja karjeru viņa Moghbeli 2008. gadā Jūras kājnieku 367. vieglo triecienhelikopteru eskadras (HMLA-367) Scarface sastāvā Jūras kājnieku korpusa aviācijas stacijā (MCAS) Kemppendletonā, Kalifornijā. No 2009. līdz 2010. gadam viņa kopā ar HMLA-367 devās atbalstīt Starptautiskos drošības atbalsta spēkus (ISAF) un operāciju Enduring Freedom (OEF) Afganistānā. Pēc atgriešanās viņa tika norīkota Jūras kājnieku vidējās 163. helikopteru eskadrā (HMM-163) MCAS Miramar, Kalifornijā, un 2011. gadā tika nosūtīta atbalstīt 13. jūras kājnieku ekspedīcijas vienību (MEU). Pēc tam viņa tika pārcelta uz HMLA-367, un 2012. gadā pabeidza savu trešo izvietošanu kopā ar HMM-262 31. MEU atbalstam. Pēc atgriešanās no pēdējās izvietošanas viņa iestājās ASV Jūras spēku izmēģinājumu pilotu skolā NAS Patuxent River, Merilendā. Pēc tam, kad MCAS Camp Pendleton viņa pabeidza mācību programmu, lai pārietu uz modernizētajiem AH-1Z un UH-1Y, 2014. gadā viņa uzsāka savu attīstības pārbaudes komandējumu 31. gaisa izmēģinājumu un novērtēšanas eskadriļā (VX-31) NAS China Lake Kalifornijā. Darbojoties VX-31, Moghbeli uzsāka maģistra grāda studijas Jūras spēku Pēcdiploma skolā, vienlaikus veicot dažādus lidojuma izmēģinājumus, tostarp vairāku ieroču sistēmu, zemes tuvuma brīdinājuma sistēmas, programmatūras uzlabojumu un elektroniskās kaujas moduļa izmēģinājumus. 2015. gadā Moghbeli devās uz MCAS Yuma Arizonā, lai pievienotos Jūras kājnieku 22. operatīvo testu un novērtēšanas eskadrai (VMX-22), un pēc tam nokļuva 1. jūras kājnieku operatīvo testu un novērtēšanas eskadrā (VMX-1). Astronautu atlases laikā 2017. gada jūnijā majore Moghbeli izmēģināja H-1 helikopterus un strādāja par VMX-1 kvalitātes nodrošināšanas un avionikas virsnieku. Viņa ir veikusi vairāk nekā 150 kaujas misijas un 2000 lidojumu stundas vairāk nekā 25 dažādos gaisa kuģos. 2017. gada 7. jūnijā Jasmina Moghbeli tika ieskaitīta NASA 22. astronautu grupā kā astronauta kandidāte. Pēc pamata vispārējās kosmiskās sagatavošanas kursa 2020. gada 10. janvārī viņai piešķīra astronauta kvalifikāciju. 2020. gada 9. decembrī tika paziņots par Moghbeli iekļaušanu astronautu grupā, lai sagatavotos pilotētajām Mēness ekspedīcijām programmā Artemis. 2022. gada 24. martā tika paziņots, ka Moghbeli iekļauta kosmosa kuģa SpaceX Crew-7 apkalpē. Viņa bija SpaceX Crew-6 dublieru apkalpes komendiere. Jasminas Moghbeli pirmais kosmiskais lidojums sākās 2023. gada 26. augustā, esot kosmosa kuģa SpaceX Crew-7 komandierei. Viņa bija Starptautiskās kosmosa stacijas (SKS) 69. un 70. ekspedīcijas lidojuma inženieris. Uz zemes viņa atgriezās 2024. gada 12. martā. Kosmisko lidojumu kopsavilkums Iziešanas atklātā kosmosā: Jasmin Moghbeli becomes first Kurdish woman in space in NASA-SpaceX mission Medyanews, 2023-08-31 Vikikrātuvē par šo tēmu ir pieejami multivides faili. Skatīt: Jasmina Moghbeli. Jasmin Moghbeli (Lt. Col., U.S. Marine Corps) NASA Astronaut NASA (angliski) Джасмин «Джоуз» Мобели astronaut.ru (krieviski)