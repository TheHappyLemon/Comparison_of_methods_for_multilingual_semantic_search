Brīvības laukums (igauņu: Vabaduse väljak) ir laukums Igaunijas galvaspilsētas Tallinas centrā. Ar laukumu krustojas Harju, Rozikrantsi un Tataru iela, Igaunijas un Kārli bulvāris un Pērnavas šoseja. Laukums atklāts 19. gadsimta vidū izraktā zviedru bastiona vidū. 1867. gadā laukumā uzcēla Svētā Jāņa baznīcu. 20. gadsimta sākumā laukuma nosaukums bija Siena tirgus (Heina turg) un Pētera laukums (Peetri plats). Siena tirgu likvidēja 1910. gadā un laukumu iebruģēja ar akmeni. Tājā pašā gadā laukumā atklāja pieminekli Pēterim I, kuru demontēja 1922. gadā. 1930. gados laukumā uzbūvētas vairākas funkcionālisma ēkas: administrācijas ēka (1932), Mākslas nams (1933), viesnīca Palace Hotell Tallinn (1936). No 1941. līdz 1989. gadam laukuma nosaukums bija Uzvaras laukums (Võiduväljak). 1989. gadā atjaunots Brīvības laukuma nosaukums. 2009. gadā laukumā uzcēla pieminekli par godu uzvarai Igaunijas brīvības cīņās. Brīvības laukumā 1 atrodas Tallinas Svētā Jāņa baznīca; Brīvības laukumā 3 atrodas viesnīca Palace Hotell Tallinn (arhitekts Elmārs Lohks); Brīvības laukumā 4 atrodas Georga Otsa vārdā nosauktā Tallinas mūzikas skola; Brīvības laukumā 5 atrodas Igaunijas Krievu teātris; Brīvības laukumā 6 atrodas Tallinas Mākslas nama galerija; Brīvības laukumā 7 atrodas Tallinas mērija; Brīvības laukumā 8 atrodas Tallinas Mākslas nams; Brīvības laukumā 9 atrodas golfa atpūtas centrs un pazemes autostāvvieta; Brīvības laukumā 10 atradās EEKS-MAJA ēka, pirms tam te atradās populārā kafejnīca "Maskava". Brīvības laukums Pētera I pieminekļa atklāšana, 1910. gads Piemineklis Pēterim I Svētā Jāņa baznīca Laukums 1943. gadā, fotogrāfija no Vācijas Federālā arhīva Kinoteātra Gloria Palace un restorāna Astoria fasāde 1944. gada novembrī Igaunijas Krievu teātris 6. māja Igaunijas Mākslas nams 10. māja Izraktais laukums 2008. gada rekonstrukcijas laikā Igauņu dziesmu svētku dalībnieki 2014. gadā Igaunijas un Ukrainas karogi 2022. gada aprīlī «Pronkskeiser maha». livejournal. «Vabaduse väljak». Eesti Keele Instituut. «St John's Church in Tallinn». tallinnajaani.ee. Arhivēts no oriģināla, laiks: 2011. gada 23. aprīlī. Skatīts: 2023. gada 5. maijā. Vikikrātuvē par šo tēmu ir pieejami multivides faili. Skatīt: Brīvības laukums. Koordinātas: 59°15′36″N 24°26′38″E﻿ / ﻿59.2601°N 24.4438°E﻿ / 59.2601; 24.4438