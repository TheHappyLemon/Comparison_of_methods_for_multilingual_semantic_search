Nogaju orda (baškīru: Нуғай Урҙа, kazahu: Ноғай Ордасы; nosaukums no Zelta ordas karavadoņa Nogaja vārda) bija stepes klejotāju valsts (1440—1634). Galvaspilsēta Saraičika (tatāru: Sarayçıq — 'mazā Saraja') atradās 50 km no tagadējās Atirau Jaikas upes lejtecē, kas bija karavānu tranzīta punkts Melnās jūras un Vidusāzijas tirdzniecībā. Ordu apdzīvoja tatāru klejotāju ciltis mangiti, kungrati (XV gs. otrajā pusē sevi sāka dēvēt par nogajiem), kipčaki, baškīri u.c. tjurku un mongoļu ciltis. Pamatnodarbošanās bija lopkopība, tirdzniecības karavānu apsardze, tranzīta tirdzniecība. Izveidojās 14. gadsimta beigās, emīra Edigeja (1395—1419) laikā, atšķeļoties no Zelta ordas. Savu maksimumu Nogaju orda sasniedza 15. gadsimta vidū Nuraddina laikā, aizņemot Piekaspiju un Volgas baseina teritoriju līdz pat Urālu kalniem. Valdnieku beju vasaras rezidence parasti atradās stepē, starp mūsdienu Ufu un Orenburgu. Sadalīta ulusos, kuru katru beja vārdā pārvaldīja murzas. 16. gadsimta otrajā pusē valsts sašķēlās trijās mazākās ordās (Lielā Nogaju Orda, Mazā Nogaju Orda, Altiulas Orda). Atradās starp Volgu un Urāliem. Ismails 1554. gadā bija spiests sevi atzīt par Krievijas caristes vasali, viņa dēls Bekbulats (miris ap 1566) kļuva par vienu no cara karavadoņiem, kas piedalījās 1563. gada karagājienā uz Smoļensku pret lietuviešiem, bet mazdēls Sainbulats vadīja karagājienu uz Livonijas Konfederācijas zemēm un 1575. gadā tika kronēts kā Visas Krievzemes kņazs Semjons Bekbulatovičs. 1577. gadā valsts galvaspilsētu Saraičiku nopostīja Krievijas cara Joana IV Briesmīgā karaspēks. 1634. gadā Lielo Nogaju ordu iekaroja rietummongoļi (kalmiki), un tās atliekas pārcēlās uz Volgas labo krastu, kur uz laiku pievienojās Mazajai Nogaju Ordai. Pēdējais valdnieks Kanajs aizbēga pie krieviem uz Astrahaņu, tomēr tur viņu apvainoja sadarbībā ar kalmikiem un ieslodzīja cietumā, kur viņš nomira 1638. gadā. Vēlāk nogaji izveidoja Kazahu hanistes Jaunāko (Mazo) žuzu (kazahu: Кіші жүз), kas 1731. gadā kļuva par Krievijas Impērijas vasaļvalsti. Nogaju pēcnācēji ieplūda kazahu nācijā. Par Nogaju ordas valdnieku dinastijas priekšteci uzskata ietekmīgo Zelta Ordas karavadoni Edigeju. Tā kā emīrs Edigejs nebija Čingishana pēcnācējs, viņam nebija tiesību saukties par hanu. Arī vēlākos Nogaju valdniekus sauca par bejiem, bet pēc sadalīšanās autonomos ulusos to valdniekus sauca par mirzām. Edigejs (krievu: Эдигу-бий, 1392—1412) Nuraddins Batirs (Нур ад-Дин Батыр-бий, 1412—1419), Edigeja dēls Mansurs (Мансур-бий, 1419—1427), Edigeja dēls Gazi (Гази-бий, 1427—1428), Edigeja dēls Vakkass (Ваккас-бий, 1428—1447), Nuraddina Batira dēls Horezmi (Хорезми-бий, 1447—1473), Vakkasa dēls Abbass (Аббас-бий, 1473—1491), Nuraddina Batira dēls Musa (Муса-бий, 1491—1502), Vakkasa dēls Jagmurči (Йагмурчи-бий, 1502—1504), Vakkasa dēls Hasans (Хасан-бий, 1504—1508), Vakkasa dēls Šeihs Muhamads (Шейх Мухаммад-бий, 1508—1510, 1516—1519), Musas dēls Alčagirs (Алчагир-бий, 1508—1516), Musas dēls Agišs (Агиш-бий, 1521—1524), Jagmurči dēls Saids Ahmads (Сайид Ахмад-бий, 1524—1541), Musas dēls Hadži Muhamads (Хаджи Мухаммад-мирза, 1537—1541), Musas dēls Šeihs Mamajs (Шейх-Мамай-бий, 1537—1541, 1541—1549), Musas dēls, 1523. gadā nogalināja Krimas hanu Jusufs (Юсуф-бий, 1549—1554), Musas dēls, 1549. gadā palīdzēja Maskavijas uzbrukumā Kazaņai. Jusupovu dzimtas priekštecis. Ismails (Исмаил-бий, 1557—1563), Musas dēls, 1554. gadā palīdzēja Maskavijas uzbrukumā Astrahaņai, esot dāvājis Krievijas caram Joanam IV, kas gatavojās Livonijas karam, 20 tūkstošus zirgu Tinehmats (Тинехмат-бий, 1563—1578), Ismaila dēls Uruss (Урус-бий, 1578—1590), Ismaila dēls, ap 1587. gadu zvērēja uzticību Krievijas caram. Urusovu dzimtas priekštecis Dinbajs (Динбай-мирза, 1578—1584), Ismaila dēls Saids Ahmads (Саид Ахмад-мирза, 1584—1587), Muhamada dēls Urazs Muhamads (Ураз Мухаммад-бий, 1584—1590, 1590—1598), Tinehmata dēls, kopa ar Krimas tatāriem uzkruka Maskavijai Dinmuhamads (Дин Мухаммад-бий, 1590—1598, 1598—1600), Tinehmata dēls Ištereks (Иштерек, 1600—1619), Tinehmata dēls, Krievijas ieliktenis, sākās sadurmes ar kalmikiem Kučuks (Кучук-мирза, 1600—1604), Tinehmata dēls Jaštaraks (Йаш Тарак-мирза, 1600—1619), Kučuka dēls Šaitaraks (Шай Тарак-мирза, 1604—1619), Kučuka dēls Karakels Muhamads (Каракель Мухаммад-мирза, 1604—1622, 1622—1631), Uraza Muhamada dēls Kanajs (Канай-бий, 1622—1634), Dinbaja dēls, miris krievu gūstā Astrahaņā Atradās starp Volgu un Azovas jūru. Ordas dibinātājs Kazimurza (miris 1577.) Līdz XVIII gs. vidum bija Krimas hanistes un Osmaņu impērijas vasalis. Turahana mauzolejs Сафаргалиев М. Г., Распад Золотой Орды. — Саранск, 1960 Малая Ногайская Орда. Очерк истории. Ногайская Орда ХРОНОС — Ногайская Орда Эпиграфика Ногайской степи. Рамазан Керейтов, Светлана Червонная Заговорили камни времен Ногайской Орды. Г. Хисамиева Ногайский информационный сервер cultinfo.ru — Ногайская Орда Ногайская Орда" в Большой Советской Энциклопедии