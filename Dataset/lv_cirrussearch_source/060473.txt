Ante Gotovina (horvātu: Ante Gotovina; dzimis 1955. gada 12. oktobrī, Pašmanas salā, Horvātijā) ir atvaļināts Horvātijas armijas ģenerālleitnants (general pukovnik), tika apsūdzēts kā kara noziedznieks. Savu karavīra karjeru Gotovina sāka jau 18 gadu vecumā, iestājoties franču leģionā. Dienējot leģionā, ieguva Francijas pilsonību. Kā algotnis Dienvidamerikā ticis arestēts un ieslodzīts cietumā. 1990. gadā Gotovina atgriezās Horvātijā. Franču leģionāra pieredze ļāva īstenot strauju militāro karjeru. 1995. gadā Gotovina ieguva ģenerāļa pakāpi, vadīja kaujas operācijas pret serbu zemessargiem Krajinas apgabalā (operācija "Viesuļvētra"), nepieļaujot apgabala neiekļaušanos jaunizveidotajā Horvātijā. 2001. gadā ANO Starptautiskais kriminālnoziegumu tribunāls ģenerālim Gotovinam izvirzīja apsūdzību tiešu līdzdalību 150 serbu civiliedzīvotāju noslepkavošanā un 150 000-200 000 serbu deportācijā no Horvātijas Krajinas teritorijas. ASV izsludināja 5 miljonu ASV dolāru prēmiju par Gotovinas notveršanu. 2005. gada 8. decembrī pēc Starptautiskā tribunāla prasības Gotovina tika apcietināts Kanāriju salās, bet pēc ilgstoša tiesas procesa tika attaisnots. Horvātijā Gotovina daļā sabiedrības vēl joprojām tiek uzskatīts par nacionālo varoni. Pēc A.Gotovinas apcietināšanas Horvātijā izcēlās plaši masu protesti, kuros piedalījās desmitiem tūkstoši iedzīvotāju. http://www.theguardian.com/world/2012/nov/16/croatia-war-crime-analysis Vikikrātuvē par šo tēmu ir pieejami multivides faili. Skatīt: Ante Gotovina. http://aigarsprusis.blogspot.com/2008/01/gotovina-horvtu-varonis-un-mazliet-par.html http://www.theguardian.com/world/2012/nov/16/croatia-war-crime-analysis Antes Gotovinas apsūdzības raksts (angliski)