Maiks Grīns (angļu: Mike Green; dzimis 1985. gada 12. oktobrī) ir kanādiešu hokejists, aizsargs. Pašlaik (2020) spēlē Nacionālās hokeja līgas kluba Edmontonas "Oilers" sastāvā. Pēc četrām Rietumu hokeja līgas klubā Saskatūnas "Blades" rindās aizvadītām sezonām profesionāļa karjeru Grīns sāka 2005.—06. gada sezonā. Sezonas gaitā viņš aizvadīja 22 spēles NHL kluba Vašingtonas "Capitals" rindās, kā arī 56 spēles AHL kluba Hēršijas "Bears" sastāvā. Jau nākamajā sezonā Grīns "Capitals" sastāvā bija nostiprinājies. 2007.—08. gada sezonā Grīns bija labākais vārtu guvējs starp visiem līgas aizsargiem, taču nākamās divas sezonas noslēdza kā NHL rezultatīvākais aizsargs. 2010.—11. un 2011.—12. gada sezonās Grīns izlaida lielu spēļu skaitu dažādu savainojumu dēļ. No 2012. līdz 2014. gadam bija "Capitals" kapteiņa palīgs. 2015. gada vasarā Grīns noslēdza trīs gadu līgumu ar Detroitas "Red Wings", vēlāk to pagarinot uz vēl diviem gadiem. 2020. gada februārī tika aizmainīts uz Edmontonas "Oilers". Kanādas hokeja izlases rindās izcīnījis sudrabu 2008. gada Pasaules čempionātā. Eliteprospects profils (angliski) Internet Hockey Database profils (angliski) Hockey-Reference profils (angliski)