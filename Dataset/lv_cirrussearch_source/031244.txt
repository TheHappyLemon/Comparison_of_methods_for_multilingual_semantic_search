The 1975 ir Mančestrā formēta britu indīroka grupa. Grupa sastāv no vokālista Metjū Hīlija, ģitārista Ādama Hanna, bundzinieka Džordža Daniela un basģitārista Rosa Makdonalda. 2013. gada 2. septembrī, sadarbojoties ar ierakstu kompāniju Dirty Hit/Polydor, grupa izdeva savu pirmo debijas albumu "The 1975". 2013. gada 8. septembrī albums debitēja Apvienotās Karalistes topa pirmajā vietā. 2016. gada 26. februārī iznāca grupas otrais albums "I Like It When You Sleep, for You Are So Beautiful Yet So Unaware of It".Šis albums arī sasniedza Apvienotās Karalistes un ASV topa pirmo vietu. Pirms grupa 2017. gadā uz laiku pārtrauca darbību, viņi paziņoja par jaunu albumu iznākšanu. 2018. gadā "The 1975" atgriezās ar savu trešo albumu A Brief Inquiry Into Online Relationships. Arī šis albums sasniedza Apvienotās Karalistes topa pirmo vietu. Grupas ceturtais albums Notes on a Conditional Form tiks izlaists 2020. gada 21. februārī. Metjū Hīlijs (dzimis 1989.gada 8.aprīlī) — aktieru Denīzes Velšas un Tima Hīlija dēls, uzauga Ņūkāslā un Mančestrā . Mācoties Vilmslovas vidusskolā, viņš iepazinās ar pārējiem grupas dalībniekiem un jaunieši sāka aktīvi muzicēt 2002.gadā. Grupa tika dibināta brīdī, kad vietējie pašdarbnieki sāka organizēt dažādus jauniešu pasākumus. Grupa izpelnījās atzinību, izpildot dažādu dziesmu koverversijas, līdz beidzot ierakstīja paši savu dziesmu. Grupas aizsākumos puiši uzstājās dažādos klubos, izpildot galvenokārt pank stila mūziku. Grupas nosaukums mainījies vairākkārt — Talkhouse, The Slowdown, Drive Like I Do, līdz beidzot grupas dalībnieki vienojās par nosaukumu The 1975. Grupas vokālists Metjū atzina, ka nosaukumu iedvesmojuši kādi skricelējumi dzejas grāmatā, kur uzmanību piesaistījis tieši ieraksts "1st June, The 1975". The 1975 devās savā pirmajā tūrē 2013. gada septembrī, uzstājoties kā galvenie mākslinieki Freedom festivālā un kā iesildošie mākslinieki kvartetam Bastille iTunes Festivālā. Grupa uzsāka Ziemeļamerikas tūri 2013. gada oktobrī, Eiropas tūri novembrī un ar dažādiem šoviem viesojās Jaunzēlandē un Austrālijā. 2013.gada septembrī grupa uzstājās Londonas Shepher’s Bush Empire arēnā. 2014. gada aprīlī The 1975 viesojās pasaulslavenajā Amerikāņu mūzikas un mākslas festivālā Coachella. Grupa divas reizes ir viesojusies arī Latvijā, festivālā Positivus 2014. gadā noslēdzošajā dienā uzstājoties pirms grupām Bastille un The Kooks un 2019. gadā. Interview with The 1975 [1] 2015.11.18 New Band Up North [2] 2015.11.18 The 1975 Announce Debut Album And New September 2013 UK Tour Dates [3] Arhivēts 2015. gada 8. decembrī, Wayback Machine vietnē. 2015.11.18 Coachella 2014: The 7 Best Things From Sunday [4] 2015.11.18 THE 1975 ARE GOING ON TOUR, AND ANNOUNCE NEW ALBUM RELEASE DATE [5] 2015.11.18 The 1975: Bound To Win, Bound To Be True [6] 2015.11.18 THE 1975 — INTERVIEW [7] 2015.11.18 Speaking With Your New Favorite Band — The 1975 [8] 2015.11.18 The 1975 Facedown EP [9] 2015.11.18 INTRODUCING: THE 1975 [10] Arhivēts 2015. gada 8. decembrī, Wayback Machine vietnē. 2015.11.18 What even is going on with The 1975? [11] 2015.11.18 New Band Up North [12] 2005.11.18 UK City of Culture 2017 shortlist of four announced [13] 2015.11.18 The 1975 [14] Arhivēts 2015. gada 21. novembrī, Wayback Machine vietnē. 2015.11.18 Behind The Scenes: The 1975 — Shepherd's Bush Empire [15] Arhivēts 2015. gada 25. novembrī, Wayback Machine vietnē. 2015.11.18 2014. gadā festivālā uzstājās [16] Arhivēts 2015. gada 30. novembrī, Wayback Machine vietnē. 2015.11.18 2014 Woodie Awards Summary [17] 2015.11.20