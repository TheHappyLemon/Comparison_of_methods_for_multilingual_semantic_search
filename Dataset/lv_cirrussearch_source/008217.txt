Dienvidslāvijas futbola izlase bija nacionālā futbola komanda, kas pārstāvēja Dienvidslāvijas Karalisti un vēlāk Sociālistisko Dienvidslāviju starptautiskās futbola sacensībās laika posmā no 1920. līdz 1992. gadam, kad Dienvidslāvija sadalījās (Dienvidslāvijas Federatīvās Republikas izlasi skatīt pie Serbijas futbola izlases). Dienvidslāvijas izlase kļuva par vienu no 13 valstu izlasēm kas 1930. gadā piedalījās pašā pirmajā Pasaules čempionātā, kurā iekļuva pusfinālā. 1962. gada Pasaules čempionātā Dienvidslāvijas izlase atkal iekļuva pusfinālā, ieņemot 4. vietu. Divreiz (1960. un 1968. gadā) izlase Eiropas čempionātos ieņēma 2. vietu. Sociālistiskās Dienvidslāvijas izlase beidza pastāvēt 1992. gadā, kad sadalījās Apvienotā Dienvidslāvija. Tagadējā Serbijas izlase gan līdz pat 2003. gadam turpināja startēt ar nosaukumu "Dienvidslāvijas futbola izlase", taču tā jau bija pavisam cita komanda, kas sastāvēja tikai no Serbijas un Melnkalnes futbolistiem. Sociālistiskās Dienvidslāvijas izlasē pārsvarā spēlēja serbi, horvāti un bosnieši. 1930 - Pusfināls 1934 - Nekvalificējās 1938 - Nekvalificējās 1950 - Grupu turnīrs 1954 - Ceturtdaļfināls 1958 - Ceturtdaļfināls 1962 - 4. vieta 1966 - Nekvalificējās 1970 - Nekvalificējās 1974 - 2. kārta 1978 - Nekvalificējās 1982 - Grupu turnīrs 1986 - Nekvalificējās 1990 - Ceturtdaļfināls Dienvidslāvijas Karaliste (1930.-1938.), DSFR (1950.-1990.), DFR skatīt Serbijas izlasi 1960 - 2. vieta 1964 - Nekvalificējās 1968 - 2. vieta 1972 - Nekvalificējās 1976 - 4. vieta 1980 - Nekvalificējās 1984 - Grupu turnīrs 1988 - Nekvalificējās 1992 - Kvalificējās, bet nepiedalījās starptautisko sankciju pret Dienvidslāvijas karu dēļ DSFR (1960.-1992.), DFR skatīt Serbijas izlasi) Bosnija un Hercegovina Horvātija Maķedonija Melnkalne Serbija Slovēnija