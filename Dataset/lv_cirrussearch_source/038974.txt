Starpgājiens ir neparedzēts gājiens šaha partijas forsētā variantā vai kombinācijā. Pretinieka starpgājiens var izjaukt iepriekšējos aprēķinus, izmainīt ieplānoto notikumu gaitu uz šaha galdiņa, iespaidot forsētā varianta vērtējumu, atspēkot kombināciju. Starpgājienu ar šahu sauc arī par starpšahu. 1. piemērs Vizjērs — Tāls Palma de Maljorka, 1966 2. piemērs Fišers — Šokrons Mara del Plata, 1959 1. piemērs Gribēdams nomainīt laidņus, Tāla pretinieks franču šahists Vizjērs neuzmanīgi nospēlēja 1. Lh3?? un Tāls ar starpgājienu 1. ...Lxg1 iznīcina figūru, kas sargā laidni, un paliek ar lieku figūru. partijā sekoja: 2. Thxg1 Lxh3 3. g4 h5 4. Tg3 hxg4 5. fxg4 Zbd7 un baltie padevās. 2. piemērs Upurējot kvalitāti 1. Txe6! Fišers uzsāk uzvarošu kombināciju. Pēc dabiskā 1. ... fxe6, sekotu 2. Dxe6+ Kf8 3. Dxe5 ar uzvarētu stāvokli. Melnie nospēlēja: 1. ... Dc8. Baltie atbildēja ar starpgājienu: 2. Ld7!! un melnie padevās, nedrīkst 2. ... Dxd7, jo pēc 3. Txg6+ baltie iegūst melno dāmu. Яссер Сейраван. Шахматный учебник тактики // Промежуточный ход: — М.: Астрель: АСТ, 2007. Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 320. lpp. ISBN 5-85 270-005-3. (krieviski) Žuravļovs, Nikolajs (2002). "Starpgājiens". Балтийские шахматы. Bandinieciņš (АО «Панорама Латвии») (8): 23. lpp.. (latviski), (krieviski)