Kārlis Evalds fon Renne (vācu: Carl Ewald von Rönne, krievu: Карл Эвальд Ренне, dzimis 1663. gada 25. decembrī, miris 1716. gada 6. jūnijā) bija vācbaltiešu izcelsmes kavalērijas ģenerālis Krievijas cara Pētera I dienestā. Karoja Krievijas pusē Lielā Ziemeļu karā, tai skaitā karoja Latvijas teritorijā un piedalījās Poltavas kaujā, kā arī piedalījās Pētera I Prutas karagājienā. Krievijas dienestā no 1702. gada. Pirms tam dienēja Zviedrijas, Nīderlandes, Saksijas un Patkula kaujas vienībās. 1705. gadā piedalījās Bauskas un Jelgavas ieņemšanā. Piedalījās arī Rīgas aplenkumā 1709. un 1710. gadā. Kārlis Evalds fon Renne bija precējies ar Kurzemes hercogienes Annas I oberhofmeistarieni Annu Lūciju un ap 1711. gadu piedalījās Kurzemes hercogistes galma intrigās. Карл Эвальд Ренне (krieviski)