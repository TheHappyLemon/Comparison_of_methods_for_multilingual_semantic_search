Edvīns Vedējs (angļu: Edwin Vedejs; 1941—2017) bija latviešu izcelsmes ASV ķīmiķis, Viskonsinas Universitātes profesors (1991) un Mičiganas Universitātes profesors (1999). Vedēja galvenās pētniecības joma bija organiskās sintēzes metodoloģija un reakcijas mehānismi. Dzimis 1941. gada 13. janvārī Rīgā Nikolaja Vedēja un viņa sievas Veltas, dzimušas Robežnieces, ģimenē. 1944. gadā kopā ar vecākiem devās bēgļu gaitās uz Vāciju, 1950. gadā pārcēlās uz dzīvi ASV. Mācījās Grandrepidsas koledžā, līdz 1962. gadam studēja Mičiganas Universitātes bakalaura studiju programmā, tad līdz 1966. gadam Viskonsinas Universitātes doktora studiju programmā. No 1966. līdz 1967. gadam viņš veica pēcdoktorantūras pētījumus par kopējo prostaglandīnu sintēzi Hārvarda Universitātes 1990. gada Nobela prēmijas laureāta profesora E. Dž. Korija laboratorijā. 1967. gadā viņš sāka strādāt Viskonsinas Universitātē, 1999. gadā pārcēlās uz Mičiganas Universitāti. Pēc viņa aiziešanas pensijā 2011. gadā Mičiganas Universitāte izveidoja Edvīna Vedēja ķīmijas profesūru. Miris 2017. gada 2. decembrī Medisonā. Vedejs E, Peterson, MJ (1994). "Stereochemistry and Mechanism in the Wittig Reaction". Topics in Stereochemistry. 21: 1—157. Vedejs E, Diver ST (1 April 1993). "Tributylphosphine: a remarkable acylation catalyst". Journal of the American Chemical Society. 115 (8): 3358—3359. Vedejs E, Daugulis O, Diver ST (26 January 1996). "Enantioselective Acylations Catalyzed by Chiral Phosphines". The Journal of Organic Chemistry. 61 (2): 430—431. Vedejs E, Jure M (2005). "Efficiency in Nonenzymatic Kinetic Resolution". Angewandte Chemie International Edition. 44 (26): 3974—4001. Vedejs E, Chapman RW, Fields SC, Lin S, Schrimpf MR (1995). "Conversion of Arylboronic Acids into Potassium Aryltrifluoroborates: Convenient Precursors of Arylboron Difluoride Lewis Acids". The Journal of Organic Chemistry. 60 (10): 3020—3027. Latvijas Zinātņu akadēmijas loceklis (1992) LZA Paula Valdena medaļa (1997) Herberta Č. Brauna balva par radošiem pētījumiem sintētisko metožu jomā (2004) Latvijas Zinātņu akadēmijas Lielā medaļa (2005) Triju Zvaigžņu ordenis (2006) American Chemical Society loceklis (2011)