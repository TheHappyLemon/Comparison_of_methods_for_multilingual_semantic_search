Zorro (Lycalopex) ir viena no suņu dzimtas ģintīm, kas pieder pie suņu cilts (Canini) plēsējiem. Vārds "zorro" spāņu valodā nozīmē "lapsa". Lai arī šos dzīvniekus mēdz saukt par lapsām, tie pieder pie suņu cilts nevis lapsu cilts. Tādēļ tos bieži sauc par neīstajām jeb pseidolapsām (Pseudalopex), bet lapsas no lapsu cilts par īstajām lapsām. Zorro ģints dzīvo tikai Dienvidamerikā, un galvenokārt kontinenta rietumu pusē. Tie ir sastopami pašos dienvidos, Argentīnā un līdz Ekvadorai ziemeļos. Zorro apdzīvo pampas un lapkoku mežus. Andu kalnos tos var sastapt starp 1000 un 4500 metriem virs jūras līmeņa, bet tie nekad nav sastopami mitrajos džungļos. Kolpeo lapsa, piemēram, nekad neapmetas uz dzīvi mežā, tā priekšroku dod pampu zālājiem, jo tajos ir daudz peļu un zaķu. Izņēmums ir Darvina zorro, kas dzīvo tikai lietus mežos. Visbiežāk sastopamais no zorro ģints ir pelēkais zorro (Lycalopex griseus), kuram ir lielas ausis, un ļoti augstu vērtēts kažoks, tādēļ to medī kažokādas ieguvei. Argentīnā zorro mēdz saukt par aitu slepkavām, lai gan zorro ļoti reti uzbrūk aitām. Ja tas uzbrūk aitu baram, tad parasti tiek nomedīti vājie un slimie jēri. ģints Zorro (Lycalopex) suga Brazīlijas zorro (Lycalopex vetulus) suga Darvina zorro (Lycalopex fulvipes) suga Kolpeo lapsa (Lycalopex culpaeus) suga Pampu lapsa (Lycalopex gymnocercus) suga Pelēkais zorro (Lycalopex griseus) suga Sečuras zorro (Lycalopex sechurae) Darvina zorro (Lycalopex fulvipes) Kolpeo lapsa (Lycalopex culpaeus) Pampu lapsa (Lycalopex gymnocercus) Pelēkais zorro (Lycalopex griseus) Sečuras zorro (Lycalopex sechurae) «Mammal Species of the World - Browse: Lycalopex». Arhivēts no oriģināla, laiks: 2009. gada 15. septembrī. Skatīts: 2009. gada 6. martā. «ADW: Lycalopex culpaeus: Information». Arhivēts no oriģināla, laiks: 2008. gada 12. oktobrī. Skatīts: 2009. gada 6. martā. «Pseudalopex fulvipes (Darwin's Fox)». Arhivēts no oriģināla, laiks: 2008. gada 30. oktobrī. Skatīts: 2009. gada 7. martā. http://ctd.mdibl.org/detail.go?type=taxon&acc=425200[novecojusi saite] http://www.pbs.org/wnet/nature/animals/zorro.html Arhivēts 2009. gada 2. aprīlī, Wayback Machine vietnē.