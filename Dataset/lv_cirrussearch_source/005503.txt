Roberts Entonijs De Niro (angļu: Robert Anthony De Niro; dzimis 1943. gada 17. augustā Ņujorkā) ir ASV aktieris, kinorežisors, kinoproducents. Tiek uzskatīts par vienu no savas paaudzes ievērojamākajiem aktieriem. Pazīstams ar tēlojumu Mārtina Skorsēzes filmās par noziedznieku pasauli. Dzimis jauktā itāļu-īru ģimenē. Tēvs bija abstraktā ekspresionisma gleznotājs. Trīspadsmit gadu vecumā De Niro iesaistījās vietējā itāļu ielu bandā. De Niro pirmā lielā loma bija 1969. gada Braiena De Palmas filmā The Wedding Party, bet vispārēju atzinību De Niro ieguva ar lomu Skorsēzes filmā "Bīstamās ielas" (Mean Streets, 1973). 1974. gadā saņēma savu pirmo Amerikas Kinoakadēmijas balvu par lomu filmā "Krusttēvs 2", otru saņēma 1980. gadā par lomu filmā "Satrakotais vērsis" (1980). Vēl šai balvai ticis nominēts par lomām filmās "Taksists" (1976), "Briežu mednieks" (1978), "Pamošanās" (1990), "Baiļu rags" (1991) un "Optimista stāsts" (2012). Par Džimija Konveja lomu 1990. gada filmā "Labie puiši" De Niro tika nominēts BAFTA kino balvai. Tāpat aktieris četras reizes ticis nominēts Zelta globusa balvai par lomām filmās "Ņujorka, Ņujorka" (New York, New York, 1977), "Pusnakts skrējiens" (1988), "Psihoanalīze gangsteru gaumē" (1999), "Iepazīsties, mani vecāki" (2000). BAFTA Film Awards: 1990 Vikikrātuvē par šo tēmu ir pieejami multivides faili. Skatīt: Roberts De Niro. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)