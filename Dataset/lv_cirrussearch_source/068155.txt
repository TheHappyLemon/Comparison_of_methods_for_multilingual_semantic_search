Entonijs Dominiks Benedeto (angļu: Anthony Dominick Benedetto; dzimis 1926. gada 3. augustā, miris 2023. gada 21. jūlijā), pazīstams kā Tonijs Benets (angļu: Tony Bennett), bija ASV dziedātājs. Benets ieguvis daudzus apbalvojumus, tostarp 20 Grammy balvas, Grammy balvu par mūža ieguldījumu un divas Emmy balvas. Viņš saņēmis Nacionālā mākslas fonda balvu "Džeza meistars" (2006) un Kenedija centra apbalvojumu izpildītājmākslā par mūža ieguldījumu ASV kultūrā (2005). Dibinājis Frenka Sinatras mākslas skolu Kvīnsā, Ņujorkā . Benets pārdevis vairāk nekā 50 miljonus ierakstu visā pasaulē. Viņam piešķirta zvaigzne Holivudas Slavas alejā. Dzimis 1926. gada 3. augustā. Viņš bija pārtikas tirgotāja Džona Benedeto un šuvējas Annas (dzimusi Surači) dēls. Tēvs emigrējis uz ASV no Kalabrijas, Itālijā. Māte dzimusi ASV, bet arī viņas vecāki bija emigrējuši no Kalabrijas. Tēvs nomira, kad Tonijam bija 10 gadi. Tēvs bija ieaudzinājis dēlā mīlestību pret mākslu un literatūru. Tonijs sāka dziedāt jau agrā bērnībā. Viņš cīnījās Otrā pasaules kara beigu posmā Eiropā kā ASV armijas kājnieks. Pēc tam viņš attīstīja savu dziedāšanas tehniku, parakstīja līgumu ar Columbia Records. 1951. gadā tika izdota viņa pirmā popularitāti guvusī dziesma Because of You. 1953. gada sākumā sekoja vairāki populāri ieraksti, piemēram, Rags to Riches. Pēc tam viņš pilnveidoja savu repertuāru, iekļaujot džeza dziedāšanu. Māksliniecisko virsotni viņš sasniedza 1950. gadu beigās ar tādiem albumiem kā The Beat of My Heart un Basie Swings. 1962. gadā Benets ierakstīja savu atpazīstamāko dziesmu I Left My Heart in San Francisco. Vēlāk Beneta karjera un personīgā dzīve piedzīvoja ilgstošu lejupslīdi rokmūzikas ēras kulminācijas laikā. Tomēr Benets spēja atgriezties 1980. gadu beigās un 1990. gados, atkal izdodot zelta ierakstu albumus un gūstot popularitāti arī jauniešu auditorijā, vienlaikus saglabājot savu mūzikas stilu. Savas dzīves laikā viņš dziedāja vairākos duetos un organizēja koncertus ar daudziem atzītiem ASV un ārvalstu dziedātājiem, tostarp Frenku Sinatru, Dīnu Mārtinu, Koniju Frensisu, Visentu Fernandesu, Jeļenu Zagorsku un Eimiju Vainhausu. Benets 21. gadsimtā turpināja izdot populāras un kritiķu atzītas dziesmas. Viņš ieguva plašu atzinību savas karjeras beigās par sadarbību ar dziedātāju Lady Gaga, kas aizsākās ar albumu Cheek to Cheek (2014). Abi dziedātāji kopā devās turnejā, lai reklamētu albumu 2014. un 2015. gadā. Izdodot dueta otro albumu Love for Sale (2021), Benets laboja individuālo rekordu par visilgāko albuma atrašanos top-10 sarakstā Billboard 200 mūzikas albumu topā salīdzinājumā ar jebkuru dzīvu mākslinieku; viņa pirmais top-10 ieraksts bija I Left My Heart Sanfrancisko 1962. gadā. Benets arī laboja Ginesa rekordu kā vecākais cilvēks, kurš izdevis jaunu albumu 95 gadu un 60 dienu vecumā. Benets guva panākumus arī kā gleznotājs, parakstoties ar savu īsto vārdu Entonijs Benedeto vai vienkārši Benedeto. Viņš izstādīja savus darbus daudzās galerijās visā pasaulē. Viņa gleznas un zīmējumi bijusi publicēti žurnālā ARTnews un citos žurnālos, un tie ir pārdoti pat par 80 000 dolāriem. Benets bija precējies trīs reizes. Ar pirmo sievu Patrīciju Bīču apprecējās 1952. gadā, viniem bija divi dēli. Izšķīrās 1971. gadā. Tajā pašā gadā apprecējās ar otro sievu Sandru Grāntu. Laulībā piedzima divas meitas. Izšķīrās 1983. gadā. 1980. gadu beigās Benets iepazinās un uzsāka romantiskas attiecības ar skolotāju Sūzanu Krovu, kas bija 40 gadus jaunāka par viņu. Benets un Krova kopā nodibināja labdarības organizāciju Exploring the Arts, kuras mērķis ir mākslas izglītības veidošana, popularizēšana un atbalstīšana. Viņi nodibināja (un nosauca Beneta drauga Frenka Sinatras vārdā) mākslas skolu Kvīnsā — valsts vidusskolu, kurā pasniedz skatuves mākslu. Skolu atvēra 2001. gadā. 2007. gadā Benets un Krova pēc 20 gadu ilgām attiecībām apprecējās. 2021. gada februārī atklājās, ka Benetam 2016. gadā diagnosticēja Alcheimera slimību. Tā kā slimība progresēja lēni, viņš vēl turpināja ierakstīt un koncertēt līdz pat aiziešanai no skatuves jau fizisku grūtību dēļ. Par aiziešanu paziņoja pēc viņa pēdējām uzstāšanās reizēm 2021. gada 3. un 5. augustā Radio City mūzikas zālē. Benets nomira savās mājās Ņujorkā 2023. gada 21. jūlijā tikai divas nedēļas pirms savas 97. dzimšanas dienas, pēc septiņus gadus ilgas Alcheimera slimības. Corey Kilgannon. «He's Never Left Astoria Behind». The New York Times, 2009. gada 26. jūnijs. Arhivēts no oriģināla, laiks: 2018. gada 7. maijs. Brady, James. «'Why I'm A Democrat'». Forbes, 2008. gada 10. jūlijs. Arhivēts no oriģināla, laiks: 2011. gada 12. novembris. Skatīts: 2011. gada 22. septembris. «Mort de Tony Bennett : le crooner légendaire américain avait 96 ans». www.programme-television.org. Arhivēts no oriģināla, laiks: 2023. gada 21. jūlijs. Skatīts: 2023. gada 21. jūlijs. «From Lady Gaga to Amy Winehouse and Aretha Franklin, Tony Bennett Was the King of Duets». The Hollywood Reporter. Skatīts: 2023. gada 21. jūlijs. «Biography of Tony Bennett». John F. Kennedy Center for the Performing Arts. Arhivēts no oriģināla, laiks: 2006. gada 23. septembris. Skatīts: 2009. gada 16. februāris. «Tony Bennett: The Music Never Ends». American Masters. PBS. 2007. gada 12. septembris. Arhivēts no oriģināla, laiks: 2008. gada 16. oktobris. Skatīts: 2008. gada 18. novembris. «He keeps coming back like a song». Good Housekeeping. April 1995. Arhivēts no oriģināla, laiks: 2005. gada 22. aprīlis. Skatīts: 2005. gada 15. jūnijs. Fabrikant, Geraldine. «Talking Money With: Tony Bennett: His Heart's in San Francisco, His Money in His Son's Hands». The New York Times, 1999. gada 2. maijs. Arhivēts no oriģināla, laiks: 2023. gada 21. jūlijs. Skatīts: 2017. gada 17. septembris. «Susan Benedetto, Tony Bennett’s Wife: 5 Fast Facts You Need to Know». heavy.com. Jem Aswad. «Tony Bennett Reveals Battle With Alzheimer's Disease». Variety, 2021. gada 1. februāris. Arhivēts no oriģināla, laiks: 2021. gada 1. februāris. Skatīts: 2021. gada 1. februāris. «Tony Bennett: Legendary singer retires from stage aged 95». BBC News. 2021. gada 13. augusts. Arhivēts no oriģināla, laiks: 2021. gada 13. augusts. Skatīts: 2021. gada 13. augusts. Vikikrātuvē par šo tēmu ir pieejami multivides faili. Skatīt: Tonijs Benets. Latvijas Nacionālās enciklopēdijas šķirklis Encyclopædia Britannica raksts (angliski) IMDb profils (angliski) Internet Broadway Database profils (angliski) Oficiālā tīmekļa vietne