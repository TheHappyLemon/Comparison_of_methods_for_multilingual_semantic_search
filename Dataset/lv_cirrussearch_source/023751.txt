7th Heaven ir 1927. gada ASV mēmā filma un viena no pirmajām filmām, kas tika izvirzīta nominācijā "Labākā filma" (tad šī nominācija saucās "Izcilākā filma"). Filmas režisors ir Frenks Borzeigijs. Galvenās lomas filmā atveido Dženeta Geinore un Čārlzs Farels. Geinore ieguva Amerikas akadēmijas balvu kā labākā aktrise galvenajā lomā, Borzeigijs kā labākais režisors un Benžamins Gleizers nominācijā "Labākais adaptētais scenārijs". Erno Rapī un Ļevs Polaks speciāli filmai sarakstīja dziesmu Diane. 1995. gadā Kongresa bibliotēka filmu iekļāva ASV Nacionālajā kino reģistrā. Filma 7th Heaven balstīta uz populāru Brodvejas tāda paša nosaukuma teātra izrādi, to 1922. gadā iestudēja Booth Theatre un izrādes ilga no 1922. gada 30. oktobra līdz 1924. jūlijam, kopsummā nospēlējot 704 izrādes. Galvenās lomas atveidoja Džordžs Gols (Čiko) un Helena Menkena (Diāna). Vienu no lomām atveidoja arī Frenks Morgans. Dženeta Geinore — Diāna Čārlzs Farels — Čiko Bens Bards — pulkvedis Brisaks Alberts Grens — Bouls Deivids Batlers — Gobins Marija Moskvīni — Gobinas kundze Gleidisa Brokvela — Nana Emīls Čatards — tēvs Čevilons Džesika Hesleta — tante Valentīna Brendons Hērsts — onkulis Džordžs Džordžs E. Stouns — Rets Liliana Vesta — Arlete 1937. gadā filmu pārfilmēja kā skaņu kino. Filmas režisors ir Henrijs Kings, lomas atveidoja Simona Simona, Džeimss Stjuarts, Džīns Heršolts un Gregorijs Ratovs. Ķīniešu scenārists un kinorežisors Juans Muži savu 1937. gada filmu Street Angel veidoja pēc filmas 7th Heaven motīviem, nosaucot savu filmu Frenka Borzeigija 1928. gada filmas nosaukumā. Seventh Heaven, 1922 Broadway production, Booth Theatre; IBDb.com database IMDb profils (angliski) AllMovie profils (angliski) Turner Classic Movies profils (angliski) Rotten Tomatoes profils (angliski) Seventh Heaven vietnē Virtual History