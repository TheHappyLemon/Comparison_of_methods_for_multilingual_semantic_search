Konstantins Borisovs (Константин Сергеевич Борисов, dzimis 1984. gada 14. augustā) ir Krievijas kosmonauts un ekonomists. Konstantins Borisovs piedzima Smoļenskā. Viņa tēvs Sergejs Borisovs bija militārais lidotājs (kopš 1987. gada — Tupoļeva konstruktoru biroja izmēģinātējpilots), Māte Gaļina bija sākumskolas skolotāja. Konstantins Borisovs mācījās Žukovskas 3. vidusskolā ar padziļinātu angļu valodas apguvi. 2005. gadā viņš absolvēja Pļehanova Krievijas ekonomisko akadēmiju, iegūstot bakalaura grādu ekonomikā. NO 2005. līdz 2006. gadam Borisovs strādāja biznesa kontroliera asistentu uzņēmumā Volvo Vostok. 2007. gadā Konstantins Borisovs ieguva maģistra grādu operāciju pētniecībā un sistēmu analīzē Vorvikas Universitātē (Koventrija, Apvienotā Karaliste). Studiju laikā Apvienotajā Karalistē 2006. gadā viņš pabeidza 30 stundu programmu pirmsslimnīcas aprūpē un kardiopulmonālajā reanimācijā. No 2007. gada decembra līdz 2011. gada jūlijam viņš strādāja par analītiķi uzņēmuma A. T. Carney GmbH Maskavas birojā. Pēc tam līdz 2013. gada martam viņš bija konsultants Boston Consulting Group Limited Maskavas birojā. Kopš 2014. gada janvāra viņš strādāja uzņēmumā Ferronordic Machines (Himki) par inovāciju ieviešanas vadītāju. 2017. gadā Borisovs Maskavā nokārtoja instruktora līmeņa sertifikācijas eksāmenu un ieguva kvalifikāciju "Pirmās neatliekamās palīdzības Emergency First Response apmācības instruktors". 2018. gadā viņš ar izcilību absolvēja Maskavas Aviācijas institūtu, iegūstot maģistra grādu gaisa kuģu dzīvības nodrošināšanas sistēmās. 2014. gada 14. martā Konstantins Borisovs pieteicās 2018. gada kosmonautu uzņemšanai. 2018. gada 10. augustā viņš tika uzņemts par kosmonauta kandidātu Gagarina Kosmonautu sagatavošanas centra kosmonautu grupā. 2019. gada 30. augustā viņš sekmīgi nokārtoja eksāmenu, iegūstot nirēja kvalifikāciju. 2020. gada 2. decembrī Borisovs kosmonautu vispārējo sagatavošanu, un viņam tika piešķirta kvalifikācija "kosmonauts izmēģinātājs". 2022. gada 20. janvārī Konstantins Borisovs tika apstiprināts 69. / 70. ekspedīcijas pamatapkalpē. 2023. gada 22. februārī viņu Krievijas starpresoru komisija apstiprināja SpaceX Crew-6 dublieru apkalpē, un 1. martā — SpaceX Crew-7 pamatapkalpē. Konstantina Borisova pirmais kosmiskais lidojums sākās 2023. gada 26. augustā, ar kosmosa kuģi SpaceX Crew-7 dodoties uz Starptautisko kosmosa staciju (SKS). Viņš bija 69. un 70. ekspedīcijas lidojuma inženieris. Uz zemes viņš atgriezās 2024. gada 12. martā. Kosmisko lidojumu kopsavilkums Vikikrātuvē par šo tēmu ir pieejami multivides faili. Skatīt: Konstantins Borisovs. БОРИСОВ Константин Сергеевич ФГБУ "НИИ ЦПК имени Ю.А.Гагарина", (krieviski) Константин Сергеевич Борисов astronaut.ru, (krieviski)