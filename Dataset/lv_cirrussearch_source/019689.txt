Ennio Morrikone (itāļu: Ennio Morricone, ˈɛnnjo morriˈkoːne; dzimis 1928. gada 10. novembrī, miris 2020. gada 6. jūlijā) bija itāļu komponists un diriģents, kurš sarakstījis mūziku vairāk kā 500 kinofilmām un televīzijas seriāliem, kā arī mūsdienu un modernās klasikas darbiem. Viņa darbi ir iekļauti vairāk kā četrdesmit apbalvotās filmās. Morrikone pasaulē kļuva plaši pazīstams ar mūziku, ko viņš komponēja Serdžo Leones spageti vesternu žanra filmām, ieskaitot "Par sauju dolāru" (1964), "Par dažiem liekiem dolāriem" (For a Few Dollars More, 1965), "Labais, ļaunais un neglītais" (1966), "Reiz rietumos" (Once Upon a Time in the West, 1968), A Fistful of Dynamite (1971), My Name is Nobody (1973) un "Reiz Amerikā" (Once Upon a Time in America, 1984). Sešas reizes nominēts Amerikas Kinoakadēmijas balvai kategorijā "Labākā oriģinālmūzika" par mūziku filmām "Debesu dienas" (Days of Heaven, 1978), "Misija" (The Mission, 1986), "Neaizskaramie" (The Untouchables, 1987), "Bagsijs, Lasvegasas karalis" (Bugsy, 1991), "Malèna" (Malena, 2000) un "Pretīgais 8nieks" (2015). Sestajā reizē balvu ieguva — par mūziku filmai "Pretīgais 8nieks". 2007. gadā apbalvots ar Kinoakadēmijas goda balvu. Par mūziku filmām ieguvis arī trīs Zelta globusa balvas (no deviņām nominācijām) un piecas BAFTA kino balvas. «Ennio Morricone awards». IMDB. Skatīts: 2012-11-17. Oficiālā tīmekļa vietne IMDb profils (angliski) AllMovie profils (angliski) Box Office Mojo profils (angliski) Ennio Morricone Myspace The Ennio Morricone Online Community Streaming audio of Morricone's "The Man with the Harmonica," from his soundtrack to Once upon a Time in the West TÊTE-À-TÊTE: Ennio Morricone by Nic Harcourt — Los Angeles Times Magazine Morricone Fans