Karrata (angļu: Karratha) ir pilsēta Austrālijas rietumos, Rietumaustrālijas štatā, Pilbaras reģionā. Vietējās pašvaldības (local government area) centrs. Izvietojusies štata ziemeļrietumos, līdzenumā, Nikola līča (Nickol Bay) piekrastē, ap 1250 km uz ziemeļiem no štata galvaspilsētas Pērtas un 190 km uz dienvidrietumiem no Porthedlendas. Sāls līdzenumi un mangrovju audzes atdala pilsētu no līča, pilsētas dienvidu malā stiepjas nelielu pakalnu grēda. 16 708 iedzīvotāji (2018. gadā), no tiem desmitā daļa – Austrālijas aborigēni. Naftas un dabasgāzes ieguves, dzelzs rūdas eksporta centrs. Sašķidrinātās dabasgāzes, amonjaka ražošana, sāls ieguve. Gar pilsētas malu iet privātā dzelzceļa līnija, kas savieno dzelzs rūdas ieguves vietas ar Dampīras ostu. Pilsētu apkalpo Karratas lidosta; regulāri reisi uz Pērtu, Porthedlendu, Brūmu un Ņūmenu (2022. gada dati). Karratā ir lielākais tirdzniecības centrs Pilbarā, slimnīca, publiskā bibliotēka, mākslas centrs, atpūtas centrs. Attīstīta tūrisma infrastruktūra – pilsētu izmanto tūristi, kas dodas apskatīt aborigēnu alu zīmējumus, Dampīra arhipelāgu, Milstrīmas-Čičesteras un Kariģini nacionālo parku. Karrata dibināta 1969. gadā netālu no Dampīras ostas, dzelzs rūdas un sāls ieguves industrijas augošajām vajadzībām. Ģeogrāfisko īpatnību dēļ pie ostas esošajam Dampīras ciematam nebija vietas, kur plesties, tāpēc pieņemts lēmums celt jaunu pilsētu 15 km no ostas. 1980-tajos gados, kad okeānā netālu no Karratas uzsākta naftas un dabasgāzes ieguve, pilsēta izauga un 21. gadsimta sākumā kļuva par lielāko Pilbarā. https://www.abs.gov.au/census/find-census-data/quickstats/2021/UCL513003. 3218.0 - Regional Population Growth, Australia, 2017-18, Population Estimates by Significant Urban Area (ASGS 2016), 2008 to 2018 , Australian Bureau of Statistics, 2019. gada 27. martā. Skatīts 2022, gada 30. martā. 2016 Census QuickStats Arhivēts 2019. gada 27. aprīlī, Wayback Machine vietnē., Australian Bureau of Statistics, 2021. gada 10. decembrī. Skatīts 2022. gada 19. februārī. Regional Air Services, Department of Transport. The Government of Western Australia, 2022. gada 11. februārī. Skatīts 2022. gada 14. aprīlī. Karratha City, au.locale.online. Skatīts 2022. gada 16. aprīlī. Karratha Health Campus Arhivēts 2022. gada 16. aprīlī, Wayback Machine vietnē., Healthdirect. Skatīts 2022. gada 16. aprīlī Karratha Public Library, State Library of Western Australia. Skatīts 2022. gada 16. aprīlī. Red Earth Art Precinct Arhivēts 2022. gada 7. aprīlī, Wayback Machine vietnē., City of Karratha. Skatīts 2022. gada 16. aprīlī. Karratha Leisureplex Arhivēts 2022. gada 28. jūnijā, Wayback Machine vietnē., City of Karratha. Skatīts 2022. gada 16. aprīlī. Destination Karratha, Tourism Western Australia. Skatīts 2022. gada 16. aprīlī. Alicia Perera, Karratha remembers 50 years of transformation, Pilbara News, 2019. gada 8. augustā. Skatīts 2022. gada 13. aprīlī. Karratha, Airnorth. Arhivēts 2015. gada 29. martā. Skatīts 2022. gada 13. aprīlī. Vikikrātuvē par šo tēmu ir pieejami multivides faili. Skatīt: Karrata.