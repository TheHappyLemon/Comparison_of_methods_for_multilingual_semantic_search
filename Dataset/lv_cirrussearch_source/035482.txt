Om tårar vore guld (latviešu: Ja asaras būtu no zelta) ir dziesma, ko sarakstījusi zviedru mūziķe un ABBA dalībniece Angnēta Feltskūga. Dziesma tika ierakstīta 1970. gada 21. janvārī, divus gadus pirms ABBA izveides. Tajā pašā gadā dziesma tika izdota kā singls Zviedrijā un iekļauta mūziķes trešajā studijas albumā Som jag är. Om tårar vore guld bija albuma veiksmīgākais singls, Svensktoppen mūzikas topā sasniedzot 3. vietu un atrodoties šajā topā 15 nedēļas (no 1970. gada 12. aprīļa līdz 1970. gada 19. jūlijam). Lai gan singls sasniedza augstu vietu Svensktoppen singlu topā, tas nenokļuva Kvällstoppen, otra Zviedrijas singlu topa, sarakstā. Singla B pusē atradās dziesmas Little Altar Boy zviedru valodas versija. Angnēta dziesmu izpildīja arī savā 1970. gada koncerttūrē, apgalvojot, ka "vienmēr, kad dziesma tika izpildīta, cilvēki sākuši skūpstīt viens otru." Dāņu mūziķis Per apsūdzēja Angnētu par līdzībām starp šo dziesmu un 22 taktu ilgu fragmentu no Per kompozīcijas Tema, kas tika izpildīta mūziķa 1950. gada koncerttūrē Zviedrijā. Apsūdzības tika noraidītas, pieminot faktu, ka šīs koncerttūres laikā Angnēta nebija pat gadu veca un ka Per dziesma nekad netika ierakstīta studijā. 1971. gadā dziesmas dāņu valodas versiju Hvis tårer var guld ierakstīja dāņu dziedātāja Suzanna Lana. Šī dziesmas versija Dānijā gada beigu singlu topos ierindojās 13. vietā. 1990. gadā dziesmu ierakstīja mākslinieki Stigs Lorencs un Diāna Tailina albumam Stig Lorencs med Diana. Svensk mediedatabas informācija par Om tårar vore guld Svensktoppen 1970. gada topa informācija[novecojusi saite] Angnētas muzikālās karjeras attēli, raffem.com Džons Toblers. Abba - Uncensored on the Record. Coda Books Ltd, 2012. gada 1. janvāris. 25. lpp. ISBN 978-1-908538-23-9. «Angnētas biogrāfija viņas fanu mājaslapā». Arhivēts no oriģināla, laiks: 2010. gada 10. februārī. Skatīts: 2010. gada 10. februārī. Hvis tårer var guld informācija saitē danskehitlister.dk Svensk mediedatabas informācija par albumu Stig Lorencs med Diana