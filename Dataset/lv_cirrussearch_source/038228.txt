Monika Ciganova (igauņu: Monika Tsõganova; dzimusi 1969. gada 8. augustā Kohtla-Jervē) ir Igaunijas starptautiskā meistare šahā (1991). Šahu iemācījusies spēlēt vienpadsmit gadu vecumā. Trīs reizes uzvarējusi Igaunijas junioru šaha čempionātos (1984, 1985, 1987). 1987. gadā beigusi Tallinas sporta internātskolu. No 1987. gada līdz 1991. gadam studējusi Tallinas tehnoloģiju universitātē. Divas reizes piedalījusies PSRS sieviešu šaha čempionāta finālā (1990, 1991). 1991. gadā Azovā Igaunijas izlases sastāvā izcīnījusi bronzas medaļu PSRS sieviešu komandu šaha čempionātā, parādot labāko rezultātu pie rezerves galdiņa. Igaunijas sieviešu šaha čempionātos izcīnījusi 9 zelta (1994, 1995, 1997, 1999, 2001, 2004, 2005, 2007, 2008), 6 sudraba (1990, 1992, 1996, 2003, 2014, 2015) un 2 bronzas medaļas (1998, 2006). Sešas reizes uzvarējusi Igaunijas sieviešu šaha čempionātos ātrajā šahā. Pārstāvējusi Igaunijas komandu lielākajos komandu šaha turnīros: Pasaules šaha olimpiādēs piedalījusies 9 reizes (1992-1994, 1998-2000, 2006-2008, 2012-2016); Eiropas komandu šaha čempionātos piedalījusies 2 reizes (1992, 2007). Kopš 1991. gada strādājusi par šaha treneri Tallinas šaha skolā un Paula Keresa šaha namā (1991–2003), Kaido Kilaotsa šaha skolā (2005–09), šaha akadēmijā Vabaettur (no 2009. gada). FIDE trenere kopš 2005. gada. Trīs bērnu māte. OlimpBase :: 2nd Soviet Women's Team Chess Championship, Azov 1991, Estonian SSR Estonian Women Chess Championship 2015 «Eesti meistrid 1923–2005». Arhivēts no oriģināla, laiks: 2012. gada 18. janvārī. Skatīts: 2012. gada 18. janvārī. OlimpBase :: Women's Chess Olympiads :: Monika Tsõganova OlimpBase :: European Women's Team Chess Championship :: Monika Tsõganova «Maleakadeemia "Vabaettur"». Arhivēts no oriģināla, laiks: 2017. gada 18. martā. Skatīts: 2017. gada 19. aprīlī. TSÕGANOVA, MONIKA Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)