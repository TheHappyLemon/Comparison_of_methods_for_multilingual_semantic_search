Renārs Krastenbergs (dzimis 1998. gada 26. decembrī) ir Latvijas hokejists, spēlē uzbrucēja pozīcijā. Pašliak (2023) Krastenbergs pārstāv Austrijas komandu Grācas "99ers", kas spēlē ICEHL. 2016. gadā pārcēlies uz Ontārio hokeja līgas komandu Oshawa Generals, kur pavadījis divas sezonas. Nākamās divas sezonas spēlējis ECHL komandā Wheeling Nailers. 2020. gadā noslēdzis pārbaudes līgumu ar KHL komandu Rīgas "Dinamo", kur aizvadījis sešus mačus, līdz pievienojies Latvijas čempionāta komandai HK Mogo. 2021. gada janvārī pievienojies Austrijas hokeja līgas jeb Starptautiskās Centrāleiropas hokeja līgas (ICEHL) komandai EC VSV. 2022.—2023. gada sezonā spēlēja Zviedrijas otrajā spēcīgākajā līgā Hockeyallsvenskan. Sezonas pirmajā daļā pārstāvēja Södertälje SK, bet no janvāra līdz sezonas beigām spēlēja AIK sastāvā. 2023. gada septembrī pievienojās Šveices līgas klubam HC La Chaux-de-Fonds, parakstot īstermiņa līgumu. Tā paša gada oktobrī, beidzoties līgumam, klubs sadarbību neturpināja. 2023. gada novembrī Krastenbergs pievienojās Austrijas klubam Grācas "99ers". Latvijas hokeja izlases sastāvā piedalījies 2021., 2022. un 2023. gada Pasaules čempionātā, kā arī 2022. gada ziemas olimpiskajās spēlēs. 2023. gada Pasaules čempionātā izcīnīja bronzas medaļu. Dinamo Rīga. «Pārbaudes laika līgumi Mathew Maione un Renāram Krastenbergam». Hokeja kluba Dinamo Rīga oficiālā mājaslapa (latviešu). Arhivēts no oriģināla, laiks: 2022-02-10. Skatīts: 2022-02-10. «No "Dinamo" atbrīvotais Krastenbergs pievienojas "Mogo"». Sportacentrs.com (latviešu). 2020-11-20. Skatīts: 2022-02-10. LETA. «Krastenbergs no 'Mogo'/LSPA pāriet uz Gudļevska pārstāvēto Austrijas klubu». delfi.lv (latviešu), 2021-01-22. Skatīts: 2022-02-10. «Krastenbergs paraksta īstermiņa līgumu ar Šveices otrās līgas čempioni». sportacentrs.com. 2023-09-13. Skatīts: 2023-09-13. «Šveices otrās līgas klubs nepagarina īstermiņa līgumu ar Krastenbergu». sportacentrs.com. 2023-10-15. Skatīts: 2023-11-11. «Šveicē sezonu sākušais Krastenbergs karjeru turpinās Austrijas pastarītē». sportacentrs.com. 2023-11-10. Skatīts: 2023-11-11. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski)