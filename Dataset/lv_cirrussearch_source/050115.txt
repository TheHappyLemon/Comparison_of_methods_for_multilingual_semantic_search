Biruta Galdika (lietuviešu: Birutė Marija Filomena Galdikas) ir lietuviešu izcelsmes Kanādas un Indonēzijas bioloģe, orangutanu pētniece. Dzimusi 1946. gada 10. maijā Vīsbādenē lietuviešu kara bēgļu Antana un Filomenas Galdiku ģimenē. 1949. gadā viņas ģimene pārcēlās uz dzīvi Kanādā, bērnību pavadīja Toronto, 1962. gadā pārcēlās uz Vankūveru. Studēja psiholoģiju, arheoloģiju un antropoloģiju Kalifornijas Universitātē Losandželosā, 1966. gadā ieguva psiholoģijas un zooloģijas bakalaura grādu, bet 1969. gadā maģistra grādu antropoloģijā. Paleontologa Luisa Līkija iedvesmota, viņa daudzus gadus veltīja orangutanu pētniecībai un aizsardzībai, dzīvodama to dabiskajā vidē Borneo salā. Līdz ar Daianu Fosiju (gorillu pētnieci) un Džeinu Gudolu (šimpanžu pētnieci) dēvēta par vienu no "Līkija eņģeļiem". 1978. gadā viņa ULCA aizstāvēja zinātņu doktores grādu par tēmu "Orangutanu adaptācija Tandžunputingas rezervātā Centrālajā Borneo" (Orangutan adaptation at Tanjung Puting Reserve, Central Borneo). Biruté Galdikas and Karl Ammann. Great Ape Odyssey. Harry N. Abrams, 2005. Biruté Galdikas. Reflections of Eden. Back Bay Books, 1996. Biruté Galdikas. Orangutan Odyssey. Harry N. Abrams, 1999. Biruté Galdikas. Orangutans: Indonesia’s People of the Forest. National Geographic, p. 444, October 1975. Biruté Galdikas. Living with Orangutans. National Geographic, p. 830, June 1980. Evelyn Gallardo. Among the Orangutans: The Birute Galdikas Story. Chronicle Books, 1993. 9–10. lpp. ISBN 0811804089. Skatīts: 2015. gada 14. augusts. Vikikrātuvē par šo tēmu ir pieejami multivides faili. Skatīt: Biruta Galdika. Enciklopēdijas Krugosvet raksts (krieviski)