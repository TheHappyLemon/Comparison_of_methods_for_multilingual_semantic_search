Bifeļi, bifeļu ģints (Bubalus) ir viena no dobradžu dzimtas (Bovidae) ģintīm, kas pieder vēršu apakšdzimtai (Bovinae). Bifeļu ģintī ir 5 mūsdienās dzīvojošas sugas. Pazīstamākās ir ūdens bifelis un Āzijas ūdens bifelis. Ūdens bifelis un purva bifelis ir vienīgās domesticētās bifeļu sugas. Tos pamatā audzē, lai iegūtu pienu. Ūdens bifelis ir populārs mājdzīvnieks Āzijas dienvidos, Dienvidamerikā, Ziemeļāfrikā un Eiropas dienvidos. Visi savvaļas bifeļi ir sastopamai tikai Dienvidaustrumāzijā. Pēdējo gadu DNS pētījumos ir negaidīti atklājies, ka purva bifelis un upes bifelis ir ļoti attāli radinieki, lai gan abus šobrīd sistematizē kā vienas sugas divas pasugas. To attīstība vienam no otra ir atdalījusies pirms 1,7 miljoniem gadu. Turklāt purva bifelis ir tuvāk radniecīgs Mindoras bifelim, jo abi viens no otra nodalījušies pirms 1,5 miljoniem gadu. Zinātnieki uzskata, ka purva bifelis būtu jāizdala kā atsevišķa suga. Apakšģints Anoa nodalījusies no apakšģints Bubalus apmēram pirms 2 miljoniem gadu, gandrīz tajā pašā laikā, kad bifeļu ģints nodalījusies no pārējām vēršiem. ģints Bifeļi (Bubalus) apakšģints Bubalus Āzijas ūdens bifelis (Bubalus arnee) †Eiropas ūdens bifelis (Bubalus murrensis) †Īsragu ūdens bifelis (Bubalus mephistopheles) Mindoras bifelis (Bubalus mindorensis) †Pundurbifelis (Bubalus cebuensis) Ūdens bifelis (Bubalus bubalis) Purva bifelis (Bubalus bubalis carabanesis) Upes bifelis (Bubalus bubalis bubalis) apakšģints Anoa Kalnu bifelis (Bubalus quarlesi) Sulavesi bifelis (Bubalus depressicornis) Bubalus[novecojusi saite] Phylogenetic relationship among all living species of the genus Bubalus based on DNA sequences of the cytochrome b gene. Bifeļu foto galerija (ADW)