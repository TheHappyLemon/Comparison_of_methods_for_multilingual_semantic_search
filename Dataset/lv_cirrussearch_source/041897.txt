Spradzene (Fragaria viridis) ir daudzgadīgs rožu dzimtas lakstaugs. Spradzene ir sastopama diezgan bieži. Eirāzijā — (neiekļaujot Eiropas rietumu un ziemeļu daļu) plaši izplatīta suga. Latvijā — retumis visā teritorijā. Grupas sausās pļavās, upju krastu terasēs, atmatās un atklātos pauguros kā arī sausu mežmalu un pauguru nogāzēs. Daudzgadīgs, sīks (garumā 5-15 cm) rožu dzimtas lakstaugs. Lapas rozetē. Ir stīgas, kas mezglos sakņojas. Lapas trīsstaraini saliktas no ovālām 2-5 cm garām un 1,5-2,5 cm platām lapiņām ar lielzobainu malu, gala pēdējais zobiņš īsāks nekā zobiņi tam abpus blakus. Lapiņu plātne apmatota. Ziednesis (stublājs) apmatots, augšdaļā zaro. Ziedi balti izvietoti ziedneša zaru galos pa vienam. Vainaglapas savstarpēji pārsedzas. Kauslapas garas, piekļautas pie augļa. Sulīgās ziedgultnes apakšējā daļā riekstiņu nav. Auglis ieapaļš, grūti atdalāms no kauslapām (ziedgultnes), gatavs tumšsarkans vai violeti sarkans, ļoti smaržīgs nedaudz lielāks par meža zemenēm. Plūcot augli un tam notrūkstot, dzirdams raksturīgs knikšķis. Zied maijā un jūnijā.. "Kā tos atšķirt?". Daba un Zinātne 6 (6). 1939.