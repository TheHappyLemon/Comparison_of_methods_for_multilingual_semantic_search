Let Poland Be Poland (Lai Polija ir Polija) — Mārtija Pasetija režisētais televīzijas raidījums, ko veidoja ASV Starptautiskā komunikāciju aģentūra sadarbībā ar ASV Aizsardzības departamentu. Pārraidīts 1982. gada 31. janvārī. Raidījumu noskatījās 185 miljoni skatītāju 50 pasaules valstīs. Amerikas Balss sagatavoja audio versiju 39 valodu versijās. Raidījumu pārraidīja arī Radio Brīvā Eiropa, Radio Liberty un Radio France Internationale. “Lai Polija ir Polija” parāda 1982. gada 30. janvāra notikumus. Šī diena tika pasludināta par Starptautisko Solidaritātes dienu. Raidījumu vadīja Čārltons Hestons. Radījumā, cita starpā, piedalījās: Romualds Spasovskis, Zdzislavs Ruražs, Ādams Makovičs, Česlavs Milošs, Mstislavs Rostropovičs, Kērks Daglass, Makss fon Sīdovs, Džeimss Mīheners, Henrijs Fonda, Glenda Džeksone, Benni Andešons, Angnēta Feltskūga, Anni Frida Lingstade, Pols Makartnijs, Bjērns Ulveuss, Medlina Olbraita. Dziesmu “Ever Homeward” (poļu “Wolne Serca”) nodziedāja Frenks Sinatra (fragments nodziedāts poļu valodā). Raidījuma laikā tika veikti savienojumi ar valstu vadītājiem un politiķiem, kuri teica savas uzrunas. Tie, cita starpā, bija: ASV prezidents Ronalds Reigans, Apvienotās Karalistes premjerministre Mārgarita Tečere, Portugāles premjerministrs Francišku Pintu Balsemau, Vācijas Federatīvās Republikas kanclers Helmūts Šmits, Islandes premjerministrs Gunārs Torodsens, Beļģijas premjerministrs Vilfrīds Martenss, Japānas premjerministrs Suzuki Zenko, Itālijas premjerministrs Arnaldo Forlāni, Norvēģijas premjerministrs Kāre Villohs, Kanādas premjerministrs Pjērs Trido, Turcijas premjerministrs Bīlends Ulusu, Luksemburgas premjerministrs Pjērs Verners, Spānijas premjerministrs Adolfo Svaress Gonzaless, Francijas prezidents Fransuā Miterāns, Pārstāvju palātas spīkers Tips O’Nīls, Senāta vairākuma līderis Hovards Beikers, senators, Senāta Ārlietu komitejas loceklis Klements Zablockis. Politiķi kritizēja Polijas autoritārās varas un Padomju Savienības varas iestādes, pauda atbalstu poļu tautai, izteica solidaritāti ar represētajiem, kā arī pauda vēlmi sniegt palīdzību, tostarp materiālu. Tika retranslēti arī poļu tautas atbalsta demonstrācijas no dažādām pasaules pilsētām, tostarp Ņujorkas, Londonas, Briseles, Tokijas, Lisabonas, Sidnejas, Vašingtonas, Toronto, Čikāgas. Programmas nosaukums atsaucas uz Jana Pjetrzaka dziesmu ar nosaukumu “Lai Polija ir Polija”. Polijā šo raidījumu pirmo reizi pārraidīja kanāls TVP Historia 2011. gada 13. decembrī. (angliski) «Ever Homeward: Sinatra Sings in Polish (His Way)». Skatīts: 2021. gada 30. decembris. (angliski) «Let Poland Be Poland (1982)». Skatīts: 2021. gada 30. decembris. (angliski) «U.S. International Communication Agency video: Let Poland Be Poland». Skatīts: 2021. gada 30. decembris. (angliski) «DAY OF PROTEST ON THE POLISH CRISIS GETS MODEST RESPONSE WORLDWIDE». Skatīts: 2021. gada 30. decembris. (poliski) «„Żeby Polska była Polską” – po raz pierwszy w Polsce - Telewizja Polska SA». Arhivēts no oriģināla, laiks: 2012. gada 31. Maijs. Skatīts: 2021. gada 30. decembris. Getler, Michael: ICA Plans Poland Spectacular. Washington Post, January 28, 1982 Buhmiller, Elisabeth: The Wick Whirlwind; Reagan's ICA Chief Brings Hollywood Hustle to Washington. Washington Post 1982-05-11 Kurtz, Howard and Early, Pete: Hollywood-style Diplomacy; Wick Adds Flair to US Story. Washington Post, 1983-07-13 Better to Let Poland Be? Time Magazine, 1982-02-09 Danilov, Aleksander: 'Let Poland be Poland': Child of Politics Proved Mentall Deficient. Text of commentary on BBC Summary of World Broadcasts, 1982-02-09 Żeby Polska była Polską (1982 TV Movie) — Let Poland Be Poland IMDb datu bāzē (angliski). Ever Homeward: Sinatra Sings in Polish (His Way) (angliski). Let Poland Be Poland — Introduction — Programmas pirmā daļa „Let Poland Be Poland” (angliski).