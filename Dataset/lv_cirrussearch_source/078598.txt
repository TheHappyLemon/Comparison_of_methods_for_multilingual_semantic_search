Adenoforejas (Adenophorea) ir nematožu klase (citās klasifikācijās - apakšklase). Pie šīs apakšklases pieder galvenokārt brīvi dzīvojošas nematodes, kas apdzīvo jūras un saldūdens baseinus, retāk sastopamas augsnē. Parazītisku dzīvesveidu dzīvo ļoti nedaudzas formas. No adenoforeju parazītiem var minēt trihinellu (Trichinella spiralis), gigantisko nieru nematodi (Dioctophyme renale) un cilvēka matgalvi (Trichocephalus trichiurus). Zināmas apmēram 8000 sugas. Maņu (taustes) orgāni (sariņi, retāk papillas) izvietoti pa visu ķermeni. Galvas sānos ir lieli ožas orgāni - amfīdas (parazītiskām formām var būt reducēti). Dažām sugām ir fotoreceptori (actiņas). Kakla dziedzeris (izvadorgāns) ir masīvs ar īsu izvadkanālu. Gar ķermeni izvietoti sānu hipodermālie dziedzeri. Aizmugurējā daļā atrodas terminālie astes dziedzeri, ar kuriem adenoforejas piestiprinās pie substrāta. Rektālo dziedzeru nav. Kutikula ar paaugstinātu caurlaidību, bet zemām aizsardzības īpašībām. Adenoforeju tēviņiem nekad nav bursālo spārnu. Par trihinellām.