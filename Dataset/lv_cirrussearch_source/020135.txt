Džeina Komerforda (angļu: Jane Comerford; dzimusi 1959. gada 1. janvārī Ņūkāslā, Jaunajā Dienvidvelsas štatā Austrālijā) ir dziesmu komponētāja un rakstītāja, lektore un vokālā skolotāja, šobrīd dzīvo un strādā Vācijā. Džeinai ir apjomīga muzikāla un ar mūziku saistīta izglītība. Viņa 12 gadus studējusi vijoles un klavierspēli, vēlāk mūzikas teoriju, un pabeigusi Ņūkāslas Konservatoriju (Newcastle Conservatorium), kurā ieguva A.Mus.A.diplomu. Ņūkāslā viņa 6 gadus trenējusies arī klasiskajā baletā un Losandželosā - džeza dejās. Tālāk viņa turpināja studēt vokālo mākslu Hamburgā, Vīnē un Amsterdamā, kā arī mācījās spēlēt ukuleli. Studējot klavieru un vijoles spēli Ņūkāslā, Džeina vairs nebija pārliecināta, ka klasiskais mūzikas stils piepildīs viņas sapņus. Viņa devās uz Ameriku, kur strādāja kā pianiste dažādos naktsklubos. Spānijā pavadītām brīvdienām viņa palika Eiropā. Pēc kāda laika viņa atklāja, ka arī dzīve Spānijā nesniedz gaidīto piepildījumu, tādēļ viņa devās uz Hamburgu, Vācijā, kur atkal strādāja par pianisti viesnīcas "Intercontinentional" bārā. Tur viņa sāka strādāt ar dažādām grupām un uzkrāja arvien lielāku pieredzi strādājot skaņu studijās. Viņa raktīja un komponēja dziesmas, strādāja vīra studijā un kļuva populāra kā bekvokāla dziedātāja. Apvienojumā ar to viņa sāka pasniegt lekcijas "Hamburgas Mūzikas un Teātra Augstskolā". Pēc draugu ieteikuma, Džeinai bija dota iespēja apmeklēt divu nedēļu ilgu Mūzikas kursu. Tur viņa satika direktoru Markusu Vēberu, kurš vēlējās, lai viņa piedalītos vairākos viņa teātra uzvedumos. Viņa atveidoja galvenās lomas Eponine mūziklā Les Miserables (Vīne), Roxy Hart -Čikāga (Dortmunde) un Marilyn/Sue Marka Vēbera mūziklā M wie Marilyn (Hamburga). Un citas lomas...Angel -The Rink (Bīlefelde) un Dot/Marie - Sunday in the Park with George (Kaizerslauterne). 1998. gadā Džeina izdeva savu debijas albumu Somebody Sent Me An Angel ("Kāds atsūtīja man Eņģeli"). Tā ir kolekcija ar viņas pašas rakstītām un komponētām dziesmām zem Polydor (Universal Music) etiķetes. Nomaļus no dzīvās uzstāšanās, Džeina ir arī profesionāla studijas dziedātāja, dziesmu komponētāja un rastītāja un vada pati savu ierakstu studiju. Patlaban Džeina ir viena no pieciem žūrijas dalībniekiem Vācijas šovā "POPSTARS Arhivēts 2007. gada 14. maijā, Wayback Machine vietnē.". Šova iepriekšējo gadu uzvaretāji ir izveidojuši atpazistamas grupas, kā piemēram pagajušā gada uzvaretājas - meitenu grupu "Monrose". Šovā piedalīsies jaunieši, kuri sasnieguši 16 gadu vecumu. Kandidātiem būs jāparāda savas prasmes dejā un protams vokālaja mākslā! Žūrijā vēl piedalīsies Nina Hāgena, Detlev D! Soost un Dīters Falks un Maruša. Vairāk informācijas (tikai vācu valodā) var iegūt dziedātājas oficiālajā mājaslapā. 2005. gadā Džeina Komerforda pievienojās Hamburgā bāzētai Vācijas kantri mūzikas grupai Texas Lightning un kļuva par grupas vadošo dziedātāju. Grupa tajā pašā gadā izdeva singlu Like a Virgin (tā ir Madonnas populārās dziesmas kantri versija) un albumu Meanwhile, Back at The Ranch, kas galvenokārt satur daudzas "kantri tērpā ietērptas" pazīstamas popa un roka dziesmas. 2006. gadā Texas Lightning kopā ar Vikiju Leandrosu un Tomasu Andersu, bija nominēti Vācijas reģionālā TV kanāla NDR Vorentscheid 2006 (Vācija Eirovīzijas Dziesmu Konkursā 2006), kurā izvēlas gada dziesmu, kas dodas pārstāvēt Vāciju lielajā Eirovīzijas Dziesmu Konkursā. Texas Lightning uzstājās ar dziesmu No no never ("Nē, nē, Nekad"), kurai vārdus sarakstīja un mūziku sakomponēja tieši Džeina Komerforda. Dziesma kļuva par skatītāju favorīti, un grupa devās uz Atēnām, lai pārstāvētu Vāciju. Fināla naktī Texas Lightning bija 15. ar 36 punktiem, bet dziesma No no never jau bija sasniegusi 1. vietu Vācijas mūzikas topos. 2006. gada vasarā Džeina ar grupu Texas Lightning apceļoja Vāciju, popularizējot grupas albumu Meanwhile, Back at The Ranch, "No no never" tūrē. 2006. gada 30. septembrī Texas Lightning "GACMF awards" balvu pasniegšanā ieguva 5(!) balvas - Labākā jaunā grupa 2006 Labākais albums 2006 Labākais 2006 Labākā dziesmu komponētāja 2006 (Džeina Komerforda) Labākā grupa 2006 Kopš 1984. gada (jau 22 gadus) Džeina ir lektore "Hamburgas Mūzikas un Teātra Augstskolā". Viņa māca dziedāšanu, skatuves mākslu un komponēšanu. Viņa pasniedz vokālās mākslas stundas arī individuāliem māksliniekiem un grupām. Viņas skolnieki ir bijuši tādi mākslinieki kā: Wir sind Helden, Die Happy, Cultured Pearls, Seeed, Rosenstolz, Lemonbabies, Fury in the Slaughterhouse un Cucumber Men, Yvonne Catterfeld, Blümchen, Eva Herman, Bettina Tietjen, Katja Riemann un Uwe Ochsenknecht. Džeina ir strādājusi kā dziedāšanas un skatuves mākslas trenere 2003. gada Vācu versijas TV šovā Fame Academy RTL II kanālā. Texas Lightning 2006. gada Eirovīzijas dziesmu konkurss Oficiālā mājaslapa Texas Lightning mājaslapa Arhivēts 2019. gada 12. jūnijā, Wayback Machine vietnē. Fanu kluba mājaslapa Texas Lightning fanu kluba mājaslapa