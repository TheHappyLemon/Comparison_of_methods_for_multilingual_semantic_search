Like A Prayer ir amerikāņu dziedātājas Madonnas ceturtais studijas albums, kuru ierakstu kompānija Sire Records izdeva 1989. gada 21. martā. Uz šo brīdi (2011. gada aprīlis) kopumā pasaulē ir pārdoti aptuveni vairāk kā 18 miljoni albuma kopiju. Albums tiek uzskatīts par tā laika vispilnīgāko un interesantāko Madonnas studijas albumu. Tajā iekļauti gan roka, popa, soulmūzikas skaņas, kā arī fanka elementi. Ietekmīgais mūzikas žurnāls "Rolling Stone" izteicās par albumu Like A Prayer, ka tas esot "...tik tuvu mākslai, cik vien popmūzika to spēj" ( "...as close to art as pop music gets"). Albums tika ierakstīts 1988. gadā un pie tā strādāja jau zināmi producenti Patriks Leonards un Stefans Brejs. Viena dziesma tika ierakstīta kopā ar R&B mūziķi Prince. Albumā tika iekļautas pāris dziesmas, kurās Madonna pirmo reizi atklāti runā par savas mātes nāvi (dziesma "Promise To Try"). Mūziķe šo albumu novēlēja savai mātei "...kura iemācīja mani lūgt" ("my mother who taught me to pray"). Dziesma "Till Death Do Us Part" tika veltīta viņas vīram Šonam Pennam kā liecību izirušajai laulībai. Madonna Madonnas albumu diskogrāfija Madonnas singlu diskogrāfija Madonnas oficiālā mājas lapa Madonnas oficiālais myspace.com profils Madonnas imdb.com profils Madonnas dziesmu vārdu datubāze Oficiālā Madonnas fanu mājas lapa