Datora pielāgošana cilvēkiem ar īpašām vajadzībām (jeb datora pieejamība angļu: computer accessibility) ir datorsistēmas pieejamību visiem cilvēkiem neatkarīgi no invaliditātes veida vai traucējumu smaguma pakāpes. Termins "pieejamība" visbiežāk tiek lietots, atsaucoties uz specializētu aparatūru vai programmatūru, vai abu kombināciju, kas paredzēta, lai persona ar invaliditāti vai traucējumiem varētu izmantot datoru. Datoru pieejamībai bieži ir tieša pozitīva ietekme uz cilvēkiem ar invaliditāti. Pieejamības funkcijas ir paredzētas, lai padarītu vieglāku informācijas tehnoloģiju izmantošanu personām ar invaliditāti. Parastās pieejamības funkcijas ietver teksta pārvēršanu runā, subtitrus un īsinājumtaustiņus. Specifiskākas tehnoloģijas, kurām nepieciešama papildu aparatūra, var saukt par palīgtehnoloģiju. Parasti, iegādājoties datoru, tā komplektācijā ietilpst standarta tastatūra. Dažreiz cilvēkiem nav ērti tās lietot. Nepieciešams noskaidrot, kādi palīgtehnoloģiju produkti ir pieejami, kas varētu aizstāt standarta tastatūru. Standarta tastatūra satur 103 pogas, no kurām 26 burtu pogas, 20 ciparu pogas, kas ir sadalītas divās grupās un citas pogas. Tastatūrām ir dažādi izmēri un formas. Mazas tastatūras aizņem mazāk vietas un ir piemērotas lietotājiem ar vienu roku. Tās var novietot arī starp standarta ratiņkrēsla roku balstiem. Vieta tiek ietaupīta, noņemot cipartaustiņus un samazinot telpu ap rediģēšanas un funkcionālajiem taustiņiem. Ja nepieciešami ciparu taustiņi vienā blokā, tad iespējams iegādāties atsevišķu ciparu tastatūru, kuru pēc nepieciešamības var novietot kreisajā vai labajā pusē. Parastajai jeb standarta tastatūrai labajā pusē atrodas ciparu taustiņi. Kreilim ir grūti rakstīt ar cipariem, jo tādā gadījumā viņam ir jāsniedzas pāri visai tastatūrai, lai nosaspiestu dažus ciparus. Tastatūras ar lielākām pogām var būt noderīgas situācijas, ja personai kas izmanto datoru, standarta taustiņi ir par mazu. Šādas tastatūras palīdz cilvēkiem ar dažādām slimībām, redzes vai intelektuālās attīstības traucējumiem. Īpaši varētu pieminēt kustību neironu slimības (MND), cerebrālo trieku, multiplo sklerozi, Parkinsona slimību, RSI vai delma saslimšanu, autismu, Dauna sindromu, mācīšanās grūtības, artrītu, reimatismu, trieku, ataksiju jeb muskuļu koordinācijas spēju zudumu ekstremitātēs, apraksiju, roku trīcēšanu. Šī tastatūra sastāv no divām daļām un ir domāta cilvēkiem, kas vēlas rakstīt ar abu roku pirkstiem. Tastatūras mērķis ir samazināt roku un locītavu slodzi. Tastatūru izmato cilvēki, kas nespēj kustināt rokas. Šeit izmato nūjiņu, kuru tur mutē vai uzliek uz galvas. Šīs tastatūras var viegli nomazgāt. Viena šo tastatūru paveidiem ir gumijas tastatūra, kuru var izritināt un saritināt un ielikt gandrīz visur un var paņemt līdzi lielos ceļojumos. Tastatūrai ir tikai daži taustiņi. Burtu veidošanai ir jāizmanto taustiņu kombinācijas. Šo tastatūru ir labāk izmantot cilvēkiem, kas raksta ar vienu roku un kuriem katrs pirksts atsevišķi spēj kustēties. Šī tastatūra ļauj strādāt tikai ar datorpeli, spiežot uz pogām, kas redzamas uz ekrāna. Tastatūras, slēdžus un rādītājierīces var piestiprināt noteiktās vietās, izmantojot moduļu sistēmas. Ir arī dažādas ierīces tastatūras vai klēpjdatora pacelšanai vai sagāšanai. Pielāgojot tastatūras ierīces, lai atvieglot cilvēkiem ar īpašam vajadzībām darbu ar datoru, nepieciešama individuāla pieeja. Cilvēkam jābūt iespēja izmēģināt un nolemt, kas pieņemams tieši viņam. Datorpeles ir tikpat svarīgas kā tastatūras. Ar datorpelēm var pārvietoties par darba virsmu un atvērt, pārvietots, kopēt, dzēst, iezīmēt vajadzīgos dokumentus, failus vai mapes. Atzīmēt un ieslēgt visāda veida programmas, ko spēj un nespēj izdarīt tastatūra. Datorpeles var būt ļoti dažādas gan pēc dizaina, gan pēc formas, piemēram, portatīvajam datoram nav datorpeles, bet to aizvieto kustības jūtīga virsmas laukums. Dažas datorpeles izskatās kā pildspalvas. Šīs datorpeles ir stacionāras, atšķirībā no standarta datorpelēm, kuras ir nopērkamas ikvienā datorpiederumu vai interneta veikalā. Šīm datorpelēm ir liela bumbiņa, kuru var kustināt ar pirkstiem vai citām ķermeņa vietām. Kursorbumbas tipa datorpeļu bumbiņas kustināšana ir tas pats, kas slidināt standarta datorpeli pa virsmu. Kursorsvira, tāpat kā kursorbumba, ir stacionāra. Kursorsvira ir ļoti līdzīga džojstikam, ar ko parasti spēlē spēles. Šis datorpeles paveids darbojas, kustinot sviru uz visām pusēm un displejā redzamais kursors kustas līdzi. Uz tās ir pogas, kuras ir domātas vienreizējai uzklikšķināšanai, un ir pogas, kas sūta signālu ar divkāršo klikšķi. Braila raksta printeris printē tekstu neredzīgajiem cilvēkiem. Šiem printeriem ir nepieciešamas speciālas programmas, kas pārveido parasto tekstu Braila rakstā. Viena no šīm programmām ir WinBraille, kas pārtaisa tekstu Braila rakstā, lai printeris spētu drukāt šo tekstu Braila rakstā. Šī programma strādā tikai uz vienas firmas printeriem IndexBraille. Šie printeri arī spēj printēt grafikus un attēlus. Ir iespēja arī printēt dažāda formāta un izmēra lapas. Grāmatu lasīšanas iekārta Poet compact ir samērā vienkāršs skeneris, kas papildināts ar runas sintēzes programmu. Iekārtas priekšpusē ir dažas pogas, kuras vada iekārtu. Lietotājam jāieliek iekārtā atvērta grāmata un jānospiež atskaņošanas poga. Vajadzības gadījumā var regulēt skaļumu un ātrumu, apstādināt vai atkārtot lasīšanu. Ir izveidoti speciāli piezīmjdatori vājredzīgajiem un neredzīgajiem cilvēkiem. Šajā datorā tiek ievadīta informācija, ko var atskaņot jebkurā brīdī, jo šim datoram ir runas sintēze. Ar personālā datora programmatūru saprot datoru programmas, procedūras un ar tām saistīto dokumentācija un datus, kas nepieciešami datoru sistēmas darbībai. Programmas var iedalīt trīs grupās: sistēmas programmas, lietojumprogrammas, programmu izstrādes rīki. Sistēmas programmatūra vada datora darbību. Galvenā sistēmas programmatūras daļa ir operētājsistēma. Operētājsistēma ir programmu komplekss, kura svarīgākās funkcijas ir: organizēt datu glabāšanu datora atmiņā, vadīt programmu izpildi datorā, nodrošināt datora aparatūras un programmatūras kopdarbību, nodrošināt datora resursu racionālu izmantošanu, realizēt sadarbību ar lietotāju. Datoros parasti lieto grafiskā lietotāja saskarni (GUI), kas ļauj lietotājam izvēlēties komandas, palaist programmas, kā arī apskatīt datņu sarakstus un citus objektus, norādot to piktogrāfisko attēlus jeb ikonas. Izvēli var izdarīt, izmantojot tastatūru vai datotpeli. Grafiskā lietotāja saskarne piedāvā vidi, kas nodrošina tieši dialogu ar datoru. Grafisko lietotāja saskarni izmanto, piemēram, operētājsistēma Microsoft Windows. Šī programma ļauj divu vai vairāku pogu vietā nospiest vienu. Ir iespējams šo programmu iestatīt tā, lai modifikatora taustiņš strādā līdz cita taustiņa nospiešanai. Šo programmu var ieslēgt, ieejot Start => Control Panel => Accessibility Options. Sadaļā Keybord nodaļā StickyKeys iezīmē rūtiņu Use StickyKeys. Šī programma spēj ignorēt spēcīgi nospiestus taustiņus, kas tiek ilglaicīgi turēti. Start => Control Panel => Accessibility Options. Sadaļā Keybord nodaļā FilterKeys iezīmē rūtiņu Use FilterKeys. Šī programma tiek instalēta reizē ar operētājsistēmu Windows. Tā var palielināt darbvirsmas ikonas, palielināt ikonu teksta lielumu vai izveidot logu, kur visapkārt datorpelei skats ir palielināts. Šo programmu var palaist, ieejot Start => Accessories => Accessibility => Accessibility Wizard. Šī programma ir ļoti laba vājredzīgajiem. Šī programma ir daļa no Windows Accessibility programmas. Kad šī programma ir palaista, darbvirsmas augšdaļā parādās logs, kur viss ir palielināts. Šo programmu var palaist, ieejot Start=>Accessories=>Accessibility=> Magnifier vai arī ieejot Accessibility Wizard. Šī loga izmērus var mainīt, uzejot uz apakšējās maliņas, bet mainīt var tikai platumu. Jo platāku taisa logu, jo mazāk vietas paliek uz darbvirsmas. Šajā logā var mainīt palielināšanas lielumu. Var mainīt krāsu, lai varētu labāk saredzēt. Var izveidot, lai seko datorpelei tikai tad, kad uzklikšķina uz ikonas. Ja nav nepieciešams, šo palielinājuma logu var noņemt. Šī programma var noderēt vājredzīgajiem cilvēkiem. Šī programma var noderēt aklajiem vai vājredzīgajiem. Iedarbinot šo programmu, sāk runāt dators, pasakot, kādi logi tiek iezīmēti vai kur atrodas datorpele. Šo programmu var palaist, veicot šādus soļus: Start=>Accessories=>Accessibility=> Narrator. Šī programma arī izrunā burtus, ciparus un pieturzīmes. Šī programma tiek ielādēta reizē ar operētājsistēmu Windows. Šī programma ir angļu valodā un viss, ko tā saka, ir angliski. Šī programma ir pieejama kopā ar Accessibility Wizard, Magnifier un Narrator. To iedarbinot, uz displeja parādās tastatūra. Programmu var palaist, ieejot Start=>Accessories=>Accessibility=> On-Screen Keybord. Šo tastatūru var formatēt trīs veidos: parastā, bez atstarpēm starp taustiņiem vai bez cipariem labajā pusē. Ir iespēja arī mainīt simbolu fontus. Šo programmu var izmantot cilvēkiem ar kustību traucējumiem vai cilvēkiem bez kādas ekstremitātes. Šī programma ir pieejama kopā ar operētājsistēmu Windows. Šo programmu var palaist, ieejot Start=>Accessories=>Accessibility=> Utility Manager. Programma ir domāta lai sakombinētu trīs iepriekš minētās programmas kopā, piemēram, Magnifier kopā ar On-Screen Keybord vai Narrator ar On-Screen Keybord, vai visas trīs kopā, vai vispār nevienu. Šī programma der cilvēkiem ar vairākām īpašām vajadzībām. Programmu var lietot akli vai tuvredzīgi cilvēki, vai cilvēki bez kādas ekstremitātes, vai ar kustību traucējumiem. Personālais dators Personālā datora aparatūra http://windowshelp.microsoft.com/Windows/lv-LV/help/0e143ef9-10c6-44b5-89fb-a78c0f726afd1062.mspx «Arhivēta kopija». Arhivēts no oriģināla, laiks: 2015. gada 25. oktobrī. Skatīts: 2011. gada 13. janvārī. http://www.maksinets.lv/~tiflo/iek_braila_printeris.htm[novecojusi saite] «Arhivēta kopija». Arhivēts no oriģināla, laiks: 2011. gada 27. jūlijā. Skatīts: 2011. gada 13. janvārī.