Ūmeo (zviedru: Umeå; [ˈʉːmɛo]; somu: Uumaja; ziemeļsāmu: Ubmi) ir universitātes pilsēta Zviedrijas ziemeļu daļā. Tā ir Ūmeo komūnas un Vesterbotenas lēnes administratīvais centrs. Pilsēta atrodas Ūmes upes krastos. Ūmeo ir lielākā pilsēta Norlandē un divpadsmitā lielākā Zviedrijā. 2005. gadā tās iedzīvotāju skaits bija 75 645. Komūnas iedzīvotāju skaits pēc 2010. gada datiem ir 115 229. Kad 1965. gadā pilsētā tika izveidota universitāte, iedzīvotāju skaita pieaugums palielinājās un māju skaits pēdējos 30 gados dubultojās. Šobrīd katru gadu tiek uzcelti 700 līdz 800 jaunu dzīvokļu. Ūmeo ir Zviedrijas izglītības, tehnisko un medicīnisko pētījumu centrs. Tajā ir divas universitātes ar vairāk kā 30 000 studentu. Pilsēta kopā ar Rīgu bija izvēlēta par 2014. gada Eiropas kultūras galvaspilsētu. Pilsētā bāzēts Hockeyallsvenskan līgā spēlējošais hokeja klubs IF Björklöven. 1987. gadā komanda izcīnīja Zviedrijas čempiones titulu. «Tätorternas landareal, folkmängd och invånare per km2 2000 och 2005» (Swedish). Statistics Sweden. Arhivēts no oriģināla, laiks: 2011. gada 26. aprīlī. Skatīts: 2011. gada 26. aprīlis. Q14907217; lappuse: 54. «Kommunfolkmängd efter kön 1 november 2010» (Swedish). Statistics Sweden. Arhivēts no oriģināla, laiks: 2011. gada 18. septembrī. Skatīts: 2011. gada 18. septembris. «More about Umeå». Umeå Municipality. Arhivēts no oriģināla, laiks: 2011. gada 18. septembrī. Skatīts: 2011. gada 18. septembris. Ūmeo oficiālā vietne Ūmeo — 2014. gada Eiropas kultūras galvaspilsēta, oficiālā vietne Ūmeo reģions, oficiālā vietne Ūmeo tūrisma informācija, oficiālā vietne