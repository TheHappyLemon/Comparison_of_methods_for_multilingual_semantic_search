Nadzeja Šuško (baltkrievu: Надзея Міхайлаўна Шушко; dzimusi 1990. gada 28. martā) ir baltkrievu brīvā stila cīkstone, Eiropas spēļu medaļniece. Ar cīņas sportu Nadzeja Šuško sāka nodarboties divpadsmit gadu vecumā, 2002. gadā. Viņas pirmais treneris bija Sergejs Capovs. Šuško ir beigusi Smaļaviču specializēto bērnu un jaunatnes olimpisko rezervju skolu, tur viņa trenējās Baltkrievijas Republikas Nopelniem bagātā trenera Lazara Leikina vadībā. Pēc tam viņa studēja Maksima Tanka vārdā nosauktajā Baltkrievijas Valsts pedagoģiskajā universitātē. Tur viņa trenējas pie Leonīda Alešķeviča, kurš kļuva par viņas personīgo treneri. Strādā Baltkrievijas Republikas Sporta un tūrisma ministrijā. Savu pirmais panākumu starptautiskajā arēnā Nadzeja Šuško sasniedza piecpadsmit gadu vecumā, kad viņa izcīnīja sudraba medaļu 2005. gada Eiropas kadetu čempionātā svara kategorijā 40 kg. Pēc diviem gadiem 2007. gada Eiropas kadetu čempionātā viņa startēja jau svara kategorijā 46 kg un ieguva piekto vietu. 2015. gada Eiropas spēlēs Nadzeja Šuško cīņā par bronzu pieveica ukrainieti Liliju Gorišnu un ieguva trešo vietu. Pieaugušo Pasaules un Eiropas čempionātos līdz šim brīdim iekļūt godalgotās vietās viņai nav izdevies. Šuško ir pieckārtējā Baltkrievijas čempione. «КУЗНИЦА ЗДОРОВЬЯ И ДОСТИЖЕНИЙ» (krievu). Край смалявiцкi. 2016. gada 23. decembris. Skatīts: 2020-05-06. «БОРЬБА И ДЕВУШКА» (krievu). Край смалявiцкi. 2014. gada 3. oktobris. Skatīts: 2020-05-06. FILA profils (angliski)