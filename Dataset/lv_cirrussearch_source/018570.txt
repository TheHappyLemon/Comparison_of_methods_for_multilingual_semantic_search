Redback Networks Inc. bija ASV uzņēmums, kas nodarbojās ar telesakaru aparatūras un programmatūras izgatavošanu interneta pakalpojumu sniedzējiem platjoslas pieslēgumu nodrošināšanai. Dibināts 1996. gadā. Kopš 2007. gadā Ericsson sastāvā. Uzņēmums piedāvāja SmartEdge maršrutētājus. Redback Networks 1996. gadā dibināja Gaurav Garg un Asher Waldfogel, bijušie Bay Networks un Cisco Systems darbinieki. Uzņēmuma akcijas 1998. gadā sāktas kotēt NASDAQ biržā. 1999. gada novembrī iegādāts uzņēmums Siara Systems, kas ražoja SmartEdge 800/1200 maršrutētāju platformu. 2001. gadā sakarā ar inerto ekonomiku Redback Networks sākās finansiālas grūtības. 2002. gadā Somijas uzņēmums Nokia nopirka 10 % Redback Networks akciju. 2003. gada beigās, nespējot piesaistīt papildu līdzekļus, uzņēmums uzsāka bankrota procedūru. 2004. gada janvārī, pēc parādu likvidēšanas un izmaksu samazināšanas, Redback Networks izdevās atjaunot savu darbību. Tas saņēma 30 miljonus USD no Technology Crossover Ventures. Uzņēmums sāka pievērsties lauku rajonu nodrošināšanai ar datu pārraides pakalpojumiem. 2005. gadā 4. ceturksnī piedzīvota pirmā peļņa piecu gadu laikā. 2006. gada 20. decembrī Zviedrijas uzņēmums Ericsson paziņoja par Redback Networks iegādi par aptuveni 1,9 miljardiem USD. Darījums pabeigts 2007. gada janvārī. 2010. gada janvārī Redback Networks pilnībā integrēts Ericsson struktūrā. Ericsson to acquire Redback Networks Redback Networks, Inc. Gale Directory of Company Histories Nokia acquires 10% of Redback Networks / Partnership pairs wireless, broadband tech companies