Keitija Mūna (angļu: Katie Moon; dzimusi Nažota (Nageotte) 1991. gada 13. jūnijā) ir amerikāņu vieglatlēte, startē kārtslēkšanas sacensībās. Ar kārtslēkšanu sāka nodarboties 2004. gadā. No 2010. līdz 2013. gadam startēja NCAA sacensībās. 2015. gada Ziemeļamerikas, Centrālamerikas un Karību jūras valstu čempionātā Sanhosē, Kostarikā, ieguva bronzas medaļu, bet 2018. gadā uzvarēja šajās sacensībās, uzstādot čempionāta rekordu. 2019. gadā izcīnīja sudraba medaļu Panamerikas spēlēs. Tajā pašā gadā pirmoreiz piedalījās Pasaules čempionātā, ar rezultātu 4,70 m ieņēma septīto vietu. 2020. gada vasaras olimpiskajās spēlēs Tokijā izcīnīja zelta medaļu, pārvarot latiņu 4,90 metru augstumā. 2022. gada Pasaules čempionātā telpās Belgradā ieguva sudraba medaļu. 2022. gada Pasaules čempionātā Jūdžīnā kļuva par pasaules čempioni. 2023. gada Pasaules čempionātā Budapeštā dalīja pirmo vietu ar Austrālijas kārtslēcēju Ninu Kenediju, abas sportistes saņēma zelta medaļas. 2024. gada Pasaules čempionātā telpās Glāzgovā ieguva bronzas medaļu. «Ten memorable moments from the NACAC Championships». worldathletics.org (angļu). 2018. gada 14. augustā. Skatīts: 2023. gada 1. jūlijā. «Nageotte gets gold, Morris secures silver in US pole vault 1-2 in Oregon». worldathletics.org (angļu). 2022. gada 18. jūlijā. Skatīts: 2023. gada 1. jūlijā. «Kenedija un Mūna vienojas par zelta sadalīšanu lieliskā kārtslēkšanas finālā». sportacentrs.com. 2023. gada 23. augustā. Skatīts: 2023. gada 24. augustā. Vikikrātuvē par šo tēmu ir pieejami multivides faili. Skatīt: Keitija Mūna. Olympedia profils (angliski) IAAF profils (angliski) Trach and Field vieglatlētes profils (angliski) IAAF Dimanta līgas profils (angliski)