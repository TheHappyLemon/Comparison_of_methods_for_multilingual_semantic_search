Didjē Īvs Drogba Tebili (Didier Yves Drogba Tébily, dzimis 1978. gada 11. martā) ir bijušais Kotdivuāras futbolists, spēlēja uzbrucēja pozīcijā, bijis Kotdivuāras futbola izlases dalībnieks un kapteinis. Profesionāļa karjeras lielāko daļu aizvadījis Anglijas Premjerlīgas klubā "Chelsea", kur spēlēja no 2004. līdz 2012. gadam. Drogba ar 104 iesistiem vārtiem ir šī kluba ceturtais visu laiku rezultatīvākais spēlētājs un pirmais futbolists no Āfrikas, kas guvis 100 vārtus Premjerlīgā. Piecu gadu vecumā pārcēlās no Kotdivuāras uz Franciju. Tur sācis trenēties futbolā un spēlēt jauniešu klubā Levallois, bet Le Mans sastāvā 1999. gadā debitēja Francijas čempionāta otrajā divīzijā. 21 gada vecumā noslēdza pirmo profesionālo līgumu. Pirmo plašāko atzinību izpelnījās spēlējot Gengānas "En Avant" sastāvā, 2002.—2003. gada Francijas līgas sezonā gūstot 17 vārtus 34 spēlēs. Tai pašā sezonā debitēja Kotdivuāras nacionālajā izlasē (kopš 2006. gada ir tās kapteinis). 2003. gadā Drogba nokļuva Marseļas "Olympique", kas samaksāja 3,3 miljonu mārciņu lielu transfēra maksu. Jau nākamajā gadā spēlētājs pārcēlās uz Londonas "Chelsea", taču maksa par viņa pāreju bija izaugusi jau līdz 24 miljoniem mārciņu. "Chelsea" sastāvā guvis lielākos panākumus: 2005. gadā viņš guva izšķirošos vārtus Anglijas Superkausa un Līgas kausa finālspēlēs, tāpat arī palīdzēja klubam izcīnīt tā pastāvēšanas vēsturē pirmo uzvaru Premjerlīgā. Tādu pašu panākumu "Chelesea" atkārtoja arī nākamajā sezonā. 2006. gadā Drogbu atzina par Āfrikas gada labāko futbolistu, bet 2007. un 2010. gadā viņš bija Anglijas Premjerlīgas rezultatīvākais spēlētājs. 2012. gadā beidzās Drogbas un "Chelsea" līgums un spēlētājs kā brīvais aģents pārcēlās uz Ķīnas klubu Šanhajas "Shenhua", ar ko noslēdza līgumu uz 2,5 gadiem. Pēc tam nospēlēja vienu sezonu Stambulas "Galatasaray", pēc kuras atkal atgriezās "Chelsea", 2014. gada 25. jūlijā noslēdzot līgumu uz gadu. 2014. gada 8. augustā paziņoja par karjeras beigšanu izlases sastāvā. Chelsea Anglijas Premjerlīga: 2004–05, 2005–06, 2009–10, 2014–15 FA kauss: 2006–07, 2008–09, 2009–10, 2011–12 Anglijas Līgas kauss: 2004–05, 2006–07, 2014–15 FA Community Shield: 2005, 2009 UEFA Čempionu līga: 2011–12 Galatasaray Turcijas Superlīga: 2012–13 Turcijas kauss: 2013–14 Turcijas Superkauss: 2013 Individuālie sasniegumi Āfrikas gada futbolists: 2006, 2009 Chelsea gada labākais spēlētājs: 2010 Francijas 1. līgas gada labākais spēlētājs: 2003–04 Anglijas Premjerlīgas labākais vārtu guvējs: 2006–07, 2009–10 Gada futbolists Turcijā: 2013 «List of Players» (PDF). Confederation of African Football. 11. lpp. Skatīts: 2014. gada 27. marts. «Galatasaray profile». Galatasaray. Skatīts: 2013. gada 27. oktobris. Vikikrātuvē par šo tēmu ir pieejami multivides faili. Skatīt: Didjē Drogba. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) MLS profils (angliski) FBref spēlētāja profils (angliski)