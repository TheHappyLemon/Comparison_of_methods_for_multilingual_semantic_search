Šis raksts ir par augu sugu. Par citām jēdziena "Griķi" nozīmēm skatīt nozīmju atdalīšanas lapu. Sējas griķi (Fagopyrum esculentum) ir sūreņu dzimtas lakstaugs, kas radniecīgs rabarberiem. Par griķiem sauc arī šo augu ēdamās sēklas. Griķus sauc par pseidolabību. Griķu sēklas plaši lieto arī kā mājputnu barību, un, jaucot kopā ar citiem kultūraugiem, arī citu mājdzīvnieku barošanā. Tā kā griķiem līdz pat salam ir ziedi, tad tas ir labs nektāra avots medus bitēm. Šī iemesla dēļ dravnieki nereti blakus bišu stropiem sēj griķu laukus. Griķu medus ir tumšā krāsā un ar stipru garšu. Griķu augi izaug aptuveni vienu metru augsti. Tiem ir sirsniņveida lapas. Ziedi parasti ir balti vai rozā. Sēklas ir trīsstūrveida formas riekstiņi. Griķi, salīdzinoši ar kukurūzu un kviešiem, aug arī daudz neauglīgākā augsnē. «Fagopyrum esculentum» (latviski). AkadTerm. Skatīts: 2013-03-11. Antons Ruža (redaktors). Augkopība. Jelgava : Latvijas Lauksaimniecības universitāte, 2004. 183—184. lpp. ISBN 9984-596-72-9. Vikikrātuvē par šo tēmu ir pieejami multivides faili. Skatīt: Griķi. Encyclopædia Britannica raksts (angliski) Encyclopædia of Life raksts (angliski)