PW-Sat2 bija Polijas nanopavadonis. Tas bija apgādāts ar izvēršamu buru, kas darbojas līdzīgi kā bremzēšanas izpletnis, un bija paredzēts atmosfēras bremzēšanas koncepcijas pārbaudei. Kosmiskais aparāts orbītā tika palaists 2018. gada decembrī. Pavadonis tika izgatavots augstskolā Varšavas Politehnika sadarbībā ar Polijas Zinātņu akadēmijas Kosmisko pētījumu centru. PW-Sat ar masu aptuveni 2 kg veidots CubeSat 2U formā. Tā izmēri ir 20 × 10 × 10 cm. Pavadonim bija plāna materiāla bura, kuras laukums izvērstā stāvoklī ir 4 m². Saliktā stāvoklī modulis bija 8 × 8 × 5 cm un aizņēma ceturto daļu pavadoņa. Buras izvēršanas procesa novērošanai tika uzstādīta kamera ar skata leņķi 65°. PW-Sat2 tika palaists 2018. gada 3. decembrī 18:34 UTC ar nesējraķeti Falcon 9 Full Thrust no no Vandenberga Gaisa spēku bāzes starta laukuma SLC-4E. Kopā ar PW-Sat2 tika palaisti 65 mazie pavadoņi. 2018. gada 29. decembrī veiksmīgi tika izvērsta bura. 2021. gada 23. februārī pavadonis nogāja no orbītas un sadega Zemes atmosfērā. Mission status updates PW-Sat vietne (poliski) (angliski) PW-Sat 2 Gunter's Space page (angliski)