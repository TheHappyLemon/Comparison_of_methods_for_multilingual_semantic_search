Progress M-64 (krievu: Прогресс М-64) bija automātisks kravas kosmosa kuģis kravu nogādāšanai uz Starptautisko kosmisko staciju (SKS). Tas bija pirmais Progress ar ciparu vadības sistēmu. Kuģa hermētiskajā kravas nodalījumā uz staciju tika nogādāti: skafandrs "Sokol KV-2" (Сокол КВ-2), iekārtas zinātniskajiem eksperimentiem, konteineri ar pārtiku un ūdeni, izlietojamie materiāli, personīgo lietu sūtījumi SKS-17 apkalpei. Bez tam uz SKS tika nosūtīti 60 vīngliemeži, kuriem uz zemes bija nogrieztas pa vienai ūsai ar aci. Ar tiem tika veikti eksperimenti, lai izpētītu acs ābola un līdzsvara orgānu reģenerācijas funkcijas bezsvara stāvoklī. Gliemeži atgriezīsies uz Zemi kosmosa kuģī Sojuz TMA-12 2008. gada novembrī. Kopējā kravas masa bija 2400 kg. Palaišana notika no Baikonuras kosmodroma 2008. gada 14. maijā 20:22:56 UTC (15. maijā 00:22:56 pēc Maskavas laika) ar nesējraķeti Sojuz-U. Saslēgšanās ar SKS notika 16. maijā 21:39:20 UTC pie moduļa Zarja. Pēc divām stundām apkalpe atvēra lūkas un sāka izkraut transportkuģi. 2008. gada 1. septembrī 19:46:39 UTC Progress M-64 atvienojās no stacijas. Vairāk kā nedēļu kosmosa kuģis veica autonomu lidojumu, kura laikā tika veikti tehniski eksperimenti programmas "Plazma-Progress" ietvaros. Tika pētīta kosmiskā kuģa raķešdzinēju radītās plazmas raksturlielumi: blīvumu, izmērus, atstarošanās īpašības. Rezultātus fiksēja ar speciālu Irkutskā izvietotu radaru uz zemes. "Plazma-Progress" eksperimenti tika veikti arī kravas kuģu Progress M-60 un Progress M-62 lidojuma beigās. Atbrīvotajā kravas kuģa vietā pie Zarja moduļa paredzēts pievienot kosmosa kuģi Sojuz TMA-13, kurš stacijā ieradīsies 2008. gada 14. oktobrī. 2008. gada 8. septembrī 20:47 UTC tika iedarbināti Progress M-64 bremzēšanas dzinēji un sākās noiešana no orbītas. Aptuveni 21:33:19 UTC kosmiskā aparāta nesadegušās daļas iekrita Klusajā okeānā vairākus tūkstošus kilometru uz austrumiem no Jaunzēlandes pilsētas Velingtonas (42°6′S 138°36′W﻿ / ﻿42.100°S 138.600°W﻿ / -42.100; -138.600). С Байконура к МКС запущен первый "цифровой" грузовик "Прогресс М-64" RIA Novosti. 15.05.2008 Система цифрового управления космического корабля "Прогресс". Справка RIA Novosti. 14.05.2008 Старт грузового космического корабля «Прогресс М-64» состоялся[novecojusi saite] Roskosmos. 15.05.2008 "Прогресс М-64" повез на МКС одноглазых улиток lenta.ru. 15.05.2008 Российский космический грузовик "Прогресс М-64" пристыковался к МКС RIA Novosti. 17.05.2008 "Прогресс М-64" пристыковался к МКС Arhivēts 2008. gada 18. maijā, Wayback Machine vietnē. rambler.ru 17.05.2008 "Прогресс М-64" отстыкован от МКС и превращен в научную лабораторию RIA Novosti 2008-09-02 Об эксперименте «Плазма-Прогресс» Arhivēts 2016. gada 4. martā, Wayback Machine vietnē. 2008-09-09 Пресс-службы Роскосмоса и ЦУП