General Electric Company, bieži pazīstams kā GE, ir ASV Ņujorkā reģistrēta daudznozaru publiska kapitālsabiedrība. Uzņēmums darbojas šādos segmentos: aviācija, veselības aprūpe, enerģētika, informācijas tehnoloģijas, riska kapitāls un finanses. General Electric akcijas tiek kotētas Ņujorkas fondu biržā (simbols GE). Uzņēmums radies no 1876. gadā izveidotās Tomasa Edisona laboratorijas, kurā tika izstrādāta pirmā komerciāli veiksmīgā kvēlspuldze. Ap 1890. gadu Edisons, apvienojot vairākas savas izstrādnes, radīja Edison General Electric Company. 1879. gadā Elihu Tomsons un Edvīns Hjūstons nodibināja Thomson-Houston Electric Company — Edisona kompānijas niknāko konkurenti. 1892. gadā pēc finansista Dž. P. Morgana iniciatīvas abas kompānijas apvienojās, nodibinot General Electric Company. 1896. gadā General Electric bija viena no divpadsmit kompānijām, kura tika iekļauta pirmajā DJIA indeksā, un tā mūsdienās ir vienīgā kompānija, kas vēl aizvien tajā iekļauta. 1919. gadā General Electric nodibināja Radio Corporation of America (RCA), kas iesākumā vienu no vadošajām ASV radioapraides operatoriem, bet vēlāk RCA kļuva par vieno no televīzijas NTSC standarta izstrādātājiem. XX sešdesmitajos gados GE bija viens no vadošajiem datoru ražotājiem. 2014. gada jūnijā tika panākta vienošanās ar Francijas Alstom par tā enerģētikas biznesa pirkšanu par 12,4 miljardiem EUR. Darījuma ietvaros Alstom tika nodota dzelzceļa signalizācijas aprīkojuma nodaļa GE Signalling un izveidoti trīs kopuzņēmumi ar Alstom (elektrotīklu, atjaunīgās enerģijas un Francijas tvaika turbīnu un kodolspēkstaciju bizness). Pēc regulējošo institūciju atļauju saņemšanas darījums tika pabeigts 2015. gada 2. novembrī. 2014. gada 8. septembrī tika paziņots, ka General Electric ir vienojies ar Zviedrijas uzņēmumu Electrolux par mājsaimniecības ierīču ražotāja GE Appliances pārdošanu par 3,3 miljardiem USD. No GE Appliances and Lighting atsevišķā uzņēmumā tika atdalīta gaismekļu nodaļa GE Lighting. 2014. gada oktobrī GE paziņoja, ka pārdos Polijas banku Bank BPH; tā pārdota 2016. gadā Polijas bankai Alior Bank. 2015. gada aprīlī tika paziņots, ka GE par 26,5 miljardiem dolāru pārdos nekustamā īpašuma portfeli uzņēmumiem Wells Fargo un The Blackstone Group. 2015. gada augustā GE Capital vienojās par 9 miljardiem USD pārdot veselības aprūpes finanšu pakalpojumu biznesu uzņēmumam Capital One. Augustā arī tika paziņots, ka GE Capital Bank tiešsaistes depozītu platforma tiks pārdota Goldman Sachs. Septembrī GE Capital vienojās pārdot transporta finansēšanas nodaļu Kanādas Bank of Montreal. Pēc tam, kad ASV Tieslietu departaments liedza Electrolux iegādāties GE Appliances, 2015. gada decembrī šis darījums tika atcelts. 2016. gada janvārī tika panākta vienošanās par GE Appliances pārdošanu par 5,4 miljardiem USD Ķīnas Haier. 2016. gada oktobrī GE Renewable Energy vienojās par 1,5 miljardiem dolāru pirkt vēja ģeneratoru lāpstiņu ražotāju LM Wind Power; darījums pabeigts 2017. gada aprīlī. Oktobrī tika paziņots, ka GE par 30 miljardiem USD pirks naftas un gāzes ieguves pakalpojumu uzņēmumu Baker Hughes; darījums pabeigts 2017. gada 3. jūlijā, Baker Hughes apvienojot ar GE Oil and Gas. 2017. gada 25. septembrī tika paziņots, ka General Electric elektrifikācijas bizness GE Industrial Solutions par 2,6 miljardiem ASV dolāru tiks pārdots Šveices un Zviedrijas uzņēmumam ABB; darījums tika pabeigts 2018. gada 30. jūnijā. 2020. gada 27. maijā tika panākta vienošanās par GE Lighting pārdošanu mājas tehnoloģiju uzņēmumam Savant Systems. GE Additive — 3d printēšanas tehnoloģijas medicīnā GE Aviation — Ohaio bāzēta struktūrvienība — pasaulē lielākais aviodzinēju ražotājs GE Capital — finanšu pakalpojumi GE Capital Aviation Services GE Energy Financial Services GE Digital — informācijas tehnoloģijas GE Healthcare — medicīnas iekārtas un tehnoloģijas GE Power — enerģētikas tehnoloģijas GE Renewable Energy — (bāzēta Francijā) atjaunīgās enerģētikas tehnoloģijas GE Global Research — pētniecība un izstrāde Alstom refocused on rail transport with strong leadership positions Alstom, 2015-11-02 Electrolux to acquire GE Appliances Acquisition of GE Appliances not to be completed Electrolux, December 7, 2015 ABB to acquire GE Industrial Solutions ABB, 25 September 2017 Vikikrātuvē par šo tēmu ir pieejami multivides faili. Skatīt: General Electric. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Google finance Īpašnieku struktūra