Guļnara Galkina-Samitova (krievu: Гульнара́ Исканде́ровна Га́лкина-Сами́това; pirmslaulību uzvārds Samitova; dzimusi 1978. gada 9. jūlijā) ir bijusī tatāru tautības Krievijas vieglatlēte, vidējo distanču skrējēja, 2008. gada vasaras olimpisko spēļu čempione, Krievijas Nopelniem bagātā sporta meistare. Guļnara Samitova dzimusi 1978. gadā Tatarstānas pilsētā Naberežnije Čelni. Ar vieglatlētiku viņa sāka nodarboties mācoties vietējā bērnu un jaunatnes sporta skolā. Vēlāk beidza Kamskas Valsts fiziskās kultūras universitāti. No 2003. gada viņa bija Krievijas izlases komandas dalībniece. No 1993. līdz 2007. viņas treneris bija KPFSR un Tatarstānas Nopelniem bagātais treneris Minulla Činkins. No 2008. gada februāra viņu trenēja Krievijas izlases vieglatlētu vecākais treneris Genādijs Suvorovs un vīrs Antons Galkins-Samitovs. 2003. gadā Parīzē pasaules čempionātā vieglatlētikā Samitova finišēja septītā 5000 metru skrējienā un bija sestā tajā pašā distancē 2004. gada vasaras olimpiskajās spēlēs Atēnās. Viņa arī finišēja trešajā vietā 1500 m skrējienā 2004. gada pasaules čempionātā vieglatlētikā telpās Budapeštā. 2003. gada 10. augustā viņa uzstādīja pasaules rekordu 3000 metru šķēršļu skrējienā Krievijas vieglatlētikas čempionātā Tulā finišējot ar rezultātu 9:08.35 min, kuru viņa pārspēja 2004. gada 4. jūlijā uzrādot rezultātu 9:01.59 min. 2004. gadā, pēc olimpiskajām spēlēm viņa apprecējās ar vieglatlētu Antonu Galkinu un pieņēma uzvārdu Galkina-Samitova. 2007. gada pasaules čempionātā Osakā viņa bija septītā 3000 m šķēršļu skrējienā. Viņas lielākais panākums ir uzvara Pekinā notikušajās 2008. gada vasaras olimpiskajās spēlēs pirmoreiz sieviešu programmā iekļautajā 3000 m šķēršļu skrējienā ar pasaules rekordu — 8:58,81 min. 2009. gada Pasaules čempionātā Berlīnē 3000 m šķēršļu skrējienā ieņēma 4. vietu, pēc tam viņu sāka mocīt traumētā kāja. 2010. gadā viņa dzemdēja meitu Aļinu. Savu iemīļoto distanci viņa skrēja arī 2012. gada vasaras olimpiskajās spēlēs, bet atjaunojās vecā trauma un viņa bija spiesta izstāties. Pēc tam tika veikta kājas operācija, tomēr agrāko sportisko formu vairs sasniegt neizdevās. Profesionālās sacensībās pēdējo reiz viņa piedalījās 2015. gadā. Pēc savas sportiste karjeras noslēguma viņa ir policijas majore un strādā nepilngadīgo lietu inspekcijā. 800 metri — 2:00,29 min (2009) 1500 metri — 4:01,29 min (2004) Jūdzes skrējiens — 4:20,23 min (2007) 3000 metri — 8:42,96 min (2008) 3000 m/šķ — 8:58,81 min WR (2008) 5000 metri — 14:33,13 min (2008) Draudzības ordenis (Krievija) Krievijas Nopelniem bagātā sporta meistare (2008) Vēlāk vienu no medaļniecēm diskvalificēja un Guļnara Galkina-Samitova saņēma bronzas medaļu. «ГАЛКИНА-САМИТОВА Гульнара Искандеровна» (krievu). infosport.ru. Arhivēts no oriģināla, laiks: 2020-03-26. Skatīts: 2020-03-26. «ГАЛКИНА-САМИТОВА ГУЛЬНАРА ИСКАНДЕРОВНА» (krievu). llr.ru. Arhivēts no oriģināla, laiks: 2016-09-14. Skatīts: 2020-03-29. «Гульнара Галкина-Самитова...» (krievu). sport.business-gazeta.ru. 05.01.2017. Arhivēts no oriģināla, laiks: 2020-03-26. Skatīts: 2020-03-26. «Гульнара Галкина-Самитова: «Не думала, что рождение дочери – это так сложно»» (krievu). sports.ru. Skatīts: 2020-03-29. «Гульнара Галкина-Самитова: есть ли жизнь после большого спорта» (krievu). Челнинские Известия. 2017-10-6. Arhivēts no oriģināla, laiks: 2020-03-26. Skatīts: 2020-03-26. «Гульнара Галкина-Самитова: Дочка больше тяготеет к творчеству» (krievu). kazanfirst.ru. 30 AUG 2017. Arhivēts no oriģināla, laiks: 2020-03-29. Skatīts: 2020-03-29. УКАЗ Президента РФ от 02.08.2009 N 885 «О награждении государственными наградами РФ» Arhivēts 2013-04-26 Wayback Machine vietnē. Vikikrātuvē par šo tēmu ir pieejami multivides faili. Skatīt: Guļnara Galkina-Samitova. Olympedia profils (angliski) IAAF profils (angliski) Trach and Field vieglatlētes profils (angliski) IAAF Dimanta līgas profils (angliski)