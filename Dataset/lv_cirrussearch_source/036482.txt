Sentetjēna (franču: Saint-Étienne) ir komūna Francijas dienvidaustrumos. Tā atrodas Centrālajā masīvā un 60 kilometrus uz dienvidrietumiem no Lionas. 2010. gadā pilsētā dzīvoja 171 260 iedzīvotāji un ar 506 655 iedzīvotāju lielu aglomerāciju. Pazīstama kā Francijas velosipēdu ražošanas centrs. Pilsētā atrodas velosipēdu ražošanas kompānijas Mavic galvenā mītne. Pilsētā atrodas arī lielveikalu tīkla kompānijas Groupe Casino galvenā mītne. Pretēji citām Francijas pilsētām, Sentetjēna 20. gadsimta gaitā nelikvidēja tramvaja tīklu līdz 20. gadsimta beigās tika atzītas tramvaja priekšrocības. Pēc Sentetjēnas parauga tramvajs tika atjaunots daudzās citās Francijas pilsētās. Santetjēna ir futbola kluba AS Saint-Étienne mājvieta. Pirmo reiz rakstos minēta 1258. gadā, un nosaukta par godu Svētajam Stefanam. 13. gadsimta sākumā pilsēta bija mazs ciems, kas izvietots gar baznīcu. 16. gadsimtā pilsētā attīstījās ieroču ražošana. 17. gadsimtā Franču revolūcijas laikā pilsētu pārdēvēja par Armeville ("Ieroču pilsēta"). 19. gadsimtā pilsēta kļuva par ogļu ieguves centru, tomēr pilsētas izaugsme bija ļoti lēna. 1832. gadā pilsētā dzīvoja ap 33 064 iedzīvotāju. Pieaugot rūpniecības izaugsmei, pieauga iedzīvotāju skaits, un 1880. gadā pilsētā dzīvoja jau ap 110 000 iedzīvotāju. Sentetjēnā ir dzimuši tādi cilvēki kā: Žils Masnē (Jules Massenet, 1842 - 1912) - komponists Aravane Razaī (Aravane Rezaï, 1987 - ) - tenisiste Vilijs Sanjols (Willy Sagnol, 1977 - ) - futbolists Žilbērs Simondons (Gilbert Simondon, 1924 - 1989) - filozofs Žans Žitons (Jean Guitton, 1901 - 1999) - filozofs Vikikrātuvē par šo tēmu ir pieejami multivides faili. Skatīt: Sentetjēna. Encyclopædia Britannica raksts (angliski) Encyclopædia Universalis raksts (franciski) Q124036546.