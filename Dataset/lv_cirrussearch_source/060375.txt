"Daudzsološa jauna sieviete" (angļu: Promising Young Woman) ir 2020. gada Apvienotās Karalistes un ASV melnās komēdijas trillera filma, kuras režisore ir Emeralda Finela. Filmā galvenās lomas atveido Kerija Maligana, Bo Bērnems, Alisone Brī, Klensijs Brauns, Dženifere Kūlidža, Lavērna Koksa un Konija Britone. Šī ir Finelas pirmā režisētā filma. Filma ir par jaunu sievieti (Maligana), ar traumatisku un traģisku pagātnes notikumu, atriebjas tiem, kuri bija atbildīgi par to. "Daudzsološa jauna sieviete" pirmizrāde notika 2020. gada 25. janvārī Sandensas kinofestivālā. Filma saņēma pozitīvas kritiķu atsauksmes, īpaši izceļot scenāriju, kā arī režiju un Maliganas aktierspēli. 93. Kinoakadēmijas balvu pasniegšanas ceremonijā filma saņēma Oskaru par labāko oriģinālscenāriju, kā arī tika nominēta labākās filmas, labākā režisora, labākās aktrises (Maligana) un labākās montāžas balvām. «Promising Young Woman (2020)». Box Office Mojo. Skatīts: 2022. gada 19. februārī. IMDb profils (angliski) AllMovie profils (angliski) Metacritic profils (angliski) Rotten Tomatoes profils (angliski)