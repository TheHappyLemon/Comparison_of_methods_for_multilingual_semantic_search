Zaļziedu naktsvijole (Platanthera chlorantha (Custer) Rchb.) ir orhideju dzimtas suga. Tā ierakstīta Latvijas Sarkanajā grāmatā komerciāli apdraudēto sugu kategorijā. Daudzgadīgs, 20-60 cm augsts lakstaugs. Divi gumi veseli, iegareni. Pie stublāja pamata divas lielas eliptiskas lapas. Uz stublāja mazākas lancetiskas augšlapas. Ziedkopa skraja un gara. Ziedi balti vai zaļi balti. Pieziedlapas īsas. Raksturīgs pavedienveidīgs, līdz 3 cm garš un nolīcis piesis (sk. att.). Lūpa vesela, mēlveida. Putekšnīcas jumstiņveidā atvirzītas, nesaskaras, to saitīte plata, kas ir vissvarīgākā atšķirība no divlapu naktsvijoles. Auglis - stāva, eliptiska pogaļa. Latvijā zied jūnijā un jūlijā. Aug gandrīz visā Eiropā, dažviet Ziemeļāfrikā un Āzijā tikai pie Kaukāza kalniem. Aug vislabāk skrajos mežos. Izplatība Werner Rothmaler: Exkursionsflora von Deutschland. Gefäßpflanzen: Kritischer Band. München 2005. ISBN 3-8274-1496-2 Zigmas Gudžinskas, Mindaugas Ryla. Lietuvos gegužraibiniai (Orchidaceae). Vilnius 2006. ISBN 9986-662-28-1. Latvijasdaba.lv[novecojusi saite]