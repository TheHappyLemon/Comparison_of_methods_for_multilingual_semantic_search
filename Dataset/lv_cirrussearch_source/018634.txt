Zāra Anne Elizabete Tindala (angļu: Zara Anne Elizabeth Tindall; dzimusi 1981. gada 15. maijā), plašāk pazīstama kā Zāra Filipsa (Zara Phillips) ir Lielbritānijas karalienes Elizabetes II un prinča Filipa vecākā mazmeita. Guvusi panākumus jāšanas sportā, izcīnījusi sudraba medaļu 2012. gada vasaras olimpiskās spēlēs jāšanā. Viņa ir vienīgā princeses Annas un viņas pirmā vīra Marka Filipsa meita un otrs bērns. Filipsa ir 21. persona Lielbritānijas monarhijas mantošanas līnijā. Ir precējusies ar bijušo angļu regbistu Marku Tindalu. 2006. gada Pasaules čempionātā Āhenē, Vācijā, izcīnīja zeltu individuālajā trīscīņā, savukārt komandu sacensībās izcīnīja sudrabu. Trīs zelta medaļas izcīnījusi Eiropas čempionātos. 2012. gadā Lielbritānijas komandas sastāvā startēja 2012. gada vasaras olimpiskajās spēlēs, kur komandu trīscīņā izcīnīja sudraba medaļu (medaļu apbalvošanas ceremonijā viņai pasniedza viņas māte Anna). 2006. gadā tikusi atzīta par BBC gada sporta personību (arī viņas māte 1971. gadā saņēma šo apbalvojumu). Arī abi viņas vecāki ir startējuši olimpiskajās spēlēs jāšanas sacensībās — māte startēja 1976. gadā Monreālā, savukārt tēvs 1972. gadā Minhenē (zelts) un 1988. gadā Seulā (sudrabs). «The British Monarchy». Skatīts: 2012. gada 7. aprīlis. «Guardian | Olympics | Equestrian | Phillips in GB Olympic team». Guardian News. 2012. gada 11. jūnijs. Skatīts: 2012. gada 12. jūnijs. Women Shine Cross Country Course Zoe Williams. «Zara Phillips wins silver but champions stiff-upper lip». guardian.co.uk. Skatīts: 2013. gada 8. aprīlī. «Phillips follows in her mother's footsteps to take BBC award». Guardian.co.uk. Skatīts: 2013. gada 8. aprīlī. «Phillips wins top BBC Sport award». Bbc.co.uk. Skatīts: 2013. gada 8. aprīlī. Vikikrātuvē par šo tēmu ir pieejami multivides faili. Skatīt: Zāra Filipsa. IMDb profils (angliski) Olympedia profils (angliski) The Sport.org profils (angliski) Munzüger Sport profils (vāciski) FEI profils (angliski) 2012. gada Olimpisko spēļu profils (angliski)