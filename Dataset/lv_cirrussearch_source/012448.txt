Kriss Filipss (angļu: Chris Phillips; dzimis 1978. gada 9. martā) ir kanādiešu hokejists, aizsargs. Pašlaik (2014) Filipss spēlē Nacionālās hokeja līgas kluba Otavas "Senators" rindās. Otavā Filipss spēlē jau kopš 1997. gada. No 1995. līdz 1997. gadam Filipss spēlēja Rietumu hokeja līgā, 1996. gada vasarā ar pirmo numuru tiekot izvēlēts NHL draftā. 1997.—98. sezonā Filipss debitēja NHL klubā Otavas "Senators", uzsākot savu profesionālā spēlētāja karjeru. 1998.—99. sezonā Filipss izlaida 48 spēles traumas dēļ, taču turpinājumā bija viens no komandas vadošajiem aizsargiem. 2002.—03. sezonā kopā ar klubu izcīnīja Prezidenta kausu, kuru piešķir NHL regulārās sezonas uzvarētājai. 2004.—05. sezonas lokauta laikā Kriss spēlēja Zviedrijas Elitsērijas klubā Brynas IF, taču tad atgriezās Otavā. Līdz ar 2006.—07. sezonas sākumu Filipss kļuva par vienu no "Senators" kapteiņa palīgiem. Tanī pašā sezonā komanda arī sasniedza Stenlija kausa finālu, kurā gan piekāpās Anahaimas "Ducks" vienībai. Kanādas izlases rindās Filipss spēlējis 2000., 2005. un 2009. gada Pasaules čempionātos, 2005. un 2009. gadā izcīnot sudraba medaļas, kā arī divos Pasaules čempionātos junioriem, tajos izcīnot divas zelta medaļas. Eliteprospects profils (angliski) Internet Hockey Database profils (angliski) Hockey-Reference profils (angliski)