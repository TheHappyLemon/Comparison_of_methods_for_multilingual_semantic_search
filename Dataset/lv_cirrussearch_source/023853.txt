Fuksīns ir sintētiskā organiskā krāsviela, kas pieder pie trifenilmetāna katjonajām krāsvielām. Fuksīns ir zaļi kristāli ar metālisku spīdumu, bet tā ūdens šķīdums ir purpursarkanā krāsā. No tā cēlies arī fuksīna nosaukums, jo šķīduma krāsa līdzīga fuksijas ziedu krāsai. Ūdenī šķīst visai slikti, daudz labāk — spirtā. Fuksīnu pirmo reizi ieguva 1858. gadā vācu ķīmiķis Augusts Vilhelms fon Hofmans no anilīna un tetrahloroglekļa. Fuksīnu agrāk izmantoja audumu krāsošanai, tomēr tam ir maza gaismas noturība. Izmanto mikrobioloģijā baktēriju preparātu krāsošanai pēc Grama metodes. Analītiskajā ķīmijā lieto aldehīdu pierādīšanai. Kairinošs, bīstams norijot. Fuksīnam piemīt arī kancerogēnas īpašības. Jaunais fuksīns O. Neilands. Organiskā ķīmija. R:, Zvaigzne, 1977, 747. lpp. Participants Lyon, 5–12 February 2008 (2010). MAGENTA AND MAGENTA PRODUCTION. IARC MONOGRAPHS ON THE EVALUATION OF CARCINOGENIC RISKS TO HUMANS. 99. International Agency for Research on Cancer, World Health Organization. 297 to 324. lpp. Atjaunināts: January 12, 2013. "Magenta production is carcinogenic to humans (Group 1)."