Ivars Ijabs (dzimis 1972. gada 17. novembrī Rīgā) ir latviešu mūziķis — mežradznieks, kā arī politologs, politiķis, Latvijas Universitātes pasniedzējs, profesors, politikas zinātņu doktors. Kopš 2019. gada Eiropas Parlamenta deputāts, pārstāv apvienību "Attīstībai/Par!" un partiju "Latvijas attīstībai", kurā ir līdzpriekšsēdētājs. Māte — aktrise Baiba Nollendorfa. Absolvējis Jāzepa Mediņa mūzikas vidusskolu. Bijis mežradznieks pūtēju orķestrī "Rīga" un Liepājas simfoniskajā orķestrī. Ieguvis bakalaura grādu Latvijas Mūzikas akadēmijā (1996). No 1997. līdz 2003. gadam studējis Latvijas Universitātes Vēstures un filozofijas fakultātē. Ieguvis maģistra grādu filozofijā (2003). Pēc tam sācis pasniegt Latvijas Universitātē. 2007. gadā ieguvis politikas zinātnes zinātņu doktora grādu. Ar Ministru kabineta rīkojumu iecelts LPSR VDK zinātniskās izpētes komisijā. Latvijas Politologu biedrības priekšsēdētājs. Vairāku pētniecisko rakstu un grāmatu autors. I. Ijabs ir publicējies vairākos žurnālos. No 2013. gada 30. aprīļa līdz 2019. gada 17. janvārim bija Sorosa fonda — Latvijā valdes loceklis ar tiesībām pārstāvēt to atsevišķi. Precējies ar vijolnieci Terēzi Zīberti-Ijabu, ģimenē auguši trīs bērni. 2019. gada sākumā tika paziņots, ka I. Ijabs plāno kandidēt Eiropas Parlamenta vēlēšanās, un maijā notikušajās vēlēšanās viņš bija apvienības "Attīstībai/Par!" saraksta līderis, nebūdams apvienību veidojošo politisko partiju biedrs. I. Ijabs kā vienīgais no sava saraksta tika ievēlēts Eiropas Parlamentā. 2019. gada oktobrī iestājās partijā "Latvijas attīstībai". Eiropas Parlamentā strādā Rūpniecības, pētniecības un enerģētikas komitejā un Delegācijā attiecībām ar Amerikas Savienotajām valstīm, kā arī ir aizstājējs Ekonomikas un monetārājā komitejā, Iekšējā tirgus un patērētāju aizsardzības komitejā, Delegācijā attiecībām ar Andu Kopienas valstīm, Delegācijā attiecībām ar Dienvidaustrumāzijas valstīm un ar Dienvidaustrumāzijas valstu asociāciju (ASEAN) un Delegācijā Eiropas un Latīņamerikas parlamentārajā asamblejā. 2020. gadā kļuva arī par Īpašās komitejas attiecībā uz vēža uzveikšanu locekli. Pēc tam, kad Juris Pūce reputācijas skandāla rezultātā atkāpās no partijas "Latvijas attīstībai" valdes priekšsēdētāja un apvienības "Attīstībai/Par!" līdzpriekšsēdētāja amata, I. Ijabs pārņēma šos amatus. 2022. gada decembrī ievēlēts par vienu no partijas "Latvijas attīstībai" līdzpriekšsēdētājiem. «Ījabs: Izsakoties par politiku, intelektuāļi ir kautiņā iekšā». Latvijas Avīze. Skatīts: 2017. gada 12. martā. «Ivars Ijabs». SPPI. Arhivēts no oriģināla, laiks: 2019. gada 20. janvārī. Skatīts: 2017. gada 12. martā. Ministru kabineta 2014. gada 20. augusta rīkojums Nr. 433 Par speciālās starpdisciplinārās komisijas izveidi Valsts drošības komitejas dokumentu izpētei, prot. Nr. 42 31.§, «Latvijas Vēstnesis», 164 (5224), 21 August 2014, (accessed 12 April 2019) «Fonds atvērtai sabiedrībai DOTS». www.firmas.lv (latviešu). Skatīts: 2019-08-02. Ivars Ijabs kandidēs Eiropas Parlamenta vēlēšanās no “Attīstībai / Par!” saraksta Arhivēts 2019. gada 20. janvārī, Wayback Machine vietnē. Attīstībai/Par! Pabriks un Ijabs pievienojušies partijai "Latvijas attīstībai" TVnet «Ivars IJABS | Deputāti | Eiropas Parlaments». www.europarl.europa.eu (latviešu). Skatīts: 2020-07-30. «Full Members of new committees». Eiropas Parlaments. 09/07/2020. Arhivēts no oriģināla, laiks: 2021. gada 12. novembrī. Skatīts: 30/07/2020. «Ijabs: “Latvijas attīstībai” nav “sistēmisku problēmu” partijas finanšu jautājumos». LA.LV (latviešu). Skatīts: 2021-01-11. Twitter profils Mājaslapa