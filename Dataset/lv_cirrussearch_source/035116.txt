Space Patrol Luluco (japāņu: 宇宙パトロールルル子, Uchū Patorōru Ruruko) ir 2016. gada japāņu "maģisko meiteņu" anime seriāls, kuru veidojusi kompānija Trigger. Seriāla režisors un scenārists ir Hirojuki Imaiši, pazīstams kā seriālu Tengen Toppa Gurren Lagann un Kill la Kill autors. Uzmanību! Turpmākajā tekstā var tikt atklātas nozīmīgas detaļas par televīzijas seriāla saturu! Luluko ir trīspadsmit gadus veca meitene, kas dzīvo Saules sistēmas pierobežas telpas kolonizācijas zonā Ogikubo kopā ar savu tēvu, kurš strādā kosmosa patruļā. Kaut arī liela daļa no šī rajona ir pilna ar citplanētiešu imigrantiem, Luluko izdodas dzīvot parastu skolnieces dzīvi. Taču, kad viņas tēvs tiek sasaldēts, Luluko nav citas izvēles kā strādāt tēva vietā kosmosa patruļā. Viņa tiek nosūtīta uz ikdienas misijām, lai aizsargātu Ogikubo no kosmosa noziedzniekiem kopā ar savu piešķirto partneri un jauno klasesbiedru AΩ Nova, kā arī ar klasesbiedreni Midori. Pēc vairāku noziedznieku notveršanas, viņas māte nozog pilsētu un lai to atgūtu, Luluko dodas ceļojumā kosmosā. Ceļojuma laikā Luluko satiek tēlus no citiem studijas Trigger seriāliem — Kill la Kill, Little Witch Academia un Inferno Cop. Oficiālā tīmekļa vietne (japāniski) IMDb profils (angliski) Anime News Network animes profils (angliski)