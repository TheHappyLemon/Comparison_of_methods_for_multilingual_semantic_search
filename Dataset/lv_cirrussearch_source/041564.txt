Īlona Maska Tesla Roadster ir ASV uzņēmējam Īlonam Maskam piederošs sporta elektromobilis Tesla Roadster, kas kā derīgā krava tika izmantots nesējraķetes Falcon Heavy pirmajā izmēģinājuma lidojumā. Gan automašīna, gan raķete bija izgatavota Maskam piederošajos uzņēmumos: Roadster ražots Tesla Motors (tagad Tesla, Inc.), Falcon Heavy — uzņēmumā SpaceX. Tesla Roadster kosmosā tika palaists 2018. gada 6. februārī 20:45 UTC ar nesējraķeti Falcon Heavy no Kanaveralas zemesraga Gaisa spēku stacijas starta laukuma LC-39A. Raķetes pirmās pakāpes trīs blokiem bija paredzēts atgriezties uz zemes. Divi sānu bloki tika veiksmīgi nosēdināti uz laukuma Landing Zone 1 un 2. Vidējam blokam bija jānosēžas uz peldošās platformas Atlantijas okeānā. Tas atdalījās no otrās pakāpes lielākā ātrumā nekā agrākos Falcon 9 lidojumos. Vidējam blokam neizdevās iedarbināt divus no trīs dzinējiem, lai veiktu bremzēšanas manevru, un tas iegāzās okeānā 90 metru attālumā no Of Course I Still Love You peldošās platformas. Sešas stundas pēc starta otrā pakāpe atkārtoti iedarbināja dzinējus, un Tesla Roadster tika ievadīts heliocentriskā orbītā. Pēc aprēķiniem 2020. gada 7. oktobrī 06:25 UTC Tesla Roadster palidoja 7,41 miljona kilometru attālumā no Marsa. Falcon Heavy starta laukumā Raķetes starts Raķetes sānu bloku nolaišanās uz zemes Īlons Masks pirmajā preses konferencē pēc starta Автомобиль Маска пролетел рядом с Марсом, рассказал эксперт А.Ж., Новости космонавтики Vikikrātuvē par šo tēmu ir pieejami multivides faili. Skatīt: Īlona Maska Tesla Roadster. Tesla Roadster Gunter Dirk Krebs (angliski)