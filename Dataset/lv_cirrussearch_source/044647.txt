Frīdla Rindere (vācu: Friedl Rinder; dzimusi Benzingere (vācu: Benzinger); lietotas arī vārda formas Frīda Rindere (vācu: Frieda Rinder) un Elfrīde Rindere (vācu: Elfriede Rinder); 1905. gada 20. novembris Šrobenhauzene — 2001. gada 3. jūnijs Minhene) bija Vācijas starptautiskā meistare šahā (1957), daudzkārtēja Vācijas sieviešu šaha čempione. 1939. gadā Štutgartē uzvarējusi pirmajā Vācijas sieviešu šaha čempionātā. Sekmīgi piedalījusies 1939. gada Pasaules čempionātā šahā sievietēm Buenosairesā, kurā izcīnījusi augsto 4. vietu (uzvarēja Vera Menčika). Pēc Otrā pasaules kara četras reizes uzvarējusi Vācijas Federatīvās Republikas sieviešu šaha čempionātos (1949, 1955, 1956, 1959). Piedalījusies arī Pasaules šaha čempiones nosaukuma izcīņas ciklos. 1959. gada pretendentu turnīrā Plovdivā kopā ar Mariju Pogoreviči dalījusi 12.-13. vietu (uzvarēja Kira Zvorikina). 1961. gada pretendentu turnīrā Vrņačka Baņā dalījusi 15.-16. vietu (uzvarēja Nona Gaprindašvili). Trīs reizes pārstāvējusi Vācijas Federatīvās Republikas komandu siviešu šaha olimpiādēs pie 1. galdiņa: 1957. gadā 1. sieviešu šaha olimpiādē Emenā (+5, =5, –4); 1963. gadā 2. sieviešu šaha olimpiādē Splitā (+4, =4, –3); 1966. gadā 3. sieviešu šaha olimpiādē Oberhauzenē (+1, =4, –5). Par panākumiem turnīros FIDE 1957. gadā viņai piešķīra starptautiskās meistares (WIM) nosaukumu. Šahista profils chessgames.com mājaslapā (angliski) Šahista profils 365chess.com mājaslapā (angliski) Passengers of the Piriápolis TeleSchach / Deutsche Frauen (Damen) Schachmeisterschaften «1927-39 Title Tournaments : World Chess Championship (women)». www.mark-weeks.com. World Chess Championship (women) : 1959 Candidates Tournament World Chess Championship (women) : 1961 Candidates Tournament OlimpBase :: Women's Chess Olympiads :: Elfriede Rinder