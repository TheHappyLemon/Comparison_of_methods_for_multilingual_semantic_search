Zemes kamene (latīņu: Bombus terrestris) ir kameņu ģints suga, kas pieder bišu dzimtai. Šī ir izplatītākā kameņu suga rietumu Palearktikas reģionā. Šajā sugā izdala 9 pasugas, kas ir izplatītas dažādās vietās; atšķiras morfoloģiski un ar nokrāsu. Zemes kamene ir izplatīta Palearktikas apgabala rietumos. Zemes kamenes sugā izšķir deviņas pasugas, kuru areāli atšķiras. Nominālā pasuga Bombus terrestris terrestris ir izplatīta kontinentālajā Eiropā; Bombus terrestris africanus — Ziemeļāfrikā; Bombus terrestris audax — Britu salās; Bombus terrestris calabricus — Dienviditālijā un Sicīlijā; Bombus terrestris canariensis — Kanāriju salās (Grankanārijā, Gomerā, Jerro, Palmā, Tenerifē); Bombus terrestris dalmatinus — Francijas dienvidaustrumos, Itālijas ziemeļos, Balkānu pussalā un Anatolijas blakus reģionos, Aizkaukāzā, Kaukāzā, Irāna ziemeļos, Urāla dienvidos, Alajā un Altajā; Bombus terrestris lusitanicus — Francijas dienvidrietumos, Pirineju pussalā, Baleāru salās, Madeirā;Bombus terrestris sassaricus — Sardīnijā; Bombus terrestris xanthopus — Korsikā, Capraia salā, Elbā. Ir iespējama divu pasugu, Bombus terrestris lusitanicus un Bombus terrestris terrestris intergradācija no Dienvidfracnijas līdz centrālai Vācijai, kur abu hibrīds ir Bombus terrestris var. ferrugineus Schmiedeknecht, 1878. Bombus. Natural History Museum Pierre Rasmont, Audrey Coppée, Denis Michez & Thibaut De Meulemeester. An overview of the Bombus terrestris (L. 1758) subspecies (Hymenoptera: Apidae). Ann. soc. entomol. Fr. (n.s.), 2008, 44 (1) : 243-250