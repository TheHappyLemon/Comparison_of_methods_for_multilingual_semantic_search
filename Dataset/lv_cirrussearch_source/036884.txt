Rudolfs Tešners (vācu: Rudolf Teschner; 1922. gada 16. februāris Potsdama — 2006. gada 23. jūlijs Berlīne) bija Vācijas starptautiskais lielmeistars (1992). 1942. gadā uzvarējis Frīdrihu Zēmišu ar 5:3 mačā par Berlīnes šaha čempiona nosaukumu. Turpmākajos gados vēl sešas reizes kļuvis par Berlīnes pilsētas šaha čempionātu uzvarētāju. 1946. gadā Leipcigā Padomju okupācijas zonas 1. šaha čempionātā ieņēmis 4. vietu (uzvarējis Bertolds Kohs). 1948. gadā uzvarējis Austrumvācijas šaha čempionātā. Vēlāk pārcēlies uz dzīvi Rietumvācijā. 1951. gadā Diseldorfā uzvarējis Vācijas šaha čempionātā, apsteidzot Gerhardu Pfeiferu. 1960. gadā dalījis 2.-3. vietu Pasaules šaha čempiona izcīņas cikla Rietumeiropas zonas turnīrā un ieguvis tiesības spēlēt starpzonu turnīrā Stokholmā, kurā, lai gan nospēlējis neizšķirti ar turnīra uzvarētāju Robertu Fišeru, ierindojies 21. vietā. Divas reizes uzvarējis Redžo Emīlijas starptautiskajos šaha turnīros (1963/1964, 1964/1965). 1967. gadā uzvarējis Monako šaha festivāla B turnīrā. Pārstāvējis Vācijas komandu lielākajos komandu šaha turnīros: Pasaules šaha olimpiādēs piedalījies 2 reizes (1952, 1956); Eiropas komandu šaha čempionātos piedalījies 3 reizes (1957-1965); Klāras Benediktas kausa izcīņās piedalījies 2 reizes (1961, 1969). Komandu vērtējumā izcīnījis sudraba (1961) un bronzas (1969) medaļas. Par panākumiem turnīros FIDE 1957. gadā Tešneram piešķīrusi starptautiskā meistara (IM), bet 1992. gadā - starptautiskā lielmeistara (GM) goda nosaukumu. No 1950. gada decembra līdz 1988. gadam bijis vācu šaha žurnāla Deutsche Schachzeitung redaktors. Sarakstījis vairākas grāmatas par dažādām šaha tēmām. Pazīstams arī kā šaha uzdevumu sastādītājs. «1. Meisterschaft der Sowjetischen Besatzungszone 1946 in Leipzig». Arhivēts no oriģināla, laiks: 2016. gada 6. oktobrī. Skatīts: 2017. gada 10. janvārī. Deutsche Schacheinzelmeisterschaft 1951 in Düsseldorf 1962 Stockholm Interzonal Tournament OlimpBase :: Men's Chess Olympiads :: Rudolf Teschner OlimpBase :: European Men's Team Chess Championship :: Rudolf Teschner OlimpBase :: Clare Benedict Chess Cup :: Rudolf Teschner DNB, Katalog der Deutschen Nationalbibliothek Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Rudolfs Tešners šahista kompozīcijas vietnē "Chess Problem Database Server"