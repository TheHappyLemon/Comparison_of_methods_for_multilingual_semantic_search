Osmaņu Porta, Lielā Porta un Augstā Porta ir Osmaņu turku valodā līdzīgi apzīmējumi oriģinālajam nosaukumam: Bab-ı Ali un ar to apzīmē Osmaņu impērijas valdību, īpaši diplomātiskajos sakaros. Lielā Porta ir viena no sultāna iestādēm, kuru vada lielvezīrs. Tās nosaukums cēlies no lielvezīra mītnes galvenajiem vārtiem, kas atrodas blakus Topkapi pilij un pie šiem vārtiem parasti sultāns rīkoja ārvalstu sūtņu pieņemšanas ceremonijas. Pils un pilsētu vārtu izmantošana svinīgām sanāksmēm ir sena Tuvo austrumu tradīcija. Vēlāk šis nosaukums nozīmēja tikai Ārlietu ministriju un mūsdienās Stambulas gubernatora (Vali) rezidenci. Šo nosaukumu arī bieži min, ilustrējot impērijas ģeopolitisko novietojumu: vārti no Eiropas uz Āziju. Nosaukums Augstā Porta apzīmē sultāna privāto pagalmu. Vikikrātuvē par šo tēmu ir pieejami multivides faili. Skatīt: Lielā porta. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)