Dēvanāgarī (sanskritā: देवनागरी, SSTA: Dēvanāgarī) ir rakstības sistēma, ko lieto atsevišķi vai kopā ar citām rakstu sistēmām vairākās Indijas valodās, ieskaitot sanskritu, hindi, marathu, sindhu, bihāri, bhili, marvaru, konkanu, bhodžpūru, nepāliešu, nevaru valoda Nepālā un dažreiz kašmiriešu un romāni valodā. Raksta un lasa no kreisās uz labo pusi, tāpat kā latviešu valodā. Dēvanāgarī raksts cēlies ap m.ē. 1200. gadu no Sidhamas raksta, pamazām nomainot agrāko, ļoti līdzīgo Šārada rakstu (ko turpināja paralēli lietot Kašmīrā). Abi ir tieši pēcteči Guptas rakstam, kas savukārt cēlies no Brāhmī raksta, kas lietots jau 3. gadsimtā p.m.ē.; Nāgarī raksts parādījās ap 8. gadsimtu kā austrumu variants Guptas rakstam, līdztekus Šāradas rakstam, kas ir tā rietumu variants. Brāhmī raksta pēcteči veido brahmiešu saimi, iekļaujot alfabētus, ko lieto daudzās citās dienvidu un dienvidaustrumu Āzijas valodās. Piezīme: izrunas piemēri latviešu valodā tikai aptuveni apraksta patieso attiecīgo skaņu izrunu sanskritā. Burtus ar . (punktu) apakšā izrunā, pieliekot mēles galu pie aukslēju pašas augšas. Bet burtus, kam seko h, izrunā ar piedvesmu. Vikikrātuvē par šo tēmu ir pieejami multivides faili. Skatīt: Dēvanāgarī. Encyclopædia Britannica raksts (angliski) Brockhaus Enzyklopädie raksts (vāciski) Dievanāgarī rakstzīmju izruna un rakstība Dievanāgarī rakstzīmju izruna un rakstība (Hindi studijas) Vienkāršotas burtu rakstības un izrunas shēma Ābece un izruna