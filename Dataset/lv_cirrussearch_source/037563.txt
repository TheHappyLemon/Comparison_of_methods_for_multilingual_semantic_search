Marta Fjerro (spāņu: Martha Fierro; dzimusi 1977. gada 6. septembrī Kingstonā) ir ASV dzimusi Ekvadoras starptautiskā lielmeistare šahā (1997). Daudzkārtējā Panamerikas junioru šaha čempionātu uzvarētāja: U18 vecuma grupā (1994, 1995) un U20 vecuma grupā (1995, 1996, 1997). 2009. gadā uzvarējusi Amerikas kontinenta valstu sieviešu šaha čempionātā, kurā pēc labākiem papildu rādītājiem apsteigusi Peru lielmeistari Dejsi Kori. Piedalījusies FIDE Grand Prix izcīņā sievietēm 2009.-2010. gadā, kur labāko panākumu guvusi 2009. gadā Stambulā, kad dalījusi 6.-7. vietu ar Pīa Kramlingu (uzvarējusi Humpi Koneru). 2010. gadā Antakjā piedalījusies Pasaules šaha čempionātā sievietēm pēc izslēgšanas sistēmas, kur 1. kārtā zaudējusi Džao Sjue. Pārstāvējusi Ekvadoras komandu lielākajos komandu šaha turnīros: Pasaules šaha olimpiādēs sievietēm piedalījusies 10 reizes (1994-1996, 2000-2012, 2016). Individuālajā vērtējumā izcīnījusi 2 sudraba (1996, 2008) medaļas; Pasaules šaha olimpiādē vīriešiem piedalījusies 1998. gadā; Panamerikas komandu šaha čempionātā piedalījusies 2003. gadā, un gan komandu, gan individuālajā vērtējumā izcīnījusi bronzas medaļas. Par panākumiem turnīros FIDE 1997. gadā Fjerro piešķīra starptautiskās lielmeistares (WGM) nosaukumu. Bijusi pirmā Ekvadoras šahiste, kas saņēmusi šo nosaukumu. 2005. gadā saņēmusi starptautiskā meistara nosaukumu vīriešiem (IM). 2008. gadā kļuvusi par FIDE arbitru, bet 2015. gadā - par FIDE starptautisko sacensību organizētāju. Starptautiskā šaha federācijas sieviešu komisijas priekšsēdētāja. BrasilBase CONTINENTAL FEMENINO AMERICA 2009 2009-2010 FIDE Women's Grand Prix «2010 FIDE Knockout Matches». Arhivēts no oriģināla, laiks: 2016. gada 5. martā. Skatīts: 2017. gada 21. februārī. OlimpBase :: Women's Chess Olympiads :: Martha Fierro Baquero OlimpBase :: Men's Chess Olympiads :: Martha Fierro Baquero OlimpBase :: Panamerican Team Chess Championship :: Martha Fierro Baquero Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)