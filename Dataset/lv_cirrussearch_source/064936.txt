Pearl ir 2022. gada ASV šausmu filma, kuras režisors ir Tajs Vests. Filmā galvenās lomas atveido Mija Gota, Deivids Korensvets, Tandi Raita, Metjū Sanderlends, Emma Dženkinsa-Puro un Elisters Sjūvels. Pearl ir prīkvels 2022. gada filmai X un tā stāsta par to, kā pirmās filmas galvenās ļaundares vēlme jaunībā kļūt par kinozvaigzni lika viņai pastrādāt vardarbīgus noziegumus Teksasas lauku sētā 1918. gadā. Filmas Pearl pirmizrāde notika 2022. gada 3. septembrī 79. Venēcijas kinofestivālā. Filmu izplatīja A24. Gluži kā pirmā filma, Pearl saņēma pozitīvas kritiķu atsauksmes, īpaši slavējot Gotas aktierspēli. Tīmekļa vietnē Rotten Tomatoes filmai ir 91% vērtējums. Triloģijas trešā filma MaXXXine ir tapšanas procesā. «Pearl (2022)». Box Office Mojo. Skatīts: 2023. gada 3. janvārī. «Pearl (2022)». Rotten Tomatoes. Skatīts: 03.01.2023. Meagan Navarro. «Ti West Unveils Teaser for Surprise ‘X’ Prequel ‘Pearl’ at SXSW!». Bloody Disgusting! (en-US), 2022-03-14. Skatīts: 2023-01-03. IMDb profils (angliski) AllMovie profils (angliski) Metacritic profils (angliski) Rotten Tomatoes profils (angliski)