Tambovas apgabals ir viens no Krievijas apgabaliem. Tas robežojas ar Rjazaņas apgabalu ziemeļos, Ļipeckas apgabalu rietumos, Voroņežas apgabalu dienvidos, Saratovas apgabalu dienvidaustrumos un Penzas apgabalu austrumos. Apgabala centrs ir Tambova. Tagadējās Tambovas apgabala zemes līdz 17. gadsimtam atradās pie Krievijas caristes robežas ar Mazo Nogaju ordu. Pēc holandiešu inženiera Johana Rodenburga projekta krievi stepē uzcēla 25 km garu zemes valni starp Kozlovas cietoksni un Čelnovajas upi. 1708. gadā šeit izveidojās Azovas guberņa, ko 1725. gadā pārveidoja par Voroņežas guberņu. Katrīna II 1779. gadā izveidoja Tambovas vietniecību, kuru 1796. gadā pārveidoja par Tambovas guberņu ar 12 apriņķiem. 1937. gadā nodibināja Tambovas apgabalu. Tambovas apgabals atrodas Austrumeiropas līdzenumā, Okas-Donas līdzenuma centrālajā daļā, mežastepju zonā. Klimats mēreni kontinentāls. Meži aizņem apmēram 1/10 apgabala teritorijas. Galvenās koku sugas - priede, ozols, kļava, liepa, osis, bērzs, apse. Pa apgabala teritoriju tek apmēram 1400 dažāda garuma upes. Lielākās apgabala upes – Mokšas pieteka Cna (Volgas baseins), Vorona, Bitjuga, Voroņeža un Savala (Donas baseins). Bez upēm ūdens resursi iekļauj arī 900 dīķu un ūdenskrātuvju ar kopējo tilpumu 534 milj. m3. Voronas upes ielejā Tambovas apgabalā atrodas Voroņinas rezervāts 10320 ha platībā. Rezervāts tika izveidots 1994. gadā. Kopējais iedzīvotāju skaits apgabalā ir 1 088 437 (2010), vidējais apdzīvojuma blīvums – 31,7 iedz./km2, pilsētas iedzīvotāju īpatsvars – 58% (2010). Lielākās tautas Pilsētas pēc iedzīvotāju skaita Tambova Žerdevka Kirsanova Kotovska Mičurinska Moršanska Rasskazova Uvarova Tambovas apgabalā ir 352 administratīvi veidojumi, no kuriem: 7 apgabala nozīmes pilsētas 23 municipālie rajoni 1 rajona nozīmes pilsēta 12 pilsēttipa ciemati 309 ciema padomes Apgabala nozīmes pilsētas Tambova Mičurinska Moršanska Rasskazova Kotovksa Uvarova Kirsanova Rajona nozīmes pilsētas Žerdevka Municipālie rajoni Bondaru rajons Gavrilovkas rajons Inžavinas rajons Kirsanovas rajons Mičurinskas rajons Mordovas rajons Moršanskas rajons Mučkapskas rajons Ņikiforovskas rajons Pervomaiskas rajons Petrovskas rajons Pičajevas rajons Rasskazovas rajons Ržaksas rajons Sampuras rajons Sosnovkas rajons Starojurjevas rajons Tambovas rajons Tokarjovkas rajons Umetas rajons Uvarovas rajons Znamenkas rajons Žerdevkas rajons Vikikrātuvē par šo tēmu ir pieejami multivides faili. Skatīt: Tambovas apgabals. Encyclopædia Britannica raksts (angliski) Krievijas Lielās enciklopēdijas raksts (krieviski) Brian Davies. Warfare, State and Society on the Black Sea Steppe, 1500-1700.