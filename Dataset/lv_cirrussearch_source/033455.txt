Kijiva (ukraiņu: Київ), vēsturiski arī Kijeva, ir pilsēta Ukrainas ziemeļu daļā pie Dņepras upes. Ukrainas galvaspilsēta un lielākā pilsēta, liels saimniecības un kultūras centrs. Viena no senākajām pilsētām Austrumeiropā, dibināta ap 5. gadsimtu kā tirdzniecības apmetne pie Dņepras. 7. un 8. gadsimtā Kijiva bija Hazārijas pakļautībā. 988. gadā Kijivas lielkņazs Sv. Vladimirs sāka Kijivas Krievzemes kristianizēšanu. 1037. gadā sākās Sv. Sofijas katedrāles celtniecība. 1238. gadā Kijivu gandrīz pilnīgi nopostīja Mongoļu impērijas karaspēks, un sākās tās kā austrumslāvu civilizācijas centra noriets, kaut arī Kijiva saglabāja reliģiskā centra funkcijas. No 1362. gada tā ietilpa Lietuvas dižkunigaitijā, vēlāk Polijas-Lietuvas kopvalstī, bet pēc Bohdana Hmeļnicka sacelšanās 1667. gadā iekļauta Krievijas caristē. Jaunu uzplaukumu Kijiva piedzīvoja 19. gadsimta beigās, līdz ar rūpniecības attīstību Krievijas Impērijā. Pilsoņu kara laikā Kijiva bija Ukrainas Tautas Republikas galvaspilsēta. Kad tika nodibināta Ukrainas PSR, pirmā tās galvaspilsēta bija Harkiva, bet 1934. gadā par galvaspilsētu kļuva Kijiva. Otrā pasaules kara laikā Kijiva tika nopostīta. 1991. gadā Kijiva kļuva par neatkarīgās Ukrainas galvaspilsētu. 2004. gada Ukrainas prezidenta vēlēšanu laikā Kijivā norisinājās galvenie Oranžās revolūcijas, bet 2013.—2014. gadā Maidana revolūcijas notikumi. Darja Bilodida — džudiste Nikolajs Berdjajevs — filozofs Oļegs Blohins — futbolists Mihails Bulgakovs — rakstnieks Aleksandrs Bunge - botāniķis Maija Derena — kinorežisore Iļja Ērenburgs — rakstnieks un publicists Reinholds Gliērs — komponists Vladimirs Horovics — pianists Milla Jovoviča — kinoaktrise Efraims Kacirs — Izraēlas prezidents (1973—1978) Valērijs Lobanovskis — futbola treneris Kazimirs Maļevičs — gleznotājs Golda Meira — politiķe Jevgēņijs Primakovs — politiķis Igors Sikorskis — helikopteru konstruktors Ļevs Šestovs — filozofs Neatkarības laukums (Майдан Незалежності) Zelta vārti Kijivas Pečeru klosteris Kijivas-Pečeru Lauras Marijas Debessbraukšanas katedrāle (Успенський собор Києво-Печерської лаври) Svētā Sofija Tarasa Ševčenko Nacionālā universitāte «Чисельність наявного населення Українина 1 січня 2022». Q115154676. Q7603543. «Kijiva, Harkiva, Ļviva, Čornobiļa – turpmāk Ukrainas pilsētu nosaukumus latviskos tuvāk ukraiņu valodas izrunai». Latvijas Sabiedriskais medijs. 2022. gada 9. marts. Skatīts: 2022. gada 9. martā. Vikikrātuvē par šo tēmu ir pieejami multivides faili. Skatīt: Kijiva. Encyclopædia Britannica raksts (angliski) Brockhaus Enzyklopädie raksts (vāciski) Ukrainas Interneta enciklopēdijas raksts (angliski) Mūsdienu Ukrainas enciklopēdijas raksts (ukrainiski) Ukrainas vēstures enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski) Pareizticīgo enciklopēdijas raksts (krieviski) Ebreju enciklopēdijas Austrumeiropā raksts (angliski) Austrumeiropas enciklopēdijas raksts (vāciski) Mājaslapa