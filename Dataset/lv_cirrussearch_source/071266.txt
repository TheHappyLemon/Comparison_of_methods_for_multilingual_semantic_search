Pathet Lao (lao: ປະເທດລາວ, — ‘Laosas valsts’) bija nosaukums sociālistiski noskaņotiem militāri-politiskajiem spēkiem Laosā no 20. gadsimta piecdesmitajiem līdz septiņdesmitajiem gadiem. Pathet Lao bija uzvarējusī puse Laosas pilsoņu karā (1960 — 1973), kas cīnījās pret Laosas karalisti. Kustībā liela ietekme bija Ziemeļvjetnamai, no 1968. gada Ziemeļvjetnamas bruņotie spēki tieši vadīja Pathet Lao cīņu. 1973. gadā tika noslēgta Vjenčanas vienošanās, kas izbeidza pilsoņu karu. 1975. gadā Pathet Lao rīkotā apvērsumā monarhija tika likvidēta. Vikikrātuvē par šo tēmu ir pieejami multivides faili. Skatīt: Pathet Lao. Encyclopædia Britannica raksts (angliski)