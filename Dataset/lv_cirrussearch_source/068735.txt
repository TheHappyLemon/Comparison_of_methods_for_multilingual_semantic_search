Fransesks "Tito" Vilanova Bajo (spāņu: Francesc "Tito" Vilanova Bayó, dzimis 1968. gada 17. septembrī, miris 2014. gada 25. aprīlī) bija spāņu futbolists un futbola treneris. Spēlējis pussarga pozīcijā. Savas spēlētāja karjeras laikā pārsvarā spēlējis Spānijas zemākajās līgās. La Liga turnīrā aizvadījis 26 mačus, visus ar Celta komandu. Pēc spēlētāja karjeras beigām kļuvis par treneri. 2008. gadā kļuvis par Pepa Gvardiolas palīgu FC Barcelona komandā, kopumā palīdzot komandai izcīnīt 14 titulus. 2012. gadā, kad Gvardiola pameta klubu, Vilanova kļuva par Barcelona galveno treneri. Savā vienīgajā sezonā izcīnījis La Liga titulu. 2013. gada jūlijā atkāpies no amata sliktās veselības dēļ. Nākamajā gadā miris no kakla vēža. Barcelona La Liga: 2012–13 Munzüger Sport profils (vāciski) WorldFootball profils (angliski) Transfermarkt spēlētāja profils (angliski) Transfermarkt trenera profils (angliski) FBref spēlētāja profils (angliski) «Ex-Barcelona coach Vilanova dies». BBC Sport (en-GB). Skatīts: 2023-08-28.