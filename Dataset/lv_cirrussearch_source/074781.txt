Francs Antons Bekenbauers (vācu: Franz Anton Beckenbauer; dzimis 1945. gada 11. septembrī, miris 2024. gada 7. janvārī) bija Vācijas futbola treneris un bijušais spēlētājs, saukts par der Kaiser (Ķeizars) sava elegantā spēles stila, līdera dotību, vārda "Francs" (atgādina Austrijas imperatoru Franci Jozefu) un viņa dominanci futbola laukumā. Viņš atzīts par visu laiku labāko Vācijas futbolistu un vienu no diženākajiem futbolistiem spēles vēsturē. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. Bekenbauers bija vispusīgs spēlētājs, savu karjeru sāka kā pussargs, bet vēlāk spēlēja arī citās pozīcijās. Neierasti aizsardzības spēlētājam, viņam piemita augsta līmeņa bumbas pārvaldīšanas tehnika un laukuma pārredzēšanas spēja. Viņam bieži piedēvē aizsardzības pozīcijas un spēles stila libero ieviešanu modernajā futbolā. Divreiz atzīts par Eiropas Gada futbolistu, viņš aizvadīja 103 spēles Rietumvācijas izlasē un spēlēja trijos Pasaules kausa turnīros. 1974. gadā viņš ieguva Pasaules kausu, būdams komandas kapteinis un 1990. gadā to atkārtoja kā komandas galvenais treneris. No 1974. līdz 1976. gadam ar Minhenes "Bayern" klubu viņš trīs gadus pēc kārtas ieguva Eiropas kausu un Kausu ieguvēju kausu 1967. gadā. Bekenbauers ir vienīgais spēlētājs, kurš kā kapteinis ieguvis šo kausu trīsreiz. Pēc spēlētāja karjeras beigšanas viņš kļuva par kluba treneri un vēlāk par tā prezidentu. Viņš ir arī ASV Nacionālās Futbola slavas zāles biedrs. 1999. gadā IFFHS rīkotajā aptaujā par Eiropas Gadsimta spēlētāju viņš ieņēma otro vietu pēc Johana Kruifa un trešo vietu aiz Pelē un Kruifa IFFHS Pasaules Gadsimta futbolista aptaujā. Bekenbauers ir bijis ietekmīga persona gan Vācijas, gan starptautiskajā futbolā. Viņš vadīja sekmīgo Vācijas pieteikumu rīkot 2006. gada Pasaules kausu un bija orgkomitejas vadītājs. Francs Bekenbauers nomira 2024. gada 7. janvārī 78 gadu vecumā, to viņa ģimene paziņoja vēstulē, kas tika nosūtīta Deutsche Presse-Agentur. Bayern Munich Regionalliga Süd: 1964–65 Vācijas Bundeslīga: 1968–69, 1971–72, 1972–73, 1973–74 DFB Pokal: 1965–66, 1967–68, 1968–69, 1970–71 Eiropas kauss: 1973–74, 1974–75, 1975–76 Eiropas Kausu ieguvēju kauss: 1966–67 Starpkontinentālais kauss: 1976 Hamburger SV Vācijas Bundeslīga: 1981–82 New York Cosmos Ziemeļamerikas futbola līga: 1977, 1978, 1980 Rietumvācija FIFA Pasaules kauss: 1974 Eiropas čempionāts futbolā: 1972 Rietumvācija FIFA Pasaules kauss: 1990 Marseille Francijas 1. līga: 1990–91 Bayern Munich Vācijas Bundeslīga: 1993–94 UEFA kauss: 1995–96 Ballon d'Or: 1972, 1976 Vācijas gada futbolists: 1966, 1968, 1974, 1976 FIFA Pasaules kausa labākais jaunais spēlētājs: 1966 FIFA 100 «Franz Beckenbauer bio». ifhof.com - International Football Hall of Fame. Skatīts: 2008. gada 29. marts. https://sportacentrs.com/futbols/vacija/08012024-78_gadu_vecuma_muziba_devies_legendarais_ Vikikrātuvē par šo tēmu ir pieejami multivides faili. Skatīt: Francs Bekenbauers. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)