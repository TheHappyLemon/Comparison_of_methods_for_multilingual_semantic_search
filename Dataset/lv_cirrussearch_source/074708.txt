Kristīna Orbakaite (krievu: Кристина Эдмундовна Орбакайте, lietuviešu: Kristina Orbakaitė; dzimusi 1971. gada 25. maijā Maskavā) ir lietuviešu—krievu dziedātāja un aktrise. Līdz skolas vecumam Kristīna pārmaiņus dzīvoja pie tēva vecākiem Sventājā pie Latvijas-Lietuvas robežas un pie mātes vecākiem Maskavā. Septiņu gadu vecumā Kristīna debitēja televīzijas raidījumā «Jautrās notis» ar dziesmu «Saulīte smejas» (Eduarda Hanka mūzika). 1982. gadā pārraidē «Утренняя почта» Kristīna uzstājās ar dziesmu «Lai runā» (Пусть говорят) (Igora Nikolajeva mūzika), kura pēc tam tika ierakstīta platē kopā ar dziesmām Alberta Asaduļina izpildījumā. Popularitāti Kristīnai Orbakaitei atnesa loma Rolana Bikova filmā «Putnubiedēklis» (Чучело) (1983). No 1984. līdz 1991. gadam Kristīna strādāja baleta trupā «Рецитал». No 1992. gada uzstājās ar baleta trupu «Тодес». Atveidoja galveno lomu filmā «Labdarības balle» (Благотворительный бал) (režisors Efraims Sevela, 1993). 1990. gadu sākumā filmējās Svetlanas Družiņinas televīzijas filmās «Lai dzīvo gardemarīni!» (Виват, гардемарины!) un «Gardemarīni - 3» (Гардемарины — 3). 1992. gadā sākās Kristīnas Orbakaites dziedātājas karjera. Allas Pugačovas «Ziemassvētku tikšanās» Kristīna debitēja ar dziesmu «Parunāsim» (Igora Nikolajeva vārdi un mūzika). Pēc tam tika izdoti divi videoklipi dziesmām «Pasauc mani» (režisors Fjodors Bondarčuks) un «Rūgtās paģiras» (režisors Fjodors Gavrilovs). Šīs dziesmas tika iekļautas Kristīnas pirmajā albumā «Uzticība» (Верность) (1993). 1994. gadā tapa videoklips dziesmai, kā arī videoklips ar Kristiānu Rī no «MF-3» «Aplis ap mēnesi- mīlestības pazīme» (Круг луны — знак любви) (1994). Kristīna Orbakaite turpināja filmēties kino, tapa filma «Limita» (Лимита) (režisors Deniss Jevstigņejevs, 1995). 1995. gadā kļuva par Krievijas teātra mākslas akadēmijas studenti (Vladimira Andrejeva katedrā). 1995. gada vasarā Maskavas Dailes teātrī tika iestudēta U. Gibsona luga «Pirmdiena pēc brīnuma» (Понедельник после чуда) (režisors L. Gerčikovs) ar Kristīnas Orbakaites piedalīšanos. 1995. gadā tika noformēta grupa «Чучело», ar kuru uzstājās dziedātāja. 1995. gadā grupa kopā ar baleta trupu «Тодес» uzstājās viesizrādēs Amerikā Allas Pugačovas ģimenes tūrē. 1996. gadā Kristīna Orbakaite uzstājās Ņujorkas Carnegie Hall, piedalījās priekšvēlēšanu akcijā «Balso vai zaudēsi» Borisa Jeļcina atbalstam. 1996. gada rudenī klajā nāca Kristīnais otrais albums «Ноль часов ноль минут». Vienlaicīgi ar albuma izdošanu klajā nāca arī videoklipi dziesmām «Tango» (Танго) un «Pūpoliņi» (Вербочки), un video duets ar Pāvelu Dementjevu «Sāpes» (Боль). Tajā pašā gadā uz M. N. Jermolova Maskavas teātra skatuves notika Kristīnas Orbakaites diplomizrāde «Jaunkundze - zemniece» (Барышня-крестьянка) (režisore Natālija Britājeva). 1998. gadā klajā nāca soloalbums «Ты» ar 12 jaunām dziesmām, no kurām piecas («Музыкант», «Навсегда», «Пегий пес», «Смородина», «Птица») bija piedāvātas vai sarakstītas Allai Pugačovai. Albumu producēja Alla Pugačova un Viktors Mihalins, pavadošais vokāls: Marija Kaca, Batirhans Šukenovs un Vladimirs Presņakovs. 2001. gadā Orbakaite iesniedza lūgumu piešķirt Lietuvas pilsonību, 2002. gada februārī Lietuvas vēstniecībā Maskavā viņai tika izsniegta Lietuvas pase. 2003. gadā iznāca albums «Перелётная птица». 2007. gada vasarā Kristīna Orbakaite sāka darbu pie imperatores Aleksandras Fjodorovnas lomas filmā «Sazvērestība» (Заговор). Orbakaites māte ir Alla Pugačova. Viņas tēvs ir Mikols Edmunds Orbaks, lietuviešu cirka mākslinieks un režisors. 2005. gadā Kristīna apprecēja krievu izcelsmes amerikāņu biznesmeni Mihailu Zemcovu. Kristīnai Orbakaitei ir divi dēli: Ņikita (dzimis 1991. gada 21. maijā) un Denijs (dzimis 1998. gada 10. maijā), un meita Klaudija (dzimusi 2012. gada 30. martā). Krievijas teātra mākslas akadēmija (РАТИ), aktiermākslas fakultāte, Vladimira Andrejeva vadībā. 1995. gada par darbību U. Gibsona lugā «Pirmdiena pēc brīnuma» (Понедельник после чуда) māksliniece saņēma ikgadējo Krievijas Kultūras ministrijas prēmiju par labāko sieviešu lomas atveidojumu. 2002. gada maijā Kristīna Orbakaite tika apbalvota ar «The World Music Awards 2000» kā viena no vispopulārākajām Krievijas dziedātājām. 1996 — «Верность» 1997 — «Ноль часов, ноль минут» 1998 — «Ты» 1999 — «Той женщине, которая…» 2000 — «Май» 2001 — «The best» 2001 — «Remixes» 2002 — «Океан любви» (izlase) 2002 — «Верь в чудеса» 2003 — «Перелётная птица» 2005 — «My life» 2008 — «Слышишь — это я…» 1983 — «Putnubiedēklis» (Чучело) 1991 — «Lai dzīvo gardemarīni!» (Виват, гардемарины!) 1992 — «Gardemarīni - 3» (Гардемарины — 3) 1993 — «Labdarības balle» (Благотворительный бал) 1994 — «Limita» (Лимита) 1996 — «Vecās dziesmas par vissvarīgāko» («Старые песни о главном») 1997 — «Ceļš, dārgais, dārgā» (Дорога, дорогой, дорогая) 1997 — «Vecās dziesmas par vissvarīgāko 2»«Старые песни о главном 2» 1998 — «Vecās dziesmas par vissvarīgāko 3» «Старые песни о главном 3» 1999 — «Prožektors» (Фара) 2004 — «Maskavas sāga» (Московская сага) 2004 — «Radnieciskā apmaiņa» (Родственный обмен) 2007 — «Tāda ir mīlestība» (Любовь-морковь) 2007 — «Sazvērestība» (Заговор) 2008 — «Tāda ir mīlestība 2» (Любовь-морковь-2) 1995 — Pirmdiena pēc brīnuma (Понедельник после чуда, teātris «Игроки»). 1997-2000 — Jaunkundze - zemniece (Барышня-крестьянка, «M. N. Jermolova teātris»). 2001 — Danaja (Даная, «Estrādes Teātris»). Ъ-Газета - Кристина Орбакайте стала литовкой Arhivēts 2007. gada 10. decembrī, Wayback Machine vietnē. (krieviski) Oficiālā mājaslapa (angliski), (krieviski)