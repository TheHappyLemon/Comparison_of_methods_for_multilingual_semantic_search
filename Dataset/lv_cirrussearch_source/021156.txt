Deniss Bodrovs (krievu: Денис Александрович Бодров; dzimis 1986. gada 8. augustā) ir krievu hokejists, aizsargs. Pašlaik (2014) Bodrovs spēlē Kontinentālās hokeja līgas kluba Ufas "Salavat Julajev" sastāvā. Dzimis Toljati, tur Bodrovs arī uzsāka savas spēlētājas gaitas. Profesionāļa karjeru aizsargs sāka 2004.—05. gada sezonā Krievijas Augstākās līgas kluba Samāras CSK VVS rindās. Jau nākamo sezonu viņš aizvadīja Krievijas Superlīgas vienībā Toljati "Lada", tās sastāvā aizvadot nākamās divarpus sezonas. 2008.—09. gada sezonas vidū Bodrovs pārcēlās uz Mitišču "Atlant" rindām. 2009.—10. gada sezonas vidū Bodrovs "Atlant" pameta, pievienojoties Amerikas hokeja līgas klubam Adirondekas "Phantoms". Jau 2010. gada vasarā hokejists atgriezās KHL, noslēdzot līgumu ar Maskavas "Spartak". 2013.—14. gada sezonā pildīja arī "Spartak" kapteiņa funkcijas. 2014. gada maijā noslēdza trīs gadu līgumu ar Ufas "Salavat Julajev". Krievijas hokeja izlases rindās izcīnījis sudraba medaļu 2006. gada Pasaules čempionātā junioriem. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)