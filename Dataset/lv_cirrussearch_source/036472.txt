2017. gada FIFA Konfederāciju kauss bija desmitais Konfederāciju kausa turnīrs. Tas notika Krievijā no 2017. gada 17. jūnija līdz 2. jūlijam. Turnīru organizēja FIFA, un tas notika gadu pirms 2018. gada Pasaules kausa izcīņas finālturnīra, kas arī notiks Krievijā. Krievija tika izsludināta kā rīkotājvalsts 2010. gada 2. decembrī, pēc tam kad arī tika izsludināta kā 2018. gada FIFA Pasaules kausa rīkotājvalsts. Turnīri notika četros dažādos stadionos, četrās dažādās pilsētās: Sanktpēterburgā, Maskavā, Kazaņā un Sočos. Šī bija pirmā reize kad turnīru organizēja Krievija un trešā reize kad turnīrs norisinās Eiropas kontinentā. Kā rīkotājvalsts, Krievija automātiski kvalificējās turnīram, vēl tai pievienojās visu 6 konfederāciju čempioni un 2014. gada Pasaules čempioni, Vācija. Brazīlija, kura uzvarēja visus trīs iepriekšējos Konfederāciju kausus (2005, 2009, 2013) nekvalificējās pirmo reizi kopš 1995. gada, pēc tās zaudējuma Paragvajai 2015. gada Copa America ceturtdaļfinālos. 2015. gada AFK Āzijas kausa uzvarētāji Austrālija, kļuva par pirmo komandu kas kvalificējusies no dažādām konfederācijām, agrāk reprezentējot OFK 1997, 2001 un 2005. gadā Par uzvarētājiem pirmo reizi kļuva Vācija, kas finālā pieveica Čīles izlasi ar 1:0. Grupu turnīra izloze notika 2017. gada 26. novembrī Kazaņā. Pirms izlozes komandas tika sadalītas divos grozos. 1. grozā bija rīkotājvalsts Krievija un trīs uz izlozes brīdi FIFA Pasaules rangā augstāk esošās izlases: Vācija, Čīle un Portugāle. Pārējās izlases tika ievietotas 2. grozā. No katra groza tika ielozētas pa divām komandām A un B grupās. Katras grupas divas labākās komandas kvalificējas pusfināliem. Komandu vietu sadalījumu grupās nosaka pēc šādiem kritērijiem: 1) iegūtie punkti visās grupas spēlēs; 2) vārtu starpība visās grupas spēlēs; 3) gūto vārtu skaits visās grupas spēlēs. Ja divām vai vairāk komandām ir vienādi visi iepriekš minētie rādītāji, tad šo komandu vietu sadalījumu nosaka: 4) iegūtie punkti šo komandu savstarpējās spēlēs; 5) vārtu starpība šo komandu savstarpējās spēlēs; 6) gūto vārtu skaits šo komandu savstarpējās spēlēs; 7) fair play punkti; 8) izloze. Visi laiki pēc turnīra norises vietas laika (UTC+3; Maskavas laiks), sakrīt arī ar Latvijas laiku. Avots: FIFA (H) Mājinieki. Avots: FIFA «Konfederāciju kauss: Vācija vienā grupā ar Dienvidamerikas čempioni Čīli». sportacentrs.com. Skatīts: 2016. gada 26. novembrī. «Draw procedures of the Official Draw confirmed» (angļu). FIFA.com. Arhivēts no oriģināla, laiks: 2019. gada 27. martā. Skatīts: 2016. gada 26. novembrī. «Arhivēta kopija». Arhivēts no oriģināla, laiks: 2017. gada 14. oktobrī. Skatīts: 2021. gada 25. augustā. «Regulations – 2017 FIFA Confederations Cup Russia» (angļu). FIFA.com. Arhivēts no oriģināla, laiks: 2017. gada 12. jūlijā. Skatīts: 2016. gada 26. novembrī. «Arhivēta kopija». Arhivēts no oriģināla, laiks: 2017. gada 12. jūlijā. Skatīts: 2016. gada 26. novembrī. FIFA Konfederāciju kauss Arhivēts 2010. gada 15. jūnijā, Wayback Machine vietnē.