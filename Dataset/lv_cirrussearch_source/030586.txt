Taraša aizsardzība ir šaha atklātne, kas sākas ar gājieniem: 1. d2-d4 d7-d5 2. c2-c4 e7-e6 3. Zb1-c3 c7-c5. Pieder pie atraidītā dāmas gambīta un to klasificē pie slēgtām atklātnēm ar Šaha atklātņu enciklopēdijas kodiem D32−D34. Atklātni 1888. gadā vairākās partijās spēlējis pazīstamais vācu šahists Zīgberts Tarrašs. Taraša aizsardzība spēlēta arī mačos par pasaules čempiona nosaukumu. 1969. gadā to vairākās partijās lietoja Boriss Spaskis pret Tigranu Petrosjanu, bet divdesmit gadu vēlāk Garijs Kasparovs pret Anatoliju Karpovu. Mēģinājumi pilnveidot Taraša aizsardzību, vispirms sargājot d5 ar gājienu Zf6, un tikai pēc tam spēlējot c5, noveda pie jaunas atklātnes sistēmas "uzlabotās Taraša aizsardzības" rašanās. Ar savu trešo bandinieka gājienu melnie uzsāk aktīvu spēli centrā, neskatoties, ka pēc bandinieku nomaiņas uz d5 tiem izveidojas izolēts bandinieks. Balto labākā atbilde ir sistēma, ko izstrādājuši Šlehters, Rubinšteins un Rēti. 4. c4xd5 e6xd5 4. ... c5xd4 -- Šara—Henniga gambīts. 5. Zg1-f3 Zb8-c6 6. g2-g3 Zg8-f6 7. Lf1-g2 Lf8-e7 8. 0-0 0-0 — Šlehtera—Rubinšteina variants. Jonathan Carlstedt. Die Tarrasch-Verteidigung. Seevetal : ChessMo, 2013. ISBN 978-3-9813551-3-0. (vāciski) Sam Collins. The Tarrasch Defence: Move by Move. Everyman Chess, 2013. ISBN 978-1-85744-142-3 Jāpārbauda |isbn= vērtība. (vāciski) Калиниченко Н. М. Курс шахматных дебютов. СПб : Питер, 2013. 214–216. lpp. ISBN 978-5-459-01630-7. (krieviski) Панов В. Н., Эстрин Я. Б. Курс дебютов. М. : Физкультура и спорт, 1980. 342–347. lpp. (krieviski) Partijas, kuras spēlēta Taraša aizsardzība.