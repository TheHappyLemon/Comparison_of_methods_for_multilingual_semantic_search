Nana Dzagnidze (gruzīnu: ნანა ძაგნიძე; dzimusi 1987. gada 1. janvārī Kutaisi) ir Gruzijas starptautiskā lielmeistare šahā (2008). Daudzkārtējā Eiropas un Pasaules junioru šaha čempionātu laureāte, tajā skaitā sešas reizes uzvarējusi šajos turnīros: divas reizes Eiropas jauniešu šaha čempionātos (1997. gadā U10 vecuma grupā, 1999. gadā U12 vecuma grupā) un četras reizes Pasaules junioru šaha čempionātos (1999. gadā U12 vecuma grupā, 2001. gadā U16 vecuma grupā, 2003. gadā U18 vecuma grupā, 2003. gadā U20 vecuma grupā). 2002. gadā Maskavā uzvarējusi starptautiskajā junioru šaha turnīrā. 2003. gadā Tbilisi uzvarējusi Gruzijas sieviešu šaha čempionātā. 2004. gadā Drēzdenē ieņēmusi 5. vietu Eiropas individuālajā šaha čempionātā sievietēm un atkārtoti uzvarējusi Gruzijas sieviešu šaha čempionātā. Divus gadus pēc kārtas uzvarējusi Atēnu starptautiskajā šaha turnīrā Acropolis (2007, 2008). 2010. gadā Armēnijas pilsētā Džermukā uzvarējusi Women's FIDE Grand Prix sērijas šaha turnīrā, bet 2012. gadā Tbilisi uzvarējusi ACP Women Cup sērijas šaha turnīrā. Piecas reizes uzvarējusi Eiropas sieviešu šaha klubu kausa izcīņā dažādu komandu sastāvos (2004, 2005, 2008, 2014, 2015). Piedalījusies Pasaules šaha čempionātos sievietēm pēc izslēgšanas sistēmas, kuros 2004. gadā 4. kārtā zaudējusi Antoanetai Stefanovai, 2006. gadā 2. kārtā zaudējusi Dzjui Veņdzjuņai, bet 2010. gadā 2. kārtā zaudējusi Almīrai Skripčenko. 2017. gadā Teherānā 1. kārtā uzvarējusi Monu Haledu, 2. kārtā uzvarējusi Olgu Ziminu, 3. kārtā uzvarējusi Šeņu Janu, bet ceturtdaļfinālā zaudējusi Dronavalli Hārikai. 2018. gadā Hantimansijskā Pasaules šaha čempionātā sievietēm pēc izslēgšanas sistēmas 1. kārtā uzvarējusi Jerisbeli Mirandu Ljanesu, bet 2. kārtā zaudējusi Lei Tindzje. 2017. gada aprīlī Rīgā uzvarējusi Eiropas individuālajā šaha čempionātā sievietēm. 2018. gadā Visoke Tatri izcīnījusi otro vietu Eiropas individuālajā sieviešu šaha čempionāta. 2019. gadā Kazaņā kopā ar Mariju Muzičuku dalījusi 5.-6. vietu pretendenšu turnīrā (uzvarēja Aleksandra Gorjačkina). 2020. gada februārī Sentluisā dalījusi 7.-9. vietu starptautiskajā sieviešu šaha turnīrā Cairns Cup. 2020. gada martā Lozannā dalījusi 1.-2. vietu FIDE sieviešu Grand Prix izcīņas posmā. 2021. gada jūnijā Gibraltārā ierindojusies 6. vietā FIDE sieviešu Grand Prix izcīņas posmā. 2021. gada novembrī Rīgā ierindojusies 18. vietā 2021. gada "FIDE Chess.com Grand Swiss" turnīrā sievietēm. 2023. gada februārī Minhenē izcīnījusi 3. vietu FIDE sieviešu Grand Prix izcīņas posmā. 2023. gada aprīlī Ņūdelī dalījusi 7.-9. vietu FIDE sieviešu Grand Prix izcīņas posmā. 2023. gada maijā Nikosijā dalījusi 6.-9. vietu FIDE sieviešu Grand Prix izcīņas posmā. 2023. gada jūnijā Sentluisā ierindojusies 5. vietā sieviešu lielmeistaru starptautiskajā šaha turnīrā Cairns Cup. Pārstāvējusi Gruzijas komandu lielākajos komandu šaha turnīros: Pasaules šaha olimpiādēs piedalījusies 9 reizes (2004-2018, 2022). Komandu vērtējumā izcīnījusi zelta (2008), sudraba (2022) un 2 bronzas (2010, 2018) medaļas. Individuālajā vērtējumā izcīnījusi zelta (2014), sudraba (2012) un bronzas (2018) medaļas; Eiropas komandu šaha čempionātos piedalījusies 9 reizes (2003-2019). Komandu vērtējumā izcīnījusi 4 sudraba (2005, 2009, 2017, 2019) un 2 bronzas (2011, 2015) medaļas. Individuālajā vērtējumā izcīnījusi zelta (2007), sudraba (2013) un bronzas (2011) medaļas; Pasaules komandu šaha čempionātos piedalījusies 4 reizes (2009-2013, 2017). Komandu vērtējumā izcīnījusi 2 bronzas (2011, 2017) medaļas. Individuālajā vērtējumā izcīnījusi 3 bronzas (2009, 2011 - divas) medaļas. Par panākumiem turnīros FIDE 2004. gadā Dzagnidzei piešķīra starptautiskā meistara vīriešiem (IM), bet 2008. gadā - starptautiskā lielmeistara vīriešiem (GM) nosaukumu. 5th European Individual Women's Chess Championship 2004 Tbilisi: Dzagnidze beats Cramling in tiebreak, wins ACP Cup 2012 OlimpBase :: European Women's Chess Club Cup :: Nana Dzagnidze 2004 FIDE Knockout Matches 2006 FIDE Knockout Matches «World Chess Championship (Women) 2010 FIDE Knockout Matches». Arhivēts no oriģināla, laiks: 2016. gada 5. martā. Skatīts: 2016. gada 17. novembrī. «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 22. februārī. Women’s World Championship 2018 «Gruzijas šahiste Dzagnidze kļūst par Rīgā notikušā Eiropas čempionāta uzvarētāju (22.04.2017)». Arhivēts no oriģināla, laiks: 05.08.2020. Skatīts: 24.04.2017. European Individual Women Chess Championship 2018 Slovakia ChessPro. Турнир претенденток. Казань, Россия 2019. Все о турнире Cairns Cup (2020) ChessPro. Women’s Grand Prix. Лозанна, Швейцария 2020. Все о турнире Gibraltar FIDE Womens Grand Prix 2021 FIDE Chess.com Women's Grand Swiss FIDE Women GP Series 2022-23 - Munich FIDE Women's Grand Prix 2022/23 - Third Leg, New Delhi Standings — FIDE Grand prix 2023 2023 Cairns Cup - Day 9 | www.uschesschamps.com 44th Olympiad Chennai 2022 Open OlimpBase :: Women's Chess Olympiads :: Nana Dzagnidze OlimpBase :: European Women's Team Chess Championship :: Nana Dzagnidze OlimpBase :: World Women's Team Chess Championship :: Nana Dzagnidze Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)