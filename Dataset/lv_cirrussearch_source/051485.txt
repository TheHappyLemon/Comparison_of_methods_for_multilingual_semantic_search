Jonass Korpisalo (somu: Joonas Korpisalo, dzimis 1994. gada 28. aprīlī) ir Somijas hokejists, spēlē vārtsarga pozīcijā. Pašlaik (2023) Korpisalo pārstāv NHL komandu Otavas "Senators". Profesionāļa karjeru sāka 2012.—13. gada sezonā, kad aizvadīja savu debijas spēli SM līgas vienībā Helsinku "Jokerit". Nākamās sezonas gaitā tika izīrēts citam līgas klubam Tamperes "Ilves", tā sastāvā aizvadot astoņas spēles. 2014.—15. gada sezonā Korpisalo bija "Ilves" pamatvārtsargs. Pēc sezonas beigām Somijā, Korpisalo pārcēlās uz Ziemeļameriku, kur sezonas izskaņā aizvadīja vēl trīs spēles Amerikas hokeja līgā. Nākamajā sezonā Korpisalo debitēja NHL, Kolumbusas "Blue Jackets" sastāvā aizvadot 31 spēli. Turpmākajās sezonās Korpisalo nostiprinājās kā komandas otrais vārtsargs aiz Sergejs Bobrovskis. 2019. gada vasarā Bobrovskis komandu pameta, un 2019.—20. gada sezonas ievadā Korpisalo kļuva par "Blue Jackets" pamatvārtsargu. 2023. gada 1. martā Korpisalo kopā ar Vladislavu Gavrikovu tika aizmainīts uz Losandželosas Kings, apmaiņā pret Džonatanu Kviku, nosacītu drafta pirmās kārtas izvēli 2023. gadā un trešās kārtas izvēli 2024. gadā. Eliteprospects profils (angliski) Internet Hockey Database profils (angliski) Hockey-Reference profils (angliski) https://sportacentrs.com/hokejs/nhl/01072023-bijusais_merzlikina_komandas_biedrs_korpi https://www.nhl.com/kings/news/la-kings-acquire-vladislav-gavrikov-and-joonas-korpisalo-from-columbus/c-341672496