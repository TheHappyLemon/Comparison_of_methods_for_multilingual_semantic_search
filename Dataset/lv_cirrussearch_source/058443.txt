Nikolass Daniels Latifi (angļu: Nicholas Daniel Latifi; dzimis 1995. gada 29. jūnijā Monreālā) ir Kanādas autosportists, kurš šobrīd (2022) piedalās Formula 1 sacīkstēs, pārstāvot Williams komandu. Ar kartingu sācis nodarboties relatīvi vēlu, 13 gadu vecumā. 2012. gadā pārgājis uz formulu sacensībām, piedaloties dažādās junioru formulu sērijās. No 2015. gada līdz 2019. gadam startējis Formula 2 sacensībās (kas līdz 2016. gadam bija zināmas kā GP2 sērija), 2019. gada sezonā izcīnot 2. vietu kopvērtējumā. 2016. gada sezonā Latifi kļuva par Formula 1 komandas Renault testu pilotu. 2018. gada sezonā viņš kļuva par Force India testu un rezerves pilotu, sezonas gaitā piedaloties piecos piektdienu testos. 2019. gada sezonā Latifi pievienojās Williams komandai kā testu un rezerves pilots, sezonas gaitā piedaloties sešos piektdienu testos. 2020. gada sezonā Latifi kļuva par pilnvērtīgu Formula 1 pilotu, Williams komandā aizstājot Robertu Kubicu. COVID-19 pandēmijas ietekmētajā sezonā Latifi debitēja Austrijas Grand Prix, kur viņš kvalificējās 20. vietā, bet pēc 9 dalībnieku izstāšanās finišēja 11. vietā. 11. vietu viņš guva vēl divās sacīkstēs, sezonu, tāpat kā visa Williams komanda, pabeidzot bez punktiem, kopvērtējumā ieridojoties 21. vietā. Williams saglabāja Latifi 2021. gada sezonā. Ungārijas Grand Prix pēc haosa un vairākām avārijām viņš no 18. vietas startā pacēlās uz 3. vietu, kurā aizvadīja lielu daļu sacīkstes, beigās gan finišējot 8. vietā, pēc sacīkstes beigām tiekot paaugstināts uz 7. vietu pēc Sebastiāna Fetela diskvalifikācijas. Tie bija Latifi pirmie punkti viņa Formula 1 karjerā. Punktus viņš guva arī nākamajā sacīkstē, lietus dēļ stipri saīsinātajā Beļģijas Grand Prix ierindojoties 9. vietā. Kopvērtējumā Latifi sezonu noslēdza 17. vietā ar 7 punktiem. Latifi Williams komandā pavadīja trīs sezonas. 2022. gada sezonas beigās komandu pameta, kad viņa vietā stājās F2 sacīkšu braucējs Logans Sardžents. 2023. gada 18. jūlijā Latifi paziņoja, ka no 2023. gada augusta uzsāks mācības Londonas Biznesa skolā, tādējādi vismaz uz laiku pārtraucot savu sacīkšu karjeru. Sacīkstes treknrakstā sāktas no pirmās starta pozīcijas. Sacīkstēs slīprakstā ir uzrādīts ātrākais apļa laiks. † Nefinišēja, bet tika klasificēts, jo veica vairāk kā 90% no sacīkstes. ‡ Par sacīksti tika piešķirti puse no punktiem, jo tika veikts mazāk par 75% no plānotā sacīkstes garuma. «Nicholas Latifi». Motor Sport. Arhivēts no oriģināla, laiks: 2020. gada 8. jūnijs. Skatīts: 2020. gada 8. jūnijs. «Canada's Nicholas Latifi joins Renault Sport Formula One Team». nicholaslatifi.com. 2016. gada 14. marts. Arhivēts no oriģināla, laiks: 2020. gada 15. janvāris. Skatīts: 2020. gada 6. janvāris. «Nicholas joins Sahara Force India as reserve and test driver». nicholaslatifi.com. 2018. gada 5. janvāris. Arhivēts no oriģināla, laiks: 2020. gada 15. janvāris. Skatīts: 2020. gada 6. janvāris. «Nicholas Latifi joins Williams Martini Racing». 2018. gada 3. decembris. Arhivēts no oriģināla, laiks: 2020. gada 15. janvāris. Skatīts: 2020. gada 6. janvāris. «Valtteri Bottas wins chaotic Austrian Grand Prix as brilliant Lando Norris takes maiden podium for McLaren». telegraph.co.uk. 2020. gada 5. jūlijs. Arhivēts no oriģināla, laiks: 2020. gada 5. jūlijs. Skatīts: 2020. gada 5. jūlijs. «Nicholas Latifi and Williams Racing to part ways at end of 2022». williamsf1.com. «Latifi breaks long silence as career change announced». racingnews365.com. Oficiālā mājaslapa Twitter profils