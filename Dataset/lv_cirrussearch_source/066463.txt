El día de la bestia ir 1995. gada Spānijas un Itālijas kopražojuma melnās komēdijas filma, kuras režisors ir Alekss de la Iglesjass. Filmā galvenās lomas atveido Alekss Angulo, Armando De Raca un Santjago Segura. Filma stāsta par basku priestera neparastajiem mēģinājumiem novērst Antikrista dzimšanu Ziemassvētku laikā Madridē, sadarbojoties ar smagā metāla fanu un televīzijas okultistu. Filmas El día de la bestia pirmizrāde notika 1995. gada 20. oktobrī. Filma, kas tiek raksturota kā "sātaniska komēdija", saņēma pozitīvas atsauksmes gan no kritiķiem, gan skatītājiem un kļuva par atspēriena punktu Iglesjasa karjerā. Iglesjass saņēma Spānijas Goya balvu kā labākais režisors. Dona Kercher. Latin Hitchcock: How Almodóvar, Amenábar, De la Iglesia, Del Toro, and Campanella Became Notorious. Columbia University Press, 2015-02-17. ISBN 978-0-231-85073-5. IMDb profils (angliski) AllMovie profils (angliski) Rotten Tomatoes profils (angliski)