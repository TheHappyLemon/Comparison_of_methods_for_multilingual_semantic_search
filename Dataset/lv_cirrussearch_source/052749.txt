Pantelis Karasevds (grieķu: Παντελής Καρασεβδάς; dzimis 1877. gadā, miris 1946. gada 14. martā) bija grieķu šāvējs, 1896. gada vasaras olimpisko spēļu dalībnieks un zelta medaļas ieguvējs. No 1924. līdz 1926. un no 1928. līdz 1930. gadam viņš bija klubu Panathinaikos FC un Panathinaikos AC prezidents. Karasevds, apvienojot divas sporta organizācijas, izveidoja Panachaiki G.E.. Pantelis Karasevds 19 gadu vecumā startēja 1896. gada vasaras olimpiskajās spēlēs šaušanas sacensības trijās disciplīnās. 200 metru šaušanā ar militāro pistoli viņš ar 40 trāpījumiem, iegūstot 2350 punktus, izcīnīja zelta medaļu. 300 metru šaušanā ar šauteni trijās pozīcijās viņš ieguva 1039 punktus, izcīnot 5. vietu. Savukārt 25 metru šaušanā ar militāro pistoli viņš sacensības nebeidza. Karasevds studēja tiesību zinātni Atēnu universitātē, bet vēlāk kļūstot par militārpersonu, piedalījās gandrīz visos Grieķijas militārajos pasākumos, sākot no Grieķu-Turku kara 1897. gadā līdz Grieķijas pretošanās kustībai Pirmā pasaules kara laikā, ieskaitot Pirmo Balkānu karu, kurā viņš tika nopietni ievainots Samā. Viņš bija ievērojams venizēlists un anti-rojālists, tāpēc viņš kopš 1910. gada tika ievēlēts par parlamenta deputātu. Divas reizes (1924—1926 un 1928—1930) viņš tika ievēlēts par Panathinaikos AC prezidentu, kā arī bija Grieķijas Olimpiskās komitejas loceklis no 1924. līdz 1935. gadam. Karasevds nomira 1946. gada 14. martā Astaksā, tajā pašā pilsētā, kurā viņš bija dzimis. Pantelis Karasevdas Arhivēts 2020. gada 18. aprīlī, Wayback Machine vietnē. Sports Reference «Shooting at the 1896 Athina Summer Games: Men's Military Rifle, 200 metres». Olympics at Sports-Reference.com. Arhivēts no oriģināla, laiks: 2020. gada 18. aprīlī. Skatīts: 2020. gada 26. aprīlī. «Shooting at the 1896 Athina Summer Games: Men's Free Rifle, Three Positions, 300 metres». Olympics at Sports-Reference.com. Arhivēts no oriģināla, laiks: 2020. gada 18. aprīlī. Skatīts: 2020. gada 26. aprīlī. «Shooting at the 1896 Athina Summer Games: Men's Military Pistol, 25 metres». Olympics at Sports-Reference.com. Arhivēts no oriģināla, laiks: 2020. gada 18. aprīlī. Skatīts: 2020. gada 26. aprīlī. «The Olympians of our Association». panelliniosac.gr. Arhivēts no oriģināla, laiks: 2018. gada 23. janvārī. Skatīts: 2020. gada 26. aprīlī. Pantelis Karasevds (SOK profils) (angliski) Pantelis Karasevds (Sports Reference profils) (angliski)