Filis Elzers Gāde Larsens (dāņu: Philip Elzer Gade Larsen; dzimis 1989. gada 7. decembrī) ir dāņu hokejists, aizsargs, Dānijas hokeja izlases dalībnieks. Pašlaik (2024) Larsens spēlē Dānijas hokeja līgas kluba Esbjerg Energy rindās. 2005.—06. gada sezonā Larsens debitēja Allsvenskan līgas kluba Rögle BK rindās. Nākamās trīs sezonas hokejists aizvadīja Zviedrijas Elitsērijas kluba Frölunda HC sastāvā, komandas rindās gan nostiprinoties vien 2008.—09. gada sezonā. 2009.—10. gada sezonu uzsāka Ziemeļamerikā, aizvadot divas spēles NHL kluba Dalasas "Stars" rindās, taču tad līdz sezonas beigām tika izīrēts Frölunda HC vienībai. 2010.—11. gada sezonu Larsens aizvadīja AHL klubā Teksasas "Stars", NHL aizvadot vien sešas spēles. 2011.—12. gada sezonā hokejists Dalasā aizvadīja jau 55 spēles, taču vēl pēc gada bija nostiprinājies komandas rindās. 2013.—14. gada sezonā aizvadīja 30 spēlēs Edmontonas "Oilers" rindās, pārējo sezonu pavadot tās AHL fārmklubā Oklahomsitijas "Barons". 2014. gada maija nogalē noslēdza viena gada līgumu ar KHL klubu Hantimansijskas "Jugra", tad sezonu aizvadīja Helsinku "Jokerit", bet 2016. gada vasarā atgriezās NHL, noslēdzot viena gada līgumu ar Vankūveras "Canucks". "Canucks" rindās Larsens nākamajā sezonā aizvadīja 26 spēles. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)