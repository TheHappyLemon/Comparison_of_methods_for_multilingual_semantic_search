Laternsmirdenes (Hydnora) ir parazītaugu ģints, kas pieder aristolohiju dzimtai. Parazitē uz koku un krūmu saknēm. Auga veģetatīvās daļas ir saimniekauga iekšienē. Ziedi ļoti neparasta izskata — ieapaļi pūpēžveida vai atgādina zemeszvaigznes. Sastopamas Āfrikas dienvidu un dienvidaustrumu daļā no Dienvidāfrikas līdz Eritrejai, Arābijas pussalā un Madagaskarā. Aug sausos, pusatklātos apgabalos. Tās ir retas vai ļoti retas sugas. Visplašāk izplatīta akāciju laternsmirdene, kas sastopama no Angolas līdz Saūda Arābijai. Tā parazitē uz akācijām Acacia un zīdakācijām Albizzia. Augot šī suga spēj pat uzlauzt plānas cementa grīdas un ceļu klājumus. Āfrikā uz eiforbijām parazitē Hydnora africana un Hydnora esculenta. Visretākā ģints pārstāve ir Madagaskaras laternsmirdene, kas aug tikai galējos Madagaskaras dienvidos. Laternsmirdeņu ģints: Hydnora abysinica — akāciju laternsmirdene Hydnora africana Hydnora esculenta — Madagaskaras laternsmirdene Hydnora sinandevu Hydnora triceps Hydnora visseri Akāciju laternsmirdenes asns, Sudāna Uzziedējusi akāciju laternsmirdene, Sudāna Hydnora triceps ziedi, Dienvidāfrika Hydnora triceps saknes, Dienvidāfrika Hydnora africana zieda parādīšanās tuksnesī pie saimniekauga Euphorbia mauritanica, Namībijas dienvidi «The Plant List. A working list of all plant species: Hydnora». Arhivēts no oriģināla, laiks: 2018. gada 4. novembrī. Skatīts: 2016. gada 18. jūnijā. World Checklist of Selected Plant Families: Hydnora, Kjū dārzs ITIS. Catalogue of Life: 2014 Annual Checklist, indexing the world's known species Augu ģeogrāfija un daudzveidība. Normunds Priedītis. Zvaigzne. 2008. ISBN 978-9934-0-0829-0