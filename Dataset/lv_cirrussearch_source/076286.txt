Tārtiņveidīgie putni (Charadriiformes) ir viena no putnu klases (Aves) kārtām, kas pieder neognatu infraklasei (Neognathae). Tārtiņveidīgie putni ir ļoti dažādi, tie ir gan mazi, gan vidēji lieli. Šai kārtai pieder apmēram 350 putnu sugas, kas iedalās 20 dzimtās. Tārtiņveidīgie putni atkarībā no sugas dzīvo visdažādākajās ekozonās visos pasaules kontinentos, Antarktīdu ieskaitot. Lielākā daļa tārtiņveidīgo putnu dzīvo ūdens tuvumā un barojas ar nelieliem dzīvniekiem, lai gan ir dažas sugas, kas dzīvo tuksnesī vai dziļos mežos. Jaunākie DNS pētījumi ir ieviesuši izmaiņas putnu klasifikācijā kopumā. Tārtiņveidīgo putnu kārtā senāko 3 apakškārtu vietā (bridējputni, kaijveidīgie un alkveidīgie) šobrīd ir 6 apakškārtas. Latvijā ir sastopamas 9 tārtiņveidīgo putnu dzimtas: alku dzimta (Alcidae), bezdelīgtārtiņu dzimta (Glareolidae), īlenknābju dzimta (Recurvirostridae), jūras žagatu dzimta (Haematopodidae), kaiju dzimta (Laridae), klijkaiju dzimta (Stercorariidae), sloku dzimta (Scolopacidae), tārtiņu dzimta (Charadriidae) un zīriņu dzimta (Sternidae). Tārtiņveidīgo kārta (Charadriiformes) apakškārta Bridējputni (Charadrii) Ibisknābju dzimta (Ibidorhynchidae) Īlenknābju dzimta (Recurvirostridae) Jūras žagatu dzimta (Haematopodidae) Tārtiņu dzimta (Charadriidae) apakškārta Krasta bridējputni (Chionidi) Akmeņkuitalu dzimta (Burhinidae) Magelāna tārtiņu dzimta (Pluvianellidae) Vairogknābju dzimta (Chionididae) apakškārta Neparastie bridējputni (Thinocori) Jakānu dzimta (Jacanidae) Košo ķikutu dzimta (Rostratulidae) Līdzenumu bridējputnu dzimta (Pedionomidae) Sēklu ķikutu dzimta (Thinocoridae) apakškārta Slokveidīgie bridējputni (Scolopaci) Sloku dzimta (Scolopacidae) apakškārta Kaijveidīgie (Lari) Alku dzimta (Alcidae) Bezdelīgtārtiņu dzimta (Glareolidae) Kaiju dzimta (Laridae) Klijkaiju dzimta (Stercorariidae) Krabju tārtiņu dzimta (Dromadidae) Smēlējzīriņu dzimta (Rhynchopidae) Zīriņu dzimta (Sternidae) apakškārta Trīspirkstveidīgie (Turnici) Trīspirkstīšu dzimta (Turnicidae) Inter-familial relationships of the shorebirds (Aves: Charadriiformes) based on nuclear DNA sequence data «Tārtiņveidīgie putni; Ordo: Charadriiformes». Arhivēts no oriģināla, laiks: 2016. gada 5. martā. Skatīts: 2009. gada 16. aprīlī. Tārtiņveidīgo putnu foto Charadriiformes IBC: Charadriiformes Arhivēts 2009. gada 3. maijā, Wayback Machine vietnē.