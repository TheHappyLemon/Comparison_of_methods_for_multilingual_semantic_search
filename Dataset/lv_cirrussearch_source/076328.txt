Trevors Entonijs Arisa (angļu: Trevor Anthony Ariza; dzimis 1985. gada 30. jūnijā Maiami, ASV) ir amerikāņu basketbolists, spēlē vieglā uzbrucēja vai uzbrūkošā aizsarga pozīcijā. Pašlaik (2021) pārstāv NBA klubu Losandželosas "Lakers". 2008.—2009. gada NBA sezonā kļuva par NBA čempionu Losandželosas "Lakers" sastāvā. 19 gadu vecumā Kalifornijas Universitātē Losandželosā spēlējošais T. Arisa tika izvēlēts NBA draftā. Viņu ar kopējo 43. numuru draftēja Ņujorkas "Knicks". T. Arisa karjeru sāka kā rezervists, būdams otrais visu laiku jaunākais spēlētājs "Knicks" vēsturē. Kad Ņujorkas vienību trenēja Lerijs Brauns, T. Arisa izpelnījās vietu sākumsastāvā. Viņš tur spēlēja līdz brīdim, kad 2005. gada draftā "Knicks" izvēlējās Deividu Lī. 2006. gada 22. februārī T. Arisu kopā ar Peniju Hārdaveju aizmainīja uz Orlando "Magic" apmaiņā pret Stīvu Frensisu. 2007. gada 20. novembrī T. Arisa tika aizmainīts no "Magic" uz Losandželosas "Lakers" apmaiņā pret Braienu Kuku un Morisu Evansu. 2008. janvārī viņš salauza labās kājas kaulu un izlaida otro sezonas pusi. Viņš laukumā atgriezās izslēgšanas spēlēs Rietumu konferences finālā otrajā spēlē pret Sanantonio "Spurs". Fils Džeksons T. Arisu iesauca par "kobru" viņa atlētisma un aizsardzības spēju dēļ. "Lakers" sastāvā viņš kļuva par 2008.—2009. gada NBA sezonas čempionu. Pēc divām sezonām "Lakers" T. Arisa spēlēja Hjūstonas "Rockets" un Ņūorleānas "Hornets" (pērcēlās uz šo komandu plaša miņas darījuma, kurā bija iesaistītas četras komandas, ietvaros), līdz pirms 2012.—2013. gada NBA sezonas pievienojās Vašingtonas "Wizards". 2014. gada 1. martā T. Arisa uzstādīja karjeras rezultativitātes rekordu, uzvarā pret Filadelfijas "76ers" gūstot 40 punktus (tostarp iemetot 8 trīspunktu metienus). Pēc divām "Wizards" sastāvā aizvadītām sezonām sportists pievienojās Hjūstonas "Rockets" klubam. 2018. gada vasarā noslēdza viena gada līgumu ar Fīniksas "Suns". Pēc tam spēlējis vēl vairākās NBA komandās. 2020.—2021. gada NBA sezonā tika aizmainīts uz Oklahomasitijas "Thunder", kur nonāca vairāku maiņas darījumu rezultātā caur Fīniksas "Suns", Hjūstonas "Rockets" un Detroitas "Pistons". Ar četrām maiņām nedēļas laikā spēlētājs sasniedza desmito maiņu karjerā, tādējādi T. Ariza kļuva par visu laiku visvairāk maiņas darījumos iesaistīto spēlētāju NBA vēsturē. "Thunder" sastāvā gan viņš nenospēlēja nevienu spēli, jo tika aizmainīts uz Maiami "Heat" pret Maijersu Leonardu. 2021. gada augustā T. Arisa noslēdza līgumu ar vienu no līgas vadošajām komandām, atgriežoties Losandželosas "Lakers" un pievienojoties vairākiem citiem izciliem līgas veterāniem ar Lebronu Džeimsu priekšgalā. 1996. gadā gāja bojā T. Arisas brālis, izkrītot no 30. stāva loga kādā Venecuēlas namā. Trevora Arisas izcelsme ir saistīta ar Dominikānu, Puertoriko un Tērksu un Kaikosu salām. T. Arisa savulaik izteicis vēlēšanos spēlēt Dominikānas basketbola izlasē, tomēr nav to realizējis. NBA.com: Trevor Ariza Arhivēts 2010. gada 1. decembrī, Wayback Machine vietnē. Retrieved January 7, 2007 Magic acquire Cook, Evans from L.A. Lakers Retrieved November 20, 2007 Trevor Ariza comes through for the Lakers Arhivēts 2009. gada 17. janvārī, Wayback Machine vietnē. Retrieved January 16, 2009 «Trevor Ariza is now the all-time leader in trades». UCLA's Ariza moves from tragedy to prospect Retrieved June 9, 2006 «Ariza to play for Dominican Republic National Basketball Team». Arhivēts no oriģināla, laiks: 2009. gada 22. aprīlī. Skatīts: 2009. gada 14. aprīlis. Milwaukee Bucks forward Charlie Villanueva closer to switching his sports citizenship, ESPN NBA profils (angliski) Basketball Reference profils (angliski)