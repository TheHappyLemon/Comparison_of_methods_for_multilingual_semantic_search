Desmitkājvēži, desmitkāji (Decapoda) ir īsto augstāko vēžu (Malacostraca) kārta. Starp augstākajiem vēžiem desmitkāji kā morfoloģiski, tā bioloģiski ir visdaudzveidīgākā kārta. Desmitkāju kārtā ir apmēram 15 000 sugu, kas iedalītas apmēram 2700 ģintīs. Kārtā ir apmēram 3300 fosilās sugas. Gandrīz puse no visām sugām ir krabji. Nākamās lielākās grupas ir garneles ar apmēram 3000 sugām un anomuras ar 2500 sugām. Senākā desmitkājvēža fosilija ir devona laika fosilija — Palaeopalaemon. Latvijā ir sastopamas 8—9 sugas: platspīļu upesvēzis (Astacus astacus), šaurspīļu upesvēzis (Astacus leptodactylus), Amerikas signālvēzis (Pacifastacus leniusculus), dzeloņvaigu vēzis (Orconectes limosus), piekrastes peldkrabis (Carcinus maenas), Ķīnas krabis (Eriocheir sinensis), parastā garnele (Palaemon adspersus), smilšu garnele (Crangon crangon) un Eiropas akmeņu garnele (Palaemon elegans). Lai arī Eiropas akmeņu garnele ir novērota Baltijas jūrā, iespējams, ka pie Latvijas krastiem tā nemājo. Galvenā raksturojošā īpatnība ir krūšu uzbūve, ar kurām ir saaudzis galvkrūšu vairogs. Sānu kroka — branhiostegīts, ko veido galvkrūšu vairogs, sedz žaunu dobumu un žaunas; ūdens straumi, kas apskalo žaunas, rada un virza otra apakšžokļu pāra eksopodīts (skafognatīts). Astoņi krūšu kāju pāri diferencējušies trijos divzarainu žokļkāju pāros un piecos ejkāju pāros, kas ar retiem izņēmumiem ir vienzaraini; pirmais ejkāju pāris pārveidojies spīlēs. Ķermeņa pakaļgalā atrodas astes spura, ko veido anālais segments kopā ar sesto vēdera kāju pāri; divi pirmie vēdera kāju pāri tēviņam ir dzimumorgāni. Desmitkāji pārvietojas peldot un rāpojot, tādēļ tos iedala divās grupās: peldvēžos un rāpotājvēžos. Kādreiz šīs grupas bija desmitkāju apakškārtas. Bet mūsdienās apakškārtu iedalījums mainīts, balstoties uz ģenētiskajiem pētījumiem. Peldošos desmitkājus raksturo no sāniem saplacināts ķermenis un pieres dzelknis (rostrum), liels zvīņveida antenu eksopodīts, garas un tievas krūšu kājas jeb ejkājas, labi attīstītas vēdera peldkājas. Šādas pazīmes ir, piemēram, smilšu garnelei (Crangon crangon). Rāpojošajiem desmitkājiem, piemēram, upes vēzim, turpretim ir dorsoventrāli saplacināts ķermenis un pieres dzelknis, relatīvi vājāk attīstīts antenu eksopodīts, īsākas un resnākas krūšu kājas un vāji attīstīts vēders. Starp rāpojošajiem vēderkājiem izšķir garastes vēžus (Macrura), kuriem vēders nav zaudējis lokomotoro funkciju un ir spēcīgi attīstīts, ar labi izveidotu astes spuru, mīkstastes vēžus — vientuļniekvēžus (Anomura), ko raksturo mīksts vēders, vēdera un ekstremitāšu nepilnīga attīstība un asimetrija un bieži vien sestā ekstremitāšu pāra pilnīgs trūkums: vēdera mīkstums un asimetrija saistīti ar instinktu slēpt vēderu moluska gliemežnīcā. Īsastes vēži jeb krabji (Branchyura) izceļas ar ekstrēmi īsu, saplacinātu un paplašinātu vēderu, bieži ar samazinātu segmentu skaitu tēviņiem. Vēders paliekts zem platā krūšu nodalījuma. Mātītes zem tā paslēpj olas, kuras piestiprina pie vēdera kājām, tādēļ vēders ir ļoti plats un tik cieši nepieguļ pie krūšu apakšējās virsmas. Desmitkāji postembrionālajā attīstībā iziet metamorfozi, kas var būt ļoti sarežģīta. Vissaliktākā tā ir peldošajiem desmitkājiem. Tā, piemēram, penejs — Penaeus iziet visas desmitkāju kāpuru fāzes — nauplija, metanauplija, protozoejas, zoejas un mizisa fāzi. Visraksturīgākā ir zoejas fāze, kurā par lokomotoriem orgāniem ir trīs pirmie krūšu kāju pāri, kas pieaugušam vēzim pārvēršas par žokļkājām. Pēc zoejas fāzes seko mizisa fāze ar labi attīstītām divzarainām krūšu kājām. Lielais vairums desmitkāju apdzīvo jūru. Vieni no tiem sastopami tikai atklātajā jūrā; pie tiem pieder daļa peldošo vēžu. Citi uzturas jūras piekrastes joslā. Desmitkāju mazākā daļa apdzīvo saldūdeņus: tā ir upes vēžu grupa, kas, atskaitot nedaudzas sugas, kuras piemērojušās iesāļiem ūdeņiem un sastopamas okeānu upju grīvās, dzīvo tikai saldūdenī. Desmitkājvēžu kārta (Decapoda) apakškārta: Pleocimāti (Pleocyemata) infrakārta: Aklie omāri (Polychelida) infrakārta: Aksīdi (Axiidea) infrakārta: Anomuras (Anomura) Dienvidamerikas saldūdens krabju virsdzimta (Aegloidea) Galatīdu virsdzimta (Galatheoidea) Karalisko krabju virsdzimta (Lithodoidea) Kurmjkrabju virsdzimta (Hippoidea) Plakano omāru virsdzimta (Chirostyloidea) Spalvaino akmenskrabju virsdzimta (Lomisoidea) Vientuļniekvēžu virsdzimta (Paguroidea) infrakārta: Boksergarneles (Stenopodidea) infrakārta: Dūņu omāri (Gebiidea) virsdzimta: Thalassinoidea virsdzimta: Callianassoidea infrakārta: Garneles (Caridea) Bezacu garneļu virsdzimta (Physetocaridoidea) Dejotājgarneļu virsdzimta (Nematocarcinoidea) Dziļūdens garneļu virsdzimta (Bresilioidea) Galateakaridoīdu virsdzimta (Galatheacaridoidea) Kampilonotoīdu virsdzimta (Campylonotoidea) Palaemonoīdu virsdzimta (Palaemonoidea) Pandaloīdu virsdzimta (Pandaloidea) Parasto garneļu virsdzimta (Crangonoidea) Pelaģisko garneļu virsdzimta (Oplophoroidea) Procesoīdu virsdzimta (Processoidea) Psalidopodoīdu virsdzimta (Psalidopodoidea) Stikla garneļu virsdzimta (Pasiphaeoidea) Stilodaktiloīdu virsdzimta (Stylodactyloidea) Šāvējgarneļu virsdzimta (Alpheoidea) Tropu saldūdens garneļu virsdzimta (Atyoidea) infrakārta: Glifeīdas (Glypheoidea) Glifeīdu virsdzimta (Glypheoidea) infrakārta: Krabji (Brachyura) Ciklodoripodkrabju sekcija (Cyclodorippoida) Eibrahiuru sekcija (Eubrachyura) apakšsekcija: Heterotremata virsdzimta: Aethroidea virsdzimta: Bellioidea virsdzimta: Bythograeoidea virsdzimta: Calappoidea virsdzimta: Cancroidea virsdzimta: Carpilioidea virsdzimta: Cheiragonoidea virsdzimta: Corystoidea virsdzimta: Componocancroidea virsdzimta: Dairoidea virsdzimta: Dorippoidea virsdzimta: Eriphioidea virsdzimta: Gecarcinucoidea virsdzimta: Goneplacoidea virsdzimta: Hexapodoidea virsdzimta: Leucosioidea virsdzimta: Majoidea virsdzimta: Orithyioidea virsdzimta: Palicoidea virsdzimta: Parthenopoidea virsdzimta: Pilumnoidea virsdzimta: Portunoidea virsdzimta: Potamoidea virsdzimta: Pseudothelphusoidea virsdzimta: Pseudozioidea virsdzimta: Retroplumoidea virsdzimta: Trapezioidea virsdzimta: Trichodactyloidea virsdzimta: Xanthoidea apakšsekcija: Thoracotremata virsdzimta: Cryptochiroidea virsdzimta: Grapsoidea virsdzimta: Ocypodoidea virsdzimta: Pinnotheroidea Raninoidkrabju sekcija (Raninoida) Sūkļu krabju sekcija (Dromiacea) virsdzimta: Dakoticancroidea virsdzimta: Dromioidea virsdzimta: Glaessneropsoidea virsdzimta: Homolodromioidea virsdzimta: Homoloidea infrakārta: Langusti (Achelata) infrakārta: Prokaridīdi (Procarididea) infrakārta: Vēži (Astacidea) Dienvidu vēžu virsdzimta (Parastacoidea) Omāru virsdzimta (Nephropoidea) Rifu omāru virsdzimta (Enoplometopoidea) Upesvēžu virsdzimta (Astacoidea) apakškārta: Zāģveida garneles (Dendrobranchiata) virsdzimta: Penaeoidea virsdzimta: Sergestoidea «A classification of living and fossil genera of decapod crustaceans». Arhivēts no oriģināla, laiks: 2011. gada 6. jūnijā. Skatīts: 2012. gada 18. martā. «Fossil record and evolution». Arhivēts no oriģināla, laiks: 2012. gada 29. februārī. Skatīts: 2012. gada 18. martā. Desmitkājvēži (Decapoda) «Introduction to large crustaceans (decapods)». Arhivēts no oriģināla, laiks: 2012. gada 27. janvārī. Skatīts: 2012. gada 18. martā. Burkenroad, M. D. (1963). "The evolution of the Eucarida (Crustacea, Eumalacostraca), in relation to the fossil record". Tulane Studies in Geology 2 (1): 1–17. Decapoda Crustacea: Decapoda