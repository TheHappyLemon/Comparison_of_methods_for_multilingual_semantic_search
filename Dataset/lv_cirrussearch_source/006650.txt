Nobela piemiņas prēmija ekonomikā (zviedru: Sveriges riksbanks pris i ekonomisk vetenskap till Alfred Nobels minne) ir ikgadējs apbalvojums par ieguldījumu ekonomikā, kuru kopš 1969. gada pasniedz par sasniegumiem ekonomikā. Tā nav viena no piecām Alfrēda Nobela 1895. gadā dibinātajām Nobela prēmijām, kura tiek pasniegta piecās dažādās jomās — fizikā, ķīmijā, literatūrā, miera veicināšanā un fizioloģijā vai medicīnā —, taču tiek uzskaitīta kopā ar tām. 1968. gadā Zviedrijas centrālā banka Sveriges Riksbank, atzīmējot savu 300 gadu jubileju, par godu Alfrēda Nobela piemiņai ziedoja līdzekļus, nodibinot prēmiju ekonomikā. Balvu pasniedz Zviedrijas Karaliskā Zinātņu Akadēmija svinīgā ceremonijā Zviedrijas galvaspilsētā Stokholmā katru gadu 10. decembrī (A. Nobela nāves dienā). Līdz 2010. gadam tikušas pasniegtas 42 Nobela prēmijas 67 cilvēkiem. Pirmā prēmija tika pasniegta norvēģim Ragnāram Frišam un nīderlandietim Janam Tinbergenam. Šī ir augstākā balva, ko iespējams saņemt ekonomikā. Alfrēds Nobels nebija paredzējis piešķirt Nobela prēmiju ekonomikā. Tā kā to 1968. gadā dibināja un sāka finansēt Zviedrijas valsts banka, kuru tradicionāli vada konservatīvi ekonomisti, tāpēc prēmija vairākkārt tās vēsturē vainota tīšā neoliberālisma veicināšanā. Nobela prēmijas laureāti ekonomikā «The Sveriges Riksbank Prize in Economic Sciences in Memory of Alfred Nobel». nobelprize.org. Arhivēts no oriģināla, laiks: 2006. gada 5. aprīlī. Skatīts: 2021. gada 28. decembrī. http://www.samuelbrittan.co.uk/text172_p.html Arhivēts 2009. gada 30. jūnijā, Wayback Machine vietnē. (angliski) Vikikrātuvē par šo tēmu ir pieejami multivides faili. Skatīt: Nobela prēmija ekonomikā. Encyclopædia Britannica raksts (angliski) Encyclopædia Universalis raksts (franciski) Nobela prēmija (angliski)