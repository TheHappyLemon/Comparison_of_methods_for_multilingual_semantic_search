Vladimirs Deņisovs (baltkrievu: Уладзімір Міхайлавіч Дзянісаў; dzimis 1984. gada 29. jūnijā) ir baltkrievu hokejists, aizsargs, Baltkrievijas hokeja izlases dalībnieks. Pašlaik (2017) Deņisovs spēlē Kontinentālās hokeja līgas kluba Minskas "Dinamo" sastāvā. Profesionāļa karjeru Deņisovs uzsāka 2001.—02. gada sezonā, debitējot Baltkrievijas Ekstralīgas kluba HK Vitebska sastāvā. Dažādos Baltkrievijas Ekstralīgas klubos Deņisovs spēlēja līdz pat 2006. gada vasarai, kad pievienojās Krievijas Superlīgas kluba Toljati "Lada" rindām. Vēlēdamies spēlēt NHL, 2007.—08. un 2008.—09. gada sezonas Deņisovs aizvadīja Amerikas hokeja līgā, taču tad pievienojās KHL klubam Minskas "Dinamo". 2010.—11. gada sezonu hokejists aizvadīja Šveices hokeja līgas klubā HC Ambrì-Piotta, taču tad atgriezās Minskā. Baltkrievijas hokeja izlases sastāvā spēlējis 2010. gada olimpiskajās spēlēs, kā arī septiņos Pasaules čempionātos. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski)