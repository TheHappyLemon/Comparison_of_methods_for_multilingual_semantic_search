Mišels Bukē (franču: Michel Bouquet; dzimis 1925. gada 6. novembrī , miris 2022. gada 13. aprīlī) bija franču teātra un kino aktieris. Laika posmā no 1947. gada līdz 2020. gadam piedalījies vairāk nekā 100 filmās. Ieguvis Eiropas Kino balvu kā labākais aktieris par lomu filmā Toto le héros (1991) un divas Cēzara balvas kā labākais aktieris par lomām filmās Comment j'ai tué mon père (2001) un Le Promeneur du Champ de Mars (2005). Vēl saņēmis divas Moljēra balvas kā labākais aktieris par lomās izrādēs Les côtelettes (1998) un Le Roi se meurt (2005). 2014. gadā par ilggadējo karjeru teātrī Bukē saņēma Moljēra goda balvu. 2018. gadā apbalvots ar Goda Leģiona ordeni. Bukē ierunājis Alēna Renē dokumentālo filmu Nuit et brouillard (1956). Filmējies Kloda Šabrola filmās Le tigre se parfume à la dynamite (1965), La Femme infidèle (1969), La Rupture (1970) un Juste avant la nuit (1971). Fransuā Trifo filmā "Misisipi sirēna" (La Sirène du Mississipi, 1969) filmējās kopā ar Žanu Polu Belmondo, bet filmā La Mariée était en noir (1968) kopā ar Žannu Moro. 1973. gadā kopā ar Alēnu Delonu piedalījās filmā "Divi pilsētā" (Deux hommes dans la ville). Kopā ar Klodu Žadu filmējās filmā Les Anneaux de Bicêtre (1976). 1976. gada filmā "Rotaļlieta" (Le Jouet) filmējās ar Pjēru Rišāru. Vikikrātuvē par šo tēmu ir pieejami multivides faili. Skatīt: Mišels Bukē. IMDb profils (angliski) AllMovie profils (angliski)