Latvija Eirovīzijas dziesmu konkursā ir piedalījusies 23 reizes, debitējot 2000. gada konkursā, kad Latviju pārstāvēja Brainstorm (Prāta Vētra) ar dziesmu My Star, iegūstot 3. vietu. Latvijas pirmā, pagaidām vienīgā, uzvara bija 2002. gada konkursā, kad uzvarēja Marie N ar dziesmu I Wanna. 2003. gada konkurss norisinājās Rīgā, pateicoties iepriekšējā gadā gūtajai uzvarai. Konkursu vadīja divi veiksmīgākie Latvijas pārstāvji: Marija Naumova un Renārs Kaupers. Trešā reize, kad Latvija iekļuva TOP 5 bija 2005. gada konkursā, kad to pārstāvēja Valters un Kaža ar dziesmu The War Is Not Over. No 2009. līdz 2014. gadam Latvija nekvalificējās finālam. 2015. gadā, pēc 7 gadu pārtraukuma, Latvija kvalificējās Eirovīzijas finālam, kad valsti pārstāvēja Aminata ar dziesmu Love Injected, finālā iegūstot 6. vietu. 2020. gada konkurss nenotika, sakarā ar Covid-19 epidēmiju. Tā vietā tika pārraidīts šovs “Eirovīzija 2020: Eiropa staro!”, godinot dziesmas, kurām vajadzēja piedalīties konkursā. Īpašajā šovā piedalījās arī Latvijas izraudzītā pārstāve Samanta Tīna ar dziesmu Still Breathing. Šis ir pirmais gadījums 63 gadu ilgajā Eirovīzijas pārraidīšanas vēsturē, kad fināla dziesmu konkurss nenotiek. Visas Latvijas uzstāšanās ir bijušas angļu valodā, izņemot četras: 2004. gadā Fomins & Kleins dziesmu Dziesma par laimi izpildīja latviski, 2007. gada konkursā Latvijas pārstāvji Bonaparti.lv dziesmu Questa Notte izpildīja itāliski, 2009. gadā Intars Busulis dziesmu Probka (Пробка) izpildīja krieviski, bet 2023. gadā grupa Sudden Lights dziesmu Aijā izpildīja gan angliski, gan latviski. Latvija gandrīz nepiedalījās 2000. un 2002. gada konkursos, kad iegūti divi visaugstākie rezultāti (attiecīgi — 3. un 1. vieta), jo sākotnēji Portugālei bija jāpiedalās abos konkursos, taču vēlāk tā atteicās no dalības, atļaujot Latvijai piedalīties. Sākotnēji Latvija vēlējās izstāties no 2009. gada konkursa sakarā ar finansiālo situāciju Latvijā, taču pateicoties 2 lieliem sponsoriem — Latvijas Krājbankai un Narvesen — Latvija tomēr piedalījās 2009. gada konkursā, kas norisinājās Maskavā, Krievijā.      Uzvarētāji      Otrā vieta      Trešā vieta      Pēdējā vieta      Nekvalificējās finālam Bonaparti.lv 2007. gada konkursā Helsinkos, Somijā. Pirates of the Sea 2008. gada konkursā Belgradā, Serbijā. PeR 2013. gada konkursā Malmē, Zviedrijā. Aarzemnieki 2014. gada konkursā Kopenhāgenā, Dānijā. Aminata 2015. gada konkursā Vīnē, Austrijā. Justs 2016. gada konkursā Stokholmā, Zviedrijā. Triana Park 2017. gada konkursā Kijivā, Ukrainā. Laura Rizoto 2018. gada konkursā Lisabonā, Portugālē. Citi Zēni 2022. gada konkursā Turīnā, Itālijā. Sudden Lights 2023. gada konkursā Liverpūlē, Lielbritānijā. Valstis Eirovīzijas dziesmu konkursā Eirodziesma Dziesma Supernova Dziesmu atlasē izpildīja dziesmu latviski Sastāv arī no dažām frāzēm latviski Konkurss tika atcelts COVID-19 pandēmijas dēļ https://www.lsm.lv/raksts/kultura/izklaide/eirovizijas-koncerta-godinas-visas-dziesmas-kam-sogad-vajadzeja-piedalities-konkursa.a358648/ Eirovīzijas koncertā godinās visas dziesmas, kam šogad vajadzēja piedalīties konkursā Latvia: Sastregums to be performed in Russian Arhivēts 2009. gada 2. martā, Wayback Machine vietnē., esctoday.com (angliski) Sietse Bakker. «EBU confirmed: Portugal resigns, Latvia is in». esctoday.com (angļu). ESCToday, 2002. gada 29. novembrī. Skatīts: 2002. gada 29. novembrī. https://nra.lv/izklaide/46415-eiroviziju-vairs-nekomentes-streips-latvijas-balsojumu-pazinos-aisha.htm Arhivēts 2020. gada 24. februārī, Wayback Machine vietnē. Eirovīzijas finālu komentēs arī Joksts. Vikikrātuvē par šo tēmu ir pieejami multivides faili. Skatīt: Latvija Eirovīzijas dziesmu konkursā. LSM Eirovīzijas lapa Latvijas profils Eurovision.tv lapā Latvijas saņemto un atdoto punktu uzskaitījuma lapa Arhivēts 2009. gada 29. jūnijā, Wayback Machine vietnē.