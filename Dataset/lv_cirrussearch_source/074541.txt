JSON (no angļu: JavaScript Object Notation — 'JavaScript objektu notācija') ir datu apmaiņas formāts. Balstīts uz teksta formātu, viegli lasāms. Neskatoties uz sākotnējo izcelsmi no JavaScript, formāts tiek uzskatīts par valodu neatkarīgu formātu un var tikt izmantots jebkurā citā programmēšanas valodā. JSON datu apmaiņas formāts paredzēts strukturēto datu pārraidei tīklā. JSON var saturēt vienkāršās datu struktūras vai asociatīvos masīvus (sauktus par objektiem). Pirms pārraides dati tiek serializēti jeb pārvērsti teksta formātā. Nozīmīgākais pielietojums — Ajax lietotnēs, kur tas tiek izmantots kā alternatīva XML formātam. JSON formātu aprakstījis Daglass Krokfords (Douglas Crockford) specifikācijā RFC 4627. Oficiālais interneta media tips — application/json. JSON failu paplašinājums — .json. 2005. gada decembrī Yahoo! sāka piedāvāt dažus no saviem tīmekļa pakalpojumiem, kuros kā alternatīva varēja tikt izmantots JSON. 2006. gadā Google sāka izmantot JSON kā GData tīmekļa protokola barotni. Šobrīd JSON formātu piedāvā draugiem.lv API un daudzi citi interneta servisi. Šajā piemērā parādīts, kā ar JSON objektu tiek aprakstīts cilvēks. { "first_name": "John", "last_name": "Smith", "is_alive": true, "age": 27, "address": { "street_address": "21 2nd Street", "city": "New York", "state": "NY", "postal_code": "10021-3100" }, "phone_numbers": [ { "type": "home", "number": "212 555-1234" }, { "type": "office", "number": "646 555-4567" } ], "children": [ "Catherine", "Thomas", "Trevor" ], "spouse": null } Rinda — dubultpēdiņās iekļauta unikoda rinda, kur otrādā slīpsvītra tiek izmantota kā atsoļa rakstzīme; Būla vērtība — vērtības true vai false; Virkne — numurēta vērtību rinda, atdalīta ar komatu un ieslēgta kvadrātiekavās; Objekts — lauks:vērtība pāri, kas atdalīti ar komatu un ieslēgti izliektajās iekavās; null JSON dokumentācija