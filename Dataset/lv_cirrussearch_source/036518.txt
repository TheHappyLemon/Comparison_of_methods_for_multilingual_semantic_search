Frančesko Skafarelli (itāļu: Francesco Scafarelli; 1933. gada 23. oktobris Florence — 2007. gada 3. decembris Matēra) bija Itālijas starptautiskais meistars šahā (1957). 1952. gadā Ferrārā Itālijas šaha čempionātā ieguvis šaha meistara nosaukumu. 1953. gadā pārstāvējis Itāliju Pasaules junioru šaha čempionātā Kopnehāgenā. 1959. gadā uzvarējis Itālijas junioru šaha turnīrā. Trīs reizes uzvarējis Itālijas komandu šaha čempionātos dažādu klubu sastāvā: 1960. gadā ar Chess Napoletana, 1969. un 1991. gadā ar Dženovas Circle Centurini. Daudzu starptautisko šaha turnīru dalībnieks. Labākos rezultātus sasniedzis Portsmutā un Lucernā (abos 1952. gadā 3. vieta), Beverveikā (1956. gadā 3. vieta, 1962. gadā 2. vieta), Madridē (1956. gadā 1. vieta), Neapolē (1956. gadā 2. vieta). Vairākkārt pārstāvējis Itāliju starpvalstu komandu sacensībās šahā pret Šveici (1952, 1958, 1969), Austriju (1952), Dienvidslāviju (1954, 1955), Čehoslovākiju (1957). 1957. gadā Florences komandas sastāvā piedalījies mačā pret Rīgas komandu un vienā no divām partijām nospēlējis neizšķirti ar nākamo Pasaules čempionu šahā Mihailu Tālu. 1960. gadā Florences komandas sastāvā mačā pret Budapeštas komandu uzvarējis lielmeistaru Lāslo Sabo. Daudzkārtējs Itālijas šaha čempionātu dalībnieks, kuros debitējis 1947. gadā Romā, bet pēdējo reizi piedalījies pēc 54 gadiem — 2001. gadā. Pārstāvējis Itālijas komandu lielākajos komandu šaha turnīros: Pasaules šaha olimpiādēs piedalījies 2 reizes (1952-1954). Individuālajā vērtējumā izcīnījis bronzas (1954) medaļu; Klāras Benediktas kausa izcīņās piedalījies 3 reizes (1955, 1958-1959). Par panākumiem turnīros FIDE 1957. gadā Skafarelli piešķīrusi starptautiskā meistara (IM) nosaukumu. OlimpBase :: Men's Chess Olympiads :: Francesco Scafarelli OlimpBase :: Clare Benedict Chess Cup :: Francesco Scafarelli Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)