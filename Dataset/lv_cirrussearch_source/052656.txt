Šis raksts ir par pitonu ģinti. Par citām jēdziena pitoni nozīmēm skatīt nozīmju atdalīšanas lapu. Pitoni (Python) ir pitonu dzimtas ģints. Pitoni nav indīgi un tie dzīvo Āfrikā un Āzijā. Pitonu ģintī ietilpst 7 sugas. Pitonu ģintī (Python) ietilpst 7 sugas: Angolas pitons (P. anchietae) Āfrikas klinšu pitons (P. sebae) Indijas tīģerpitons (P. molurus) Īsais pitons (P. curtus) Karaliskais pitons (P. regius) Timoras pitons (P. timoriensis) Tīklainais pitons (P. reticulatus) Angolas pitons (Python anchietae) ir sastopams Angolā un Namībijā. Angolas pitons ir ļoti tuvu radniecisks karaliskajam pitonam (P. regius). Āfrikas klinšu pitons (Python sebae) ir sastopams Āfrikā uz dienvidiem no Sahāras tuksneša. Tā ir viena no lielākajām pasaules čūskām. Indijas tīģerpitons (Python molurus), dažreiz saukts arī par Indijas pitonu, ir sastopams Āzijas dienvidos. Šī ir lielākā čusku suga, kura dzīvo Indijā. Tīģerpitons var norīt vienā piegājienā 50 kg smagu medījumu un to viņš sagremo vairākas nedēļas. Ir atklāts, ka šajā laikā, kad tiek sagremots ēdiens, tīģerpitona sirds palielinās par 40% un arī vielmaiņas ātrums pieaug 40 reizes. Pēc ēdiena sagremošanas pitona sirds atgūst sākotnējos izmērus. Īsais pitons (Python curtus) ir sastopams Dienvidaustrumāzijā. Karaliskais pitons (Python regius) ir sastopams Āfrikā. Šis ir mazākais Āfrikā dzīvojošais pitons un ir populārs ar to, ka iznīcina žurkas. Timoras pitons (Python timoriensis) ir sastopams Dienvidaustrumāzijā. Šī suga ir pitonu pundurforma. Tīklainais pitons (Python reticulatus) ir sastopams Dienvidaustrumāzijā. Šī ir garākā čūska Vecajā Pasaulē un joprojām sacenšas ar Dienvidamerikas zaļo anakondu (Eunectes murinus) par pasaulē garākās čuskas titulu. McDiarmid RW, Campbell JA, Touré T. 1999. Snake Species of the World: A Taxonomic and Geographic Reference, vol. 1. Herpetologists' League. 511 pp. ISBN 1-893777-00-6 (series). ISBN 1-893777-01-4 (volume). Daudzus Rīgas zoodārza iemītniekus turpmāk sauks pavisam citādi "Pēc labas maltītes čuskas sirds palielinās", Ilustrētā Zinātne - 2005.gada decembra numurs, 21.lpp.