Vinsents Lamars "Vinss" Kārters (angļu: Vincent Lamar "Vince" Carter: dzimis 1977. gada 26. janvārī Deitonbīčā, Floridas štatā, ASV) ir bijušais amerikāņu basketbolists, spēlēja uzbrūkošā aizsarga pozīcijā, ASV basketbola izlases dalībnieks. Aizvadījis ilgu profesionālā basketbola karjeru, kļūdams par vienīgo spēlētāju NBA vēsturē, kurš ir piedalījies 22 sezonās. Kopā ar ASV izlasi izcīnīja zelta medaļu 2000. gada Sidnejas olimpiskajās spēlēs. Basketbolu sāka spēlēt vidusskolā, pārstāvot Meinlendas vidusskolas basketbola komandu. Pēc vidusskolas viņš sāka spēlēt NCAA turnīrā, kur pārstāvēja Ziemeļkarolīnas universitātes basketbola komandu. 1998. gada NBA draftā viņu izraudzījās Goldensteitas "Warriors" ar kopējo 5. kārtas numuru 1. kārtā, taču tika aizmainīts uz Toronto "Raptors" vienību. Savā pirmajā sezonā viņš ieguva sezonas labākā debitanta balvu. Nākamajā sezonā pirmoreiz piedalījās NBA Visu zvaigžņu spēlē, tāpat viņš 2000. gadā uzvarēja slum-dunk konkursā. 2003. gada Visu zvaigžņu spēlē viņš, izrādot godu, atdeva savu vietu starta pieciniekā Maiklam Džordanam, kuram tā bija pēdējā Visu zvaigžņu spēle. 2004. gada 17. decembrī V. Kārters pārgāja uz Ņūdžersijas "Nets", kuras sastāvā aizvadīja 5 sezonas līdz 2009. gadam. 2007. gada 7. aprīlī V. Kārters un Džeisons Kids uzvarētā spēlē pret Vašingtonas "Wizards" guva triple-double. Tas bija pirmais gadījums līgas vēsturē kopš Skotija Pipena un Maikla Džordana veikuma 1989. gadā spēlē pret Losandželosas "Clippers", kad divi komandas biedri vienā spēlē gūst triple-double. "Nets" spēlē uzvarēja ar 120—114. 2008.—2009. gada NBA sezonā V. Kārters kļuva par komandas kapteini, nomainot Dž. Kidu, kas bija vienības kapteinis sešus gadus. 2009. gada 25. jūnijā viņš tika aizmainīts uz Orlando "Magic". 2009.—2010. gada sezonā V. Kārters palīdzēja "Magic" kvalificēties 2010. gada NBA izslēgšanas spēlēm. Komanda aizkļuva līdz konferences finālam, kur zaudēja Bostonas "Celtics". 2010. gada 18. decembrī viņš tika aizmainīts uz Fīniksas "Suns", savukārt pēc gada — uz Dalasas "Mavericks". Karjeras noslēgumā vairākas sezonas aizvadīja Atlantas "Hawks". 2020. gada vasarā 43 gadu vecumā V. Kārters paziņoja par profesionālā basketbola karjeras beigām. «Rookie of the Year». NBA.com. Arhivēts no oriģināla, laiks: 2010-03-29. Skatīts: 2007-04-18. Mike Zeisberger. «Vince's wild ride», 2004-12-18. Arhivēts no oriģināla, laiks: 2013-06-26. Skatīts: 2007-04-18. Vinss Kārters nonācis Orlando Magic komandā Vikikrātuvē par šo tēmu ir pieejami multivides faili. Skatīt: Vinss Kārters. Olympedia profils (angliski) Munzüger Sport profils (vāciski) Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) ESPN NBA profils (angliski) RealGM Basketball profils (angliski) Oficiālā mājaslapa