Šis raksts ir par ketonu. Par citām jēdziena C4H8O nozīmēm skatīt nozīmju atdalīšanas lapu. Metiletilketons (metilpropanons, 2-butanons, CH3−CO−C2H5 ) pieder pie ketoniem. Metiletilketons ir bezkrāsains, degtspējīgs šķidrums ar asu, atsvaidzinošu smaržu. Nelielos daudzumos atrodams dažos augu valsts produktos. Metiletilketonu satur automobiļu izplūdes gāzes. Metiletilketonu iegūst, oksidējot 2-butanolu. Iespējams iegūt arī, tieši oksidējot n-butānu. Reaģējot ar ūdeņraža peroksīdu, veido metiletilketona peroksīdu. Tāpat kā acetona peroksīds, tā ir eksplozīva viela. Lieto kā šķīdinātāju krāsu, gumijas, celulozes acetātu un nitrātu ražošanā. Izmanto arī kā tīrīšanas līdzekli un alkohola denaturēšanai.