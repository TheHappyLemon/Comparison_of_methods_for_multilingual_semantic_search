Telavi (gruzīnu: თელავი) ir pilsēta Gruzijas austrumos, Alazani upes ielejā, Kahetijas mhares un Telavi municipalitātes centrs. Sena apdzīvota vieta, vēstures avotos pirmoreiz minēta 2. gadsimtā Klaudija Ptolemaja darbos kā Teleda. 8. gadsimtā pilsēta kļuva par nozīmīgu reģionālo politisko un administratīvo centru. No 10. līdz 12. gadsimtam Telavi bija Kahetijas karalistes galvaspilsēta, vēlāk kļuva par vienu no Gruzijas Karalistes politiskajiem un ekonomiskajiem centriem. Pēc vairāku gadsimtu panīkuma atdzima 17. gadsimtā kā Kahetijas karalistes galvaspilsēta, bet kopš 1762. gada — Austrumgruzijas karalistes otrā galvaspilsēta (pēc Tbilisi). Pēc Austrumgruzijas pievienošanas Krievijai Telavi kļuva par apriņķa centru Tbilisi guberņā. Kopš 2015. gada Telavi municipalitāte ir Talsu novada sadraudzības pašvaldība. «მოსახლეობის საყოველთაო აღწერა 2014». საქართველოს სტატისტიკის ეროვნული სამსახური. ნოემბერი 2014. Skatīts: 26 ივლისი 2016. http://pop-stat.mashke.org/georgia-cities.htm. Vikikrātuvē par šo tēmu ir pieejami multivides faili. Skatīt: Telavi.