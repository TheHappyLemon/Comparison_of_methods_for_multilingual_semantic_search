Mets Marijs (angļu: Matt Murray; dzimis 1994. gada 25. maijā) ir kanādiešu hokejists, vārtsargs. Pašlaik (2022) Marijs spēlē Nacionālās hokeja līgas kluba Toronto "Maple Leafs" sastāvā. Profesionāļa karjeru sāka 2013.—14. gada sezonas noslēgumā, kad pēc vairākām OHL aizvadītām sezonām, debitēja AHL komandas Skrentonas "Penguins" sastāvā. 2014.—15. gada sezonā Marijs jau bija komandas pamatvārtsargs, sezonas beigās iegūstot līgas labākā vārtsarga balvu un tiekot iekļauts arī līgas simboliskajā izlasē. 2015.—16. gada sezonu Marejs uzsāka AHL, taču decembrī debitēja NHL kluba Pitsburgas "Penguins" sastāvā. Sezonas otrajā pusē "Penguins" rindās aizvadīja vēl deviņas spēles, taču izslēgšanas kārtā ieņēma Marka Andrē Flerī vietu kā komandas pamatvārtsargs un kopā ar "Penguins" izcīnīja Stenlija kausu. 2017. gadā kopā ar "Penguins" vēlreiz izcīnīja Stenlija kausu. 2020. gada oktobrī Marijs tika aizmainīts uz Otavas "Senators". Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) https://www.nhl.com/gamecenter/pit-vs-sjs/2016/06/12/2015030416#game=2015030416,game_state=final https://www.cbc.ca/sports/hockey/nhl/penguins-repeat-stanley-cup-champions-1.4156028