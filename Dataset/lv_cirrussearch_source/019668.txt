Šis raksts ir par jūras šaurumu Dienvidšetlendas salās. Par jūras šaurumu Dienvidsendviču salās skatīt rakstu Nelsona šaurums (Dienvidsendviču salas). Nelsona šaurums (angļu: Nelson Strait, spāņu: Estrecho Nelson) ir ap 15 km garš un ap 10 km plats jūras šaurums Dienvidšetlendas salu arhipelāgā Antarktikā. Atdala Nelsona salu ziemeļaustrumos no Roberta salas dienvidrietumos un savieno Brensfīlda šaurumu dienvidaustrumos ar Dreika šauruma akvatoriju ziemeļrietumos. Šaurumu pirmie nokartējuši 19. gadsimta sākuma roņu mednieki un tas dažādās kartēs saukts par Harmoni šaurumu (Harmony Straits; pēc Nelsona salas rietumos esošā Harmoni līča), Karaļa Džordža šaurums (King George's Strait; pēc netālās Karaļa Džordža salas), Perija šaurums (Parry's Straits; domājams, par godu britu admirālim seram Viljamam Perijam), Deivisa šaurumu (Davis's Straits; par godu roņu mednieku kapteinim Džonam Deivisam), Klotjē šaurumu (Détroit de Clothier; par godu amerikāņu roņu mednieku kuģim Clothier) un Nelsona šaurumu (pēc Nelsona salas). Vēlākos gados lietošanā nostiprinājās pēdējais nosaukums. SCAR Composite Gazetteer