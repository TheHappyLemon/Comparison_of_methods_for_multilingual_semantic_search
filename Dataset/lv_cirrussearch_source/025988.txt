Stīvens Veiss (angļu: Stephen Weiss; dzimis 1983. gada 3. aprīlī) ir bijušais kanādiešu hokejists, centra uzbrucējs. Karjeras laikā aizvadījis 732 spēles Nacionālās hokeja līgas klubos Floridas "Panthers" un Detroitas "Red Wings", atzīmējies ar 423 rezultativitātes punktiem. Profesionāļa karjeru Veiss sāka 2001.—02. gada sezonā, kad debitēja NHL kluba Floridas "Panthers" sastāvā. 2002. gada aprīlī hokejists ar klubu noslēdza trīs gadu līgumu. 2002.—03. gada sezonu uzbrucējs aizvadīja "Panthers" rindās, taču turpmākajās sezonās Veiss komandas rindās nostiprināties nespēja. 2006.—07. gada sezona bija nākamā, ko hokejists pilnībā aizvadīja "Panthers" sastāvā. Ar 48 rezultativitātes punktiem viņš kļuva par vienu no vadošajiem komandas uzbrucējiem. 2007.—08. gada sezonā Veiss kļuva par "Panthers" kapteiņa palīgu. 2008.—09. gada sezona kļuva par rezultatīvāko Veisa NHL karjerā. To hokejists noslēdza ar 61 punktiem, būdams "Panthers" rezultatīvākais spēlētājs. Rezultatīvākais "Panthers" spēlētājs viņš bija arī nākamajās divās sezonās, taču 2011.—12. gada sezonā viņu apsteidza Tomāšs Fleišmans. 2013. gada vasarā Veiss noslēdza piecu gadu līgumu ar Detroitas "Red Wings". Lielāko daļu 2013.—14. gada sezonas hokejists bija traumēts, laukumā dodoties vien 26 spēlēs. Nākamajā sezonā Veiss aizvadīja 52 spēles, taču pēc sezonas beigām noslēdza profesionāļa karjeru. Eliteprospects profils (angliski) Internet Hockey Database profils (angliski) Hockey-Reference profils (angliski)