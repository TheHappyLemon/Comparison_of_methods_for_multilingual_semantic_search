Arakāžu (Brazīlijas portugāļu: Aracaju, izrunā: [aɾakaˈʒu]) ir ostas pilsēta Brazīlijas ziemeļaustrumos, Seržipi štata administratīvais centrs. Tā atrodas Kontigipas upes krastos, aptuveni 10 km no Atlantijas okeāna. 2016. gadā Arakāžu dzīvoja 642 tūkstoši iedzīvotāju. Arakāžu ir dibināta 1592. gadā, bet par pilsētu tā kļuva 1855. gadā, kad bija vajadzīgs jaunizveidotā Seržipi štata administratīvais centrs. 1967. gadā tika dibināta Seržipi Štata universitāte. 1970. gados netālu no Arakāžu Atlantijas okeānā sāka iegūt naftu. Alla Placinska. Portugāļu īpašvārdu atveide latviešu valodā. Rīga : Latviešu valodas aģentūra, 2015. 100. lpp. ISBN 978-9984-829-20-3. Vikikrātuvē par šo tēmu ir pieejami multivides faili. Skatīt: Arakāžu. Krievijas Lielās enciklopēdijas raksts (krieviski)