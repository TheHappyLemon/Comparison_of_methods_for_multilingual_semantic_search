Bihāri valodas ir indoāriešu saimes valodu grupa, kas izplatīta Biharā un kaimiņu štatos Indijā. Bhodžapurī un maithilī valodas sastopamas arī Nepālā, kur tās prot ap 20% iedzīvotāju. Neskatoties uz šo valodu lielo pratēju skaitu, tās Indijā nav konstitucionāli atzītas. Bihāri valodas tiek uzskatītas par hindi dialektiem, un lietvedībā un oficiālajā saziņā tiek izmantots hindi. Bihāri valodu grupā ietilpst šādas valodas: Angika (700 000 pratēju). Rakstībai izmanto angas, kaithī un devanāgarī alfabētus. Bhodžapurī (29 384 562 pratēju). Rakstībai izmanto kaithī un devanāgarī alfabētus. Fidži hindi (460 000 pratēju). Bihāri un avadhī paveids, ko prot Fidži indiešu izcelsmes iedzīvotāji. Rakstībai izmanto latīņu un devanāgarī alfabētus. Kudmali (37 000 pratēju). Magadhī (11 362 000 pratēju). Rakstībai izmanto kaithī un devanāgarī alfabētus. Maithilī (7 500 000 pratēju). Rakstībai mithilākšara un devanāgarī alfabētus. Pančparganija (274 000 pratēju) Sadri (1 965 000 pratēju) Sarnami hindustani (150 000 pratēju). Bihāri un avadhī paveids, ko prot Surinamas indiešu izcelsmes iedzīvotāji. Suradžpuri (273 000 pratēju) Vadžika (500 000 pratēju) «History of Indian Languages». Arhivēts no oriģināla, laiks: 2012. gada 26. februārī. Skatīts: 2012. gada 26. februārī. SIL par bihāri valodām