Marks Didijs Severs Jūliāns Augusts (latīņu: Marcus Didius Severus Julianus Augustus, dzimis 133. gada 30. janvārī vai 137. gada 2. februārī, miris 193. gada 1. jūnijā) bija Romas imperators deviņas nedēļas 193. gadā, tā sauktajā Piecu imperatoru gadā. Pirms kļūšanas par imperatoru, Didijs Jūliāns bija Āfrikas vietvaldis un turīgs Romas senators, kas ļāva viņam vairāksolīšanā 193. gadā iegūt pretoriāņu gvardi (imperatora sardzi), kas nozīmēja, ka viņš kļuva par Romas imperatoru. Īsajā periodā, kurā Didijs Jūliāns atradās imperatora krēslā, viņš paspēja devalvēt Romas valūtu. Vairāki Romas vietvalži jeb prokonsuli atteicās atzīt Didiju Jūliānu par Romas imperatoru. Viens no Romas vietvalžiem Septimijs Severs ar savu leģionu devās uz Romu, lai gāztu Didiju Jūliānu no troņa. Lai izvairītos no reālas karadarbības, pretoriāņi paši nogalināja Didiju Jūliānu. Didija Juliāna pēdējie vārdi pirms nāves pēc romiešu vēsturnieka Diona Kasija rakstītā esot bijuši šādi: “Ko ļaunu gan esmu nodarījis? Kuru esmu nogalinājis?” Vikikrātuvē par šo tēmu ir pieejami multivides faili. Skatīt: Didijs Jūliāns. Encyclopædia Britannica raksts (angliski) Pasaules vēstures enciklopēdijas raksts (angliski) Pareizticīgo enciklopēdijas raksts (krieviski) «1. jūnijs. Didijs Juliāns beidz valdīt, šķiroties no dzīves». Latvijas Radio 1 "Šī diena vēsturē".