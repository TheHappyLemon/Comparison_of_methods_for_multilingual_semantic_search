Šahāda (arābu: الشهادة ash Shahādah; vārds ir cēlies no arābu valodas vārda apliecināt, šahida ( شهد)) ir ticības apliecinājums islāmā. Šahāda ir musulmaņu ticības apliecinājums tam, ka Dievs ir vienīgais un, ka Muhameds ir pēdējais pravietis. Šahādas skaitīšana ir viens no pieciem islāma pīlāriem un musulmaņi to skaita katru dienu. Šahāda ir pirmā no sešām kalimām (ticības apliecinājuma paveidi). Arābu valodā: أشهد أن] لا إله إلاَّ الله و [أشهد أن ] محمد رسول الله ] Transliterācija: [`aʃhadu `an] la: ila:ha illa:lla:h, wa [`aʃhadu `anna] muḥammadan rasu:lulla:h Latviešu valodā: [Es apliecinu, ka] nav cita dieva kā Dievs un [es apliecinu, ka] Muhameds ir Dieva ziņnesis. Saskaņā ar islāmā vispārpieņemto tradīciju, pietiek ar godprātīgu šahādas noskaitīšanu vienu reizi, lai kļūtu par musulmani. Arābu valodā iespraustos ašhadu an (es apliecinu, ka) parasti nelieto. Atsevišķos šiītu novirzienos musulmaņi papildina šahadu ar teicienu „Ali ir Dieva draugs” (arābu valodā: علي ولي الله), lai uzsvērtu to, ka arī Ali ir ticīgo vadonis, kopā ar Dievu un Muhamedu, saskaņā ar Korānā teikto (5:55). Lielākā daļa šiītu, izņemot Nizari Ismaila sekotāji, šo papildinājumu uzskata tikai par vēlamu, nevis obligātu. Vecākais šahādas tulkojums ir grieķu valodā: Οὐκ ἔστι[ν θεὸς εἰ μὴ ὁ θεὸς μόνος•] Μααμὲ[τ ἀπόστολος θεοῦ] [Ouk esti[n theos ei mē ho theos monos;] Maamet apostolos theou, „Nav cita dieva izņemot Vienīgo Dievu; Muhameds ir Dieva apustulis”, kur vārds Allah tiek tulkots kā „Vienīgais Dievs”. Šahādas skaitīšanai noteikti septiņi priekšnosacījumi, bez kuriem to uzskata par nepatiesu: Al-`ilm: izpratne par šahādas jēgu, tās noliegumu un apstiprinājumu; Al-jakīn: noteiktība — pilnībā apzināties to, ka nedrīkst būt nekādu aizdomu vai šaubu; Al-ihlās: patiesa ticība, pretstatā daudzdievībai; Al-sidk: patiesums, kas izslēdz melus vai divkosību; Al-mahabah: prieks par šahādu un tās ziņu, kā arī tās mīlēšana; Al-inkiad: padevība tās pamatotajām prasībām, tai skaitā pienākumi, kas pildāmi aiz cieņas pret Dievu, pelnot Viņa labvēlību; Al-kubūl: pieņemšana, kas nepieļauj atteikšanos no šahādas. Šahādu raksta uz vairāku valstu karogiem: Saūda Arābijas karogā uz zaļa fona; starptautiski neatzītās Somalilendas valsts karogā; Afganistānas Islāma Valsts karogā (1990—1992); Afganistānas Islāma Emirāta karogā (1997—2001; 2021—pašlaik); Afganistānas 2004. gada konstitūcijas projektā uz sarkana fona ar baltiem burtiem. Kopš 2004. gada šahādu lieto arī grupējums Al-Qaida [1]. Sešas kalimas Sešas kalimas arābu valodā ar tulkojumiem angļu valodā un transliterāciju.. LivingHalal.com Islāma audio rādītājs AbdurRahman.org Audio Pamata veids Pagarinātais veids