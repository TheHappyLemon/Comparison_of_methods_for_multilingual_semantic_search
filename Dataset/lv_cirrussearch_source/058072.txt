Skeletons 2022. gada ziemas olimpiskajās spēlēs bija viens no 15 sporta veidiem, kas tika aizvadīts ziemas olimpisko spēļu laikā. Sacensības notika Jaņcjinas bobsleja un kamaniņu trasē, Jaņcjinas rajonā, Pekinas piepilsētā no 2022. gada 10. februāra līdz 12. februārim. Skeletonā tika aizvadītas divas disciplīnas. Sacensībās startēja 50 sportisti (25 vīrieši un 25 sievietes) no 21 valsts. Pirmo reizi skeletonā startēja vienāds sieviešu un vīriešu skaits. Olimpiskās medaļas skeletonā šajās olimpiskajās spēlēs izcīnīja 4 valstu pārstāvi. Vācija bija vienīgā valsts, kura izcīnīja 3 olimpiskās medaļas, 2 zelta un 1 sudraba. Austrālijas, Kīņas un Nīderlandes olimpiskie medaļnieki bija pirmie sportisti savām valstīm skeletonā izcīnīja olimpiskās medaļas. Latviju šajā sporta veidā pārstāvēja trīs sportisti. No viņiem labāko rezultātu izcīnīja Martins Dukurs, kurš vīriešu skeletonā ieguva 7. vietu. Pamatraksts: Skeletons 2022. gada ziemas olimpiskajās spēlēs — kvalifikācija Sacensībās bija noteikta 50 sportistu kvota jeb 25 sportisti no katra dzimuma. No vienas valsts maksimāli varēja startēt 6 sportisti (3 no katra dzimuma). Kvotu sadalei tika izmantots Pasaules ranga saraksts uz 2022. gada 16. janvāri. Sportisti tika sarindoti pēc viņu labākajiem septiņiem rezultātiem. Sacensības no kurām tika ņemti kvalifikācijas rezultāti notika no 2020. gada 15. oktobra līdz 2022. gada 16. janvārim. Tas nozīmēja, ka olimpiskā kvalifikācija tiek izveidota, izmantojot 2021/2022. gada sezonas Pasaules kausa sacīkstes, kā arī ietvēra rezultātus no starpkontinetā, Eiropas un Amerikas kausa izcīņas. Skeletonā pirmās sacensības notika 2022. gada 10. februārī, bet beidzamās 12. februārī. Medaļas tika pasniegtas labākajiem sportistiem summējot četru braucienu kopsummu.   ●   — sacensības;   ●   — sacensības un/vai medaļu izcīņa. Pamatraksts: Skeletonisti 2022. gada ziemas olimpiskajās spēlēs Skeletona sacensībās startēja 50 sportisti (25 vīrieši un 25 sievietes) no 21 valsts. Krievijas Olimpiskā komiteja un Vācija startēja ar maksimāli atļauto sportistu skaitu — 6 sportisti (3 vīrieši un 3 sievietes). Amerikāņu Samoa, ASV Virdžīnas un Puertoriko pirmo reizi bija pārstāvētas skeletonā olimpiskajās spēlēs. Iekavās norādīts sportistu skaits no attiecīgās valsts.  Amerikāņu Samoa (1)  ASV (3)  ASV Virdžīnas (1)  Austrija (3)  Austrālija (2)  Beļģija (1)  Brazīlija (1)  Čehija (1)  Dienvidkoreja (3)  Itālija (3)  Kanāda (3)  Krievijas Olimpiskā komiteja (6)  Ķīna (4)  Latvija (3)  Lielbritānija (4)  Nīderlande (1)  Puertoriko (1)  Spānija (1)  Šveice (1)  Ukraina (1)  Vācija (6) «Skeletons 2022. gada ziemas olimpiskajās spēlēs». Arhivēts no oriģināla, laiks: 2021. gada 22. aprīlī. Skatīts: 2021. gada 3. februārī. «Olympic Winter Games Beijing 2022 Event programme and athlete quota». www.olympic.org/. International Olympic Committee (IOC). Skatīts: 2021. gada 5. septembris. «Olympic skeleton at Beijing 2022: Top five things to know». Olympics.com. Skatīts: 2021. gada 26. augusts. «Qualification System for XXIV Olympic Winter Games, Beijing 2022 International Bobsleigh and Skeleton Federation Skeleton». www.ibsf.org/. International Bobsleigh and Skeleton Federation. 2020. gada 20. marts. Arhivēts no oriģināla, laiks: 2022. gada 19. maijā. Skatīts: 2022. gada 24. janvāris. «Skeletona kalendārs 2022. gada ziemas olimpiskajās spēlēs». Skatīts: 2021. gada 11. augustā. «Skeletons 2022. gada ziemas olimpiskajās spēlēs — vīrieši». Arhivēts no oriģināla, laiks: 2022. gada 13. februārī. Skatīts: 2022. gada 13. februārī. «Skeletons 2022. gada ziemas olimpiskajās spēlēs — sievietes». Arhivēts no oriģināla, laiks: 2022. gada 13. februārī. Skatīts: 2022. gada 13. februārī. Patrick Burke. «American Samoa NOC commends first Winter Olympic athlete since 1994». www.insidethegames.biz/. Dunsar Media Ltd., 2022. gada 23. janvāris. Skatīts: 2022. gada 23. janvāris. Fernando Ribas Reyes. «William Flaherty, quien competirá por Puerto Rico en las Olimpiadas de Invierno, es un guerrero que ha vencido varias veces el cáncer» [William Flaherty, who will compete for Puerto Rico in the Winter Olympics, is a warrior who has beaten cancer several times]. Primera Hora (Spanish) (San Juan, Puerto Rico), 2022. gada 20. janvāris. Skatīts: 2022. gada 20. janvāris. Bill Kiser. «Beijing Bound: Tannenbaum earns spot in 2022 Winter Games». The Virgin Islands Daily News (St.Thomas, Virgin Islands), 2022. gada 26. janvāris. Skatīts: 2022. gada 26. janvāris.