Li Čao (ķīniešu: 李超, piņjiņs: Li Chao; dzimis 1989. gada 21. aprīlī Taijuaņā) ir Ķīnas starptautiskais lielmeistars šahā (2007). Šahu sācis spēlēt sešu gadu vecumā. 2005. gadā bijis sestais Pasaules junioru šaha čempionātā. 2007. gadā uzvarējis Zviedrijas starptautiskajā šaha turnīrā Scandinavian Chess Tournament un Manilas starptautiskajā šaha turnīrā Gloria Macapagal Arroyo Cup. Divus gadus pēc kārtas uzvarējis Malaizijas starptautiskajā šaha turnīrā Dato Arthur Tan Malaysia Open (2007, 2008). 2008. gadā uzvarējis Filipīnu starptautiskajā šaha turnīrā Second Phillipine International Open un kopā ar Vesliju So dalījis pirmo vietu starptautiskajā šaha turnīrā Dubaijā. 2010. gadā uzvarējis Veikanzē (Nīderlande) starptautiskā šaha festivāla C turnīrā un Kanberas starptautiskajā šaha turnīrā Doeberl Cup. 2011. gadā Šeņdžeņā uzvarējis vasaras Universiādes šaha turnīrā. 2013. gadā Pasajā (Filipīnas) uzvarējis Āzijas individuālajā šaha čempionātā, bet Kazaņā izcīnījis divas medaļas (bronzu individuālajā vērtējumā un zeltu komandu vērtējumā) vasaras Universiādes šaha turnīrā. 2014. gadā uzvarējis Reikjavikas un Heizenštammes (Hesene) starptautiskajos šaha turnīros. 2015. gadā kopā ar Vladimiru Oņiščuku dalījis pirmo vietu Francijas šaha festivālā Cappelle-la-Grande un uzvarējis Vācijas šaha turnīrā Neckar-Open. Sekmīgi pārstāvējis Ķīnas komandu lielākajos komandu šaha turnīros: Pasaules šaha olimpiādēs piedalījies 5 reizes (2008-2012, 2016-2018). Komandu vērtējumā izcīnījis zelta (2018) medaļu; Pasaules komandu šaha čempionātos piedalījies 3 reizes (2011-2013, 2017). Komandu vērtējumā izcīnījis zelta (2017) un 2 sudraba (2011, 2013) medaļas. Individuālajā vērtējumā izcīnījis bronzas (2011) medaļu; Āzijas valstu komandu šaha čempionātā piedalījies 2012. gadā. Komandu vērtējumā izcīnījis zelta medaļu, bet individuālajā vērtējumā izcīnījis bronzas medaļu. Par panākumiem turnīros FIDE 2007. gadā Li Čao piešķīrusi starptautiskā lielmeistara (GM) nosaukumu. GM Li Chao claims Heusenstammer Schloss-Open 2014 «Li Chao gewinnt 19. Int. Neckar-Open». Arhivēts no oriģināla, laiks: 2017. gada 31. martā. Skatīts: 2017. gada 4. aprīlī. OlimpBase :: Men's Chess Olympiads :: Li Chao OlimpBase :: World Men's Team Chess Championship :: Li Chao OlimpBase :: Men's Asian Team Chess Championship :: Li Chao Title Applications (GM): Li, Chao Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)