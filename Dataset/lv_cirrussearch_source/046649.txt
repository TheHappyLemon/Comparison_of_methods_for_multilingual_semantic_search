Pirčupe jeb Pirčupji (lietuviešu: Pirčiupiai) ir ciems Lietuvas dienvidaustrumos, kas 1944. gadā tika nodedzināts kopā ar 119 tā iedzīvotājiem. Ciems pazīstams no 16. gadsimta. 1944. gada 3. jūnija rītā 3 kilometrus no ciema padomju partizāni uzbruka vācu militārajai kolonnai, nogalinot 5 karavīrus. Tajā pašā dienā tika izsūtīta soda komanda, kas aplenca ciemu un to nodedzināja, nogalinot 119 iedzīvotājus, to starpā 49 bērnus. 1960. gadā traģēdijas vietā tika uzcelts tēlnieka Ģedimina Jakuboņa veidots piemiņas memoriāls, kas 1963. gadā tika apbalvota ar Ļeņina prēmiju. 1980. gadā pēc traģēdijas motīviem Lietuvas kinostudijā tika uzņemta filma "Fakts" (režisors - Almants Grikevičs, scenārija autors - Vītauts Žalakevičs, lomās - Reģimants Adomaitis, Donats Baņonis, Jozs Budraitis, Aleksandrs Kaidanovskis, kā arī vairāki latviešu aktieri (Arnis Līcītis, Uldis Dumpis, Aivars Siliņš)). Seimas commemorates the 70th anniversary of the tragedy in Pirčiupiai Village