Aleksandrs Medavars Gārlends (angļu: Alexander Medawar Garland, dzimis 1970. gada 26. maijā) ir angļu kinorežisors, scenārists un rakstnieks. 90. gados Gārlends ar romānu "Pludmale" kļuva pazīstams kā rakstnieks. Pēc tam viņš saņēma atzinību par sarakstītiem scenārijiem Denija Boila filmām "28 dienas vēlāk" (2002) un "Saules gaisma" (2007), kā arī "Neatlaid mani" (2010) un Dredd (2012). Viņš ir viens no videospēļu Enslaved: Odyssey to the West (2010) un DmC: Devil May Cry (2013) autoriem. 2014. gadā Gārlends piedzīvoja savu režisora debiju ar zinātniskās fantastikas trillera filmu Ex Machina, kas stāsta par mākslīgo intelektu. Par šo filmu Gārlends tika nominēts Amerikas Kinoakadēmijas balvai kategorijā "Labākais oriģinālscenārijs". Viņa otrā filma, šausmu filma "Iznīcināšana" (2018), bija finansiāli neveiksmīga, taču, gluži kā pirmā filma, arī guva kritiskus panākumus. 2020. gadā režisējis miniseriālu Devs. Viņa nākamā filma, "Vīri" (2022), producēta, sadarbojoties ar Džesiju Bakliju un A24, tika izlaista 2022. gada maijā un saņēma pārsvarā pozitīvas kritiķu atsauksmes. Men. Atjaunināts: 2022-06-13 IMDb profils (angliski) AllMovie profils (angliski) Box Office Mojo profils (angliski)