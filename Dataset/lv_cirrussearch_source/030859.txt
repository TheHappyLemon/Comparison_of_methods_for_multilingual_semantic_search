Migels Anhels Kinteross (spāņu: Miguel Angel Quinteros; dzimis 1947. gada 28. decembrī, Buenosairesā) ir Argentīnas starptautiskais lielmeistars šahā (1973). Šahu iemācījies spēlēt septiņu gadu vecumā. 20. gadsimta 70.—80. gados bijis viens no spēcīgākajiem Argentīnas šahistiem. Izcīnījis piecas medaļas Argentīnas šaha čempionātos: 2 zelta (1966, 1980), sudraba (1984) un 2 bronzas (1968, 1978). Divas reizes piedalījies Pasaules šaha čempionāta izcīņas cikla starpzonu turnīros: 1973. gadā Ļeņingradā bijis 11. vietā, bet 1976. gadā Manilā palicis 14. vietā. Veiksmīgi piedalījies daudzos starptautiskajos šaha turnīros. 1978. gadā uzvarējis turnīrā Jaunzēlandē. Par panākumiem turnīros FIDE Kinterosam 1970. gadā piešķīrusi starptautiskā meistara (IM) nosaukumu, bet 1973. gadā — starptautiskā lielmeistara (GM) nosaukumu. Argentīnas izlases sastāvā piedalījies šaha komandu sacensībās: Pasaules šaha olimpiādēs piedalījies 6 reizes (1970, 1974—1976, 1980—1984). Individuālā vērtējumā izcīnījis sudraba (1976) medaļu; Pasaules komandu šaha čempionātos piedalījies 1 reizi (1985). Vienmēr izcēlies ar interesantu šaha atklātņu teorijas traktējumu. Kinterosa vārdā ir nosaukts rets variants sicīliešu aizsardzībā: 1. e4 c5 2. Zf3 Dc7. «Campeonatos Argentinos tablas». Arhivēts no oriģināla, laiks: 2017. gada 7. novembrī. Skatīts: 2015. gada 22. oktobrī. 1973 Leningrad Interzonal Tournament 1976 Manila Interzonal Tournament 1st Burroughs Computers Grandmaster (1978) Migels Kinteross šahista profils vietnē fide.com Migels Kinteross šahista profils vietnē chessgames.com Migels Kinteross šahista profils vietnē 365chess.com Migels Kinteross šahista profils vietnē chesstempo.com Migels Kinteross šahista profils vietnē olimpbase.org (Pasaules šaha olimpiādes) Migels Kinteross šahista profils vietnē olimpbase.org (Pasaules komandu šaha čempionāti)