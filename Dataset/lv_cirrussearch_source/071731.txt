Žilonna Gigonā (franču: Gilonne Guigonnat; dzimusi 1998. gada 26. novembrī) ir franču biatloniste. Viņas vecākais brālis Antonēns Gigonā arī ir biatlonists. 17 gadu vecumā piedalījās 2016. gada ziemas jaunatnes olimpiskajās spēlēs Lillehammerē. Sprintā ieņēma 8. vietu, iedzīšanā finišēja 13. vietā, startēja arī jauktajā stafetē, kurā Francijas komanda ieņēma 4. vietu. Nākamajos trīs gados regulāri piedalījās IBU kausā junioriem. Trīs reizes piedalījās Eiropas čempionātā junioriem, 2019. gadā Šūšēnā izcīnīja sudraba medaļu sprintā. Tomēr viņa nekad nespēja iekļūt Francijas izlases sastāvā Pasaules junioru čempionātā. 2019.—2020. gada sezonā sāka piedalīties pieaugušo sacensībās IBU kausā. Savā pirmajā sezonā viņa sasniedza 14. vietu IBU kausa kopvērtējumā. 2020. gadā pirmo reizi piedalījās Eiropas čempionātā, kas norisinājās Raubičos. Labāko rezultātu sasniedza iedzīšanā — 27. vietu. 2022. gada decembra beigās Ridnaunā distancē ar kopēju startu Ž. Gigonā pirmo reizi uzvarēja IBU kausa posmā. 2023. gada Eiropas čempionātā Lencerheidē viņa izcīnīja bronzu iedzīšanā. 2022.—2023. gada sezonu noslēdza 2. vietā IBU kausa kopvērtejumā. Pasaules kausa sacensībās debitēja 2023. gada 18. martā Holmenkollenē ar 59. vietu sprintā. Pirmos punktus Pasaules kausa ieskaitē ieguva 2023. gada decembrī Estešundā, ieņemot 8. vietu sprintā. Pēc nedēļas sezonas otrajā posmā Hohfilcenē pirmo reizi tika iekļauta Francijas komandas sastāvā stafetē un ar trešo vietu izcīnīja pirmo pjedestālu Pasaules kausā komandu sacensībās. Pasaules čempionātā pirmo reizi piedalījās 2024. gadā Nove Mesto, startēja tikai 15 km individuālajā distancē un ieņēma 32. vietu. 2023.—2024. gada sezonas pēdējā Pasaules kausa posmā Kenmorā iedzīšanā izcīnīja piekto vietu, sasniedzot karjeras labāko individuālo rezultātu. Nākamajā dienā distancē ar kopēju startu to uzlabojoja, finišējot trešajā vietā un līdz ar to izcīnot pirmo pjedestālu karjerā. «Antonin et Gilonne Guigonnat, une histoire de famille». ledauphine.com (franču). 2019. gada 6. janvāris. Skatīts: 2024. gada 17. martā. «Guigonnat and Uldal win in Mass Start 60 in Ridnaun». biathlonworld.com (angļu). 2022. gada 18. decembris. Skatīts: 2024. gada 17. martā. «Grotian and Soerum win in the Pursuit in Lenzerheide». biathlonworld.com (angļu). 2023. gada 28. janvāris. Skatīts: 2024. gada 17. martā. «IBU Cup Total Score Points». biathlonworld.com (angļu). Skatīts: 2024. gada 17. martā. «Biathlon : premier relais et premier podium pour Gilonne Guigonnat». nordicmag.info (franču). 2023. gada 10. decembrī. Skatīts: 2024. gada 17. martā. «Vittozzi Repels Challengers; Doubles Up with Pursuit Win». biathlonworld.com (angļu). 2024. gada 16. martā. Skatīts: 2024. gada 17. martā. «Francūziete Žanmono gūst uzvaru sezonas pēdējās Pasaules kausa sacensībās biatlonā». lsm.lv. 2024. gada 17. martā. Skatīts: 2024. gada 18. martā. Olympedia profils (angliski) The Sport.org profils (angliski) IBU profils (angliski)