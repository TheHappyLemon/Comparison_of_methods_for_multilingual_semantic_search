Aviva stadions (īru: Staid Aviva, angļu: Aviva Stadium), pazīstams arī kā Dublinas arēna (Dublin Arena), ir futbola un regbija stadions Dublinā, Īrijā. Tajā savas mājas spēles aizvada Īrijas futbola izlase un Īrijas regbija izlase. Stadionu nozīmīgākajām spēlēm dažkārt izmanto arī regbija klubs Leinster Rugby. Tā ietilpība ir 51 700 vietu. Stadionā tiek rīkoti arī koncerti un citi pasākumi. Nosaukuma tiesības ir iegādājusies apdrošināšanas kompānija Aviva. Tas ir uzcelts Lansdowne Road stadiona vietā, kas tika nojaukts 2007. gadā. Stadions tika atklāts 2010. gada 14. maijā. 2011. gadā tajā tika aizvadīts UEFA Eiropas līgas fināls. Stadions bija izvēlēts par vienu no 2020. gada Eiropas čempionāta futbolā norises vietām. Bija paredzēts, ka tajā tiktu aizvadītas trīs grupu turnīra spēles un viens astotdaļfināls. 2021. gada aprīlī UEFA izpildkomiteja nolēma pārcelt tajā paredzētās spēles uz Sanktpēterburgu un Londonu, jo organizatori nespēja nodrošināt skatītāju klātbūtni stadionā vietējo varasiestāžu noteikto ierobežojumu dēļ. «Stadium Facts». irishtimes.com (angļu). 2010. gada 15. maijā. Skatīts: 2019. gada 8. septembrī. «Aviva Stadium (Lansdowne Road, Dublin Arena)». stadiumdb.com (angļu). Skatīts: 2019. gada 8. septembrī. «Aviva became household name after buying Lansdowne Road naming rights». independent.ie (angļu). 2011. gada 19. oktobrī. Skatīts: 2019. gada 8. septembrī. «2011 final: Dublin Arena». uefa.com (angļu). Skatīts: 2019. gada 8. septembrī. «UEFA EURO 2020 venue guide: Dublin». uefa.com (angļu). Skatīts: 2019. gada 8. septembrī. «Venue changes announced for some UEFA EURO 2020 matches». uefa.com (angļu). 2021. gada 23. aprīlī. Skatīts: 2021. gada 25. aprīlī. Vikikrātuvē par šo tēmu ir pieejami multivides faili. Skatīt: Aviva stadions. Oficiālā mājaslapa (angliski)