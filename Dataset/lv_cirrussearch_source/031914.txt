Alīsia Amanda Vīkandere (zviedru: Alicia Amanda Vikander, izrunā: [aˈliːsɪa aˈmanda vɪˈkandər]; dzimusi 1988. gada 3. oktobrī) ir zviedru aktrise un dejotāja. Beigusi Zviedrijas Karalisko baleta skolu. Karjeru sākusi teātrī un zviedru īsfilmās un televīzijas seriālos, arī Zviedrijā populārajā seriālā Andra Avenyn (2008—2010). Kino debitējusi 2010. gadā ar lomu filmā Till det som är vackert, par šo lomu saņēma augstāko apbalvojumu Zviedrijas kinoindustrijā — Zelta skarabeja balvu kā labākā aktrise. Starptautisko ievērību guvusi 2012. gadā ar lomu filmās "Anna Kareņina", "Karaliskā dēka", 2013. gadā filmējās filmā "Piektā vara". 2015. gadā iznāca piecas filmas, kurās piedalījusies Vīkandere: Ex Machina, "Es esmu Ingrīda" (Jag är Ingrid, dokumentālā filma), "Vīrs no U.N.C.L.E.", "Šefs Ādams Džons" un "Dāņu meitene". Par lomu Ex Machina Vīkandere tika nominēta Zelta globusa balvai un BAFTA kino balvai, par Gerdas Vēgeneres attēlošanu "Dāņu meitenē" tikusi nominēta vairākām balvām, saņēmusi Amerikas Kinoakadēmijas balvu kā labākā aktrise otrā plāna lomā. Vikikrātuvē par šo tēmu ir pieejami multivides faili. Skatīt: Alīsia Vīkandere. IMDb profils (angliski) AllMovie profils (angliski) Box Office Mojo profils (angliski)