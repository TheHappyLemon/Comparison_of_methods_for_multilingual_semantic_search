Skaļrunis jeb reproduktors ir elektroakustiska ierīce, kas elektriskā signāla enerģiju pārveido akustisko svārstību enerģijā un izplata to apkārtējā telpā skaņas frekvenču diapazonā (no 20 līdz 20 000 Hz). Skaļruņi parasti tiek ievietoti skandās jeb akustiskajās sistēmās (sarunvalodā — tumbās) — kastveida konstrukcijās, tādēļ nereti šie termini tiek lietoti kā sinonīmi. Skaļruņi atrodas dažādās elektriskās ierīcēs, piemēram, televizoros, personālajos datoros un radiouztvērējos. Skaļrunis sastāv no metāla korpusa, pie kura piestiprināts magnēts, un tad pie korpusa ir piestiprināta membrāna ar diafragmu (konisku cauruli), un pie tās piestiprināta spole. Vikikrātuvē par šo tēmu ir pieejami multivides faili. Skatīt: Skaļrunis. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)