Frenks Šleks (Fränk René Schleck, dzimis 1980. gada 15. aprīlī Luksemburgas galvaspilsētā Luksemburgā) ir profesionāls luksemburgiešu šosejas riteņbraucējs. Pašlaik (2011) pārstāv Luksemburgas komandu Lidl–Trek. F. Šleks ir dzimis riteņbraucēju ģimenē — arī viņa tēvs Džonijs Šleks bija profesionāls riteņbraucējs, bet jaunākais brālis Andi Šleks tāds ir joprojām. Riteņbraucējs ir bijis arī viņu vectēvs. F. Šleks lielāko panākumu Tour de France guvis 2011. gadā, kad kopvērtējumā ierindojās 3. vietā (uzreiz aiz sava brāļa un komandas biedra Leopard Trek vienībā A. Šleka). Vēl kopvērtējuma pirmajā pieciniekā bijis 2008. un 2009. gadā. 2010. gada Vuelta a España viņš ieņēma 5. vietu. 2006. gadā F. Šleks tika atzīts par gada labāko Luksemburgas sportistu. 2012. gada 17. jūlijā Tour de France laikā tika paziņots par aizliegto preparātu klātbūtni F. Šleka analīzēs un komanda RadioShack-Nissan paziņoja par līdera atsaukšanu no sacensībām. 2013. gada 30. janvārī viņš saņēma 12 mēnešu diskvalifikāciju, kura beidzās 13. jūlijā. 2016. gada augustā paziņoja, ka pēc sezonas noslēgs savu profesionāļa karjeru. Piezīme: IZST — izstājās David Kent. «Disgraced Schleck will miss Tour de France after failing drug test during last year's race». Daily Mail (London), 2013. gada 30. janvāris. Skatīts: 2013. gada 1. februāris. «Frank Schleck announces pending retirement». 2016. gada 5. augustā. Arhivēts no oriģināla, laiks: 2016. gada 7. augustā. Skatīts: 2016. gada 5. augustā. Vikikrātuvē par šo tēmu ir pieejami multivides faili. Skatīt: Frenks Šleks. Olympedia profils (angliski) The Sport.org profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)