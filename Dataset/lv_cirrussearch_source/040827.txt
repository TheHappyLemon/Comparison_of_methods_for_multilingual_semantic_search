Katažina Adamoviča (poļu: Katarzyna Adamowicz; dzimusi 1993. gada 7. janvārī Košalinā) ir Polijas FIDE meistare šahā (2009). Daudzkārtējā Polijas jauniešu šaha čempionātu laureāte dažādās vecuma grupās, kuros izcīnījusi sešas medaļas: divas zelta (2005. gadā U12 vecuma grupā, 2007. gadā U14 vecuma grupā), trīs sudraba (2006. gadā U14 vecuma grupā, 2009. gadā U16 vecuma grupā, 2011. gadā U18 vecuma grupā) un bronzas (2007. gadā U20 vecuma grupā). Košalinas šaha kluba Hetman-Politechnika Koszalińska sastāvā divas reizes uzvarējusi Polijas komandu čempionātā šaha ātrspēlē (2007, 2009). Sekmīgi pārstāvējusi savu valsti starptautiskajos jauniešu šaha turnīros. 2009. gadā Fermo uzvarējusi Eiropas jauniešu šaha čempionātā U16 vecuma grupā un par šo panākumu saņēmusi FIDE sieviešu meistares (WFM) nosaukumu. Eiropas meiteņu komandu šaha čempionātā U18 vecuma grupā piedalījusies 3 reizes (2009-2011). Komandu vērtējumā izcīnījusi divas zelta (2009, 2010) medaļas, bet individuālajā vērtējumā - sudraba (2010) medaļu. OlimpBase :: European Girls' U18 Team Chess Championship :: Katarzyna Adamowicz Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)