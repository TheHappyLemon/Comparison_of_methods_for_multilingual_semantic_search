Makss Domi (angļu: Max Domi; dzimis 1995. gada 2. martā) ir kanādiešu hokejists, centra uzbrucējs. Pašlaik (2023) Domi spēlē Nacionālās hokeja līgas kluba Toronto "Maple Leafs" sastāvā. Viņa tēvs Tajs arī bija profesionāls hokejists, policists, kurš NHL aizvadīja 1020 spēles. OHL vienības Londonas "Knights" rindās Domi uzsāka spēlēt 2011. gadā. Jau 2012.—13. gada sezonu viņš noslēdza kā komandas rezultatīvākais spēlētājs, to viņš atkārtoja arī gadu vēlāk. 2014.—15. gada sezonā kļuva par komandas kapteini. 2015.—16. gada sezonu Domi uzsāka jau NHL kluba Arizonas "Coyotes" rindās. Sezonas gaitā viņš atzīmējās ar 52 rezultativitātes punktiem, tādējādi kļūstot par otru "Coyotes" rezultatīvāko spēlētāju aiz Olivera Ēkmana-Lāšona. 2018. gadā hokejists pievienojās Monreālas "Canadiens" rindās, nākamo sezonu noslēdzot kā komandas rezultatīvākais spēlētājs ar 72 punktiem. 2020. gada oktobrī Domi tika aizmainīts uz Kolumbusas "Blue Jackets". 2022. gada 13. jūlijā Domi parakstīja viena gada un 3 miljonus dolāru vērtu līgumu ar Čikāgas Blackhawks pirmajā brīvās aģentūras dienā. 2023. gada 2. martā Domi tika aizmainīts no "Blackhawks" uz Dalasas "Stars". Būdams "Stars" komandas brīvais aģents, Domi 2023. gada 2. jūlijā piekrita viena gada līgumam par 3 miljoniem ASV dolāru ar Toronto "Maple Leafs". Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) https://www.tsn.ca/max-domi-andreas-athanasiou-chicago-blackhawks-1.1824966 https://www.nhl.com/mapleleafs/news/maple-leafs-sign-forward-max-domi/c-345196768