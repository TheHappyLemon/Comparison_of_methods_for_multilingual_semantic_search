Šis raksts ir par sieviešu basketbola klubu. Par citām jēdziena Spartak nozīmēm skatīt nozīmju atdalīšanas lapu. Maskavas apgabala "SpartaK" (bijušie kluba nosaukumi — Maskavas apgabala "Spartak", "Vidnoje", krievu: Женский баскетбольный клуб «Видное») ir Krievijas sieviešu basketbola klubs, kas ir bāzēts Vidnojē, Maskavas apgabalā, Krievijā. Klubs ir dibināts 1949. gadā Noginskā. 1963. gadā klubs debitēja PSRS čempionātā, pēc 4 gadiem 1967. gadā klubs izcīnīja savu pirmo čempionu titulu, uzvarēdami PSRS Tautu spartakiādē. Nākamo 16 gadu laikā klubs izcīnīja dažādu čempionātu dažāda kaluma medaļas. 3 reizes klubs ir uzvarējis Ronketi kausa izcīņā. Pašlaik klubs ir viens no Krievijas un Eiropas slavenākajiem sieviešu basketbola klubiem, spēlē prestižākajā Eiropas sieviešu basketbola turnīrā FIBA Eirolīgā. Klubam pēdējos gados ir izdevies izcīnīt daudzas nozīmīgas uzvaras, tai skaitā FIBA Eirolīgā klubs uzvarējis 2006./2007., 2007./2008., 2008./2009., 2009./2010. gada sezonās. Maskavas apgabala "SpartaK" ir vienīgais klubs, kas ir spējis uzvarēt Eirolīgā 4 reizes pēc kārtas pēc turnīra pārsaukšanas no "Eiropas čempionvienību kausa izcīņa" uz "FIBA Eirolīga", kas notika 1991. gadā. 2009./2010. gada sezonā klubā spēlēja latviešu basketboliste Anete Jēkabsone-Žogota. 2009. gada decembrī klubs nomainīja nosaukumu no Maskavas apgabala "Spartak" uz Vidnojes "Vidnoje". Klubs ir dibināts 1949. gadā, par kluba pirmo treneri kļuva Dāvids Berlins. Savu pirmo čempiontitulu klubs izcīnīja 1967. gadā, kad uzvarēja PSRS Tautu spartakiādē. PSRS čempioni: 1978 PSRS čempionāta sudrabs: 1968, 1969, 1976, 1979, 1980, 1981, 1982 PSRS čempionāta bronza: 1970, 1975, 1977 Liliānas Ronketi kausa ieguvēji (3): 1977, 1981, 1982 Eirolīgas čempioni (4): 2007, 2008, 2009, 2010 FIBA Superkauss (1): 2009 FIBA kausa ieguvēji: 2006 Krievijas Superlīgas čempioni (2): 2007, 2008 Krievijas Superlīgas sudrabs: 2009 Krievijas Superlīgas bronza: 1993 «Баскетбол. СЭ: "Спартака" больше нет. Есть ЖБК "Видное". Спорт-Экспресс». Arhivēts no oriģināla, laiks: 2009. gada 24. decembrī. Skatīts: 2009. gada 21. decembrī. Kluba oficiālā mājaslapa (krieviski)/(angliski) FIBA Europe.com profils (angliski) Basket.ru profils[novecojusi saite] (krieviski)