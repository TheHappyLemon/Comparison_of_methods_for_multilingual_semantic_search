SpaceX CRS-6 jeb SpaceX Commercial Resupply Services 6 bija ASV uzņēmuma SpaceX bezpilota kravas kosmosa kuģa Dragon lidojums uz Starptautisko kosmosa staciju NASA Commercial Resupply Services (CRS) programmā. To orbītā palaida 2015. gada aprīlī. Maijā kuģa nolaižamais aparāts atgriezās uz zemes. Šis nolaižamais aparāts atkārtoti izmantots 2017. gada decembrī misijā SpaceX CRS-13. Dragon bija iepildīts ar aptuveni 1898 kg kravas (2015 kg ar iepakojumu). Transportkuģa hermētiskajā sekcijā atradās: mantas apkalpei (500 kg), zinātnisko eksperimentu aparatūra un materiāli (844 kg), stacijas rezerves daļas (518 kg), ārpuskuģa aktivitāšu aparatūra (18 kg), datoru piederumi (18 kg). To skaitā bija nanopavadoņi Arkyd 3 Reflight, Flock-1e 1, Flock-1e 2, Flock-1e 3, Flock-1e 4, Flock-1e 5, Flock-1e 6, Flock-1e 7, Flock-1e 8, Flock-1e 9, Flock-1e 10, Flock-1e 11, Flock-1e 12, Flock-1e 13, Flock-1e 14, kurus brīvā lidojumā paredzēts palaist no SKA moduļa Kibo. Nehermētiskā kravas sekcijā šoreiz nebija ievietotas kravas. Uz zemi atgriežamā krava paredzēta ar masu 1248 kg (ar iepakojumu 1370 kg). Tajā bija pētījumu rezultāti, iekārtas u.c. lietas Dragon tika palaists 2015. gada 14. aprīlī 20:10:41UTC ar nesējraķeti Falcon 9 v1.1 no Kanaveralas zemesraga Gaisa spēku stacijas starta laukuma SLC-40. Pēc kosmosa kuģa atdalīšanās raķetes pirmo pakāpi bija paredzēts kontrolēti nosēdināt uz īpašas platformas okeānā. Raķešpakāpe sasniedza platformu, bet piezemējās uz tās "cieti". 17. martā 10:55 UTC Dragon tika satverts ar manipulatoru Canadarm2, kuru no stacijas iekšienes vadīja Samanta Kristoforeti. Pie Harmony moduļa apakšējā porta kosmosa kuģis tika pieslēgts 13:29 UTC. 21. maijā 09:19 UTC ar manipulatoru, kuru vadīja Skots Kelijs, Dragon tika atvienots no Harmony moduļa un 11:04 UTC atlaists no robotrokas. 16:42 UTC Dragon kapsula nolaidās Klusajā okeānā, dienvidrietumos no Kalifornijas. Lidojuma ilgums 36 dienas 20 stundas 31 minūtes. SpaceX-5 Cargo Arhivēts 2015. gada 10. janvārī, Wayback Machine vietnē. NASA Press kit Arhivēts 2015. gada 10. aprīlī, Wayback Machine vietnē.