Jonass Enlunds (somu: Jonas Enlund; dzimis 1987. gada 3. novembrī) ir somu hokejists, kreisās malas uzbrucējs. Pašlaik (2024) Enlunds pārstāv Somijas hokeja līgas klubu Lahti "Pelicans". Uzaudzis Helsinku HIFK kluba junioru sistēmā, profesionāļa karjeru Enlunds sāka 2006.—07. gada sezonā, debitējot SM līgas kluba Tamperes "Tappara" sastāvā. Jau nākamajā sezonā Enlunds bija viens novadošajiem komandas uzbrucējiem, bet 2009.—10. gada sezonu noslēdza kā visas līgas labākais vārtu guvējs. 2010. gada vasarā hokejists pievienojās KHL klubam Novosibirskas "Sibirj". 2011.—12. gada sezonas laikā Enlunds pildīja arī komandas kapteiņa pienākumus. Turpmākajās sezonas Enlunds bija viens no "Sibir" vadošajiem spēlētājiem, un 2014.—15. gada sezonā kopā ar komandu sasniedza Austrumu konferences finālsēriju, kurā gan piekāpās Kazaņas "Ak Bars". 2015. gada maijā noslēdza līgumu ar Jaroslavļas "Lokomotiv". Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)