2012. gada Āfrikas Nāciju kauss bija 28. Āfrikas Nāciju kausa izcīņa jeb Āfrikas futbola izlašu čempionāts. Turnīru rīkoja Āfrikas Futbola konfederācija (CAF), un tas notika Ekvatoriālajā Gvinejā un Gabonā no 2012. gada 21. janvāra līdz 12. februārim. Turnīru negaidīti uzvarēja Zambija, finālā dramatiski uzvarot Kotdivuāru pēc spēles sitienu sērijā. Zambijas komanda savu uzvaru veltīja 1993. gadā notikušajā aviokatastrofā bojā gājušajiem savas dzimtenes futbolistiem. 46 valstis piedalījās turnīrā, no tām Ekvatoriālā Gvineja un Gabona automātiski kvalificējās finālsacensībām kā rīkotājvalstis, savukārt atlikušās 44 tika sadalītas 11 grupās pa četrām komandām katrā. Pēcāk Togo tika atcelta diskvalifikācija un tā tika pievienota K grupai. Finālsacensībām kvalificējās katras grupas uzvarētāja un K grupas (grupas ar 5 komandām) 2. vietas ieguvēja, kā arī 2 labākās otro vietu ieguvējas. http://www.bbc.com/sport/football/16999874