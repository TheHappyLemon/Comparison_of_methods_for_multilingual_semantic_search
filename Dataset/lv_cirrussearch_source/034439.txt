Terēza Mērija Meja (angļu: Theresa Mary May; dzimusi 1956. gada 1. oktobrī) ir britu politiķe, bijusī Apvienotās Karalistes premjerministre. Pārstāv Konservatīvo partiju. Dzimusi 1956. gada 1. oktobrī Īstbornā, Saseksas grāfistē, slimnīcas kapelāna Huberta Breizija (Hubert Brasier, 1917—1981) un viņa sievas Zeidijas Marijas (Zaidee Mary, née Barnes, 1928—1982) ģimenē. Viņas tēvs vēlāk kļuva par vikāru Vītlijā pie Oksfordas. Mācījās Oksfordšīras pamatskolās, studēja ģeogrāfiju Oksfordas Universitātes Sv. Hjū koledžā. No 1977. līdz 1983. gadam strādāja Anglijas Bankā, vēlāk par finanšu konsultanti starptautiskā organizācijā (1985—1997). 1997. gadā Meja tika ievēlēta Apvienotās Karalistes parlamenta apakšpalātā, bija vairāku ēnu kabinetu locekle. 2010. gadā viņa kļuva par Apvienotās Karalistes iekšlietu ministri. 2016. gada jūnijā pēc referenduma par Apvienotās Karalistes dalību Eiropas Savienībā, pēc kura par atkāpšanos no partijas līdera un Apvienotās Karalistes premjerministra amata paziņoja Deivids Kemerons, Meja paziņoja par kandidēšanu uz partijas vadītājas (un līdz ar to arī premjerministres) amatu. 2016. gada 13. jūlijā oficiāli apstiprināta Apvienotās Karalistes premjerministres amatā. Viņa kļuva par otro premjerministri sievieti Apvienotās Karalistes vēsturē pēc Mārgaritas Tečeres. Ciešot neveiksmi Breksita sarunās, 2019. gada 24. maijā Terēza Meja paziņoja, ka 7. jūnijā atkāpsies no Konservatīvās partijas vadītājas amata. Andrew Gimson. «Theresa May: minister with a mind of her own». Observer, 2012. gada 20. oktobris. May said: 'I am a practising member of the Church of England, a vicar's daughter.' Christopher Howse. «Theresa May's Desert Island hymn». The Daily Telegraph, 2014. gada 29. novembris. The Home Secretary declared that she was a 'regular communicant' in the Church of England «Theresa May's Tory Leadership Launch Statement». The Independent (London, UK). 2016. gada 30. jūnijs. Skatīts: 2016. gada 30. jūnijs. Jessica Elgot. «Theresa May launches Tory leadership bid with pledge to unite country». The Guardian (London, UK), 2016. gada 30. jūnijs. Skatīts: 2016. gada 30. jūnijs. Britu premjerministre Terēza Meja atkāpsies no amata 7. jūnijā lsm.lv 2019. gada 24. maijā Vikikrātuvē par šo tēmu ir pieejami multivides faili. Skatīt: Terēza Meja. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Informācija parlamenta mājaslapā (angliski)