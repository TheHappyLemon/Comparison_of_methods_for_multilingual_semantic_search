Bahreinas līcis (arābu: خليج البحرين) ir Persijas līča daļa, kas atrodas starp Saūda Arābijas austrumu krastu un Kataras pussalas rietumu krastu. Līča ziemeļos atrodas Bahreina. Pie Kataras atrodas Bahreinai piederošās Havāras salas. Līča dienvidu daļa tiek saukta par Salvas līci. Starp Saūda Arābiju un Bahreinu 1986. gadā tika atklāts 23 kilometrus garais Karaļa Fahda tilts. Ir plāni izbūvēt tiltu arī starp Bahreinu un Kataru, tomēr kopš 2017. gada Kataras diplomātiskās krīzes tie ir atlikti. Vikikrātuvē par šo tēmu ir pieejami multivides faili. Skatīt: Bahreinas līcis.