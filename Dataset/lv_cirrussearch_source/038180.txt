Zilā acs (albāņu: Syri i kaltër, grieķu: Γαλάζιο Μάτι) ir avots un dabas fenomens, kas atrodas netālu no Mezopotamas ciema Vļoras apgabalā, Albānijā. Populārs tūrisma objekts. Avota dzidrais, gaiši zilais ūdens ceļas no vairāk nekā 50 metrus dziļa baseina. Nirēji ir nolaidušies tikai 50 metru dziļumā, jo lielās straumes dēļ nav iespējams ienirt dziļāk. Šis avots ir Bistricas upes izteka, kas pēc 25 km ietek Jonijas jūrā dienvidos no Sarandas. Avots atrodas 152 metrus virs jūras līmeņa, un izplūstošais ūdens daudzums ir 18 400 litri sekundē. Gillian Gloyer. Albania: The Bradt Travel Guide. Bradt Travel Guides, 2008. 196–. lpp. ISBN 978-1-84162-246-0. Tom Masters. Eastern Europe. Lonely Planet, 2007. 67–. lpp. ISBN 978-1-74104-476-8. Andrzej J. Witkowski, Andrzej Kowalczyk, Jaroslav Vrba. Groundwater Vulnerability Assessment and Mapping: IAH-Selected Papers. IAH - Selected Papers on Hydrogeology 11. Taylor & Francis, 2007. gada 24. augusts. 203. lpp. ISBN 978-0415445610. Skatīts: 2014-01-14. Koordinātas: 39°55′25″N 20°11′34″E﻿ / ﻿39.9236111111°N 20.1927777778°E﻿ / 39.9236111111; 20.1927777778