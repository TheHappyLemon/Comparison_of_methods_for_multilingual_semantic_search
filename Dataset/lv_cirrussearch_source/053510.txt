Augšdaugavas novads ir Latvijas pašvaldība, kurā pēc Latvijas 2021. gada administratīvi teritoriālās reformas 2021. gada 1. jūlijā tika apvienots Daugavpils novads un Ilūkstes novads. Robežojas ar Jēkabpils, Līvānu un Preiļu novadiem ziemeļos, Krāslavas novadu austrumos, Lietuvas Panevēžas apriņķi rietumos un Utenas apriņķi dienvidos, kā arī Baltkrievijas Vitebskas apgabalu dienvidos. Novada administratīvais centrs atrodas Daugavpils pilsētā, kas neietilpst novadā. Novada teritorija atbilst pirms iepriekšējās administratīvi teritoriālās reformas pastāvējušā Daugavpils rajona (1962—2009) teritorijai. Augšdaugavas novadā ietilpst 25 pagasti un 2 pilsētas: Ambeļu pagasts, Bebrenes pagasts, Biķernieku pagasts, Demenes pagasts, Dubnas pagasts, Dvietes pagasts, Eglaines pagasts, Ilūkstes pilsēta, Kalkūnes pagasts, Kalupes pagasts, Laucesas pagasts, Līksnas pagasts, Maļinovas pagasts, Medumu pagasts, Naujenes pagasts, Nīcgales pagasts, Pilskalnes pagasts, Prodes pagasts, Salienas pagasts, Skrudalienas pagasts, Subates pilsēta, Sventes pagasts, Šēderes pagasts, Tabores pagasts, Vaboles pagasts, Vecsalienas pagasts un Višķu pagasts. Novada dienvidos un rietumos atrodas Augšzemes augstiene un Aknīstes pacēlums, ziemeļaustrumos — Latgales augstiene, ziemeļrietumus un ziemeļus aizņem Austrumlatvijas zemiene. Augstumi virs jūras līmeņa no 90—100 m Daugavas ielejā, līdz 200 m augstienēs. Augsnes — velēnu podzolētās, velēngleja un purvu. Derīgie izrakteņi: dolomīts, grants, kūdra. Caur novadu tek Daugava un tās pietekas: Ilūkste, Laucesa, Dubna, Līksna. Lielākie ezeri: Sventes ezers — 7,39 km², Riču ezers — 5,88 km², Luknas ezers — 4,09 km². Saskaņā ar PMLP datiem, 2022. gada 1. janvārī Augšdaugavas novadā dzīvoja 27 645 iedzīvotāju. Nenumurēta saraksta elements Esošajās robežās, pēc CSP datiem. Pamatraksts: 2021. gada Augšdaugavas novada domes vēlēšanas Augšdaugavas novadā dzimušie vai dzīvojušie: Jānis Cālītis (1888—1939), sabiedriskais darbinieks, politiķis, Valentīns Cirsis (1930—1994), vēsturnieks, kultūras darbinieks, gids, Jānis Daudzvārdis (1942—2022), šahists, Rihards Eigims (1962), uzņēmējs, politiķis, Georgs Frīdrihs fon Felkerzāms (1766—1848), vācbaltiešu muižnieks, Vesels fon Freitāgs-Loringhofens (1899—1944), vācbaltiešu muižnieks, militārais darbinieks, Ignats Gigels (1866—1947), politiķis, Ina Gudele (1964), valsts darbiniece, Staņislavs Ivbuls (1884—1941), politiķis, sabiedriskais darbinieks, Mihails Jermolajevs (1881—1919), sabiedriskais darbinieks, Mārtiņš Jeske (1883—1941), armijas ģenerālis, Antons Jukšinskis (1902—1958), politiķis, Arvīds Klišāns (1934), mežradznieks, Antons Kursītis (1883—1968), meliorators, sabiedriskais darbinieks, Vincents Kursītis (1892—1974), jurists, politiķis, Eduards Kusiņš (1889—1983), armijas virsnieks un pulkvedis, Afanasijs Kuzmins (1947), šāvējs, Vladislavs Lapinskis (1899—19??), politiķis, Akvelīna Līvmane (1951), aktrise, astroloģe, Jānis Mendriks (1907—1953), katoļu draudzes priesteris, Jāzeps Osmanis (1932—2014), rakstnieks, tulkotājs, mākslinieks, Juris Pabērzs (1891—1961), jurists, politiķis, sabiedriskais darbinieks, literāts, Sebastjāns Pabērzs (1889—1942), politiķis, sabiedriskais darbinieks, Pauls Sukatnieks (1914—1989), dārznieks, selekcionārs, Staņislavs Kostka Plāters-Zībergs (1823—1896), muižu īpašnieks, grāfs, Latgales sabiedriskais darbinieks, Vladislavs Raginis (1908—1939), Polijas armijas virsnieks, Stefans Rāzna (1951), politiķis, uzņēmējs, Antons Rubins (1885—1964), literāts, politiķis, Broņislavs Salītis (1938), sabiedriskais darbinieks, Vilis Siliņš (1823—1896), sabiedriskais darbinieks, Antons Skrinda (1881—1918), kara ārsts, rakstnieks, Benedikts Skrinda (1868—1947), katoļu priesteris, rakstnieks, Kazimirs Skrinda (1875—1919), katoļu priesteris, teoloģijas maģistrs, pedagogs, publicists, Gothards Frīdrihs Stenders (1714—1796), apgaismības laikmeta vācbaltiešu luterāņu teologs, latviešu laicīgās rakstniecības dibinātājs, "Latviešu valodas vārdnīcas" Heinrihs Strods (1925—2012), vēsturnieks, Dora Stučka (1870—1950), tulkotāja, sabiedriskā darbiniece, Staņislavs Vasiļevskis (1907—1988), astronoms, Teodors Volfs fon Līdinghauzens (1662—1712), Inflantijas bīskaps. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas padomju enciklopēdija. 2. sējums. Rīga : Galvenā enciklopēdiju redakcija. 449. lpp. https://www.pmlp.gov.lv/lv/media/8184/download https://data.stat.gov.lv/pxweb/lv/OSP_PUB/START__POP__IR__IRD/RIG010/ «IRE031. Iedzīvotāju skaits un īpatsvars pēc tautības reģionos, valstspilsētās un novados gada sākumā (pēc administratīvi teritoriālās reformas 2021. gadā) 2021 - 2023». Skatīts: 19.11.2023.