Discovery Channel Pro Cycling Team (UCI komandas kods: DSC) bija ASV bāzēta profesionāla šosejas riteņbraukšanas komanda. No 1996. līdz 2004. gadam tā bija pazīstama kā U.S. Postal Service Pro Cycling Team. Komandas līderis līdz 2005. gada jūlijam bija septiņkārtējais Tour de France uzvarētājs Lānss Ārmstrongs, tomēr viņš pārsvarā citās sacensībās nepiedalījās. No 2005. līdz 2007. gadam komanda bija viena no 20 komandām, kuras piedalījās UCI ProTour sacensībās. 2004. gada 15. jūnijā Discovery Channel kļuva par komandas sponsoru 2004. — 2007. gada sezonām. Kā daļa no sponsoru līguma, Lānss Ārmstrongs piedalījās dažādās Discovery Networks TV kanāla pārraidēs. Līgums neietekmēja cita komandas sponsora, konkurējošā televīzijas kanāla OLN (šobrīd Versus) tiesības ASV teritorijā translēt nozīmīgus riteņbraukšanas pasākumu kā Tour de France. Komandas sporta direktors bija Johans Breinēls, kurš iepriekš vadīja arī U.S. Postal komandu. Komanda piederēja ASV kompānijām Tailwind Sports Corp. un Capital Sports & Entertainment. 2007. gada 10. februārī Discovery Channel paziņoja, ka sezonas beigās nepagarinās sponsoru līgumu. 10. augustā komanda paziņoja ka jauns sponsors netiks meklēts un komanda tiks likvidēta sezonas beigās. Sue George. «Discovery Channel to end sponsorship». Cyclingnews.com, 2007-02-10. Skatīts: 2007-02-10. «Armstrong's Former Team To Disband». forbes.com. 2007-08-10. Arhivēts no oriģināla, laiks: 2013-01-02. Skatīts: 2009-01-08. Discovery Channel Pro Cycling Team Discovery Channel Pro Cycling Team Lānsa Ārstronga un Discovery Channel Pro Cycling Team oficiāla fanu lapa Discovery Channel komandas lapa Cyclingpost U.S. Postal Service Pro Cycling Team USPS Pro Cycling Team vietne