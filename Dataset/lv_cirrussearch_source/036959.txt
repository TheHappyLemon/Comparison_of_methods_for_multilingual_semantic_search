Olivers Mihaels Ditrihs (vācu: Oliver Michael Dittrich, plašāk pazīstams kā Olli Ditrihs (vācu: Olli Dittrich), dzimis 1956. gada 20. novembrī Ofenbahā pie Mainas, Vācijā) ir vācu mūziķis (bundzinieks), komponists un komiķis. Ditrihs ir žurnālista un gleznotājas dēls, uzaudzis kopā ar brāli Hamburgā. No 1975. līdz 1978. gadam skolā apguvis teātra dekoratora amatu Hamburgas Valsts operā. Nostrādājis 7 gadus Deutschen Grammophon GmbH. Viņa pirmā plate iznāca 1977. gadā ar nosaukumu Ich bin 18 ("Man ir 18"). Ditrihs 1982. gadā kā komponists, viesdziedātājs un zīmētājs piedalījās Tone Band. Šajā laikā viņš sarakstījis apmēram 250 dziesmu tādiem izpildītājiem kā James Last, Annette Humpe vai Die Prinzen. 1989. gadā ar vārdu TIMS viņš izdeva pirmo albumu Modern Guy. 1992. gadā Oli uzstājies Hamburgas Quatsch Comedy Club. Ditrihs no 1993. gada piedalījies RTL komēdijas seriālā RTL Samstag Nacht un kopā ar Vigaldu Boningu saņēmis Adolf-Grimme-Preis par sarunu šova parodiju "Zwei Stühle — Eine Meinung" ("2 Krēsli - 1 viedolis"). Pa to laiku kopā ar Vigaldu Boningu viņš izveidoja joku popgrupu Die Doofen (Muļķi), 1995. un 1996. iznāca 2 albumi un vairāki singli. Oficiālā Olī Dītriha mājaslapa (WDR) (vāciski) ZEIT-Intervija ar Olī Dītrihu (vāciski) Fanulapa (vāciski)