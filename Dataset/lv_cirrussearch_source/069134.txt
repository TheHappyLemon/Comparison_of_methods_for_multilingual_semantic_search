Panglao (filipīniešu: Panglao) ir sala Filipīnu arhipelāgā. Administratīvi ietilpst Centrālo Visaju reģiona Boholas provincē, dalās divās municipalitātēs. Apdzīvo galvenokārt sebuāņi. Lielākās apdzīvotās vietas ir Panglao un Dauisa. Attīstīts tūrismas — klimatiskie un niršanas kūrorti. Salā atrodas Boholas-Panglao starptautiskā lidosta. Izvietojusies arhipelāga vidusdaļā Visaju jūrā uz dienvidrietumiem no Boholas starp Boholas šaurumu ziemeļrietumos un Boholas jūru dienvidaustrumos. No Boholas Panglao atdala ap 500 m plats sekls šaurums, ko šķērso divi tilti. Administratīvi vienai no municipalitātēm pakļauta arī 7 km uz dienvidrietumiem esošā Balikasagas sala. Sala zema, lielākoties līdzena, dienvidaustrumu daļā vairāki pauguri. Dienvidrietumu krastu ieskauj plašs koraļļu rifs. Valda subekvatoriāls musonu klimats. Vikikrātuvē par šo tēmu ir pieejami multivides faili. Skatīt: Panglao.