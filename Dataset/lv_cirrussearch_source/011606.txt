Puteaux SA 18 — Francijas pusautomātiskais vītņstobra lielgabals. Izstrādāts Pirmā pasaules kara beigās. Galvenokārt uzstādīts uz vieglajiem tankiem un dažiem bruņuautomobiļu modeļiem. Tas bija vienkāršs, bet uzticams ierocis, ar tam laikam augstu šaušanas ātrumu. Galvenokārt paredzēts pretinieka dzīvā spēka un ložmetēja ligzdu iznīcināšanai. Sakarā ar nelielo bruņu caursišanas spēju, varēja tikt lietots tikai pret viegli bruņotām mašīnām. Lielgabala stobra garums bija 777 mm (21 kalibrs). Maksimālais šaušanas ātrums bija 15 šāviņi minūtē, bet efektīvais ātrums ap 10 šāviņiem minūtē. Šis lielgabals tika izmantots teju visiem franču vieglajiem tankiem, kuri tika izgatavoti starpkaru periodā. Pirmā pasaules kara laikā tas tika uzstādīts tankam Renault FT-17. Otrā pasaules kara laikā tas tika lietots kā tanku Renault R-35, Hotchkiss H-35 un H-38, FCM-36 un dažu bruņuautomobiļi galvenais ierocis. Poļu armijā lielgabals wz.18 Puteaux bija uzstādīts uz tankiem Renault FT-17, Renault R-35 un Hotchkiss H-35. Kā arī uz poļu ražotajām bruņuautomašīnām Wz.28, Wz.29 un Wz.34. Tas tika uzstādīts arī uz dažiem poļu bruņuvilcieniem un piekrastes patruļas laivām.