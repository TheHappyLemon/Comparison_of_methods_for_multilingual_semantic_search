Eiropas konstitūcija jeb Līgums par Konstitūciju Eiropai ir bijis Eiropas Savienības (ES) konstituējoša līguma projekts, par kuru vienojās ES valstu vadītāji 2004. gada 29. oktobrī Romā. Lai līgums stātos spēkā, būtu nepieciešama tā ratifikācija visās 25 ES dalībvalstīs. No 2004. līdz 2005. gadam līgums bija ratificēts 12 dalībvalstu parlamentos, to vidū arī Latvijas Saeimā (2005. gada 2. jūnijā), kā arī Spānijā un Luksemburgā — referendumā. Francijā un Nīderlandē notikušajos referendumos līgums tika noraidīts, un, pamatojoties uz šo referendumu rezultātiem, deviņās dalībvalstīs līguma ratifikācija tika atlikta uz nenoteiktu laiku. 2007. g. tā vietā tika saskaņots jaunā "Reformu līguma" teksts. Līguma teksts latviešu valodā Ratifikācijas gaita Saeimas 02.06.2005. balsojuma rezultāti