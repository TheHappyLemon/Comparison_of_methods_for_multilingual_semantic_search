Belorecka (krievu: Белорецк, baškīru: Белорет) ir pilsēta Baškortostānas Republikā Krievijas Federācijā, rajona centrs. Attālums līdz Baškortostānas galvaspilsētai Ufai — 245 km. 2017. gadā pilsētā dzīvoja 65 800 iedzīvotāji (70% krievi, 19% baškīri, 9% tatāri). Atrodas Kamas pietekas Belajas upes krastos, Urālu kalnos (Dienvidurālos). No Belajas upes nosaukuma arī cēlies pilsētas nosaukums. Pilsētas vēsture saistīta ar dzelzsrūdas ieguvi un metalurģiju. 1762. gadā Urālos izveidots tēraudliešanas uzņēmums, pie kuras arī veidojusies pirmā strādnieku (šeit pārvietoto dzimtzemnieku un vietējo baškīru) apdzīvotā vieta — Lomovkas sādža (pastāv arī mūsdienās). Strādniekiem tika veidoti arī citi ciemi tuvējā apkārtnē. 1774. gadā šeit uz laiku apmetās Jemeļjana Pugačova sacelšanās zemnieku armija. 1784. gadā uzbūvēta vēl viena tēraudliešanas rūpnīca netālajā Tirļanskā (33 km no mūsdienu Beloreckas). 19. gadsimta beigās Beloreckas iedzīvotāju skaits jau sasniedza 15 000. 1910. gadā sākta būvēt šaursliežu dzelzceļa līnija no Zaprudovskas uz Tirļansku, kas 1914. gadā sasniedza Belorecku (demontēta 2007. gadā). Dzelzceļa līnijas būvniecība no Ufas uz Belorecku sākās 1956. gadā. 1960. gada vasarā stacijā sāka ierasties kravas, bet 1960. gada vidū sāka kursēt pasažieru vilciens ar 8 vagoniem. Dzelzceļa stacija tika uzcelta 1967. gadā. 1979. gadā tika pabeigta Beloreckas—Karlamanas dzelzceļa līnijas būvniecība. Tajā pašā gadā sāka kursēt vilciens Sibaja—Ufa, kas kursē līdz šai dienai. Pilsētas statuss — kopš 1923. gada. Lielākais iedzīvotāju skaits pilsētā bija 1980. gadu otrajā pusē (ap 75 000), pēc tam iedzīvotāaju skaits samazinājies. «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019. Vikikrātuvē par šo tēmu ir pieejami multivides faili. Skatīt: Belorecka. Encyclopædia Britannica raksts (angliski) Krievijas Lielās enciklopēdijas raksts (krieviski)