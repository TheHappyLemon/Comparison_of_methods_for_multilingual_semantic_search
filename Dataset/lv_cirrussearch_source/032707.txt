Pearl Jam ir amerikāņu rokgrupa, kura 1990. gadā dibināta Sietlā, Vašingtonas štatā. Kopš pašiem grupas pirmsākumiem tās sastāvā ir Edijs Veders (vadošais solists, ģitārists), Džefs Aments (basģitārists), Stouns Gosārs (ritma ģitārists) un Maiks Makkrīdijs (soloģitārists). Vienīgi tās bundzinieki ir mainījušies. Pašlaik bundzinieks ir bijušais grupas Soundgarden dalībnieks Mets Kamerons. Viņš grupā ir no 1998. gada. Pēc Amenta un Gosāra iepriekšējās grupas Mother Love Bone izjukšanas, viņi nolēma Pearl Jam mūzikas stilu mainīt. To varēja just jau grupas debijas albumā Ten (1991). Tā 1990. gadu sākumā kļuva par vienu no grandžmūzikas kustības aizsācējiem. Pearl Jam tika daudz kritizēta, it īpaši to darīja grupas Nirvana līderis Kurts Kobeins. Pearl Jam tiek uzskatīta par vienu no ietekmīgākajām 1990. gadu rokgrupām. Tā kļuva par vienu no Sietlas "Lielā četrinieka" grupām (vēl Nirvana, Alice in Chains un Soundgarden). Pasaules uzmanību Pearl Jam izpelnījās 1991. gadā ar savu debijas albumu Ten. Pearl Jam kopā ir izdevuši astoņus studijas albumus, četrus koncertierakstus, kā arī divas dziesmu izlases, visi grupas albumi pasaulē ir pārdoti vairāk nekā 60 miljonos eksemplāros. Ten (1991) Vs. (1993) Vitalogy (1994) No Code (1996) Yield (1998) Binaural (2000) Riot Act (2002) Pearl Jam (2006) Backspacer (2009) Lightning Bolt (2013) Gigaton (2020) Dark Matter (2024) Live On Two Legs (1998) Live at Benaroya Hall (2004) Live in NYC 12/31/92 (2006) Live at Easy Street (2006) Live at the Gorge 05/06 (2007) Live at Lollapalooza 2007 (2007) Live on Ten Legs (2011) Lost Dogs (2003) Rearviewmirror: Greatest Hits 1991-2003 (2004) Džefs Aments (Jeff Ament, 1990) — basģitārists Stouns Gosārds (Stone Gossard, 1990) — ritma ģitārists Maiks Makkrīdijs (Mike McCready, 1990) — vadošais ģitārists Edijs Veders (Eddie Vedder, 1990) — vadošais solists, ģitārists Mets Kamerons (Matt Cameron, 1998) — bundzinieks Mets Čemberleins (Matt Chamberlain, 1990) — bundzinieks Deivs Kruzens (Dave Krusen, 1990—1991) — bundzinieks Deivs Abrucēze (Dave Abbruzzese, 1991—1994) — bundzinieks Džeks Aironss (Jack Irons, 1994—1998) — bundzinieks