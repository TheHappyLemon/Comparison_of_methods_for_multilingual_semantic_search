Artūrs Kupaks (dzimis 1973. gada 14. jūlijā) ir bijušais latviešu hokejists, aizsargs, Latvijas hokeja izlases dalībnieks. Ilgus gadus pavadījis Rīgas "Pārdaugava" sastāvā, vēlāk spēlējis dažādos Ziemeļamerikas hokeja līgu klubos. Profesionāļa karjeru Kupaks sāka 1991.—92. gada sezonā Starptautiskajā hokeja līgā spēlējošās Rīgas "Pārdaugava" sastāvā. 1994. gada vasarā aizsargs pārcēlās uz Ziemeļameriku, pievienojoties Austrumkrasta hokeja līgas vienības Grīnsboro "Monarchs" rindām. Nākamās divas sezonas aizvadīja IHL vienībās Hjūstonas "Aeros" un Lasvegasas "Thunder", taču 1997.—98. gada sezonā aizvadīja vairākas spēles arī Amerikas hokeja līgas vienībā Springfīldas "Falcons". Turpmākajos gados spēlēja dažādos ECHL, WPHL, WCHL un CHL līgu klubos, līdz 2006. gadā beidza spēlētāja karjeru. Latvijas hokeja izlases rindās spēlējis 1993., 1994., 1997. un 2001. gada Pasaules čempionātos. Eliteprospects profils (angliski)