Kristena Kerola Viga (angļu: Kristen Carroll Wiig; dzimusi 1973. gada 22. augustā) ir amerikāņu aktrise, komiķe un rakstniece. Viņa ir pazīstama ar darbību NBC skeču komēdijšovā Saturday Night Live, kurā darbojās no 2005. līdz 2012. gadam. Bijusi viena no improvizācijas komēdijtrupas The Groundlings loceklēm. Piedalījusies vairākās filmās un televīzijas seriālos, tai skaitā "Līgavas māsas" (Bridesmaids), "Makgrubers" (MacGruber), Flight of the Conchords, "Piedzīvojumu zeme" un "Pols". Tāpat Viga bija viena no filmas "Līgavas māsas" scenāristēm, par lomu viņa tika nominēta Zelta globusa balvai kā labākā aktrise komēdijā vai mūziklā, savukārt par scenāriju — Amerikas Kinoakadēmijas balvai un BAFTA kino balvai. Attēlojusi lomas tādās pazīstamās filmās kā "Voltera Mitija slepenā dzīve" (The Secret Life of Walter Mitty, 2013), The Skeleton Twins (2014), "Marsietis" (2015), "Pusaudzes dienasgrāmata" (The Diary of a Teenage Girl, 2015), "Spoku mednieki" (2016), "Samazināšana" (2017), "Māt!" (2017), "Kur palikusi Bernadeta?" (2019), "Brīnumsieviete 1984" (2020) un Barb and Star Go to Vista Del Mar (2021). They're live on SNL, a December 2005 USA Today article Vikikrātuvē par šo tēmu ir pieejami multivides faili. Skatīt: Kristena Viga. IMDb profils (angliski) AllMovie profils (angliski) Box Office Mojo profils (angliski)