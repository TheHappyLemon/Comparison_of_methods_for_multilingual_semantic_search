Mīkaels Baklunds (zviedru: Mikael Backlund; dzimis 1989. gada 17. martā) ir zviedru hokejists, centra uzbrucējs, Zviedrijas hokeja izlases dalībnieks. Pašlaik (2023) Baklunds spēlē Nacionālās hokeja līgas kluba Kalgari "Flames" sastāvā, kur pilda arī komandas kapteiņa funkcijas. Profesionāļa karjeru Baklunds sāka 16 gadu vecumā, kad 2005.—06. gada sezonā aizvadīja 12 spēles Allsvenskan līgas klubā VIK Västerås HK. 2007.—08. gada sezonā komandas rindās uzbrucējs jau bija nostiprinājies. 2008.—09. gada sezonas vidū pārcēlās uz Ziemeļameriku, kur aizvadīja savu debijas spēli NHL klubā Kalgari "Flames", kā arī Kelovnas "Rockets" rindās kļuva par WHL čempionu. 2009.—10. gada sezonā Kalgari "Flames" sastāvā Baklunds aizvadīja jau 23 spēles, sezonas lielāko daļu gan pavadot AHL. 2010.—11. gada sezonā hokejistam izdevās nostiprināties "Flames" rindās. 2013.—14. gada sezonu Baklunds noslēdza ar 39 rezultativitātes punktiem un bija kļuvis par vienu no "Flames" vadošajiem uzbrucējiem. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)