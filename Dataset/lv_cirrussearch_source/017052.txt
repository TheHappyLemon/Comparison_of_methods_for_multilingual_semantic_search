Test Drive ir ātrumsacīkšu spēļu sērija, ko sākotnēji izdeva Accolade, bet vēlāk Accolade nopirkušais Infogrames. Sērijas pirmā spēle izdota 1987. gadā, un kopš tā laika tai izdoti vairāki turpinājumi. Patlaban Test Drive sērijas spēles izdod Atari, par ko Infogrames sevi pārdēvēja 2003. gadā. Test Drive spēlēs spēlētājs ar vienu no vairākiem eksotiskiem automobiļiem piedalās ātrumsacīkstēs pret pretiniekiem vai laika ierobežojumu, vienlaikus izvairoties no satiksmes un policijas.