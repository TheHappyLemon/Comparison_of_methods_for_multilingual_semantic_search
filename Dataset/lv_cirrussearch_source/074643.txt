Parastā zalktene (latīņu: Daphne mezereum) ir timēliju dzimtas suga. Latvijā bieži sastopams krūms. Tas ir līdz 1,5 m liels, vasarzaļš krūms. Stumbrs zarains, zari stāvi, miza gaišbrūna. Lapas veselas, lancetiskas, sakopotas pamīšus zaru galos. Zied tūlīt pēc sniega nokušanas, lapām plaukstot. Ziedi iesārti, uz zariem gandrīz sēdoši. Atrodas iepriekšējā gada lapu žāklēs zaru augšdaļā. Apziednis četrdaļīgs. Auglis — kaulenis ar sarkanu, sulīgu apvalku. Indīgs augs, satur indīgu diterpenoīdu mezereīnu, glikozīdu dafnīnu, kā arī citas toksiskas vielas. Aug mitros vai pamitros, jauktos un lapkoku mežos. Parastā zalktene ir Eirāzijas diezgan plaši izplatīta suga. Artūrs Mauriņš, Andris Zvirgzds. Dendroloģija. Rīga 2006. ISBN 9984-802-21-3 Izplatība Vikikrātuvē par šo tēmu ir pieejami multivides faili. Skatīt: Parastā zalktene. Encyclopædia Britannica raksts (angliski) Encyclopædia of Life raksts (angliski) latvijasdaba.lv Arhivēts 2010. gada 23. augustā, Wayback Machine vietnē. Parastā zalktene - Daphne mezereum L.