Prestons Stērdžiss (angļu: Preston Sturges; dzimis 1898. gada 29. augustā, miris 1959. gada 6. augustā) bija amerikāņu dramaturgs, kinorežisors un scenārists. Savu karjeru Holivudā iesācis kā scenārists un tikai vēlāk sācis režisēt filmas. Stērdžisu uzskata par pirmo Holivudas režisoru, kurš guva panākumus kā scenārists un tikai pēc tam sācis režisēt savus scenārijus. Stērdžisa pirmā filma kā režisoram bija politiskā satīra The Great McGinty (1940), kuras scenāriju viņš Paramount Pictures pārdeva par 10 ASV dolāriem, apmaiņā pret to, lai pats varētu filmu režisēt. Par šo filmu Stērdžiss saņēma Amerikas Kinoakadēmijas balvu kategorijā "Labākais oriģinālscenārijs". Šai kategorijā nominēts arī par filmām The Miracle of Morgan's Creek (1944) un Hail the Conquering Hero (1944). Sarakstījis un režisējis arī tādas filmas kā The Lady Eve (1941), "Salivana ceļojumi" (1941) un The Palm Beach Story (1942). Visas trīs filmas tiek uzskatītas par klasiskām kinokomēdijām un ir iekļautas Amerikas Kinoinstitūta 100 smieklīgāko amerikāņu filmu sarakstā. Donald Spoto. Madcap: The Life of Preston Sturges. Little, Brown, 1990. 150. lpp. ISBN 0-316-80726-5. «AFI’s 100 YEARS…100 LAUGHS». American Film Institute (angļu). Skatīts: 2024-03-24. IMDb profils (angliski) Internet Broadway Database profils (angliski) AllMovie profils (angliski)