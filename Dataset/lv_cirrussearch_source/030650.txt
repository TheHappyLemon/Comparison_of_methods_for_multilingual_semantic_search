Aegna (igauņu: Aegna, zviedru: Ulfsö, vācu: Wulf) ir Igaunijai piederīga sala Baltijas jūrā, Somu līcī. Atrodas 14 km uz ziemeļiem no Tallinas, 2 km uz ziemeļiem no Vīmsi pussalas. Sala atrodas stratēģiski svarīgā vietā, iebraucot Tallinas ostā no austrumu puses. Izveidojusies aptuveni pirms 4200 gadiem, ceļoties jūras gultnei. Aegna atrodas ainavu aizsardzības liegumā, 70% salas klāj mežs. Salā atrodas lieli laukakmeņi, piemēram Tulekivi — šī akmens apkārtmērs ir 34,1 metrs un augstums — 3,8 metri. Sala ir iecienīta Tallinas iedzīvotāju vidū kā brīvdienu izbraukumu vieta, 2006. gada vasarā tika uzsākta regulāra satiksme uz salu. Kopš 1975. gada sala ir Tallinas daļa. Sala minēta 13. gadsimtā kā Wluesøø, 1409. gadā kā Olevessunde, 1434. gadā kā Wulvessunt, 1539. gadā kā Wolffessunde. Pirmais igauņu valodas nosaukums ir 1683. gada rakstītajos avotos minētais Eikisari. Ir arī citi salas nosaukuma varianti. Kopš 1460. gada salu pastāvīgi vai periodiski apdzīvo zvejnieku ģimenes. 20. gadsimta sākumā uz salas tika veidota militārā bāze un visu piecu salas ciematiņu iedzīvotājiem nācās to pamest. 1911. gadā uz salas iekārtoja artilērijas bateriju, kas tika paplašināta otrā pasaules kara laikā. Laikaposmā no 1914. līdz 1944. gadam uz salas bija arī šaursliežu dzelzceļš. Vecā kapsēta Artilērijas bateriju atliekas Dižakmeņi Vikikrātuvē par šo tēmu ir pieejami multivides faili. Skatīt: Aegna. Attēli Pārskata karte Aegnas šaursliežu dzelzceļa vēsturiskie attēli