Mantuja (itāļu: Mantova, izrunā: [ˈmantova]) ir pilsēta Itālijā, Lombardijas reģionā. Tā ir Mantujas provinces administratīvais centrs. Pilsētu ieskauj trīs 12. gadsimtā mākslīgi izrakti ezeri. Bija arī ceturtais ezers, bet tas 18. gadsimta beigās izžuva. Mantujā vairākus gadsimtus valdīja Gonzagu dzimta (1328—1708). Tās valdīšanas laikā pilsētā attīstījās māksla, kultūra un mūzika. Mantujai ir nozīmīga loma operas attīstības vēsturē, jo šeit dzīvoja itāļu komponists Klaudio Monteverdi. Netālu no pilsētas ir dzimis Romas vēsturnieks Vergīlijs. Mantuja ir zināma arī kā pilsēta, uz kurieni Viljama Šekspīra lugā "Romeo un Džuljeta" tika izraidīts galvenais lugas varonis Romeo. 2007. gadā Mantujas vecpilsētu (centro storico) un Sabjonetas komūnu Mantujas provincē UNESCO pasludināja par Pasaules mantojuma objektiem. 2017. gadā Itālijas vides aizsardzības asociācija Legambiente Mantuju nosauca par vislabāko Itālijas pilsētu pēc dzīves un vides kvalitātes. https://demo.istat.it/?l=it. «Ecosistema Urbano 2017». legambiente. Arhivēts no oriģināla, laiks: 2018. gada 30. augustā. Skatīts: 2019. gada 21. janvārī. Vikikrātuvē par šo tēmu ir pieejami multivides faili. Skatīt: Mantuja. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Oficiālā mājaslapa Arhivēts 2007. gada 7. augustā, Wayback Machine vietnē. Mantujas tūrisma mājaslapa Arhivēts 2019. gada 4. februārī, Wayback Machine vietnē.