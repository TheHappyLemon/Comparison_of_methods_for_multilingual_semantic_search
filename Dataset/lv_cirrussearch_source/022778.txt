Līva Grēte Šelbreida-Puarē (Liv Grete Skjelbreid Poirée; dzimusi Līva Grēte Šelbreida (norvēģu: Liv Grete Skjelbreid) 1974. gada 7. jūlijā Bergenā) ir bijusī norvēģu biatloniste. Savas paaudzes labākā Norvēģijas biatloniste, vairāku Olimpisko un Pasaules čempionāta medaļu īpašniece. Piedalījusies trijās ziemas olimpiskajās spēlēs (1998, 2002, 2006), 2002. gadā Soltleiksitijā izcīnīja sudrabu 15 km distancē un 4x7,5 km stafetē Norvēģijas komandas sastāvā, 1998. gadā Nagano ieņēma 3. vietu Norvēģijas komandas sastāvā stafetē. Izcīnījusi vairākas medaļas Pasaules čempionātā. 2003.—2004. gada Pasales kausa sezonā izcīnīja uzvaru kopvērtējumā, vēl šajā sezonā uzvarēja arī sprinta, iedzīšanas un masu starta kopvērtējumā. 2006. gadā paziņojusi par karjeras beigšanu. L. G. Šelbreidas-Puarē vecākā māsa Anna Elēna Šelbreida arī bija biatloniste, Norvēģijas izlases dalībniece un olimpiskās medaļas īpašniece, viņa ir precējusies ar biatlonistu Ēgilu Jellannu. L. G. Šelbreida-Puarē 2000. gadā apprecējās ar titulēto Francijas biatlonistu Rafaelu Puarē. Viņiem ir dzimušas trīs meitas (pēc pirmās meitas piedzimšanas Līva Grēte spēja atgriezties profesionālajā sportā). 2013. gadā pāris paziņoja par šķiršanos. Olympedia profils (angliski) Munzüger Sport profils (vāciski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)