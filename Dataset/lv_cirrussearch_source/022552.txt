Ģertrūde Staina (angļu: Gertrude Stein; dzimusi 1874. gada 3. februārī, mirusi 1946. gada 27. jūlijā) bija amerikāņu rakstniece, sabiedriska persona un mākslas kolekcionāre, kura lielāko aktīvā mūža daļu pavadījusi Parīzē. Dzimusi Pensilvānijā, uzaugusi Oklendā, Kalifornijā. 1903. gadā apmetās Parīzē, kur nodzīvoja līdz mūža beigām. Parīzē kopā ar brāli Leo Steinu pievērsās mākslas kolekcionēšanai, lielākoties iepērkot modernos autorus. Stainas dzīvoklis 27 rue de Fleurus kādus četrdesmit gadus bija mākslas salons, kurā sestdienas pēcpusdienās tikās daudzi pazīstami 20. gadsimta mākslas cilvēki, to vidū Ernests Hemingvejs, Pablo Pikaso, Frānsiss Skots Ficdžeralds, Gijoms Apolinērs, Sinklērs Lūiss, Džeimss Džoiss, Ezra Paunds, Torntons Vailders, Huans Griss, Šervuds Andersons, Frānsiss Pikabia, Kārlis Van Vehtens, Anrī Matiss, Žoržs Braks, Andrē Derēns, Maksis Žakobs, Anrī Ruso. Šo salonu Hemingvejs aprakstījis memuāru grāmatā "Mūžīgi svētki" (A Moveable Feast). 1933. gadā arī Steina publicēja memuārus The Autobiography of Alice B. Toklas, kurā ar Stainas dzīvesbiedres Elisas Toklasas acīm (Steina bija homoseksuāle) arī aprakstīti šie notikumi. Tiek uzskatīts, ka Steina radījusi jēdzienu zudusī paaudze. Viņa ir izteiciena "Roze ir roze ir roze ir roze" (Rose is a rose is a rose is a rose) autore. Vikikrātuvē par šo tēmu ir pieejami multivides faili. Skatīt: Ģertrūde Staina. "Pērtiķītis iet kā ēzelis: krājuma "Maigās pogas" darbu tulkojumi latviešu valodā. Punctum, 2023. gada 20. jūlijā. Tulkojis Artis Ostups.