Abidžana (franču: Abidjan, izrunā: [abidʒɑ̃]) ir lielākā pilsēta Kotdivuārā. Tā atrodas valsts dienvidaustrumos Ebrjē lagūnas krastos, pie Atlantijas okeāna. Abidžana bija Kotdivuāras galvaspilsēta līdz 1983. gadam, kad tā tika pārcelta uz Jamusukro. Arī mūsdienās Abidžana de facto ir valsts galvaspilsēta, jo lielākā daļa valsts iestāžu un ārvalstu vēstniecību rezidē pilsētā, kā arī saimnieciskā dzīve ir ļoti aktīva. Reiz Abidžana tika saukta par Āfrikas Parīzi, kopš Kotdivuāras pilsoņu kara sākuma 2002. gadā tā ir viena no bīstamākajām pilsētām Āfrikas kontinentā,[nepieciešama atsauce] kurā bieži notiek politiski nemieri un ir augsts noziedzības līmenis. Pilsēta radās 1931. gadā pie jaunuzbūvētās piestātnes un 1933. gadā kļuva par franču kolonijas galvaspilsētu. 1983. gadā par Kotdivuāras galvaspilsētu kļuva Jamusukro. 1977. gadā Abidžanā beidzās pirmais bezceļu rallijs Nica—Abidžana. Pēc šī rallija Tjerī Sabīnam radās ideja par Dakaras ralliju. No Abidžanas ir nākusi Eiropā pazīstamā mūzikas grupa Magic System. Abidžanā dzimuši: Arturs Boka (Arthur Boka) (1983-) - futbolists Marko Coro (Marco Zoro) (1983-) - futbolists Didjē Drogba (Didier Drogba) (1978-) - futbolists Eamnuels Ebujī (Emmanuel Eboué) (1983-) - futbolists Žils Japi Japo (Gilles Yapi Yapo) (1982-) - futbolists Bakarī Konē (Bakari Koné) (1981-) - futbolists Žans-Žaks Tizijē (Jean-Jacques Tizié) (1972-) - futbolists Didjē Zokorā (Didier Zokora) (1980-) - futbolists Vikikrātuvē par šo tēmu ir pieejami multivides faili. Skatīt: Abidžana. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)