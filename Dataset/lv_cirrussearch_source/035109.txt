Daniela Nucu-Gažika (rumāņu: Daniela Nuțu-Gajić; arī Nucu-Teresčenko (rumāņu: Nuţu-Terescenko); dzimusi kā Daniela Nucu 1957. gada 8. jūnijā Timišoarā) ir Rumānijā dzimusi Austrālijas starptautiskā lielmeistare šahā (1986). No 1970. gadu vidus līdz 1990. gadu vidum bijusi viena no vadošajām Rumānijas šahistēm. Daudzkārtējā Rumānijas sieviešu šaha čempionātu dalībniece, kuros izcīnījusi sešas medaļas: 3 zelta (1978, 1979, 1980), sudraba (1983) un 2 bronzas (1984, 1985). Daudzu starptautisko sieviešu šaha turnīru laureāte: 1979. gadā Novisadā dalījusi 2.-4. vietu, 1983. gadā uzvarējusi Atēnās, 1991. gadā dalījusi 3. vietu Tuzlā. 1989. gadā kļuvusi par Dienvidslāvijas sieviešu atklātā šaha čempionāta uzvarētāju. Divas reizes piedalījusies Pasaules šaha čempiones izcīņas cikla starpzonu turnīros: 1985. gadā Havanā ieņēmusi 5. vietu, bet 1991. gadā Suboticā (tagad Serbija) dalījusi 13.-15. vietu. Par panākumiem turnīros FIDE 1978. gadā viņai piešķīra starptautiskās meistares (WIM), bet 1986. gadā - starptautiskās lielmeistares (WGM) nosaukumu. Pārstāvējusi Rumānijas komandu Pasaules šaha olimpiādēs, kurās piedalījusies 7 reizes (1978-1986, 1992-1994). Komandu vērtējumā izcīnījusi sudraba (1982) un 2 bronzas (1984, 1986) medaļas, bet individuālajā vērtējumā izcīnījusi 2 zelta (1980, 1982) medaļas. 1990. gadu vidū pārcēlusies uz dzīvi Austrālijā. 1995. gadā uzvarējusi Dienvidaustrālijas atklātajā sieviešu šaha čempionātā un Austrālijas sieviešu šaha čempionātā. 1996. gadā bijusi labākā Kvīnslendas sieviešu un meiteņu šaha čempionātā. No 1997. gada šaha turnīros pārstāv Austrāliju. Kopš 1998. gada šaha turnīros piedalās reti. Pazīstama kā Austrālijas junioru šaha līgas (angļu: Australian Junior Chess League) organizētāja un bērnu šaha trenere. «Federația Română de Șah: Prezentare». Arhivēts no oriģināla, laiks: 2018. gada 17. martā. Skatīts: 2016. gada 24. augustā. «1985 Havana Interzonal Tournament». Arhivēts no oriģināla, laiks: 2016. gada 3. martā. Skatīts: 2016. gada 24. augustā. «1991 Subotica Interzonal Tournament». Arhivēts no oriģināla, laiks: 2016. gada 3. martā. Skatīts: 2016. gada 24. augustā. OlimpBase :: Women's Chess Olympiads :: Daniela Nuţu-Gajic «Ergebnis von Eloabfrage: Nutu-Gajic, Daniela». Arhivēts no oriģināla, laiks: 2016. gada 4. martā. Skatīts: 2016. gada 24. augustā. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)