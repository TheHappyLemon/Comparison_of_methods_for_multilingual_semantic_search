Krīnijas (Crinum) ir daudzgadīgu lakstaugu ģints, kas pieder amariļļu dzimtai. Nosaukums Crinum atvasināts no grieķu vārda krinon ("baltā lilija"). Krīnijas izplatītas tropu un subtropu apgabalos Amerikā, Āfrikā, Āzijas dienvidos un Austrālijas ziemeļos. Daudzgadīgi lakstaugi ar sulīgām saknēm — sīpoliem. Lapas garas, šauras. To novietojums pamatā blīvās piezemes rozetēs. Ziedi parasti balti, sārti vai liegā aveņkrāsā. Vainaglapas lielas, putekšņlapas garas, izvirzītas ārpus vainaglapām. Āzijas krīnija, kas plaši izplatīta dienvidaustrumu Āzijā, ir viena no lielākajām sīpolpuķu sugām, kas sasniedz līdz 2 metru augstumu. Crinum jagus aug ekvatoriālās Āfrikas lietus mežos, un tās ziedu aromāts atgādina vaniļa smaržu. Tā ir iecienīta suga starp dārzkopjiem, jo nav pakļauta sēnīšu slimībām, no kurām bieži cieš citas krīnijas. Crinum baumii sastopama Namībijā un Zimbabvē. Tas ir neliels augs, kurš, saskaņā ar ģenētiskās analīzes datiem, ir tuvāks Ammocharis un Cybistetes ģintīm. Suga dabā reti sastopama, un to apdraud rūpnieciska vākšana ārstniecības augu tirdzniecības vajadzībām. Visapdraudētākā ģints suga ir Maurīcijas krīnija. Ģints aptver dažādus biotopus, sākot no lietus sezonā applūstošiem līdz tuksnešiem. Vairākas Āfrikas krīnijas (vleis lilies), kā Kāpzemes zvaniņu krīnija (Crinum campanulatum), Namībijas Crinum paludosum un citas aug sezonālo peļķveida dīķu ieplakās. Tās masveidā uzzied tikai pēc lietus sezonas, kad izplaukst tūkstošiem ziedu. Savukārt sauso sezonu sīpols pavada miera stāvoklī izžuvušajā smilšaini duļķainajā gultnē. Saskaņā ar 2014. gada klasifikāciju, krīniju ģintij pieder 105 sugas. Dažas no tām: Crinum acaule Crinum americanum Crinum asiaticum — Āzijas krīnija Crinum bulbispermum — Oranžas krīnija Crinum campanulatum Crinum graminicola Crinum jagus Crinum latifolium Crinum lugardiae Crinum macowanii Crinum mauritianum — Maurīcijas krīnija Crinum moorei Crinum paludosum Crinum pedunculatum Crinum paludosum Crinum thaianum Integrated Taxonomic Information System Crinum L. «National Tropical Botanical Garden: Crinum mauritianum». Arhivēts no oriģināla, laiks: 2013. gada 24. jūnijā. Skatīts: 2016. gada 26. augustā. «PlantZAfrica. South African National Biodiversity Institute: Crinum». Arhivēts no oriģināla, laiks: 2016. gada 1. septembrī. Skatīts: 2016. gada 26. augustā. Kew Royal Botanic Gardens. World Checklist of Selected Plant Species: Crinum Augu ģeogrāfija un daudzveidība. Normunds Priedītis. 2008. ISBN 978-9934-0-0829-0 Растения. Самая полная энциклопедия. Луиза Эббот, Анна-Лиза Эванс. 2004 Dorling Kindsley Limited; A Penguin Company. "Издательства Астрель", перев. с англ. 2006. ISBN 5-17-035343-X