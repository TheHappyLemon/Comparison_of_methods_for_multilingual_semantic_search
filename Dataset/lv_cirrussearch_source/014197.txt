Tips 59 (WZ-120)- ķīniešu kaujas pamattanks. 1957.gadā Ķīna saņēma dažus paraugus un licenci padomju Т-54А tanka ražošanai. Tanka sērijveida ražošana sākās 1957 gadā Baotou pilsētā (Iekšējā Mongolija) tanku rūpnīcā № 617. Šīs tanku rūpnīcas būvniecībā un tanka ražošanā aktīvi piedalījās padomju speciālisti. Vēlāk ražošana tika uzsākta vēl divās rūpnīcās Iekšējā Mongolijā un Šanhajā. Sērijveida tanku Tips 59 ražošana turpinājās līdz 1987 gadam, turklāt pēdējās mašīnas bija ievērojami modernizētas. Sērijveida mašīnu pirmās partijas bija pilnībā identiskas padomju tankam, turpmāk ražošanas tehnoloģija maksimāli vienkāršojās, ieviesa nenozīmīgas izmaiņas lokālai specifikai un ar 1961 g. tanks saņēma oficiālu apzīmējumu Tips 59 (WZ-120). Ražošanas procesā tanku vairākkārt modernizēja un pielāgoja Dienvidaustrumu Āzijas specifikācijai un nosacījumiem. Tā, pakāpeniski parādījās jauni modeļi: Tips 69, Tips 79, Tips 80. Kaujas pamattanks Tips 59 bija vismasveidīgāk pārstāvēts Ķīnas armijā. Tā ražošanas apjomi sastādīja: septiņdesmito gadu sākumā 500-700 vienību, 1979.g. — 1000, 1980.g. — 500, 1981.g. — 600, 1982.g. —1200, 1983.g. — 1500-1700 vienību. Deviņdesmito gadu vidū Ķīnas Tautas armijas apbruņojuma bija aptuveni 6000 tanki Tips 59. Liels skaits šo tanku tika eksportēts šādās valstīs: Albānija (470), Bangladeša (aptuveni 100), Irāna (500), Irāka (aptuveni 700, modernizētie varianti), Kongo (15), Kambodža (aptuveni 50), Ziemeļkoreja (175), Pakistāna (1200, tai skaitā ražoti pēc licences), Vjetnama (350), Zimbabve (35), Tanzānija (30), Sudāna (50). Tips 59-I (WZ-120A; jauns 100 mm lielgabals, 1960.g.) Tips 59-I NORINCO Retrofit Package (modernizācijas projekts) Tips 59-I (variants Pakistānas armijai) Tips 59-II(A)(WZ-120B; jauns 105 mm lielgabals) Tips 59(D1) (WZ-120C/C1; modernizētais Tips 59-II) Tips 59 Gai» (BW-120K; eksperimentāls tanks ar 120 mm lielgabalu) Tips 59-I modernizēts firmā Royal Ordnance Al' Zarrar (jauns Pakistānas tanks uz Tips 59-I bāzes) Safir-74 (modernizētais Irānas Tips 59-I) Marksman (35 mm "pašgājējzenīartilērija", Lielbritānija) Koksan (170 mm krasta aizsardzības "pasgājējartilērija", ĶTDR) Visi Irākai piederējušie tanki tagad ir iznīcināti vai pārstrādāti metāllūžņos. Vikikrātuvē par šo tēmu ir pieejami multivides faili. Skatīt: Tips 59. Type 59 Main Battle Tank — GlobalSecurity.org Type 59 Main Battle Tank — Chinese Defence Today Type 59 Main Battle Tank — FAS Type 59 Main Battle Tank — info-pedia.net/ Type 59 Main Battle Tank — CDI