Eiropas stabilitātes mehānisms (ESM) (angļu: European Stability Mechanism) ir finansiālas palīdzības fonds eirozonas valstīm, kurš aizstās īslaicīgos Eiropas finanšu stabilitātes fondu un Eiropas finanšu stabilizācijas mehānismu. Līgums par ESM stāsies spēkā, tiklīdz to būs ratificējušas dalībvalstis, kas pārstāv 90 % kapitāla saistību (kopā 0,7 triljoni eiro), ES ir nostādījusi mērķi panākt to līdz 2012. gada jūlijam. Latvijas Saeima 2012. gada 9. martā gandrīz vienbalsīgi ratificēja Lisabonas līgumam izdarītos papildinājumus par ESM. Latvija nav pakļauta ESM, kamēr tā nav ieviesusi eiro. Tiek paredzēts, ka pēc eiro ieviešanas Latvijai būs 5 gadu laikā jāiemaksā fondā 186 miljoni eiro, maksimālā kapitāla daļa, kas pēc pieprasījuma būtu jāiemaksā Latvijai, būs, apmēram, 1,4 miljardi eiro. Pamati ESM tika likti 2010. gadā pieņemot lēmumu par Līguma par Eiropas Savienības darbību 136. panta papildināšanu pievienojot 3. punktu ar sekojošu tekstu: Dalībvalstis, kuru naudas vienība ir euro, var izveidot stabilizācijas mehānismu, ko izmantos, ja obligāti vajadzīgs, lai nodrošinātu visas eurozonas stabilitāti. Jebkādas nepieciešamās finansiālās palīdzības piešķiršanai saskaņā ar šo mehānismu piemēros stingrus nosacījumus —Eiropadomes 2010. gada 16. un 17. decembra secinājumi, 6. lappuse Savukārt paša ESM tiesiskais pamats izriet no Līguma par Eiropas stabilitātes mehānisma dibināšanu, kas sākotnēji tika parakstīts 2011. gada jūlijā. 2012. gada februāri tika parakstīta jauna versija, kurā bija izdarītas izmaiņas, "lai to padarītu efektīvāku". Tiek sagaidīts, ka 2012. gada versija būs tā kas tiks virzīta ratifikācijai. Atšķirībā no Eiropas finanšu stabilizācijas mehānisma (EFSF), kas pēc juridiskā statusa bija Luksemburgas likuma pakļautībā reģistrēta privāta firma, ESM būs subjekts "starptautiskajām tiesībām" (international law), kas izriet no Līguma par Eiropas stabilitātes mehānisma dibināšanu, kas savukārt ir pamatots uz grozījumiem Līguma par Eiropas Savienības darbību 136. pantā. Paredzēts, ka ESM baudīs pilnīgu imunitāti no lēmumiem, kas izdarīti atsevišķu valstu likumdošanu līmenī. Kritiķi uzskata, ka ESM gandrīz neierobežotās pilnvaras konfliktē ar atsevišķu valstu un to likumdošanas suverenitāti. Igaunijas tieslietu kanclers Indreks Teders, kurš lūdzis Igaunijas Augstākajai Tiesai izvērtēt ESM Līguma atbīlstību Igaunijas Konstitūcijai, izteicies, ka "[Igaunijas] parlamentam nav tik daudz pilnvaru, lai viņi lemtu par to vai Igaunijai būs 'neatgriezeniski un bezierunu kārtībā' jāiemaksā glābšanas fondā, iespējams, vairāk nekā miljards eiro uz noteikumiem, kas [pēc ESM ratificēšanas] būs atkarīgi no kādas iestādes, kura neatrodas Igaunijā." European Radio Network spriež, ka gadījumā, ja Igaunijas tiesa tomēr atzītu ESM par nekonstitucionālu, ticamākais variants Igaunijai būtu izmainīt savu konstitūciju, lai pielāgotu to ESM. Tāpat paredzēts, ka nākotnē ESM var vienpusēji lemt par pašreiz noteiktā kapitāla apjoma izmaiņām. Zemāk dotie fragmenti ir neoficiāls tulkojums no oriģināla angļu valodā. 27. pants: juridiskais statuss, privilēģijas un imunitāte 3. punkts: ESM, tā īpašums, līdzekļi un aktīvi būs imūni no jebkāda veida tiesas procesa. —ESM Līgums 46. lappuse 27. pants: juridiskais statuss, privilēģijas un imunitāte 4. punkts: ESM īpašums, līdzekļi un aktīvi būs imūni no jebkāda veida juridiski, administratīvi vai ar likumdošanu pamatotas pārmeklēšanas, rekvizīcijas, konfiskācijas, atsavināšanas vai jebkāda cita veida konfiscēšanas vai likvidācijas. —ESM Līgums 46. lappuse 35. pants: personu imunitāte 1. punkts: [ESM] personāla darbības būs imūnas pret juridisku procesu, tāpat viņu oficiālie dokumenti baudīs neaizskaramību. —ESM Līgums 48. lappuse 9. pants: kapitāla pieprasījums ESM Biedri piekrīt neatgriezeniski un bezierunu kārtībā apmierināt jebkuru kapitāla pieprasījumu, ko izteicis Izpilddirektors (..) septiņu (7) dienu laikā no pieprasījuma saņemšanas brīža. —ESM Līgums 24. lappuse 10. pants: izmaiņas kapitāla apjomā (ESM Valde) var lemt par kapitāla apjoma izmaiņām un atbilstoši papildināt 8. pantu. —ESM Līgums 24. lappuse Eirozonas krīze «Eiropadomes preses relīze». Eiropadome. 2011. gada 9. decembris. Skatīts: 2012. gada 13. jūnijs. Saeima conceptually supports amendments to EU treaty 2012. gada 9. marts Vija Mičūne: Eiropas Stabilizācijas mehānisms 2012. gada 9. aprīlis EIROPADOME 2010. GADA 16. UN 17. DECEMBRIS SECINĀJUMI Arhivēts 2014. gada 4. maijā, Wayback Machine vietnē. 6. lpp. «European Stability Mechanism treaty signed». Arhivēts no oriģināla, laiks: 2012. gada 25. maijā. Skatīts: 2012. gada 26. jūnijā. THE GOVERNANCE OF THE EUROPEAN STABILITY MECHANISM 75. lpp Chancellor of Justice: Parliament Must Retain Power on ESM, Strategic Issues 2012. gada 12. jūnijs Tiesa vērtē ES Stabilitātes mehānismu[novecojusi saite] 2012. gada 8. maijs