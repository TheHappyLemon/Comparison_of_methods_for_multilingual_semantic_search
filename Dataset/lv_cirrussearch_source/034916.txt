Muskarīns ir dabiska viela, kas veidojas vairākās sēnēs. Indīgos daudzumos tā ir vairākās šķiedrgalvītēs un piltuvenēs, it īpaši Patujāra šķiedrgalvītē. Lielos daudzumos tā var būt atrodama arī sārtlapītēs un sēntiņās. Muskarīns maznozīmīgā daudzumā ir atrodams arī sarkanajās mušmirēs, baravikās, stiklenēs, pienainēs un bērzlapēs. Muskarīns iedarbības ziņā ir līdzīga viela nikotīnam — tai piemīt holīnerģiskas īpašības. Muskarīns iedarbojas uz muskarīniskajiem acetilholīna receptoriem, tas tiek organismā izmantots kā dabiskais neiromediators acetilholīns. Lielā daudzumā muskarīns ir iedarbīga inde, bet mazākā to izmanto zāļu sastāvā, jo tas palīdz glaukomas, zarnu nosprostojuma, urīna aiztures, kserostomijas gadījumā.