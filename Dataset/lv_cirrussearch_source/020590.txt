Alkoholiskais hepatīts ir deģeneratīva aknu slimība, kas daudzos gadījumos var pāriet aknu cirozē. Alkoholiskais hepatīts ir viens no aknu alkoholiskās slimības pamatvariantiem, kas līdz ar alkoholisko fibrozi uzskatāms par aknu cirozes obligāto stadiju. Lietojot iekšķīgi, 90% no uzņemtā alkohola pārvēršas (metabolizējas) aknās, veidojot acetaldehīdu — vielu, kas bojā aknu šūnas (hepatocītus). Alkohols un tā metabolīti ierosina reakciju kaskādi, kas noved līdz hepatocītu hipoksijai (skābekļa badam) un rezultātā līdz aknu šūnu nekrozei. Alkoholiskais hepatīts ir difūzs iekaisuma process aknu audos, kas ir alkohola un tā sabrukšanas produktu toksiskas iedarbības rezultāts. Tā ir hroniska saslimšana, kura attīstās 5—7 regulāras alkohola lietošanas gadu laikā. Аджигайтканова С. К. Алкогольный гепатит, основные принципы лечения. rmj.ru