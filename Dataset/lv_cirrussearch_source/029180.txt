Ekspress-AM6 (Экспресс-АМ6) ir Krievijas uzņēmuma Kosmičeskaja svjaz' sakaru pavadonis. Tas orbītā tika palaists 2014. gada oktobrī. Pavadonis nodrošina sakarus Eiropā, Sibīrijā, Āfrikā un Tuvajos Austrumos. Tas paredzēts ciparu televīzijas retranslācijai, prezidenta un valdības mobilo sakaru nodrošināšanai, kā arī multiuzdevumu sakaru pakalpojumiem. Pavadonis izgatavots Krievijas uzņēmumā Informacionnyje sputnikovyje sistemy (ISS) uz platformas Ekspress-2000 bāzes. Sakaru aparatūru piegādāja Kanādas uzņēmums MacDonald, Dettwiler and Associates. Tam uzstādīti 14 C joslas, 44 Ku joslas un 12 Ka joslas un 2 L joslas retranslatori. Pavadoņa darbības laiks plānots 15 gadi. 2008. gadā Kosmičeskaja svjaz izsludināja konkursu par sakaru pavadoņu Ekspress-AM5 un Ekspress-AM6 izgatavošanu. 2008. gadā konkurss tika atcelts sakarā ar Krievijas televīzijas izplatīšanas koncepcijas pārstrādāšanu un tai saistīto finansējumu, kosmisko aparātu tehnisko resursu palielināšanu un citu iemeslu dēļ. 2009. gada martā atkārtoti tika izsludināts konkurss. 2009. gada 15. maijā par konkursa uzvarētāju paziņots Informacionnyje sputnikovyje sistemy. Līgums ar to noslēgts 2009. gada 12. augustā. Ekspress-AM6 palaists 2014. gada 21. oktobrī 15:09:32 UTC ar nesējraķeti Proton-M / Briz-M no Baikonuras kosmodroma 81. laukuma 24. palaišanas iekārtas. No dzinējbloka Briz-M pavadonis atdalījās 22. oktobrī 00:31:26 UTC un ievadīts pārejas orbītā. Orbīta izrādījās nedaudz zemāka par plānoto, jo Briz-M bija darbojies 24 sekundes mazāk neka paredzēts. Ģeostacionārā orbīta tika sasniegta ar pavadoņa elektroreaktīvajiem dzinējiem 1. decembrī. Ekspress-AM5 izvietots ģeostacionārajā orbītā punktā 53° austrumu garuma. Tas ekspluatācijā tika nodots 2015. gada 22. aprīlī. Sākot ar 2020. gada 12. martu, Gazprom Space Systems izdeva aizliegumu izveidot jaunus VSAT savienojumus ar Ekspress-AM5. 25. martā tika paziņots, ka kosmiskajā aparātā bija radušās dzesēšanas problēmas un ir pilnībā pārtraukta visu Ka joslas retranslatoru darbība. 30. martā pilnībā pārstāja darboties termoregulēšanas sistēmas šķidruma kontūrs, kas dzesē pavadoņa aparatūru. Operators bija spiests atslēgt arī divus C diapazona, divus L diapazons un 14 Ku joslas transponderus. Tādējādi 30 no 72 pavadoņa retranslatoriem vairs nedarbojās. Turpināja darboties 30 Ku joslas un 12 C joslas raiduztvērēji. 2014 - Launches to Orbit and Beyond Минкомсвязи придержало спутники // Конкурс на разработку "Экспресс-АМ5" и "Экспресс-АМ6" может быть отменен Анна Ъ-Балашова, ИНТАЛЕВ ГПКС объявило новый конкурс на создание спутников связи "Экспресс-АМ5" и "Экспресс-АМ6", предельная цена контракта – 13,2 млрд руб astro.websib.ru, 2009-03-18 Новый спутник «Экспресс-АМ6» ввели в эксплуатацию Деловая газета «Взгляд», 2015-04-15 Прекращение сервисов под "Экспресс-АМ6" AltegroSky, 2020-03-25 Спутник "Экспресс-АМ6" частично перестал работать РИА Новости, 2020-06-01 "Экспресс-АМ6" (53 в.д.) ФГУП «Космическая связь Ekspress-AM 6 Gunter Dirk Krebs