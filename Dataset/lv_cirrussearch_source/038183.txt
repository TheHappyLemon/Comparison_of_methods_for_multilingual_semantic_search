Laika cilpa ir literārā darbā vai filmā lietots sižeta virzības paņēmiens jeb dzinējspēks (plot device), kad laika periodi atkārtojas, varoņiem tos piedzīvojot atkal un atkal, bieži saistīts ar varoņu cenšanos izkļūt no šo nebeidzamo atkārtošanos cikla. Dažkārt terminu "laika cilpa" lieto, lai atsauktos uz cēloņsakarību ciklu, taču, lai gan šeit ir zināma līdzība, cēloņsakarību cikli ir nemainīgi, tiem raksturīga pašizcelsme. Laika cilpa savukārt nemitīgi atjaunojas, ja izpildīts noteikts nosacījums: piemēram, varonim ejot bojā, pulkstenim rādot noteiktu laiku, laika cilpa sākas no jauna, un viens vai vairāki tajā iesaistītie varoņi ir saglabājuši atmiņas par iepriekšējās cilpas norises laikā notikušo. Sižeti, kuros izmantots laika cilpas paņēmiens, parasti vērsti uz varoņa pieredzi, ko tas guvis katrā no šīm laika cilpām. Malkoma Džeimsona (Malcolm Jameson) 1941. gadā sarakstītais stāsts Doubled and Redoubled stāsta par cilvēku, kuram nemitīgi atkārtojas viņa "perfektā" diena, kurā tas liek veiksmīgas likmes, laimīgi izkļūst no dažādām ekstremālām situācijām, bildina iemīļoto sievieti. Šis stāsts vēlāk tika attīstīts filmās "Murkšķa diena" un "12:01 PM". Dažkārt laika cilpas tiek salīdzinātas ar datorspēlēm, kur spēlētājs ar katru cilpu gūst jaunu pieredzi, uzzina aizvien vairāk par spēles vidi, pamazām gūstot pilnīgu meistarību. "Spogulis varonim" (Зеркало для героя, 1987) — PSRS uzņemta filma, kuras varoņi nokļūst pagātnē, kur atkal un atkal atkārtojas 1949. gada 8. maijs, taču pilsētiņas iedzīvotāji nemana šo atkārtošanos. "12:01 PM" (1993) — laika cilpā iekļuvusi visa pasaule, taču par to zina tikai viens cilvēks, kurš atceras iepriekšējo laika ciklu notikumus. "Murkšķa diena" (1993) — Fils Konors "iestrēgst" t.s. Murkšķa dienā, cenšoties tikt laukā no cilpas, viņš izmēģina visu iespējamo, ieskaitot pašnāvību, taču pavisam negaidīti izkļūst no laika cilpas tad, kad veltījis dienu labiem darbiem. "Pirmkods" (2011) — karavīrs Kolters Stīvenss tiek pārvietots dzelzceļa katastrofā bojā gājuša cilvēka ķermenī, viņš neskaitāmas reizes pārdzīvo šī cilvēka nāvi, līdz atklāj, kas ir katastrofas izraisītājs. Šis saraksts ir nepilnīgs, tajā minētas populārākās filmas, kurās izmantots laika cilpas paņēmiens. Vectēva paradokss Tauriņa efekts Domino princips Chelsea Quinn Yarbro. «Themes : Time Loop : SFE : Science Fiction Encyclopedia». Sf-encyclopedia.com. Skatīts: 2015-10-18. Chuck Klosterman. Eating the Dinosaur (1st Scribner hardcover izd.). New York : Scribner, 2009. 60. lpp. ISBN 9781439168486. Skatīts: 2013. gada 2. februāris. Matthew Jones; Joan Ormrod (2015), Time Travel in Popular Media, McFarland & Company, ISBN 9780786478071 Peter Stockwell. The Poetics of Science Fiction (1st izd.). Harlow [u.a.] : Longman, 2000. 131–133. lpp. ISBN 9780582369931. Jeremy Douglass. Command Lines: Aesthetics and Technique in Interactive Fiction and New Media. Santa Barbara, California : University of California, Santa Barbara, 2007. 333–335, 358. lpp. ISBN 0549363351. Arhivēts no oriģināla, laiks: 2016. gada 22. janvārī. Skatīts: 2015. gada 29. novembris.