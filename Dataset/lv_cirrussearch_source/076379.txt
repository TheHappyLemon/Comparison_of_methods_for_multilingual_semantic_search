Vitālijs Maksimenko (dzimis 1990. gada 8. decembrī) ir Latvijas futbolists, aizsargs, Latvijas futbola izlases spēlētājs. Kopš 2023. gada septembra pārstāv Grieķijas otrās pēc līmeņa līgas (Superlīga 2) klubu Aiolikos. Maksimenko ir Skonto futbola sistēmas audzēknis (JFC Skonto 1996-2003). Savu karjeru viņš uzsāka Rīgas futbola klubā "FSK Daugava 90". 2009. gadā tika izīrēts Krievijas klubam PFK CSKA Maskava, kur spēlēja dublieru sastāvā. 2010. gada martā pievienojās Skonto FC. Kopā ar Skonto FC 2010. gadā ir izcīnījis Latvijas čempiona titulu, 2011. gadā — Baltijas Kausu, 2012. gadā — Latvijas kausu. 2012. gadā tika atzīts par Skonto FC labāko gada spēlētāju un 2012. gada labāko Virslīgas aizsargu. No 2013. gada janvāra pārstāvēja Anglijas klubu Brighton & Hove Albion F.C., kas tobrīd spēlēja Anglijas otrajā pēc spēka līgā Championship. Viņš ar šo klubu noslēdza līgumu uz 2,5 gadiem. Neaizvadījis nevienu oficiālu spēli, jau martā tika izīrēts citam Anglijas klubam Yeovil Town F.C., kas spēlēja Anglijas trešajā spēcīgākajā līgā League One. Īres līgums ar Yeovil Town beidzās 17. aprīlī. Vēlāk tika izīrēts arī Skotijas klubam Kilmarnock un Nīderlandes komandai VVV-Venlo. 2015. gada jūlijā atgriezās Latvijā, pievienojoties FK Liepāja. Tomēr jau tā paša gada augusta beigās pārgāja uz Austrijas Bundeslīgas klubu SV Mattersburg. 2017.—2018. gada sezonā spēlēja Polijas klubā Ņecečas "Bruk-Bet Termalica", bet no 2018. gada jūlija pārstāvēja Slovēnijas klubu Lubļanas "Olimpija". 2018.—2019. gada sezonā kļuva par Slovēnijas kausa ieguvēju. 2020. gada janvārī pārtrauca līgumu ar Slovēnijas klubu un pievienojās Japānas klubam Omiya Ardija. Vairākas reizes Maksimenko ir izsaukts uz Latvijas izlases treniņiem, bet pirmo spēli 2013. gada 6. februārī aizvadīja pret Japānas izlasi. Pirmos vārtus izlasē viņš guva pārbaudes spēlē pret Ukrainas izlasi. Latvijas čempions — 1 (2010.) Baltijas Kausa ieguvējs — 2 (2011., 2016.) Latvijas Kausa ieguvējs — 1 (2012.) 2012. gada Skonto FC sezonas labākais spēlētājs 2012. gada Virslīgas labākais aizsargs Slovēnijas kausa ieguvējs — 1 (2018—19) Juris Laizāns pievienojas "Skonto" «Maksimenko lauž līgumu ar Slovēnijas vicečempioni, lai pārietu uz Japānas otro līgu». sportacentrs.com. 2020. gada 20. janvārī. Skatīts: 2020. gada 7. februārī. Latvijas futbolisti ar pēdējo sitienu gūst vārtus un panāk Ukrainu šokējošu neizšķirtu Vikikrātuvē par šo tēmu ir pieejami multivides faili. Skatīt: Vitālijs Maksimenko. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)