WataMote, jeb No Matter How I Look at It, It’s You Guys' Fault I’m Not Popular! (japāņu: 私がモテないのはどう考えてもお前らが悪い! Watashi ga Motenai no wa dō Kangaetemo Omaera ga Warui!) ir 2013. gada japāņu anime komēdijseriāls un manga sērija, kuru radījuši divu mākslinieku apvienība Niko Tanigava. Seriālu ir režisējis Šins Onuma. Tas stāsta par piecpadsmitgadīgu vidusskolnieci Tomoko Kuroki un viņas kuriozajiem centieniem kļūt populārai savu klasesbiedru vidū. Anime saņēma pozitīvu vērtējumu, jo īpaši attiecībā uz galveno varoni un viņas balss aktrisi Izumi Kitu, savukārt pretrunīgi tika vērtēts gan animes, gan mangas sociālās trauksmes attēlojums. Šajā animē ir atsauces uz tādām animēm un mangām, kā Death Note un Another. Tā parodē arī otaku kultūru kopumā. Piecpadsmit gadus vecā Tomoko Kuroki uzskata, ka viņa vidusskolā varētu kļūt populāra savas pieredzes otome spēlēs dēļ. Pēc iestāšanās vidusskolā, viņa saprot, ka ir kļuvusi nesabiedriska un vientuļa, un ir spiesta kritiski novērtēt sevi pirmo reizi vairāku gadu laikā. Stāsts seko ne tikai Tomoko centieniem uzlabot savu sociālo statusu vidusskolas gaitās, bet arī viņas atpūtai vasaras brīvdienu laikā. Niko Tanigava iesāka veidot mangu WataMote 2011. gada 4. augustā. Pirmais tankobon sējums tika izlaists 2012. gada 21. janvārī. Mangas otrais sējums, izlaists 2012. gada 22. maijā, ieņēma 10. vietu Oricon sarakstā izlaišanas nedēļā. Manga ieguva popularitāti ārpus Japānas pēc fanu veidota tulkojuma publicēšanas mājas lapā 4chan. Tomoko Kuroki (japāņu: 黒木 智子 Kuroki Tomoko) — seriāla galvenā varone, kura bieži tiek attēlota kā izmisusi, vientuļa, ļoti kautrīga un nereti traka. Viņai ir negatīvs skatījums uz dzīvi, bieži viņai ir maisiņi zem acīm. Viņa ir arī diezgan perversa pēc dabas. Viņa spēlē daudz datorspēļu un sērfo internetā. Viņu ierunā Izumi Kita. Tomoki Kuroki (japāņu: 黒木 智貴 Kuroki Tomoki) — Tomoko brālis, gadu jaunāks par viņu, bieži viņu mulsina Tomoko neparastā uzvedība. Tā kā viņš ir populārs un talantīgs futbolists, Tomoko reizēm ierodas pie viņa pēc padoma. Viņš vēlāk iestājas tajā pašā vidusskolā, kurā mācās Tomoko. Viņu ierunā Juičī Nakamura. Jū Naruse (japāņu: 成瀬 優 Naruse Yū) — Tomoko labākā draudzene vidusskolā, kuru Tomoko dēvē par Jūčanu. Sauc Tomoko par Mokočī. Sākotnēji arī nepopulāra. Nokļūstot vidusskolā, Jū izmainīja savu izskatu, bet viņai joprojām patīk skatīties anime. Viņa uzskata Tomoko par savu labāko draudzeni. Viņai ir draugs, kas bieži vien padara Tomoko greizsirdīgu. Viņa ir galvenā varone atvasinātajā 4koma mangā. Viņu ierunā Kana Hanazava. Kī (japāņu: きーちゃん Kī-chan) — Tomoko māsīca, kura pirmo gadu mācās vidusskolā. Sākotnēji viņa noraugās uz Tomoko kā savu lielo māsu, bet viņas skatījums uz Tomoko ātri mainās, saprotot, ka lietas ar ko Tomoko viņai lielījās, bija nepatiesas. Viņu ierunā Rie Kugimija. «No Matter How I Look At It, It's Just A Podcast - ANNCast». Anime News Network. 2013-10-11. Skatīts: 2014-01-18. «ANIME REVIEW "WataMote" Walks The Line Between Funny & Disturbing». EGMNOW. 2013-08-26. Arhivēts no oriģināla, laiks: 2014-01-16. Skatīts: 2014-01-18. «Japanese Comic Ranking, May 21-27». Anime News Network. 2012. gada 30. maijs. Skatīts: 2012. gada 3. oktobris. «4Chan Used to Promote a Japanese Manga (Well, Sorta)». Kotaku. 2012. gada 30. janvāris. Skatīts: 2012. gada 3. oktobris. Oficiālā tīmekļa vietne (japāniski) Anime News Network animes profils (angliski) Anime News Network mangas profils (angliski) Square Enix mangas profils Arhivēts 2012. gada 6. janvārī, Wayback Machine vietnē. (japāniski)