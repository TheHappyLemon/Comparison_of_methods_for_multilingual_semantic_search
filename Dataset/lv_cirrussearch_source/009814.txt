Aleksandrs Gaļimovs (krievu: Александр Саидгереевич Галимов; dzimis 1985. gada 2. maijā, miris 2011. gada 12. septembrī Maskavā) bija krievu hokejists, spēlēja uzbrucēja pozīcijā. Dzimis 1985. gada 2. maijā Krievijas pilsētā Jaroslavļā. Hokeju sācis spēlēt no 5 gadu vecuma, Jaroslavļas „Lokomotiv“ audzēknis. 2004. gadā sāka spēlēt Krievijas Superlīgā, bet pēc tam KHL. 2005. gadā Pasaules jauniešu hokeja čempionātā, kas norisinājās ASV, izcīnīja sudraba godalgu. Krievijas izlasē kopš 2009. gada, kad 3 spēles nospēlēja aizsarga pozīcijā. 2011. gada 7. septembrī piedzīvoja aviokatastrofu, kad kopā ar Jaroslavļas "Lokomotiv" komandu devās uz Minsku, lai aizvadītu pirmo 2011.—2012. gada KHL sezonas spēli ar Minskas "Dinamo" komandu. Viņš bija vienīgais izdzīvojušais hokejists, pats saviem spēkiem izkļuvis no avarējušās lidmašīnas. Ar 90% ķermeņa apdegumu (pēc citiem datiem 80%), kreisās plaušas sasitumu un traumētu nieri viņš tika nogādāts Jaroslavļas slimnīcā. Jaroslavļas slimnīcā veica steidzamu operāciju. 8. septembrī ar speciālu lidmašīnu tika nogādāts uz Maskavu turpmākai ārstēšanai. Ar medikamentu palīdzību tika izraisīts miega stāvoklis, lai veiksmīgāk cīnītos ar smagajiem apdegumiem un sāpju šoku. 12. septembra rītā Gaļimovs mira. Ārsti cīnījās par sportista dzīvību, taču no rīta viņa stāvoklis krasi pasliktinājās. Ārsti jau no paša sākuma atzina, ka hokejista atveseļošanās iespējas ir ļoti mazas. Viņam bija ļoti plaši un dziļi ķermeņa apdegumi, kā arī elpvada apdegumi. Šādā stāvoklī mediķiem nebija iespējams veikt dzīvībai svarīgo orgānu transplantāciju. Sieva — Marina Gaļimova, ir meita. «Miris Jaroslavļas aviokatastrofā izdzīvojušais Gaļimovs». tvnet.lv. Skatīts: 2011-09-12. «Atpazītas 35 Jaroslavļas aviokatastrofā mirušās personas». tvnet.lv. Skatīts: 2011-09-08. «Галимов самостоятельно выбрался из горящего самолета — Новости — Советский спорт». Arhivēts no oriģināla, laiks: 2011. gada 29. septembrī. Skatīts: 2011. gada 12. septembrī. Медики: У Галимова ожог 90 % тела, состояние крайне тяжелое Выживших в авиакатастрофе Як-42 доставили в Москву «Выживших в авиакатастрофе погрузили в медикаментозный сон — ИнтерНовости. Ру». Arhivēts no oriģināla, laiks: 2011. gada 19. novembrī. Skatīts: 2011. gada 12. septembrī. Умер хоккеист "Локомотива" Александр Галимов :: Происшествия :: Top.rbc.ru[novecojusi saite] Служба новостей 0-50.ru | Жена Александра Галимова — Марина — находится в Москве, рядом с мужем | Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)