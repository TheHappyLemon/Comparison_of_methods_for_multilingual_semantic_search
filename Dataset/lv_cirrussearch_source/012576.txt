e-st@r bija Itālijas studentu pavadonis, kas palaists nesējraķetes Vega pirmajā lidojumā 2012. gada 13. februārī. Pavadoni izgatavoja Turīnas politehniskās universitātes studenti. Ar pavadoni tika pārbaudīta jauna aktīva stāvokļa noteikšanas un kontroles sistēma Active Attitude Determination and Control System (A-ADCS). Otrs mērķis bija izmēģināt komerciālos komponentus un materiālus. e-st@r ar masu aptuveni 1 kg izgatavots pēc CubeSat 1U formas, ar 10 cm malām. e-st@r tika palaists 2012. gada 13. februārī 10:00 UTC ar nesējraķeti Vega no Gviānas kosmiskā centra. Vega, kas ir vairāku Eiropas valstu kopražojums, šis bija pirmais lidojums. Kopā ar e-st@r tika palaisti arī pavadoņi LARES, ALMASat-1, XaTcobeo, UniCubeSat-GG, ROBUSTA, Goliat, MaSat-1 un PW-Sat. 2012. gada decembrī paziņots, ka sakari ar e-st@r ir pārtrūkuši un pavadonis atzīts par zaudētu. 2015. gada 15. janvārī pavadonis nogāja no orbītas un sadega Zemes atmosfērā. CubeSat Team of Politecnico di Torino e-st@r ESA vietnē e-st@r Gunter's Space page