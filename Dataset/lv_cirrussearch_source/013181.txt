Jaunsātu pagasts ir viena no Tukuma novada administratīvajām teritorijām. Pagasts izvietojies 17 km attāluma no novada centra Tukuma. Robežojas ar sava novada Pūres, Irlavas, Tumes, Zemītes un Kandavas pagastiem. Abava Mūsdienu Jaunsātu pagasta teritorijā vēsturiski atradās Abavas muiža (Gut Krons Abaushof), Jaunsātu muiža (Gut Neu-Sahten, Jaunsāti), Kukšu muiža (Gut Kukschen, Kukšas), Vecsātu muiža (Gut Alt-Sahten, Vecsāti). 1945. gadā Grenču pagastā izveidoja Abavas ciema padomi. 1960. gadā Abavas ciemam pievienota Tumes ciema kolhoza «Pumpurs» teritorija, 1965. gadā pievienota Zemītes ciema kolhoza «Zaļā zeme» teritorija, bet kolhoza «Druva» teritorija pievienota Irlavas ciemam. 1968. gadā Abavas ciemu pārdēvēja par Jaunsātu ciemu. Līdz 1975. gadam ciema centrs bija Vecsāti. 1975. gadā Jaunsātu ciemam pievienoja daļu Aizdzires ciema teritorijas. 1990. gadā ciemu reorganizēja par pagastu. 2009. gadā Jaunsātu pagastu iekļāva Tukuma novadā. Esošajās robežās, pēc CSP un OSP datiem. Lielākās apdzīvotās vietas ir Abavnieki (pagasta centrs), Ķīši, Kukšas, Sautiņi, Zvejnieki, Pičas, Vecsāti, Bruži, Aizas. Jaunsātu pagastā atrodas Valsts sociālās aprūpes centra "Zemgale" filiāle „Ķīši", kurš tika dibināts drīz pēc Otrā pasaules kara. Pašreizējā trīs stāvu ēkā centrs darbojas kopš 1975. gada. Pašreiz aprūpes centrā ir ievietots 151 iemītnieks ar dažādiem (viegliem, vidējiem un smagiem) garīga rakstura traucējumiem, vecumā no 18 līdz 85 gadiem. Centra teritorijā ietilpst 17,8 ha zemes, no kuras 3,4 ha sastāda mežs. Centra ēka nodota ekspluatācijā 1974. gadā. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. «Latvijas iedzīvotāju skaits pašvaldībās pagastu dalījumā» (PDF). Iedzīvotāju reģistra statistika uz 01.01.2016. Pilsonības un migrācijas lietu pārvalde. 2016. gada 1. janvārī. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9 Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. OSP «Ķīši». www.vsaczemgale.gov.lv. Arhivēts no oriģināla, laiks: 2020-08-15. Skatīts: 2020-08-31. Grieta P. «Pietiek izlikties un izlaupīt valsti, iztukšot sociālo budžetu». www.pietiek.com, 2011-04-15. Skatīts: 2020-08-31.