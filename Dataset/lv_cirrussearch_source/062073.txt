Ninocminda (gruzīnu: ნინოწმინდა — ‘Svētā Nino’, armēņu: Նինոծմինդա) ir pilsēta Gruzijā, Samche-Džavahetijas mharē, Ninocmindas municipalitātes centrs. Izvietojusies valsts dienvidos Mazā Kaukāza Džavahetijas plato pie Hančali ezera 161 km no valsts galvaspilsētas Tbilisi. Apdzīvoto vietu kā Bogdanovkas (ბოგდანოვკა, Богдановка) ciemu 1840. gados dibināja ieceļojušie duhobori. 19. gadsimta otrajā pusē lielākā daļa duhoboru izceļoja uz Kanādu, bet ciemā apmetās armēņi. 1961. gadā Bogdanovkai piešķīra pilsētciemata, bet 1983. gadā — pilsētas statusu. 1991. gadā pārdēvēta par godu kristiešu misionārei Svētajai Nino, kura 4. gadsimtā sludināja kristietību Ibērijā, kas rezultējās ar senās Gruzijas zemju kristianizāciju. St. Nino and the conversion of Georgia Vikikrātuvē par šo tēmu ir pieejami multivides faili. Skatīt: Ninocminda.