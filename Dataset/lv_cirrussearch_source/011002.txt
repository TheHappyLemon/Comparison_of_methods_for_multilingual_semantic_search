Peters Bondra (slovāku: Peter Bondra; dzimis 1968. gada 7. februārī) ir bijušais slovāku hokejists, uzbrucējs, Slovākijas hokeja izlases dalībnieks. No 2007. līdz 2011. gadam Bondra bija arī Slovākijas izlases ģenerālmenedžeris. Savu profesionālā spēlētāja karjeru Bondra uzsāka 1986. gadā, kad spēlēja HC Košice rindās Čehoslovākijas Ekstralīgā. Uzreiz pēc 1990. gada NHL drafta, Bondra pārcēlās uz Ziemeļameriku, jau 1990.—91. sezonu aizvadot Vašingtonas "Capitals" rindās. 1994.—95. sezonā Bondra guva visvairāk vārtus visā līgā, izcīnot Morisa Rišāra balvu, bet 1997.—98. sezonā Peters šo sasniegumu atkārtoja vēlreiz. Vašingtonā Bondra spēlēja līdz pat 2003.—04. sezonas vidum, kad tika aizmainīts uz Otavas "Senators" vienību. 2004.—05. NHL sezonas gaitā Bondra spēlēja Slovākijas Ekstralīgas klubā HK Poprada, taču 2005.—06. sezona pievienojās Atlantas "Thrashers" vienībai. 2006.—07. sezonas vidū par Bondras pēdējo profesionālo klubu kļuva Čikāgas "Blackhawks". 2007. gada rudenī Bondra paziņoja par profesionālās spēlētāja karjeras beigšanu. Slovākijas izlases rindās spēlējis 2002. un 2003. gada Pasaules čempionātos, 2002. gadā kopā ar izlasi izcīnot zelta medaļas, kā arī 1998. un 2006. gada olimpisko spēļu turnīros. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)