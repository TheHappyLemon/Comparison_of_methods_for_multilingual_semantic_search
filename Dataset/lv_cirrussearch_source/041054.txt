Radzene (latīņu: cornea) ir acs ārējā šķiedrainā apvalka priekšējā, caurspīdīgā daļa. Radzene fokusē gaismu tā, lai tā attēls veidotos uz acs ābola aizmugurējās daļas, uz tīklenes. Radzene vienlaicīgi aizsargā acis no mehāniskiem bojājumiem un infekcijām. Radzeni veido trīs slāņi: epitēlijs (virsējais slānis), stroma (radzenes pamatslānis) un endotēlijs (iekšējais slānis). Starp slāņiem ir norobežojošie slāņi, attiecīgi, Baumana membrāna un Descemeta membrāna. Radzenes biezums ir no 0,4 līdz 1,0 mm. Radzenē nav asinsvadu. «Acs uzbūve». Interneta Žurnāls "Acu Ārsts". Arhivēts no oriģināla, laiks: 2018. gada 28. Janvāris. Skatīts: 2018. gada 2. janvārī.