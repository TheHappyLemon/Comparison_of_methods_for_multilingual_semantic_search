Klijas jeb klījas (Milvus) ir viena no vanagu dzimtas (Accipitridae) ģintīm, kurā apvienotas 3 mūsdienās dzīvojošas plēsīgo putnu sugas. Tās ir Vecās Pasaules putnu sugas un atkarībā no sugas sastopamas Eirāzijā, Āfrikā un Austrālijā. Latvijā sastopamas divas kliju ģints sugas: melnā klija (Milvus migrans) un sarkanā klija (Milvus milvus). Nesenā pagātnē kliju ģintī bija tikai divas sugas: melnā klija un sarkanā klija. Saskaņā ar jaunākajiem DNS pētījumiem viena no melnās klijas pasugām mūsdienās tiek sistematizēta kā atsevišķa suga — dzeltenknābja klija (Milvus aegyptius). Iespējams, arī sarkanās klijas pasuga — Kaboverdes klija (Milvus (milvus) fasciicauda), kas gan mūsdienās ir izmirusi, ir atsevišķa suga. Klijas ir lieli plēsīgie putni ar gariem, platiem spārniem, robotu asti un salīdzinoši vājām, garām kājām un viegli liektiem nagiem. Knābis ir samērā šaurs, turklāt augšējā knābja daļas mala ir viļņota. Pamatā barojas ar maitas gaļu, bet reizēm arī medī nelielus zīdītājus, putnus un bezmugurkaulniekus. Klijas (Milvus) Dzeltenknābja klija (Milvus aegyptius) Melnā klija (Milvus migrans) Sarkanā klija (Milvus milvus) «Vanagu dzimta». Arhivēts no oriģināla, laiks: 2011. gada 1. septembrī. Skatīts: 2016. gada 4. janvārī. Johnson, Jeff A.; Rick T. Watson, and David P. Mindell (7 July 2005). Prioritizing species conservation: does the Cape Verde kite exist?. Proc Biol Sci. (The Royal Society) 272 (7): 1365–1371. Подсемейство ·Коршуны и ·орланы - Milvinae Britannica: Kite . Bird «ARKive: Red kite (Milvus milvus)». Arhivēts no oriģināla, laiks: 2016. gada 4. martā. Skatīts: 2016. gada 6. janvārī. Arhivēts 2016. gada 4. martā, Wayback Machine vietnē. Raptors of the World: Kites