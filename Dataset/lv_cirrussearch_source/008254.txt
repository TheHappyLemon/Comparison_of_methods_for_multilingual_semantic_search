Fobos programma bija PSRS kosmisko zondu programma, kuras mērķis bija pētīt Marsu un tā pavadoņus Fobosu un Deimosu. Fobos-1 tika palaists 1988. gada 7. jūlijā, bet Fobos-2 - 1988. gada 12. jūlijā. Abi Fobos aparāti tika balstīti uz jaunas paaudzes izpētes aparātiem, kuri jau bija pierādījuši savu izturību un uzticību, pētot Veneru. Fobos programmas mērķi bija: veikt pētījumus par starpplanētu vidi; veikt novērojumus par Sauli; raksturot plazmas līmeni Marsa tuvumā; veikt virsmas un atmosfēras izpēti uz Marsa; pētīt virsmas sastāvu un Marsa pavadoņa Fobosa Fobos-1 startēja 1988. gada 7. jūlijā. Pa ceļam uz Marsu netika veikti pētnieciskie darbi, tādēļ aparāts neatsūtīja gandrīz nekādu zinātnisko informāciju. Sakari ar aparātu pazuda 1988. gada 2. septembrī. Vēlāk noskaidrojās, ka kļūdainas datorprogrammas dēļ (kods tika pārsūtīts 29. augustā) aparāts atslēdza visus dzinējus un vairs nespēja noorientēt saules baterijas pret Sauli, rezultātā aparāts iztērēja visas enerģijas rezerves un pārtrauca darbu. Pastāv viedoklis, ka datoroperators, ievadot iepriekšsagatavotās komandas, netīšām izlaidis tikai vienu simbolu un šī iemesla dēļ, nelaimīgas sagadīšanās dēļ, "izveidojusies" komanda atslēgt visus dzinējus. Pamatraksts: Fobos-2 Fobos-2 startēja 1988. gada 12. jūlijā. Un 1989. gada martā iegāja orbītā ap Marsu. Fobos-2 uzdevums bija pietuvoties Marsa pavadonim Fobosam un uz tā nomest īpašus pētnieciskos robotus. Brīdī, kad aparāts atradās 50 metru attālumā no pavadoņa, sakari pazuda un tos neizdevās atgūt, līdz 1989. gada 27. martā tika paziņots, ka aparāts ir zaudēts. Aparāts, visdrīzāk, tika zaudēts datorprogrammatūras kļūmes dēļ, taču dažādu NLO un citplanētiešu fanu aprindās ir populārs uzskats, ka Fobos-2 tika "notriekts", jo pašā pēdējā, no Fobos-2 saņemtajā attēlā esot redzams kaut kāds objekts, kurš, acīmredzot, vēlāk ir notriecis pētniecisko zondi. Eksperti, apskatot šīs aizdomīgās fotogrāfijas gan ir nonākuši pie secinājuma, ka Fobos-2 ir uzņēmis paša pavadoņa Fobosa mesto ēnu uz Marsa, taču šāds paskaidrojums daudzus neapmierina un Fobos-2 pazušana tā arī paliek kā viena no populārākajiem citplanētiešu mītiem.