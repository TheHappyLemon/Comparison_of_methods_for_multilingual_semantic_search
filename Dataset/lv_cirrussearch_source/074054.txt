Sandis Prūsis (dzimis 1965. gada 24. oktobrī Ventspilī) ir bijušais latviešu bobslejists. Sportista karjeras laikā pārstāvējis Latviju. Tagad bobsleja treneris, kopš 2006. gada Latvijas bobsleja izlases galvenais treneris. Mācījās Ugāles vidusskolā, ar bobsleju sāka nodarboties 1980. gados. Savās pirmajās Olimpiskajās spēlēs 1992. gadā Prūsis bija rezervists, tomēr varēja startēt, jo Jānis Ķipurs bija guvis traumu. Prūsis negaidīti apsteidza Zinta Ekmaņa vadīto ekipāžu abās ieskaitēs. Nākamajās Olimpiskajās spēlēs Prūsis jau vairs nebija rezervists, tomēr šoreiz zaudēja Ekmanim. 1998. gadā viņš ieguva 5. vietu "divnieku" sacensībās un 6. vietu četriniekos. 1998. gadā Prūsis ieguva trešo vietu gan divnieku ieskaitē Pasaules kausā, gan jauktajā ieskaitē. 2000. gadā viņš ieguva sudraba medaļu četriniekos, bet 2001. gadā sudrabu četriniekos un bronzu jauktajā ieskaitē. 2001. gada 11. novembrī Sandim Prūsim tika veikts dopinga tests pēc sacensībām Pārksitijā, un 28. novembrī neilgi pēc analīžu rezultātu saņemšanas viņš tika apsūdzēts dopinga lietošanā. Vēlāk par oficiālo versiju tika pasludināts tas, ka sportists lietoja nekvalitatīvas pārtikas piedevas. Tas tomēr neatturēja FIBT no trīs mēnešu diskvalifikācijas piešķiršanas Prūsim, kā rezultātā viņam gandrīz nācās izlaist Olimpiskās spēles akreditācijas laiku dēļ. Sakarā ar to, ka viņu pielaida sacensībām, viņam nācās startēt no pēdējās starta grupas. Sandis Prūsis ir 2003. gada Eiropas čempions (no latviešu pilotiem šo titulu pa reizei ir ieguvuši arī Zintis Ekmanis, Jānis Ķipurs, Jānis Miņins, Oskars Melbārdis un Oskars Ķibermanis), kā arī astoņkārtējs Latvijas čempions. Prūsis ir 2000. gada Labas gribas spēļu čempions bobslejā. Prūsis beidza karjeru pēc 2002./03. gada Pasaules kausa bobslejā sezonas, sakarā ar nesakārtotību Latvijas sporta sistēmā. Vēlāk kļuvis par bobsleja treneri, divus gadus trenējis Itālijas izlasi, tomēr kopš 2006. gada ir Latvijas izlases treneris. Saīsinājumi: OS — Olimpiskās spēles, PK — Pasaules kauss, V. — Vieta. «Latvijas bobsleja junioru izlasi trenēs Gatis Gūts». LETA. 28.07.2006. Skatīts: 10.12.2017. Ugāles skola cāļus skaita rudenī Ventas Balss Vikikrātuvē par šo tēmu ir pieejami multivides faili. Skatīt: Sandis Prūsis. Olympedia profils (angliski) LOK profils The Sport.org profils (angliski) Munzüger Sport profils (vāciski)