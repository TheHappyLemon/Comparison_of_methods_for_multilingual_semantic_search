TDRS-4, pirms starta zināms kā TDRS-D, ir ASV sakaru pavadonis no Tracking and Data Relay Satellite System (TDRSS) sērijas. Tas kalpoja NASA no 1989. līdz 2011. gadam. Kosmisko aparātu izgatavojis uzņēmums TRW TDRS-D tika palaists ar kosmoplānu Discovery misijas STS-29R leikā. Discovery startēja 13.03.1989. 14:57:00 UTC. Dažas stundas pēc starta no kosmoplāna kravas telpas tika palaists dzinējbloks IUS ar tam piestiprināto TDRS-D. Ar pakāpes diviem manevriem pavadonis tika ievadīts ģeosinhronā orbītā. Tam tika dots nosaukums TDRS-4. TDRS-4 tika novietots punktā 41 grāds rietumu garuma. Tur tas nodrošināja sakarus ar NASA kosmiskajiem aparātiem, tai skaitā Space Shuttle un Starptautisko kosmosa staciju. 2005. gadā pavadonis tika pārvietots uz pozīciju 46° R. 2011. gada novembrī pavadonim sabojājās viena no trīs akumulatoru baterijām. Tas tika pārvietots uz apbedījumu orbītu, kas atrodas 350 km virs ģeostacionārās orbītas, un sasniedza to decembrī. 2012. gada maijā NASA paziņoja, ka TDRS-4 ir pārvietots drošā orbītā, kur tas netraucēs citiem kosmiskajiem aparātiem, un tam ir pārtraukta ekspluatācija. Sākotnēji darba mūžs bija plānots 10 gadi, bet reāli tas nokalpoja gandrīz 23 gadus. TDRS-4 Mission Complete; Spacecraft Retired From Active Service NASA, 2012-05-08 (angliski) TDRS 1, 2, 3, 4, 5, 6 Gunter Dirk Krebs (angliski)