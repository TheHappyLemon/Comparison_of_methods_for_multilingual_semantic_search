Sojuz TMA-15M (krievu: Союз ТМА-15М) bija Krievijas kosmosa kuģis apkalpes nogādāšanai uz Starptautisko kosmisko staciju (SKS). Tas palaists orbītā 2014. gada novembrī. Uz zemes atgriezās 2015. gada jūnijā. Kuģa Sojuz TMA-15M apkalpe augšupceļā un lejupceļā: Dublējošā apkalpe: Oļegs Konoņenko, komandieris, Roskosmos  Krievija Kimija Jui, lidojuma inženieris, JAXA  Japāna Čells Lindgrēns, lidojuma inženieris, NASA,  ASV Sojuz TMA-15M tika palaists 2014. gada 23. novembrī 21:01:14 UTC ar nesējraķeti Sojuz-FG no Baikonuras kosmodroma 31. starta laukuma 6. palaišanas iekārtas. Kosmosa kuģis no pēdējās pakāpes atdalījās 21:10:02 UTC. Saslēgšanās ar staciju notika 24. novembrī 02:48 UTC (aptuveni 6 stundas pēc starta) pie Rassvet moduļa. Tuvošanās un saslēgšanās operācijas notika automātiskā režīmā. 04:30 UTC tika atvērtas lūkas, un apkalpe iegāja stacijā. Pēc kravas kuģa Progress M-27M neveiksmīgās palaišanas 2015. gada 28. aprīlī tika nolemts aizturēt nākamos kosmosa kuģu startus, līdz netiks noskaidrots kļūmes cēlonis. Sojuz TMA-15M bija jāatgriežas uz zemi maijā, bet tā nolaišanos pārcēla par mēnesi, jo nākamais kuģis Sojuz TMA-16M startētu tikai jūlija beigās. Dažas dienas pirms kosmosa kuģa Sojuz TMA-15M atgriešanās uz zemes, 9. jūnijā 15:32 UTC, veicot SKS un kosmosa kuģa tuvošanās un saslēgšanās sistēmas Kurs plānveida testēšanu, negaidīti iedarbojās Sojuz dzinēji, kuri nostrādāja aptuveni minūti. Tas gan negatīvi neietekmēja stacijas un kosmosa kuģa darbību, bet stacijas kompleksa stāvoklis orbītā nedaudz izmainījās. Vēlāk tika atzīts, ka kuģa vadības programmas datos bijusi kļūda. No stacijas Sojuz TMA-15M atvienojās 11.06.2015. 10:20 UTC. Zemi nolaižamais aparāts sasniedza 13:44 UTC, 161 km uz dienvidaustrumiem no Žezkazghanas Kazahstānā. Lidojuma ilgums — 199 dienas 7 stundas 31 minūte. http://lenta.ru/news/2015/06/09/iss/ Лента.Ру, 2015-06-09 Sojuz TMA-15M lapa SKS Lidojumu vadības centrā Arhivēts 2015. gada 1. septembrī, Wayback Machine vietnē. (krieviski)