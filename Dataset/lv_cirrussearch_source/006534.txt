Roterdama (nīderlandiešu: Rotterdam) ir pilsēta Nīderlandes rietumos, Reinas grīvā. Tā ir lielākā Eiropas osta un trešā lielākā (aiz Šanhajas un Singapūras) osta pasaulē. Liels naftas pārstrādes centrs. Unilever un Mittal Steel Company galvenās mītnes vieta. Katra gada janvārī pilsētā notiek Roterdamas Starptautiskais kinofestivāls. 20. gadsimta 90. gados Roterdama bija viens no hardcore techno rašanās centriem. Futbolā pilsēta slavena ar klubu Feyenoord. Roterdama dibināta 1230. gadā kā zvejnieku ciems pie Rotas upes dambja, no kā cēlies Roterdamas nosaukums (Rotter dam). 1340. gadā tai piešķīra pilsētas tiesības. Nīderlandes brīvības cīņu jeb Astoņdesmitgadu kara (1568—1648) laikā Roterdamu 1572. gadā nopostīja spāņu karaspēks. 17. gadsimtā Roterdama izveidojās par vienu no sešām Apvienotās Ostindijas kompānijas (Vereenigde Oostindische Compagnie) ostām. Pēc 1872. gada, kad tika izbūvēts jauns kuģu kanāls uz Ziemeļjūru, osta kļuva par vienu no lielākajām Eiropā. Otrajā pasaules karā 1940. gada 14. maijā pilsētas centru nopostīja Luftwaffe uzlidojumā. Osips Zadkins šim notikumam veltījis savu skulptūru "Pilsēta bez sirds". No 1950. gadiem pilsēta tika pakāpeniski atjaunota un 1962. gadā Roterdamas osta pēc kravu apgrozījuma (62 miljoni tonnu gadā) apsteidza Ņujorkas ostu un kļuva par lielāko pasaulē. No 1990. gadiem sākās Roterdamas jaunā uzņēmējdarbības centra Kop van Zuid būve ar raksturīgām augstceltnēm. Roterdamā dzimuši: Frūde Andresens (Frode Andresen; 1973) — biatlonists Leo Bēnhakers (Leo Beenhakker; 1942) — futbola treneris Barts Bermans (Bart Berman; 1938) — panists un komponists Georgs Henriks Breitners (George Hendrik Breitner; 1857—1923) — mākslinieks Džovanni van Bronkhorsts (Giovanni van Bronckhorst; 1975) — futbolists Luicens Egberts Jans Brauers (Luitzen Egbertus Jan Brouwer; 1881—1966) — matemātiķis Edsgers Deikstra (Edsger Dijkstra; 1930—2002) — datorzinātnieks Pīts Pītersons Hains (Piet Pieterszoon Hein) — jūrasbraucējs Jakobs van't Hofs (Jacobus van 't Hoff; 1852—1911) — ķīmiķis Pēters de Hohs (Pieter de Hooch; 1629—1684) — mākslinieks Rems Kolhāss (Rem Koolhaas; 1944) — arhitekts Vilems de Konings (Willem de Kooning; 1904—1997) — mākslinieks Ferijs Korstens (Ferry Corsten; 1973) — mūziķis Rihards Krajiceks (Richard Krajicek; 1971) — tenisists Rūds Luberss (Ruud Lubbers; 1939) — politiķis Robins van Persijs (Robin van Persie; 1983) — futbolists Roterdamas Erasms (Desiderius Erasmus Roterodamus; 1466—1536) — humānists, teologs Martens Tonders (Marten Toonder; 1912—2005) — komiksu mākslinieks Erasma tilts Roterdamā 19. gadsimta Roterdama Džeimsa Veba (1825-1895) gleznā Roterdamas centrs pēc bombardēšanas 1940. gadā Izgaismošana bombardēšanas piemiņai (2007) Jaunā pilsētas arhitektūra (Kop van Zuid) Jaunā pilsētas arhitektūra Jaunā pilsētas arhitektūra «Kerncijfers Rotterdam 2006» (PDF). rotterdam.nl. City of Rotterdam. May 2006. Arhivēts no oriģināla, laiks: 2007-06-14. Skatīts: 2007-04-04. Atsaucē izmantots novecojis parametrs |month= «Randstadmonitor 2006» (PDF). www.regio-randstad.nl. Regio Randstad. March 2010. Arhivēts no oriģināla, laiks: 2009-03-26. Skatīts: 2009-10-01. Atsaucē izmantots novecojis parametrs |month= Vikikrātuvē par šo tēmu ir pieejami multivides faili. Skatīt: Roterdama. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)