Germans Titovs (Герман Степанович Титов; dzimis 1935. gada 11. septembrī, miris 2000. gada 20. septembrī) bija PSRS krievu kosmonauts, otrais cilvēks pēc Gagarina, kurš 1961. gada augustā veica lidojumu Zemes orbītā. Titova vārdā nosaukts krāteris Mēness pretējā pusē. Germans Titovs piedzima 1935. gada 11. septembrī Altaja novadā. 1960. gadā Germanu Titovu ieskaitīja 20 cilvēku kosmonautu kandidātu grupā, gatavojoties lidojumam kosmosā ar Vostok. Par cilvēku, kas devās pirmajā lidojumā ar Vostok-1, izraudzījās Juriju Gagarinu, par viņa dublieri kļuva Germans Titovs. Par otrā kuģa Vostok-2 pilotu izraudzījās Titovu. Starts notika 1961. gada 6. augustā. Germans Titovs kosmosā pavadīja 25,3 stundas, veicot 17 pilnus apriņķojumus ap Zemi. Viņš pirmais no cilvēkiem iepazina kosmisko slimību, sūdzoties par reiboni un nelabumu. Viņš bija arī pirmais, kurš gulējis kosmosā. Pēc kosmiskā lidojuma Germans Titovs ieņēma dažādus amatus padomju kosmosa programmās līdz aiziešanai pensijā 1992. gadā. No 1962. līdz 1970. gadam bijis PSRS Augstākās padomes deputāts. 1995. gadā viņš tika ievēlēts Valsts domē no Komunistiskās partijas. Germans Titovs mira 65 gadu vecumā no sirdsdarbības apstāšanās savā pirtī. Latvijas PSR presē saukts par Hermani Titovu Vikikrātuvē par šo tēmu ir pieejami multivides faili. Skatīt: Germans Titovs. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Biogrāfija peoples.ru (krieviski) Padomju Savienības varoņa biogrāfija (krieviski)