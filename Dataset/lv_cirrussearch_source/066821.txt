Urdaneta-ArmSat-1 ir Armēnijas pirmais Zemes mākslīgais pavadonis. Zemes tāizpētes pavadoni izgatavoja Spānijas uzņēmums Satlantis. Tas orbītā tika palaists 2022. gada 25. maijā. No pavadoņa saņemtos datus Armēnijas valsts organizācija Geocosmos plāno izmantot robežkontroles nodrošināšanai, ārkārtas situāciju novēršanai un pārvaldīšanai, vides aizsardzībai, pilsētplānošanai, ceļu būvniecībai, ģeoloģijai un citās jomās. Šī projekta izmaksas bija aptuveni 250 miljoni dolāru. Urdaneta-ArmSat-1 ir veidots CubeSat 16U formātā. Tā masa ir 17,9 kilogrami. Pavadonī tika uzstādīta Satlantis iSIM-90 optiskā sistēma. Attēlveidotāja teritoriālā izšķirtspēja ir 1,8 metri, uztveršanas zonas platums ir 14,3 kilometri. ArmSat-1 darbojas četrās spektrālajās joslās: PAN, RGB, NIR un SWIR. Tas lido pa 500 km solārsinhrono orbītu. Minimālais pavadoņa darbības ilgums ir 4 gadi. Armēnijā līdz 2023. gada beigām plānots izveidot pavadoņu vadības centru un uztveršanas staciju, kuras galvenās funkcijas ir pavadoņu vadība un kosmosa fotogrāfiju iegūšana. Urdaneta-ArmSat-1 tika palaists 2022. gada 25. maijā 18:35:00 UTC ar nesējraķeti Falcon 9 Block 5 no Kanaveralas zemesraga Gaisa spēku stacijas starta laukuma SLC-40. Kopā ar to orbītā tika nogādāti vairāki desmiti pavadoņu. Sākotnēji pavadonis tika nosaukts par Urdaneta, un Satlantis veica tā testēšanu, kalibrēšanu un Armēnijas speciālistu apmācību. Vēlāk to pārdēvēja par ArmSat-1. Հայաստանը տիեզերք է արձակել իր առաջին արբանյակը azatutyun.am, 2022-05-26 URDANETA-ARMSAT_1 MISSION UPDATE Satlantis Urdaneta-Armsat 1, 2 Gunter Dirk Kreb ARMSAT1 URDANETA Orbītas parametri n2yo.com