Krimas apgabals (ukraiņu: Кримска область) bija PSRS administratīva vienība, kas pastāvēja no 1945. līdz 1991. gadam. No 1945. līdz 1954. gadam tā ietilpa KPFSR sastāvā, bet no 1954. līdz 1991. gadam — Ukrainas PSR sastāvā. Administratīvais centrs bija Simferopole. Pēc krimas tatāru deportācijas 1944. gada 18.-20. maijā, 1945. gadā tika likvidēta Krimas Autonomā Padomju Sociālistiskā Republika. 1945. gada 30. jūnijā autonomijas vietā tika izveidots Krimas apgabals. 1954. gada 19. februārī PSRS Augstākās Padomes prezidijs izdeva dekrētu par Krimas apgabalu nodošanu no KPFSR Ukrainas PSR. 1991. gada 20. janvārī Krimas apgabalā notika referendums par Krimas APSR atjaunošanu, kas bija pirmais plebiscīts PSRS vēsturē. Par Krimas Autonomās Padomju Sociālistiskās Republikas atjaunošanu nobalsoja 1 343 855 cilvēki jeb 93,26 % no visiem balsstiesīgajiem. 1991. gada 2. februārī Ukrainas PSR Augstākā padome pieņēma likumu "par Krimas ASR atjaunošanu Ukrainas PSR sastāvā, tika atjaunota Krimas APSR. Krievijas Lielās enciklopēdijas raksts (krieviski)