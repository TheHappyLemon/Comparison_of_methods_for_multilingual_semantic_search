Homer's Enemy ir amerikāņu animētā seriāla "Simpsoni" astotās sezonas 23. sērija. Pirmoreiz tā tika pārraidīta 1997. gada 4. maijā. Sēriju sarakstīja Džons Švalcvelders, režisēja — Džims Rīdons. Springfīldas atomelektrostacijā ir jauns darbinieks — Frenks Graimss. Viņš sāk strādāt 7G sektorā kopā ar Homēru, Leniju un Karlu. Homērs sāk tracināt Graimsu ar savu slinkumu un bezatbildību. Frenkam nepatīk, ka šāds cilvēks ir drošības inspektors 7G sektorā. Tikmēr Bārts par vienu dolāru nopērk pamesto rūpnīcu. Homērs grib salabt ar Graimsu un aicina viņu pie sevis uz vakariņām. Vakariņās Frenks nevar saprast, ka tik slinkam cilvēkam var būt tik skaista sieva, māja un trīs bērni, viens no kuriem ir rūpnīcas īpašnieks. Nākamajā dienā Graimss aicina Homēru pieteikties bērnu modelēšanas konkursā, lai apkaunotu viņu kolēģu priekšā un pierādītu visiem, cik stulbs Homērs ir patiesībā. Tomēr Bērnss piešķir Homēram 1. vietu un Graimss sajūk prātā. Viņš sāk uzvesties kā Homērs un nomirst, pieskaroties elektrības vadam. Šī sērija tiek uzskatīta par pārāk cietsirdīgu un drūmu. Pēc sērijas pirmizrādes daudzi fani sajuta, ka tā ir bijusi pārāk drūma, ne visai asprātīga un Homērs attēlots kā neaudzināts cilvēks. «Homer's Enemy» (angļu). IMDb. Skatīts: 2018. gada 13. oktobrī. IMDb profils (angliski)