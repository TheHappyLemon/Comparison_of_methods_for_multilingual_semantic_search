2003. gada 20. septembrī Latvijā notika referendums par dalību ES. Pilsoņiem bija uzdots jautājums "Vai jūs esat par Latvijas dalību Eiropas Savienībā?". Pret iestāšanos aicināja balsot ASDLP, LSP un "Eiroskeptiķi". Tā kā 8. Saeimas vēlēšanās 2002. gadā tika saņemtas 995 085 derīgas vēlēšanu aploksnes, tad tautas nobalsošanā par Latvijas dalību ES bija jāpiedalās vismaz 497 543 vēlētājiem. Tautas nobalsošanā piedalījās 71,5% vēlētāju. "Par" bija nodotas 676 700 balsis (67,0%), "pret" — 325 980 (32,3%). "Par" balsu īpatsvars nesasniedza pusi vienīgi Daugavpilī (30,9% par), Rēzeknē (43,0% par), kā arī Daugavpils rajonā (48,4% par), Krāslavas rajonā (48,1% par) un Ludzas rajonā (49,5% par). «Tautas nobalsošana par Latvijas dalību Eiropas Savienībā. Centrālā vēlēšanu komisija». Arhivēts no oriģināla, laiks: 2016. gada 10. aprīlī. Skatīts: 2019. gada 2. februārī. Nobalsošanas rezultāti Arhivēts 2008. gada 6. februārī, Wayback Machine vietnē.