Raspberry Pi ir kredītkartes izmēra vienas plates ARM arhitektūras dators, ko izstrādājis Raspberry Pi fonds Lielbritānijā ar mērķi stimulēt datorzinātnes pamatu mācīšanos skolās un jaunattīstības valstīs. Pirmais datora modelis kļuva krietni populārāks nekā bija gaidījuši tā izstrādātāji, rodot pielietojumu ārpus mērķauditorijas, piemēram, robotikā. Raspberry Pi pēc licences ražo Element 14/Premier Farnell un RS Components. Abi uzņēmumi arī pārdod datoru tiešsaistē. Raspberry Pi sastāv no Broadcom BCM2835 vienkristālshēmas, kas ietver 700 MHz ARM1176JZF-S mikroprocesoru (aparātprogrammatūrā ir "Turbo" režīmi, kas ļauj taktsfrekvenci palielināt līdz 1 GHz bez garantijas zaudēšanas), VideoCore IV grafisko procesoru, kā arī operatīvo atmiņu (sākotnēji 256 MB, ko vēlāk palielināja līdz 512 MB). Datorā nav iekļauts cietais disks vai pusvadītāju disks, programmatūras ielādei un datu uzglabāšanai tiek lietota SD karte. Ir pieejamas vairākas datora versijas, bet to cenas ir no 5 līdz 35 ASV dolāriem. 2016. gada septembrī tika ziņots, ka pārdoti jau vairāk kā 10 miljoni Raspberry Pi datoru. Fonda mājaslapā ir iespējams lejupielādēt dažādu Linux distributīvu un RISC OS versijas Raspberry Pi platformai. Rory Cellan-Jones. «A£15 computer to inspire young programmers». BBC News, 2011. gada 5. maijs. Peter Price. «Can a £15 computer solve the programming gap?». BBC Click, 2011. gada 3. jūnijs. Skatīts: 2011. gada 2. jūlijs. Steve Bush. «Dongle computer lets kids discover programming on a TV». Electronics Weekly, 2011. gada 25. maijs. Skatīts: 2011. gada 11. jūlijs. «Ten millionth Raspberry Pi, and a new kit – Raspberry Pi». 2016. gada 8. septembris. Skatīts: 2016. gada 9. septembris. we've beaten our wildest dreams by three orders of magnitude Raspberry Pi sells over 10 million computers Raspberry Pi fonda oficiālā mājaslapa Raspberry Pi viki