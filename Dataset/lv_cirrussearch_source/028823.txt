Irakli Garibašvili (gruzīnu: ირაკლი ღარიბაშვილი; dzimis 1982. gada 28. jūnijā) ir Gruzijas uzņēmējs un politiķis, divas reizes ir bijis Gruzijas premjerministrs (2013–2015, 2021–2024). Garibašvili politikā iesaistījās 2012. gada oktobrī kopā ar savu ilglaicīgo uzņēmējdarbības partneri Bidzinu Ivanišvili. Ivanišvili valdībā no 2012. līdz 2013. gadam viņš ieņēma iekšlietu ministra posteni. 2013. gada novembrī Ivanišvili nosauca Garibašvili par savu pēcteci premjerministra amatā, pats brīvprātīgi atkāpjoties no amata. 2015. gada 23. decembrī paziņoja par atkāpšanos no amata. Tai nebija norādīts iemesls, taču tika ziņots, ka tas, iespējams, tika izdarīts, jo iedzīvotāju vidū bija mazs atbalsts viņa partijai "Gruzijas sapnis". Kad viņš atkāpās no premjerministra amata 33 gadu vecumā, viņš bija otrais jaunākais valsts vadītājs pēc Kima Čonina. Kad 2021. gada 18. februārī Gruzijas premjerministrs Giorgi Gaharia atkāpās no amata un par pienākumu izpildītāju kļuva Maia Ckitišvili, partija "Gruzijas sapnis" Irakli Garibašvili izvirzīja par premjerministra kandidātu. 22. februārī viņu atkal apstiprināja par premjerministru. Gandrīz visi Gaharias kabineta ministri, izņemot Maiu Ckitišvili, piekrita strādāt Garibašvili valdībā. Garibašvili ir precējies ar Nunu Tamazašvili (dzimusi 1983. gadā), viņiem ir trīs dēli, Nikolozs (dzimis 2005. gadā), Andria (dzimis 2010. gadā) un Gabriels (dzimis 2015. gadā). Viņa sievastēvs Tamazs Tamazašvili ir bijušais policijas ģenerālis, kurš 2011. gada oktobrī tika arestēts par neatļautu ieroča un sprāgstvielu nēsāšanu un glabāšanu. Garibašvili tobrīd bija opozīcijas partijas Gruzijas sapnis loceklis un apgalvoja, ka arests ir politiski motivēts. Pēc tam, kad Gruzijas sapnis 2012. gada oktobrī nonāca pie varas, Tamazašvili atbrīvoja no cietuma. Prime Minister of Georgia: Irakli Garibashvili Arhivēts 2013. gada 3. decembrī, Wayback Machine vietnē.. Government of Georgia. Retrieved 24 November 2013. New PM Wins Confidence Vote Arhivēts 2015. gada 21. martā, Wayback Machine vietnē.. Civil Georgia. 20 November 2013. «Georgia Prime Minister Garibashvili resigns». Arhivēts no oriģināla, laiks: 2017. gada 21. maijā. Skatīts: 2017. gada 21. oktobris. «"Political Motives of General Tamaz Tamazashvili's Imprisonment Was Doubtlessly Proved"». Humanrights.ge. PirWeli Information Agency. 2013. gada 16. augusts. Skatīts: 2013. gada 20. novembris. Vikikrātuvē par šo tēmu ir pieejami multivides faili. Skatīt: Irakli Garibašvili.