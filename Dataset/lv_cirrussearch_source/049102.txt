Ričards Antonio Karapass Montenegro (spāņu: Richard Antonio Carapaz Montenegro; dzimis 1993. gada 29. maijā) ir Ekvadoras šosejas riteņbraucējs, pārstāv UCI WorldTeam komandu EF Education–EasyPost. 2019. gada jūnijā R. Karapass uzvarēja Giro d'Italia kopvērtējumā, kļūstot par pirmo Ekvadoras riteņbraucēju, kas to paveicis. 2021. gada jūlijā R. Karapass uzvarēja 2020. gada Tokijas olimpisko spēļu grupas braucienā. Šī bija tikai otrā zelta medaļa Ekvadoras olimpiskajā vēsturē (pēc Džefersona Peresa zelta 20 km soļošanā 1996. gada olimpiādē). R. Karapasa iesauka ir "La Locomotora" (Lokomotīve). Karapass dzimis Elkarmelo, Karči provincē. Skolas lakā par viņa mentoru kļuva viņa skolotājs, 1992. gada Barselonas olimpisko spēļu dalībnieks Huans Karloss Rosero, kurš skolā izveidoja riteņbraukšanas klubu. Šajā klubā izauga arī citi profesionāli kā Honatans Narvaess un Honatans Kaisedo. Pirms riteņbraukšanas Karapass skolā trenējās skriešanā. Pēc stažēšanās 2016. gada beigās Karapass pievienojās Movistar Team komandai. Karapass tika iekļauts komandas sastāvā startam 2017. gada Vuelta a España, kopvērtējumā finišējot 36. vietā. 2018. gada maijā viņš tika iekļauts sastāvā startam 2018. gada Giro d'Italia. Karapass uzvarēja sacensību 8. posmā, kļūstot par pirmo ekvadorieti, kas uzvarējis kādā no Lielo tūru posmiem, bet kopvērtējumā ierindojās augstajā ceturtajā vietā. 2019. gadā viņš uzvarēja 2019. gada Giro d'Italia kopvērtējumā, uzvarot arī divos posmos. 2019. gada augustā pievienojās Team Ineos, parakstot triju gadu līgumu. 2021. gada jūlijā, pēc atrāviena vienatnē distances pēdējos kilometros R. Karapass uzvarēja 2020. gada Tokijas olimpisko spēļu grupas braucienā. 2022. gada februārī Karapass pirmoreiz uzvarēja Ekvadoras čempionātā individuālajā braucienā. 2022. gada 19. augustā tika paziņots, ka Karapass parakstījis triju gadu līgumu ar EF Education–EasyPost komandu no nākamās sezonas. «Giro d'Italia: Richard Carapaz becomes the first Ecuadorian and to win the Giro d'Italia». BBC Sport. Skatīts: 2019. gada 2. jūnijs. Alasdair Fotheringham. «Richard Carapaz: From Ecuador to Grand Tour winner». cyclingnews.com, 2020. gada 13. septembris. Skatīts: 2020. gada 6. oktobris. «The Extraordinary World of Richard Carapaz». Rouleur. 2020. gada 28. oktobris. Skatīts: 2020. gada 2. novembris. «Movistar Team launches 2019 season with highest hopes». Telefónica (Telefónica, S.A.). 2018. gada 18. decembris. Skatīts: 2019. gada 3. janvāris. «2017 > 72nd Vuelta a España > Startlist». ProCyclingStats. Skatīts: 2017. gada 17. augusts. «2018: 101st Giro d'Italia: Start List». ProCyclingStats. Skatīts: 2018. gada 3. maijs. «Ineos signs Giro winner Carapaz to three-year contract». CyclingTips (en-US). 2019-09-03. Arhivēts no oriģināla, laiks: 2019-09-02. Skatīts: 2019-09-02. «Richard Carapaz, nuevo campeón nacional de la contrarreloj individual» [Richard Carapaz, new national champion of the individual time trial]. El Universo (Spanish). 2022. gada 18. februāris. Skatīts: 2022. gada 19. februāris. Rob Sturney. «Richard Carapaz will join EF Education-Easypost for 2023». Canadian Cycling Magazine, 2022. gada 19. augusts. Skatīts: 2022. gada 11. septembris. Vikikrātuvē par šo tēmu ir pieejami multivides faili. Skatīt: Ričards Karapass. Olympedia profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)