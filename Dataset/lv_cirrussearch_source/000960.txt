Anastasija Kuzmina (slovāku: Anastasia Kuzminová, krievu: Анастасия Владимировна Кузьмина; dzimusi Šipuļina (Шипулина) 1984. gada 28. augustā Tjumeņā) ir krievu tautības Slovākijas biatloniste. Ar biatlonu nodarbojas kopš 1999. gada. Mainījusi pilsonību un Pasaules kausa posmos pārstāv Slovākiju kopš 2008. gada decembra. 2009. gada Pasaules čempionātā Phjončhanā, Dienvidkorejā, viņa izcīnīja sudraba medaļu masu startā. 2010. gada Vankūveras ziemas olimpiskajās spēlēs kļuva par čempioni 7,5 km sprinta distancē par 1,5 sekundēm apsteidzot Magdelēnu Neineri no Vācijas. Šis panākums bija pirmā olimpiskā zelta medaļa neatkarīgās Slovākijas ziemas sporta vēsturē. Nākamajā distancē — 10 km iedzīšanā — viņa piekāpās tikai M. Neinerei un izcīnīja sudraba medaļu. 2014. gada ziemas olimpiskajās spēlēs izcīnīja otro zelta medaļu, arī šoreiz 7,5 km sprinta distancē. 2018. gada ziemas olimpiskajās spēlēs Phjončhanā izcīnīja savu trešo olimpisko zeltu, uzvarot masu startā, kā arī ieguva divas sudraba medaļas — iedzīšanā un 15 km individuālajā distancē. 2019. gada Pasaules čempionātā Estešundā kļuva pasaules čempioni sprintā (vienīgā Pasaules čempionāta zelta medaļa karjerā). Pēc šīm sacensībām beidza profesionālā sporta karjeru. 2023. gada oktobrī paziņoja, ka atgriežas biatlonā, lai piedalītos 2024. gada Eiropas čempionātā, kas notika Slovākijā. Tajā jauktajā stafetē ieņēma 10. vietu, bet individuāli labāko rezultātu sasniedza iedzīšanā — 39. vietu. Piedalījās arī 2024. gada Pasaules čempionātā Nove Mesto. A. Kuzminas jaunākais brālis Antons Šipuļins arī ir biatlonists, pārstāv Krievijas izlasi. Viņas vīrs Daniels Kuzmins ir Izraēlas distanču slēpotājs un Kuzminas personīgais treneris. Viņiem ir dēls. Pyeongchang Mass-start (angliski) Edmunds Novickis. «Sensacionāls zelts Kuzminai, labākā latviete - Krūmiņa». sportacentrs.com, 2010. gada 14. februārī. Skatīts: 2010. gada 5. maijā. Agence France-Press. «Unheralded Kuzmina makes Slovakia breakthrough». Vancouver2010.com, 2010. gada 13. februārī. Arhivēts no oriģināla, laiks: 2010. gada 10. aprīlī. Skatīts: 2010. gada 5. maijā. (angliski) «Kuzminová získala prvé olympijské zlato pre samostatné Slovensko!». pravda.sk. 2010. gada 13. februārī. Skatīts: 2010. gada 5. maijā. (slovāku valodā) Edmunds Novickis. «Noinere - olimpiskā čempione, Līdumai - 38. vieta». sportacentrs.com, 2010. gada 16. februārī. Skatīts: 2010. gada 5. maijā. Futterman, Matthew. «Germany's Neuner Wins Women's Biathlon Pursuit». Wall Street Journal, 2010. gada 16. februārī. Skatīts: 2010. gada 5. maijā. (angliski) «Trīskārtējā olimpiskā čempione biatlonā atgriežas sacensību apritē». sportacentrs.com. 2023. gada 11. oktobrī. Skatīts: 2024. gada 9. februārī. Kuzmina’s Son Wants Three Medals Arhivēts 2012. gada 19. jūlijā, at Archive.is (angliski) IBU profils (angliski)