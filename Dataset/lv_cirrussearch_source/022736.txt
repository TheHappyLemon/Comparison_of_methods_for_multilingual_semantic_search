Jānis Skrastiņš (dzimis 1955. gada 7. jūlijā) ir bijušais latviešu bobslejists, pašlaik — bobsleja treneris. 1984. gada ziemas olimpiskajās spēlēs Sarajevā četrinieku sacensībās izcīnīja 12. vietu, kur pilotēja PSRS otro četrinieku. Startējis vairākos Pasaules čempionātos, 1982. un 1985. gadā kā pilots izcīnīja 13. vietu četriniekos. Divnieku sacesnībās bijis gan PSRS (1984), gan Latvijas PSR čempions (1986). Pirms bobslejista karjeras bijis vieglatlēts, bijis Latvijas PSR čempions desmitcīņā, septiņcīņā telpās, 4x100 m stafetē. Pēc sportista karjeras beigām kļuvis par treneri. No 1988. līdz 1990. gadam bija PSRS izlases treneris, no 1988. līdz 1991. gadam — Latvijas PSR izlases treneris, pēc tam līdz 1994. gadam bija galvenais treneris Latvijas izlasē (arī no 2002. līdz 2006. gadam). No 1995. līdz 2002. gadam Skrastiņš strādāja ASV izlasē, pēc tam līdz 2013. gadam bija tās galvenais treneris. 2013. gadā kļuva par Beļģijas izlases treneri, tāpat ir Latvijas Bobsleja tehniskā centra vadītājs. «Mūsējie, kuri Sočos būs citu valstu delegācijās». Diena.lv. Skatīts: 2014. gada 15. februārī. «Kamanas uz izķeršanu». Diena.lv. Skatīts: 2014. gada 15. februārī. Olympedia profils (angliski) LOK profils