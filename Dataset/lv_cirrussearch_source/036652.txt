Kamila Baginskaite (lietuviešu: Kamilė Baginskaitė, angļu: Camilla Baginskaite; dzimusi 1967. gada 24. aprīlī Viļņā) ir Lietuvas starptautiskā lielmeistare šahā (2002), kas no 1997. līdz 2019. gadam pārstāvēja ASV. Šahu iemācījusies spēlēt astoņu gadu vecumā. Desmit gadu vecumā sākusi apmeklēt Viļņas šaha skolu. 1982. gadā piecpadsmit gadu vecumā kļuvusi par jaunāko Lietuvas sieviešu šaha čempionāta laureāti, izcīnot 2. vietu. Pēc diviem gadiem Lietuvas šaha čempionātā bijusi trešā, bet 1992. gadā kļuvusi par Lietuvas sieviešu šaha čempionāta uzvarētāju. 1986. gadā Frunzē debitējusi PSRS sieviešu šaha čempionāta finālā. Tajā pašā gadā Viļņā piedalījusies Pasaules junioru šaha čempionātā U20 vecuma grupā, kurā ieņēmusi 3. vietu aiz Ildiko Mādlas un Svetlanas Prudņikovas. Pēc gada Filipīnās uzvarējusi šajā Pasaules junioru šaha čempionāta vecuma grupā. 1996. gadā Erevānā 32. šaha olimpiādes laikā iepazinusies ar ASV šaha lielmeistaru Alekseju Jermoļinski, ar kuru drīzumā apprecējusies. 1997. gadā viņa pārcēlusies uz Sanfrancisko. Ģimenē ir divi bērni: dēls Eds (dzimis 1998. gada 17. maijā) un meita Grēta (dzimusi 2003. gada 21. augustā). 2000. gadā kopā ar Elīnu Grobermani uzvarējusi ASV sieviešu šaha čempionātā. 2001. gadā Maskavā piedalījusies Pasaules sieviešu šaha čempionātā pēc izslēgšanas sistēmas, kurā 3. kārtā zaudējusi Sjui Juihua. Pēc vēl divas reizes piedalījusies Pasaules sieviešu šaha čempionātos, taču abas reizes zaudējusi 1. kārtā: 2010. gadā — Žuaņai Lufei, bet 2015. gadā — Valentīnai Guņinai. 2020. gada novembrī uzvarējusi Lietuvas sieviešu šaha čempionātā. Pārstāvējusi Lietuvas un ASV komandas lielākajos komandu šaha turnīros: Pasaules šaha olimpiādēs piedalījusies 7 reizes (1992—1996, 2000—2002, 2006, 2010); Eiropas komandu šaha čempionātā piedalījusies 1992. gadā. Par panākumiem turnīros FIDE 1987. gadā Baginskaitei piešķīra starptautiskās meistares (WIM), bet 2002. gadā — starptautiskās lielmeistares (WGM) nosaukumu. Transfers in 2019 The United States Chess Federation - WGM Camilla Baginskaite 2001-02 FIDE Knockout Matches «2010 FIDE Knockout Matches». Arhivēts no oriģināla, laiks: 2016. gada 5. martā. Skatīts: 2016. gada 16. decembrī. 2015 FIDE Knockout Matches 2020 m. Lietuvos moterų šachmatų čempionatas OlimpBase :: Women's Chess Olympiads :: Camilla Baginskaite OlimpBase :: European Women's Team Chess Championship :: Camilla Baginskaite Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)