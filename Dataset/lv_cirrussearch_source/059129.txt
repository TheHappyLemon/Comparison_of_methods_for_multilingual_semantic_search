Kizilorda (kazahu: Қызылорда) ir pilsēta Kazahstānā, Kizilordas apgabala galvaspilsēta. Pilsētā ir 157 400 iedzīvotāju (1999. gada dati). Pilsētai cauri tek Sirdarja. Kizilorda ir izveidojusies par piegādes centru svarīgiem naftas laukiem tuvējā Turgajas ieplakā. Netālu atrodas lidosta. Kizilorda ir dibināta 1820. gadā kā Kokandas hanistes cietoksnis Akmečeta (Ak-Mechet, arī Aq Masjid, Aq Mechet, 'baltā mošeja'). Forta komandieris bija Jakubs Begs, līdz to 1853. gadā ieņēma Krievijas Impērijas karaspēks ģenerāļa Vasīlija Perovska vadībā. Krievi cietoksni pārsauca par Perovska fortu, kopš 1867. gada par Perovsku. Pēc Kirgīzu APSR nodibināšanas 1920. gadā tā atguva Akmečetas vārdu. 1925. - 1929. gadā, kad pilsēta bija Kazahu APSR galvaspilsēta, to pārdēvēja par Kizil-Ordu (no kazahu qyzyl 'sarkans' un orda 'centrs', 'galvaspilsēta'). FK Kajsar futbola klubs. Gani Muratbajeva stadions (ietilpība: 11 000) Pilsētai ir sadraudzības pilsētas attiecības ar ASV štata Kolorādo pilsētu Arvadu. Vikikrātuvē par šo tēmu ir pieejami multivides faili. Skatīt: Kizilorda. Encyclopædia Britannica raksts (angliski) Krievijas Lielās enciklopēdijas raksts (krieviski) https://web.archive.org/web/20071016044121/http://www.kyzylorda-city.kz/ https://web.archive.org/web/20070809194816/http://www.kyzylorda.kz/ https://web.archive.org/web/20160303182212/http://www.kyzylordaforum.com/