Marks Feigins (krievu: Марк Фейгин; dzimis 1971. gada 3. jūnijā Kuibiševā) ir Krievijas politiķis un sabiedriskais darbinieks, bijušais jurists, blogeris, tiesību zinātņu doktors (1999), Valsts domes deputāts (1994—1995), Samaras mēra vietnieks (1997—2007). Marks Feigins 1993. gadā piedalījās Bosnijas karā un dienēja kā snaiperis Serbu Republikas armijā. 2012. gadā intervijā Krievijas laikrakstam Fontanka viņš teica, ka notiesātais kara noziedznieks Ratko Mladičs nav personīgi atbildīgs par slaktiņu Srebreņicā, bet vienalga atbild par saviem kareivjiem. 2018. gada 24. aprīlī ar Maskavas Advokātu kolēģijas padomes lēmumu Feiginu atskaitīja no advokatūras. 2022. gada 8. aprīlī Krievijas Tieslietu ministrija atzina viņu par "ārvalstu aģentu". Feigins kļuva plaši pazīstams kā viens no advokātiem plašu rezonansi izraisījušajā panku grupas Pussy Riot lietā (visas dalībnieces tika notiesātas). Viņš arī aizstāvēja bijušo Krimas tatāru medžlisa vadītāju Mustafu Džemiļevu, Ukrainas militāro piloti Nadiju Savčenko un ukraiņu žurnālistu Romānu Suščenko. Feigins vada savu ziņu un analīzes kanālu Фейгін Live YouTube vietnē, kuram 2022. gada jūlijā bija vairāk nekā 1,6 miljoni abonentu un 345 miljoni skatījumu, kā arī tāda paša nosaukuma Telegram kanālu. «Адвокаты PR: Марк Фейгин "Лента.ру" представляет портреты бывших защитников панк-группы. Часть первая». Lenta.RU (krievu). Skatīts: 2023-05-07. «Марк Фейгин: "Чтобы изменить российскую судебную систему, надо пригласить в судьи швейцарцев"». fontanka.ru - новости Санкт-Петербурга (krievu). 2012-09-03. Skatīts: 2023-04-30. «Мустафа Джемилев пожаловался в суд на ФСБ из-за запрета въезжать в Россию». РБК (krievu). 2016-02-17. Skatīts: 2023-06-01. «Марк Фейгин стал адвокатом Надежды Савченко». Радио Свобода (krievu). 2014-07-11. Skatīts: 2023-06-01. «ФЕЙГИН LIVE - YouTube». www.youtube.com. Skatīts: 2023-06-01. Vikikrātuvē par šo tēmu ir pieejami multivides faili. Skatīt: Marks Feigins.