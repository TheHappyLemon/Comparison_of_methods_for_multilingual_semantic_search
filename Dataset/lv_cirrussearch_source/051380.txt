Pašendeiles kauja jeb Trešā Ipras kauja (angļu: Battle of Passchendaele/Third Battle of Ypres, franču: Bataille de Passchendaele/troisième bataille d'Ypres, vācu: Dritte Flandernschlacht) bija Pirmā pasaules kara kauja Flandrijā no 1917. gada 31. jūlija līdz 1917. gada 10. novembrim. Sabiedroto uzbrukums Lielbritānijas vadībā notika purvainos apvidos Beļģijas rietumos. Lai arī tika organizēti vairākkārtēji uzbrukumi, fronti pārraut tā arī neizdevās - fronte pavirzījās uz austrumiem par dažiem kilometriem. Kauja kļuva par Pirmā pasaules kara karavīru ciešanu simbolu. Vēsās vasaras dēļ abu pušu karavīri faktiski cīnījās dubļos. Bojā gāja vairāki simti tūkstoši karavīru, kritušo precīzs skaits nav noskaidrots līdz pat mūsdienām. Vikikrātuvē par šo tēmu ir pieejami multivides faili. Skatīt: Pašendeiles kauja.