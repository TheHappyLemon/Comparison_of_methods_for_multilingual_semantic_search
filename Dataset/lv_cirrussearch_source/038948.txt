Hromskābe (H2CrO4) ir vidēji stipra skābe, kas eksistē tikai ūdens šķīdumos un brīvā veidā nav iegūta. Hromskābes šķīdumi ir dzeltenā krāsā. Tās sāļus sauc par hromātiem. Iegūst, šķīdinot ūdenī hroma(VI) oksīdu: CrO3 + H2O → H2CrO4 Ūdens šķīdumos hromskābe atrodas līdzsvarā ar dihromskābi H2Cr2O7: 2[HCrO4]− ⇌ [Cr2O7]2− + H2O Atšķaidot šķīdumu, līdzsvars nobīdās hromskābes virzienā. Koncentrētos stipri skābos hroma trioksīda šķīdumos veidojas arī polihromskābes — trihromskābe H2Cr3O10, tetrahromskābe H2Cr4O13 utt. Dihromskābes un polihromskābju šķīdumi ir oranžā līdz sarkanā krāsā. Hromskābes šķīdumus lieto elektrolītiskajai metālu hromēšanai un metāliskā hroma iegūšanai. Nails Ahmetovs. Neorganiskā ķīmija. Rīga : Zvaigzne, 1978, 363. lpp. Vikikrātuvē par šo tēmu ir pieejami multivides faili. Skatīt: Hromskābe. Encyclopædia Britannica raksts (angliski)