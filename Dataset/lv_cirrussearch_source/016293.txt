Saturday Night Live ir ASV vakara tiešraides televīzijas skeču šovs, ASV kopš 1975. gada 11. oktobra tas tiek pārraidīts NBC televīzijas kanālā. Raidījuma autors ir Lorns Maikls, taču to tālāk attīstīja Diks Ebersols. Saturday Night Live skečos tiek parodēta ASV kultūra un politika, to dara plašs aktieru sastāvs. Katru sēriju vada īpaša slavenība, kas parasti arī piedalās skečos ar šova aktieriem. Parasti raidījums sākas ar skeču, kura beigās tiek pateikti ievadvārdi Live from New York, it's Saturday Night!, pēc kuriem sākas īstais raidījums. Šī ir viena no visilgāk pārraidītajām televīzijas programmām ASV vēsturē. Tāpat Saturday Night Live ir saņēmis vairākus apbalvojumus, tai skaitā 36 Primetime Emmy balvas (kopumā tas ir ticis nominēts 156 Emmy balvām, kas ir lielākais skaits televīzijas vēsturē). Oficiālā tīmekļa vietne IMDb profils (angliski) TV.com profils (angliski) Metacritic profils (angliski) Rotten Tomatoes profils (angliski)