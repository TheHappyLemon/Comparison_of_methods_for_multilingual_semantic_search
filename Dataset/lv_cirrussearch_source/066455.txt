Aleksandrs (Sandro) Mamukelašvili (gruzīnu: ალექსანდრე "სანდრო" მამუკელაშვილი; dzimis 1999. gada 23. maijā Ņujorkā, ASV) ir gruzīnu basketbolists, spēlē spēka uzbrucēja un centra pozīcijā. 2024. gadā pārstāv Nacionālās basketbola asociācijas (NBA) klubu Sanantonio "Spurs". Gruzijas basketbola izlases spēlētājs. S. Mamukelašvili ir dzimis Ņujorkā, taču jau bērnībā atgriezies Gruzijā un uzaudzis Tbilisi. Viņa vecmamma Ira Gabašvili ir spēlējusi PSRS basketbola izlasē. 14 gadu vecumā S. Mamukelašvili nonāca Itālijas basketbola sistēmā, spēlējot jaunatnes čempionātos. 2016. gadā viņš nonāca ASV vidusskolā Montverde Academy, kurā attīstījušies daudzi basketbolisti. 2017. gadā kļuva par koledžu basketbola spēlētāju, pārstāvot Seton Hall University NCAA čempionātā. Pēc panākumiem bagātiem četriem universitātē pavadītajiem gadiem 2021. gada NBA draftā viņu Indiānas "Pacers" izraudzījās ar kopējo 54. kārtas numuru otrajā kārtā un uzreiz aizmainīja uz Milvoki "Bucks", pretī iegūstot Aizeju Todu. Divās sezonās "Bucks" sastāvā S. Mamukelašvili piedalījās vairāk nekā 60 spēlēs, taču daudz laika pavadīja kluba G Līgas komandā Viskonsinas "Herd". 2023. gada 1. martā Milvoki "Bucks" S. Mamukelašvili atbrīvoja no līgumsaistībām, un divas dienas vēlāk viņš noslēdza līgumu ar Sanantonio "Spurs". S. Mamukelašvili ir spēlējis Gruzijas U-20 izlasē 2018. gada Eiropas čempionātā, bet pieaugušo Gruzijas basketbola izlases sastāvā piedalījās 2019. gada FIBA Pasaules kausa kvalifikācijas spēlēs. «Milwaukee Bucks Request Waivers on Sandro Mamukelashvili». www.nba.com (angļu). Skatīts: 2023-04-15. «Mamukelashvili to Represent Georgia This Summer». Seton Hall University Athletics (angļu). Skatīts: 2023-04-15. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) RealGM Basketball profils (angliski)