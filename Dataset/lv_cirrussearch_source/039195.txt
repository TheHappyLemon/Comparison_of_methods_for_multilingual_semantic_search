Šis raksts ir par Briseles Nacionālo lidostu. Par Briseles Šarleruā lidostu skatīt rakstu Šarleruā lidosta. Briseles lidosta (Brussels Airport), saukta arī Briseles Nacionālā lidosta (nīderlandiešu: Luchthaven Brussel-Nationaal, franču: Aéroport de Bruxelles-National vai Zaventemas lidosta (nīderlandiešu: Luchthaven Zaventem, franču: Aéroport de Zaventem), ir starptautiska lidosta Beļģijā. Izvietojusies 12 km uz ziemeļaustrumiem no valsts galvaspilsētas Briseles pie Zaventemas pilsētas. Lidostai ir viens terminālis un 3 skrejceļi. 1940. gadā vācu Luftwaffe izveidoja Melsbrūkas kara lidlauku (vācu: Fliegerhorst Melsbroek) ar trim skrejceļiem trijstūra formā, no kuriem divi (01/19 un 07L/25R) izmantoti arī mūsdienās. 1944. gadā lidlauks nonāca britu karaspēka rokās. 1948. gadā uz Melsbrūkas lidlauku pārcēla civilo gaisa satiksmi no vecā Harenas lidlauka. 1958. gadā lidostai tika uzbūvētas jaunas ēkas Zaventemas municipalitātē, saglabājot jau esošos skrejceļus. Vecajā lidostas infrastruktūrā tika izveidota Melbrūkas gaisa karaspēka bāze. Vēlākos gados lidostas infrastruktūra vairākkārt paplašināta un pārbūvēta. 2016. gada 22. martā Briseles lidostā notika divi teroristu pašnāvnieku sarīkoti sprādzieni, kuros gāja bojā 17 cilvēki, bet vairāki desmiti tika ievainoti. AIP Belgium & Luxembourg[novecojusi saite] Vikikrātuvē par šo tēmu ir pieejami multivides faili. Skatīt: Briseles lidosta.