Gdaņskas "Lechia" (poļu: Lechia Gdańsk, izrunā: ˈlɛxja ˈɡdaɲsk) ir Polijas futbola klubs no Gdaņskas. Kluba nosaukums cēlies no vārda Lechia, kas ir poētisks Polijas nosaukums. Klubu dibināja no Ļvivas izraidītie Ļvivas "Lechia" atbalstītāji. Klubs dibināts 1945. gadā un 1950. gados bija viens no Polijas futbola flagmaņiem. Nākamās dekādes bija bez īpašiem panākumiem, kuri atgriezās, kad klubs 1980. gadu sākumā uzvarēja Polijas kausā, Superkausā un spēlēja Kausu ieguvēju kausā, kur zaudēja Turīnas "Juventus". 2008. gada maijā klubs atgriezās Polijas augstākajā divīzijā. Kopš 2011. gada mājas spēles aizvada PGE arēnā, kas tika uzcelta 2012. gada Eiropas čempionāta finālturnīram. Stadionā ir vietas 43 615 skatītājiem. Klubā ir spēlējuši Latvijas futbolisti Oļegs Laizāns, Ivans Lukjanovs un Sergejs Kožans. Kopš 2020. gada janvāra klubu pārstāv Kristers Tobers. Ekstraklasa (Pirmā divīzija): 3. vieta (2): 1956, 2018–19. Polijas kauss: Uzvarētāji (2): 1983, 2018–19. Finālisti (2): 1955, 2019–20. Polijas superkauss: Uzvarētāji (2): 1983, 2019. «PGE Arena». arenysportowe.eu. Skatīts: 2015. gada 15. decembrī. Oficiālā tīmekļa vietne (poliski) Fanu tīmekļa vietne[novecojusi saite] (angliski) Fanu tīmekļa vietne (poliski) 90min.pl (poliski)