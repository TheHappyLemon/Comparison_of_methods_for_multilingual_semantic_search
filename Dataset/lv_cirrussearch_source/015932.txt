Apvienotie Arābu Emirāti (arābu: دولة الإمارات العربية المتحدة‎, Dawlat al-Imārāt al-‘Arabīyah al-Muttaḥidah), saukti arī par AAE vai Emirātiem, ir valsts Tuvajos Austrumos, kas atrodas Arābijas pussalas dienvidaustrumos. Emirāti robežojas ar Saūda Arābiju dienvidos un ar Omānu austrumos, kā arī tai ir jūras robeža ar Kataru un ar Irānu. To ziemeļos apskalo Persijas līcis, bet austrumos Omānas līcis. Apvienoto Arābu Emirātu kopējā platība ir 83 600 km² un to ietekmē subtropu klimats. Lielāko daļu no AAE teritorijas aizņem tuksneši, bet valsts ziemeļaustrumos atrodas auglīga zeme. Tā ir viena no turīgākajām valstīm pasaulē pēc IKP uz vienu iedzīvotāju. AAE naftas rezerves ir septītās lielākās pasaulē, bet dabasgāzes rezerves ir septiņpadsmitās lielākās pasaulē. Lielāko daļu no naftas ienākumiem valsts izmanto veselības, izglītības un infrastruktūras attīstībai. AAE ir Arābu līgas, Līča arābu valstu sadarbības padomes, Islāma sadarbības organizācijas, Nepievienošanās kustības, BRICS un OPEC dalībvalsts. Pēc 2014. gada datiem Apvienotajos Arābu Emirātos dzīvoja vairāk nekā 9,5 miljoni iedzīvotāju, no kuriem apmēram 1,2 miljoni bija pilsoņi, bet vairāk kā 8,3 miljoni bija iebraucēji. Nepilsoņi var pretendēt uz AAE pilsonības iegūšanu pēc divdesmit valstī nodzīvotiem gadiem, ja viņiem nav kriminālu pārkāpumu un viņi prot teicami runāt arābiski. 2009. gadā 58,4% AAE iedzīvotāju bija imigranti no Indijas, Pakistānas un Bangladešas, 16,7% bija no citām Āzijas valstīm, bet 8,4% jeb apmēram 500 000 iedzīvotāju bija no Rietumvalstīm. Lielākā etniskā grupa ir indieši (25%), tad seko pakistāņi (12%), arābi (9%), bengāļi (7%) un filipīnieši (5%). Oficiālā valsts valoda ir arābu valoda, bet biznesā un izglītībā tiek izmantota arī angļu valoda. Lielākā reliģija pēc sekotāju skaita ir islāms (85% sunnīti, 15% šiīti). Pamatraksts: Apvienoto Arābu Emirātu administratīvais iedalījums Apvienotie Arābu Emirāti sastāv no septiņiem emirātiem: Abū Dabī, Dubaijas, Adžmānas, Šārdžas, Ummelkaivainas, Rāselhaimas un Fudžeiras. Visi emirāti ir absolūtās monarhijas, bet federālā līmenī pastāv prezidentāla sistēma. Tradicionāli prezidenta amatu ieņem Abū Dabī emīrs, bet premjerministra — Dubaijas emīrs, tādējādi šie amati faktiski ir mantojami. Apvienoto Arābu Emirātu galvaspilsēta ir Abū Dabī, bet lielākā pilsēta ir Dubaija. Department of Economic and Social Affairs Population Division (2009) (PDF). Expat numbers rise rapidly as UAE population touches 6m. 2009 revision. uaeinteract.com. Arhivēts no oriģināla 2009-10-09. Atjaunināts: 2009-03-12. «World Economic Outlook Database: UAE». International Monetary Fund. April 2018. Skatīts: 2018. gada 6. jūnijs. «Human Development Report 2009: Apvienoti Arābu Emirāti». The United Nations. Arhivēts no oriģināla, laiks: 2009-10-11. Skatīts: 2009-10-18. «United Arab Emirates country profile». 2020. gada 31. aug. – caur www.bbc.co.uk. Froilan T. Malit Jr and Ali Al Youha. «Labor Migration in the United Arab Emirates: Challenges and Responses». migrationpolicy.org, 2013. gada 18. sept.. Camille Paldi (13 July 2010) UAE Islamic Finance Arhivēts 2013. gada 26. februārī, Wayback Machine vietnē.. I Love The UAE. Atjaunots 2014. gada 18. janvārī. «Census 2005». Ministry of Economy and Planning, Government of the United Arab Emirates. 2005. Arhivēts no oriģināla, laiks: 2009-11-06. Skatīts: 2009-11-13. Vikikrātuvē par šo tēmu ir pieejami multivides faili. Skatīt: Apvienotie Arābu Emirāti. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Pareizticīgo enciklopēdijas raksts (krieviski) Enciklopēdijas Krugosvet raksts (krieviski)