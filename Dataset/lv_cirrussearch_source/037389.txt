Nastasja Zjazjuļkina (baltkrievu: Настасься Зязюлькіна; dzimusi 1995. gada 6. oktobrī Minskā) ir Baltkrievijas starptautiskā lielmeistare šahā (2012). Vairākkārt piedalījusies Eiropas un Pasaules jauniešu šaha čempionātos, kuros izcīnījusi 3 zelta (2010., 2011. gadā - Pasaules jauniešu čempionāts U16 vecuma grupā; 2013. gadā - Eiropas jauniešu šaha čempionāts U18 vecuma grupā), 2 sudraba (2012., 2013. gadā - Pasaules jauniešu čempionāts U20, U18 vecuma grupās) un bronzas (2004. gadā - Eiropas jauniešu šaha čempionāts U10 vecuma grupā). Divas reizes uzvarējusi Baltkrievijas junioru šaha čempionātos U20 vecuma grupā (2013, 2014). Piecas reizes uzvarējusi Baltkrievijas sieviešu šaha čempionātos (2010, 2012, 2013, 2016, 2017). Piedalījusies Pasaules šaha čempionātos sievietēm pēc izslēgšanas sistēmas: 2012. gadā Hantimansijskā 1. kārtā zaudējusi Džu Čeņai; 2017. gadā Teherānā 1. kārtā zaudējusi Annai Ušeņinai. Pārstāvējusi Baltkrievijas komandu lielākajos komandu šaha turnīros: Pasaules šaha olimpiādēs piedalījusies 4 reizes (2010-2016); Eiropas komandu šaha čempionātā piedalījusies 2013. gadā. Par panākumiem turnīros FIDE 2010. gadā Zjazjuļkinai piešķīra starptautiskās meistares (WIM), bet 2012. gadā - starptautiskās lielmeistares (WGM) nosaukumu. 2014. gadā saņēmusi starptautiskā meistara nosaukumu vīriešiem (IM). «2012 FIDE Knockout Matches». Arhivēts no oriģināla, laiks: 2019. gada 30. aprīlī. Skatīts: 2017. gada 7. februārī. «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 13. februārī. OlimpBase :: Women's Chess Olympiads :: Nastassia Ziaziulkina OlimpBase :: European Women's Team Chess Championship :: Nastassia Ziaziulkina Title Applications (WGM): Ziaziulkina, Nastassia Title Applications (IM)): Ziaziulkina, Nastassia Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)