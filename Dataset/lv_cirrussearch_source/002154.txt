Piektdiena ir nedēļas piektā diena. Piektdiena ir pēdējā darba nedēļas diena valstīs ar piecu dienu darba nedēļu. Senajā Romā piektdiena bija veltīta dievietei Venerai. Vēl mūsdienās itāļu valodā piektdienu sauc venerdì, tāpat spāņu un franču nosaukumi atvasināti no Veneras. Senie ģermāņi piektdienu dēvēja auglības dievietes Freijas vārdā (angļu: Friday). Arī vācu nosaukums Freitag cēlies no Freijas. Cilvēki ar aizspriedumiem piektdienu uzskata par sevišķi neveiksmīgu dienu, ja tā iekrīt 13. datumā. Bailes no piektdienas psihologi sauc par paraskevidekatriafobiju.