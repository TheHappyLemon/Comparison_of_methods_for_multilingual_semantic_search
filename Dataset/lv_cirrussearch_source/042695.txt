Elizabete Limanovska (dzimusi 2000. gada 30. septembrī) ir Latvijas FIDE meistare šahā (2017). Latvijas čempione šahā (2018). Šahu iemācījusies spēlēt trīs gadu vecumā. Nepilnos piecos gadus aizgājusi brālim līdzi uz Daugavpils šaha klubu, kur viņas pirmais treneris bija Staņislavs Krivihs. Vēlāk trenējusies pie lielmeistariem Juzefa Petkēviča un Artura Neikšāna. Septiņas reizes uzvarējusi Latvijas jauniešu šaha čempionātos: 2009. gadā meiteņu vecuma grupā līdz 10 gadiem, 2012. gadā meiteņu vecuma grupā līdz 12 gadiem, 2014. gadā meiteņu vecuma grupā līdz 14 gadiem, 2015. un 2016. gadā meiteņu vecuma grupā līdz 16 gadiem, 2017. un 2018. gadā meiteņu vecuma grupā līdz 18 gadiem. Vairākkārt piedalījusies Pasaules un Eiropas jauniešu šaha čempionātos, kuros labākos rezultātus sasniegusi 2017. gadā, kad ieņēmusi 20.vieta Eiropas jauniešu šaha čempionātā un 23. vietu Pasaules jauniešu šaha čempionātā meiteņu vecuma grupās līdz 18 gadiem. 2018. gada augustā Rīgā izcīnījusi 18. vietu Eiropas jauniešu šaha čempionātā G18 vecuma grupā. 2017. gadā aprīlī Rīgā piedalījusies Eiropas individuālajā šaha čempionātā sievietēm. 2017. gada jūlija beigās un augusta sākumā Erfurtes starptautiskajā sieviešu šaha turnīrā izpildījusi FIDE meistares normu (WFM). Kopš 2011. gada regulāri piedalījusies Latvijas sieviešu šaha čempionātos. 2018. gada maijā uzvarējusi Latvijas sieviešu šaha čempionātā. 2018. gadā Batumi pārstāvējusi Latviju 43. šaha olimpiādē (+5, =2, -1). 2019. gadā Batumi, pārstāvējusi Latvijas sieviešu izlasi Eiropas komandu šaha čempionātā pie 4. galdiņa (+1, =4, -1). 2019. gada janvārī Stokholmas starptautiskajā šaha turnīrā Rilton Cup izpildījusi savu pirmo starptautiskās meistares (WIM) normu. 2011. gads — 36. vieta (4. vieta sieviešu konkurencē). 2012. gads — 11. vieta. 2014. gads — 9. vieta. 2015. gads — 6. vieta. 2016. gads — 10. vieta. 2017. gads — 6. vieta. 2018. gads — 1. vieta. 2019. gads — 10. vieta. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Elizabete Limanovska – desmitā čempione kopš neatkarības atjaunošanas «Elizabete Limanovska kļuva par seškārtējo Latvijas čempioni šahā». Arhivēts no oriģināla, laiks: 2017. gada 23. jūnijā. Skatīts: 2018. gada 7. maijā. Элизабет Лимановская стала семикратной чемпионкой Латвии Jaunajiem šahistiem labākā vieta pasaules čempionātos kopš 2009.gada «European Youth Chess Championship G-18 - 2018». Arhivēts no oriģināla, laiks: 2018. gada 10. septembrī. Skatīts: 2018. gada 30. augustā. European Individual Women Chess Championship 2017 Women´s Open zum Erfurter Frauenschachfestival 2017 Limanovskai WFM tituls, Krūmiņai jāgaida līdz oktobrim Par Latvijas čempioniem pirmo reizi kļūst Meškovs un Limanovska 43rd Olympiad Batumi 2018 Women «Eiropas komandu čempionātu Latvija noslēdz 23.vietā». Arhivēts no oriģināla, laiks: 2019. gada 4. novembrī. Skatīts: 2019. gada 4. novembrī. Elizabetei Limanovskai pirmā starptautiskās meistares norma