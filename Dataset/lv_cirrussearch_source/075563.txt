Gevgelija (maķedoniešu: Гевгелија) ir pilsēta Ziemeļmaķedonijas dienvidaustrumos, pie Grieķijas robežas. Maķedoniešu valodā pilsētas nosaukums ir Gevgelija (Гевгелија). Citās valodās šīs pilsētas apzīmēšanai tiek lietoti līdzīgi nosaukumi. grieķu - Gevgelí (Γευγελή), turku - Gevgili, bulgāru - Gevgeli (Гевгели) un serbu - Đevđelija (Ђевђелија). Gevgelija atrodas starp Kozufa un Pajaka kalniem, 70 km attālumā no Salonikiem un 165 km attālumā no Skopjes. Pilsēta atrodas Vidusjūras klimata ietekmē, kas iezīmējas ar siltu temperatūru, kas to padara par vienu no labākajām Maķedonijas vietām, kur audzēt siltam klimatam piemērotus augļus. Cauri pilsētai plūst lielākā Maķedonijas upe Vardara. Gevgelija tiek uzskatīta par vienu no siltākajām Eiropas pilsētām. Tas ir pateicoties tam, ka pilsētu no ziemeļu puses ielenc kalnu grēdas, kas aiztur vēsās vēja plūsmas. Uz dienvidiem no pilsētas nav kalnu, tāpēc siltās gaisa plūsmas no Egejas jūras brīvi ieplūst pilsētā. Vasarās gaisa temperatūra var sasniegt līdz pat 45 °C. Iedzīvotāju skaita dinamika Nacionālais sastāvs (2002): Maķedonieši 15'060 Serbi 292 Aromūni 201 Turki 28 Čigāni 12 Albāņi 7 Bosnieši 3 citas tautības 82