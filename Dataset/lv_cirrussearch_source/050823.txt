Jesperi Kotkaniemi (dzimis 2000. gada 6. jūlijā) ir somu hokejists, centra uzbrucējs. Pašlaik (2019) Kotkaniemi spēlē Nacionālās hokeja līgas kluba Monreālas "Canadiens" sastāvā. Profesionāļa karjeru Kotkaniemi uzsāka 2017.—18. gada sezonā, to aizvadot SM līgas vienībā Pori "Ässät". Atzīmējoties ar 29 rezultativitātes punktiem 59 spēlēs, Kotkaniemi bija viens no rezultatīvākajiem komandas spēlētājiem. Pēc sezonas beigām uzbrucēju ar augsto trešo numuru NHL draftā izvēlējās Monreālas "Canadiens", ar kuru nepilnas divas nedēļas vēlāk noslēdza līgumu. Kotkaniemi izcīnīja vietu komandas pamatsastāvā, savu NHL debiju aizvadot 2018. gada 3. oktobrī. Debijas sezonā Kotkaniemi guva 34 punktus 79 spēlēs. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)