Laima Vaikule (dzimusi 1954. gada 31. martā Cēsīs) ir latviešu dziedātāja, aktrise un dejotāja, filmējusies vairākās kinofilmās. Lielāko popularitāti guvusi Krievijā un citās bijušajās padomju republikās. Laima Vaikule dzimusi Cēsīs, pārdevējas (vēlāk veikala direktores) un strādnieka ģimenē. Bez Laimas ģimenē bija vēl divas meitas un dēls. Trīs gadu vecumā kopā ar ģimeni pārcēlusies uz Rīgu. Divpadsmit gadu vecumā sākusi uzstāties kopā ar Latvijas Radio un televīzijas orķestri. Pēc pamatskolas pabeigšanas Vaikule mācījusies medicīnas skolā, paralēli strādājot ātrajā palīdzībā. 1979. gadā sāka uzstāties Jūrmalas restorāna "Jūras pērle" varietē. Plašāku atpazīstamību dziedātāja ieguva 1985. gadā uzsākot sadarbību ar Raimondu Paulu. Pēc uzstāšanās PSRS Centrālās televīzijas ikgadējā dziesmu aptaujā "Dziesma 86" (Песня—86) ar Paula komponēto "Nakts ugunskurs" (Ночной костер), Vaikule kļuva pazīstama visā PSRS teritorijā. Panākumus nostiprināja uzstāšanās R. Paula jubilejas koncertos koncertzālē "Rossija", kas tika translēti televīzijā. 1987. gadā dziedātāja uzvarēja Čehoslovākijā notiekošajā konkursā "Bratislavas lira". Turpmākajos gados sniegusi koncertus Japānā, ASV, Vācijā, bet pēc PSRS sabrukuma — valstīs, kas izveidojās no tās bijušajām republikām. Regulāri darbojusies Jūrmalas starptautiskā jauno dziedātāju konkursa Jaunais Vilnis žūrijā. 2011. gada 2. augustā viņa saņēma Krievijas Draudzības ordeni. 2019. gadā Krievijas mūzikas balvu pasniegšanas ceremonijā saņēma prēmiju "Zelta gramofons" par ieguldījumu šovbiznesa attīstībā. Kopš 2015. gada Dzintaru koncertzālē notiek festivāls "Laima Rendezvous Jurmala". Laima Vaikule ir pareizticīgā. Viņa ir pazīstama kā aktīva dzīvnieku tiesību aizstāve un veģetāriete. 2018. gada augustā tūres laikā Odesā Vaikule sacīja, ka nedosies uzstāties uz Krimu, lai arī kāda maksa viņai tiktu piedāvāta. Vēlāk televīzijas kanāla Krievija-1 ēterā dziedātāja precizēja, ka ir gatava apmeklēt pussalu tikai pēc sankciju atcelšanas. 2022. gada februārī viņa nosodīja karu Ukrainā, un lai gan viņa nenosauca vārdā vainīgos, tas noveda pie kampaņas pret viņu Krievijā. Vēlāk viņas publiskā pozīcija pret Krievijas agresiju kļuva tiešāka. 1987 — Песни на стихи Ильи Резника — Вернисаж 1992 — Я за тебя молюсь 1993 — Laima Tango 1993 — Ах, вернисаж, ах, вернисаж! (kopā ar Valeriju Ļeontjevu) 1994 — Милый, прощай! 1996 — Я вышла на Пикадилли 1996 — Viss nāk un aiziet... 1998 — Латинский квартал 1999 — Зеркало 2000 — Лучшие песни (izlase) 2002 — Имена на все времена (izlase) 2005 — О чём играет пианист? 2013 — Atkal mājās 2019 — Leģendas (izlase) «Биография». laimav.ru. Arhivēts no oriģināla, laiks: 2010. gada 25. septembrī. Skatīts: 2010. gada 20. oktobrī. Latvijas enciklopēdija. 5. sējums. Rīga : Valērija Belokoņa izdevniecība. 2009. 629. lpp. ISBN 978-9934-8068-0-3. Ansis Pavasaris. «Dziedātāja Laima Vaikule». lr1.lsm.lv. Arhivēts no oriģināla, laiks: 2019-03-25. Skatīts: 2019-03-25. «Биография Лаймы Вайкуле». mega-stars.ru. Laima Vaikule saņem Krievijas ordeni[novecojusi saite], mango.lv ««Русское Радио» подвело итоги года: в Кремле состоялась XXIV Ежегодная Церемония вручения национальной музыкальной Премии «Золотой Граммофон»». interfax.ru. «Festivāla vēsture». Laima Rendezvous Jūrmala (lv-LV). Skatīts: 2023-07-16. «Laima Randezvous Jūrmala 2023». Spletnik (ru-ru). 2023-07-17. Skatīts: 2023-07-16. «Сергей Николаевич: Лайма Вайкуле: Со мной все время что-то происходит, мой ангел-хранитель работает без выходных». snob.ru (krievu). 2017-05-17. Skatīts: 2023-06-28. «Российские знаменитости устроили акцию протеста на льдах Белого моря против убийства тюленей - ИА REGNUM». web.archive.org. 2021-01-24. Arhivēts no oriģināla, laiks: 2021-01-24. Skatīts: 2023-06-28. «21 mīts un iespējamā patiesība par veģetāriešiem». Veselam.lv (latviešu). Skatīts: 2023-06-28. «Лайма Вайкуле: в Крым не поеду, какой бы гонорар не предлагали - РИА Новости Крым». web.archive.org. 2018-08-12. Arhivēts no oriģināla, laiks: 2018-08-12. Skatīts: 2023-06-28. «Лайма Вайкуле: в Крым не поеду, какой бы гонорар не предлагали - РИА Новости Крым». web.archive.org. 2018-08-12. Arhivēts no oriģināla, laiks: 2018-08-12. Skatīts: 2023-06-28. «"Нет войне! Нет смерти!". Лайма Вайкуле выступила против нападения России на Украину». Delfi RU (krievu). Skatīts: 2023-06-28. Delfi. «Video: Laima Vaikule no Losandželosas lūdz apturēt karu Ukrainā». www.delfi.lv (latviešu), 2022-03-01. Skatīts: 2023-06-28. «Laima Vaikule kritusi Krievijas nežēlastībā». tautaruna.nra.lv (latviešu). Skatīts: 2023-06-28. «Лайма Вайкуле поставила на місце росіян, у яких "не все так однозначно"». glavred.net (ukraiņu). Skatīts: 2023-06-28. «Вайкуле оконфузилась в попытке отомстить Симоньян за правду о сбежавшем Галкине». web.archive.org. 2022-04-28. Arhivēts no oriģināla, laiks: 2022-04-28. Skatīts: 2023-06-28. «Laima Vaikule: Kamēr Krievija neatzīs, ka kļūdījusies, manas kājas tur nebūs». tv3.lv (latviešu). Skatīts: 2023-06-28. Vikikrātuvē par šo tēmu ir pieejami multivides faili. Skatīt: Laima Vaikule. IMDb profils (angliski) Laimas Vaikules oficiālā mājas lapa (krieviski) Raimonds Pauls un viņa zvaigznes (Laima Vaikule) (latviski)