Lāslo Vadāss (ungāru: Vadász László; 1948. gada 27. janvāris Kiškunfēleģhāza — 2005. gada 3. janvāris Budapešta) bija Ungārijas starptautiskais lielmeistars šahā (1976). 1970. gadu otrajā pusē bijis viens no spēcīgākajiem Ungārijas šahistiem. 1976. gadā bijis trešais Ungārijas šaha čempionātā. Labākie rezultāti starptautiskajos šaha turnīros: Vrņačka Baņa (1975) — 1.-3. vieta, Budapešta (1976) — 1.-2. vieta, Subotica (1978) — 1. vieta, Frīdriha Zēmiša piemiņas turnīrs Ķīlē (1979) — 1. vieta. Pārstāvējis Ungārijas komandu lielākajos komandu šaha turnīros: Pasaules šaha olimpiādē piedalījies 1978. gadā un komandu vērtējumā izcīnījis zelta medaļu; Eiropas komandu šaha čempionātos piedalījies 2 reizes (1977-1980). Komandu vērtējumā abas reizes izcīnījis sudraba medaļas. Individuālajā vērtējumā izcīnījis zelta (1977) un bronzas (1980) medaļas; Pasaules studentu šaha čempionātā piedalījies 4 reizes (1966, 1969, 1972-1974). Komandu vērtējumā izcīnījis sudraba (1972) un bronzas (1974) medaļas. Par panākumiem turnīros FIDE 1975. gadā Vadāsam piešķīrusi starptautiskā meistara (IM), bet 1976. gadā - starptautiskā lielmeistara (GM) nosaukumu. OlimpBase :: Men's Chess Olympiads :: László Vadász OlimpBase :: European Men's Team Chess Championship :: László Vadász OlimpBase :: World Student Team Chess Championship :: László Vadász Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)