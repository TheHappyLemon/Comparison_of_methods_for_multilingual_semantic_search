Eiropas diena, ko ik gadu atzīmē 9. maijā, ir veltīta mieram un vienotībai Eiropā. 9. maijā atzīmē vēsturiskās Šūmaņa deklarācijas pasludināšanas gadadienu — 1950. gada 9. maijā Francijas ārlietu ministrs Robērs Šūmans nāca klajā ar deklarāciju, kurā tika izklāstīta ideja, kā Eiropā veidot jauna veida politisko sadarbību, kas karadarbību starp Eiropas nācijām padarītu neiedomājamu. Šūmana priekšlikums iezīmēja sākumu Eiropas ceļam uz mūsdienu Eiropas Savienību. Eiropas Kopiena nolēma šo dienu pasludināt par svinamu dienu 1986. gada 9. maijā, bet Latvijā to sāka oficiāli atzīmēt 1997. gadā. ES iestādes Briselē un Strasbūrā katru gadu atver savas durvis, ļaujot iedzīvotājiem tās apmeklēt. Turklāt daudzas no tām rīko piemiņas pasākumus, lai godinātu šī datuma vēsturisko nozīmi. 2020. un 2021. gadā COVID-19 pandēmijas dēļ ES iestādes rīkoja virtuālus pasākumus, lai izrādītu cieņu visiem tiem eiropiešiem, kuri sadarbojās cīņā pret pandēmiju. Turklāt 2020. gadā tika atzīmēta Šūmaņa deklarācijas 70. gadadiena un 75. gadadiena kopš Otrā pasaules kara beigām.  Kosova Eiropas diena ir valsts svētku diena Kosovā.  Ukraina No 2003. līdz 2023. gadam Eiropas diena Ukrainā tika svinēta maija trešajā sestdienā. 2023. gada 8. maijā Ukrainas prezidents Volodimirs Zelenskis ar dekrētu noteica, ka Eiropas diena tiek svinēta 9. maijā. «Grozījumi likumā "Par svētku un atceres dienām"». Arhivēts no oriģināla, laiks: 2016. gada 5. martā. Skatīts: 2020. gada 10. maijā. «Celebrating Europe Day – in Kosovo and Brussels - Vesti - EULEX - European Union Rule of Law Mission in Kosovo». www.eulex-kosovo.eu. Skatīts: 2023-08-20. Julia Mueller. «Ukraine will now celebrate ‘Europe Day’ on Russia’s ‘Victory Day’». The Hill (en-US), 2023-05-08. Skatīts: 2023-08-20.