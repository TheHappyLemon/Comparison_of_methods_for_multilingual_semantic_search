Filips Žilbērs (franču: Philippe Gilbert; dzimis 1982. gada 5. jūlijā Vervjē, Beļģijā) ir bijušais beļģu šosejas riteņbraucējs. F. Žilbērs tika uzskatīts par vienu no labākajiem viendienas klasisko velobraucienu speciālistiem, 2012. gada Pasaules čempionātā viņš kļuva par čempionu grupas braucienā, uzvarējis arī visu lielo tūru atsevišķos posmos. Profesionālajā riteņbraukšanā F. Žilbērs nonāca 2003. gadā, pārstāvot Francijas komandu Française des Jeux. Jau debijas sezonā viņš izcīnīja uzvaru prestižā velobrauciena Tour de l'Avenir posmā. No 2008. līdz 2012. gadam pārstāvēja Beļģijas komandu Silence-Lotto (Omega Pharma-Lotto), kurai atnesis virkni uzvaru prestižos velobraucienos, kā arī izcīnījis uzvaras lielo daudzdienu velobraucienu atsevišķos posmos. 2009. gadā nosaukts par Beļģijas gada sportistu. Sevišķi iespaidīgi F. Žilbērs aizvadīja 2011. gada sezonu, kad uzvarēja Beļģijas daudzdienu velobraucienā un trīs klasiskajās viendienās Giro di Lombardia, Amstel Gold Race un Ljēža-Bastoņa-Ljēža. Šādā veidā viņš kļuva par tikai otro riteņbraucēju (pēc Davides Rebellina), kas uzvarējis trīs klasiskajās Ardēnu viendienās. Panākumus F. Žilbērs turpināja arī 2011. gada Tor de France, kur uzvarēja pirmajā posmā, kā rezultātā kļuva arī par līderi sprinteru konkurencē un negaidīti spēja labākā sprintera zaļo kreklu saglabāt pusi daudzdienu velobrauciena. F. Žilbērs tika atzīts par 2011. gada labāko riteņbraucēju pasaulē un saņēma Vélo d'Or balvu. 2012. gada Pasaules čempionātā F. Žilbērs kļuva par čempionu grupas braucienā. 2013. gada sezona Pasaules čempiona kreklā Žilbēram bija samērā neveiksmīga — viņam izdevās izcīnīt tikai vienu uzvaru — Vuelta a España 12. posmā. 2014. gadā Žilbērs sezonu uzsāka ar savu otro uzvaru Brabantse Pijl un trešo Amstel Gold Race. 2015. gada Giro d'Italia Žilbērs uzvarēja 12. un 18. posmā. 2017. gadā Žilbērs uzvarēja Flandrijas tūrē un Amstel Gold Race sacensībās. Tas padarīja viņu par trešo braucēju, kurš šajās divās sacensībās uzvarējis viena gada laikā; bez viņa to paveicis Edijs Merkss un Jans Rāss. 2019. gadā Žilbērs guva savu piekto uzvaru klasiku pieminekļos, triumfējot Parīze—Rubē sacensībās. Līdz ar to no piecām nozīmīgākajām klasiku sacensībām viņam pietrūka tikai uzvara Milāna—Sanremo, kur divreiz gūta trešā vieta (2008, 2011). 2019. gada Vuelta a España Žilbērs uzvarēja sacensību 12. un 17. posmā. 2019. gada augustā tika ziņots, ka pēc sezonas beigām Žilbērs 37 gadu vecumā pievienosies Lotto-Soudal komandai, parakstot triju gadu līgumu. 2020. gada aprīlī tika administratīvi sodīts par trenēšanos ārpus telpām COVID-19 pandēmijas ierobežojumu laikā netālu no savas dzīvesvietas Monako. Žilbērs profesionāļa karjeru noslēdza pēc Parīze—Tūra sacensībām 2022. gada oktobrī. Pasaules ranga līderis Žilbērs atzīts Gada labāko riteņbraucēju Michaël Torfs. «Sizzling Gilbert makes it four in Dutch Limburg». Deredactie.be (Vlaamse Radio- en Televisieomroeporganisatie), 2017. gada 16. aprīlis. Skatīts: 2017. gada 16. aprīlis. «Philippe Gilbert wins Paris-Roubaix». www.cyclingnews.com. Skatīts: 2019-04-14. Patrick Fletcher. «Vuelta a España: Philippe Gilbert wins in Bilbao». cyclingnews.com (angļu). Skatīts: 2019-09-23. Patrick Fletcher. «Vuelta a España: Gilbert wins stage 17». cyclingnews.com (angļu). Skatīts: 2019-09-23. «Gilbert will join Lotto-Soudal on a three-year deal». CyclingTips (en-US). 2019-08-20. Arhivēts no oriģināla, laiks: 2019-08-19. Skatīts: 2019-08-19. «Philippe Gilbert fined for training outside in Monaco». CyclingTips (en-US). 2020-04-17. Arhivēts no oriģināla, laiks: 2020-04-20. Skatīts: 2020-04-16. Kit Nicholson. «A fond farewell: Who had their retirement party this weekend?». CyclingTips (angļu), 2022-10-09. Skatīts: 2022-10-10. Vikikrātuvē par šo tēmu ir pieejami multivides faili. Skatīt: Filips Žilbērs. Olympedia profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski) Oficiālā tīmekļa vietne