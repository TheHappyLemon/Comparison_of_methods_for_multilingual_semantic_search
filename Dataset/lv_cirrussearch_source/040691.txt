Šis raksts ir par sacensību veidu. Par Latvijas sporta ziņu mediju skatīt rakstu sportacentrs.com. Elektroniskais sports (saīsinājumā e-sports) jeb kibersports ir sacensību (profesionālo un amatieru) veids, kurā cilvēki sacenšas, spēlējot videospēles. Elektroniskais sports ietver dažādas līgas, turnīrus, čempionātus, kur spēlētāji pieder dažādām komandām vai citām “sporta organizācijām”, kuras sponsorē daudzveidīgi uzņēmumi. Ar kibersportu tiek saistīti noteikti spēļu žanri, kur katrs no tiem no spēlētāja pieprasa citādākas iemaņas un zināšanas. Vispopulārākās kibersporta disciplīnas ir daudzspēlētāju tiešsaistes kaujas arēnas (Multiplayer Online Battle Arenas), piemēram (League of Legends, Dota 2), pirmās personas šāujamspēles (First-Person Shooters) (Counter-Strike: Global Offensive) un reāllaika stratēģijas (Real Time Strategy), (Starcraft 2). E-sporta čempionātu balvu fonds aizvien biežāk sasniedz milzīgas naudas summas, mērojamas vairākos miljonos ASV dolāru. Dota 2 turnīrs ar nosaukumu “International” vairākas reizes ir pārspējis visus rekordus. 2013. gadā šī turnīra balvu fonds sasniedza 2 874 380 ASV dolāru, 2015. gadā — 18 429 613 ASV dolāru, un 2017. gadā — 24 787 916 ASV dolāru. Čempionātu spēļu tiešraides tiek translētas brīvi pieejamās tīmekļa vietnēs, pulcējot miljonus lielu skatītāju auditoriju. Vairāk par 380 miljoniem cilvēku skatās e-sportu visā pasaulē gan tiešsaistē, gan klātienē. 2016. gadā pasaules čempionāta fināls spēlē League of Legends pulcēja 43 miljonus skatītāju, vairāk nekā NBA 7. fināla spēle (31 miljons skatītāju). 2017. gadā e-sporta skatītāju daudzums kopumā sasniedza 385 miljonus cilvēku. Pirmās videospēļu sacensības norisinājās 1972. gadā Stenfordas Universitātē, kurās dalībnieki sacentās par galveno balvu — “Rolling Stone” žurnāla gada abonementu spēlē ar nosaukumu Spacewar!. Savukārt pirmais liela mēroga turnīrs notika 1980. gadā, kuru organizēja Atari un spēja pulcēt 10 000 dalībnieku no visām Amerikas Savienotajām Valstīm, sacenšoties spēlē The Space Invaders. 1990. gadā videospēļu kompānija Nintendo ASV rīkoja Nintendo pasaules čempionātu (Nintendo World Championships), to pašu 1994. gadā izvēlējās darīt arī Blockbuster LLC, rīkojot savu pasaules čempionātu sadarbībā ar “GamePro” žurnālu. 1990. gadu beigās arī personālie datori kļuva par sacensību platformām, veiksmīgi ieņemot vietu starp nozīmīgiem kibersporta notikumiem. 1997. gadā turnīrā Red Annihilation, spēlētāji tikās datorspēlē Quake, lai cīnītos par galveno balvu — lietotu Ferrari 328. 1998. gadā tika izdota reālā laika stratēģijas žanra datorspēle Starcraft, kuras popularitāte Dienvidkorejā pieauga līdz milzīgiem apmēriem, un 18 mēnešus pēc spēles izdošanas brīža tās mačus raidīja Korejas televīzija. 2000. gadi bija populāri kibersporta raidīšanai televīzijas ēterā. Dienvidkoreja aktīvi translēja profesionālos datorspēļu mačus 24 stundu kanālā (MBCGame), kas tagad ir slēgts. ASV kanāls ESPN translēja videospēles Madden NFL sacensības no 2005. līdz 2008. gadam. DirecTV raidīja Championship Gaming Series turnīra 2 sezonas 2007. un 2008. gadā. CBS pārraidīja iepriekš ierakstītu 2007. gada World Series of Video Games turnīru. Popularitāte pieauga, parādoties tiešsaistes tiešraižu tīmekļa vietnēm. Lielākā no tām — Twitch.tv 2013. gada oktobrī unikālo skatītāju skaits sasniedza 45 miljonus, katram mājaslapā pavadot aptuveni 100 minūtes, skatoties dažādas translācijas. 2014. gada Leauge of Legends pasaules čempionātu Seulā klātienē vēroja 40 000 līdzjutēju, grupai Imagine Dragons atklājot kibersporta turnīru. Latvijas sportisti guvuši panākumus Counter-Strike spēlē: 2022. gadā pasaulē lielākajā turnīrā PGL Antwerp 2022 uzvarēja komanda FaZe Clan, kurā spēlē latviešu e-sportists Helvijs "broky" Saukants. 2023. gadā šī komanda izcīnīja otro vietu. 2016. gadā Francijas valdība sāka strādāt pie e-sporta atzīšanas un regulēšanas projekta. 2017. gadā Filipīnas oficiāli atzina e-sportu par īstu sporta veidu, kā arī 2013. gadā ASV atzina kibersportistus par īstiem sportistiem. Krievija e-sportu par oficiālo sporta veidu atzina 2016. gadā. Kopš 2017. gada augusta 2024. gada vasaras olimpisko spēļu organizēšanas komiteja veic pārrunas ar Starptautisko Olimpisko komiteju par kibersporta iespējamo iesaistīšanu olimpiskajā programmā. Latvijā pagaidām e-sportu par oficiālu sportu atzīt neplāno. Tāpat kā tradicionālajos sporta veidos, e-sports sevī ietver ļoti daudz un dažādas spēles. Katrai no tām ir savs stils, uzdevums un mērķis. Datorspēļu sacensības norisinās visā pasaulē un to vidū ir dažādas spēles, kas ir populāras profesionāļu vidū. 90 gadu vidū turnīros populāras bija kautiņu un šaušanas spēles, kuras joprojām ir populāras arī mūsdienās. 2000. gados mūsdienu stratēģiju spēles ieguva lielāku pārsvaru un popularitāti Dienvidkorejā. No tā laika tas būtiski mainīja e-sporta attīstību visā pasaulē. Pēc 2010. gada Warcraft III: The Frozen Throne' modifikācijas Defense of the Ancients iznākšanas tiešsaistes kauju spēles arēnā kļuva par daļu no e-sporta. Turnīri ir ļoti dažādi. Tiem ir atšķirīgi nosaukumi un žanri. Mūsdienās populārākās spēles ir Pubg, Pubg Mobile, Counter-Strike: Global Offensive, Call of Duty, League of Legends, Dota 2, Smite, Rocket League, World of Tanks, Heroes of the Storm, Hearthstone, Super Smash Bros. Melee, StarCraft II un Overwatch. E-sporta turnīrus parasti raida tiešraidē. Turnīri norisinās visā pasaulē, tai skaitā arī internacionālie. Viens no nozīmīgākajiem un svarīgākajiem e-sporta turnīriem bija World Cyber Games (WCG), kas norisinājās vairākās valstīs no 2000. līdz 2013. gadam. Turnīros darbojas komentētāji, analītiķi un vērotāji, kas seko līdzi spēles gaitai, kontrolē, vai viss ir kārtībā un analizē komandu stratēģijas. Kaut arī turnīri, kas bija saistīti ar video spēlēm jau pastāvēja, e-sports piedzīvoja būtisku pāreju 1990. gadu beigās. Sākot ar "Cyberathlete Professional League" 1997. gadā, turnīri kļuva daudz lielāki un korporatīvā sponsorēšana kļuva biežāk sastopama. Strauji paplašinājās ne tikai dalībnieku skaits, bet arī pieauga skatītāju skaits. Max Sjöblom, Juho Hamari. «What is eSports and why do people watch it?», 2017. Skatīts: 07.12.2017. «Dota 2 balvu fondi». 2017. Arhivēts no oriģināla, laiks: 04.12.2017. Skatīts: 07.12.2017. Daniel Poulter. «Household-name ball sports athletes investing in eSports video game teams», 18.10.2016. Skatīts: 07.12.2017. Josh Chapman. «Esports: A Guide to Competitive Video Gaming», 2017. Skatīts: 07.12.2017. Owen Good. «Today is the 40th Anniversary of the World's First Known Video Gaming Tournament», 19.10.2012. Skatīts: 07.12.2017. Garry Vander. «It is 1980 and the National Space Invader’s Tournament Finals is Approaching…», 20.05.2013. Skatīts: 07.12.2017.[novecojusi saite] David Oxford. «Looking back at Blockbuster, Part 2: The world video game championships», 14.02.2014. Skatīts: 07.12.2017. Frank Cifaldi. «The story of the first Nintendo world Championships», 13.05.2015. Skatīts: 07.12.2017. «Thresh vs Entropy @ Red Annihilation 1997». 17.04.2006. Skatīts: 07.12.2017. «ESPORTS: A BRIEF HISTORY». 30.04.2013. Arhivēts no oriģināla, laiks: 01.12.2017. Skatīts: 07.12.2017. Andrew Lynch. «Tracing the 70-year history of video games becoming eSports», 06.05.2016. Arhivēts no oriģināla, laiks: 26.10.2017. Skatīts: 07.12.2017. Ryan Kim. «League beginning for video gamers», 11.06.2007. Skatīts: 07.12.2017. «Starcraft Channel MBC Game Begins Its Final Month On TV». 02.01.2012. Skatīts: 07.12.2017. «ESPN2's Madden Nation to Begin Fourth Season». 15.09.2008. Skatīts: 07.12.2017. Set Schiesel. «Video Game Matches to Be Televised on CBS», 28.07.2007. Skatīts: 07.12.2017. David Ewalt. «The ESPN Of Video Games», 13.11.2013. Skatīts: 07.12.2017. Paul Tassi. «40,000 Korean Fans Watch SSW Win 2014 'League of Legends' World Championship», 19.10.2014. Skatīts: 07.12.2017. «CS:GO Major Antwerp 2022». store.steampowered.com (angļu). 2022-05-03. Skatīts: 2024-03-10. «Helvijs "Broky" Saukants — pirmais Latvijas e-sportists ar prēmijās nopelnītu miljonu dolāru». Jauns.lv (latviešu). Skatīts: 2024-03-10. Chriss O'Braien. «French government announces plans to legalize and regulate esports industry», 03.05.2016. Skatīts: 07.12.2017. David Sheldon. «Philippines Officially Recognizes eSports As A Real Sport», 22.10.2017. Skatīts: 07.12.2017. Paul Tassi. «The U.S. Now Recognizes eSports Players As Professional Athletes», 14.07.2013. Skatīts: 07.12.2017. «Официальный интернет-портал правовой информации». 07.06.2016. Arhivēts no oriģināla, laiks: 11.06.2016. Skatīts: 07.12.2017. «Paris Olympic bid committee is open to esports on 2024 Olympic program». 09.08.2017. Skatīts: 07.12.2017. Liene Lūsīte. «E-sportam Latvijā pirmie aizmetņi un par oficiālu sporta veidu atzīt nesteidz», 05.02.2016. Skatīts: 07.12.2017. «Is computer gaming really sport?». BBC. Arhivēts no oriģināla, laiks: 15.12.2017. Skatīts: 09.12.2017. Rob Zacny. «2012 in eSports: the battle for momentum between League of Legends, StarCraft 2, and Dota 2», 31.12.2012. Skatīts: 06.12.2017. John Ballard. «3 Things About Esports You Probably Didn't Know», 21.10.2017. Skatīts: 06.12.2017. Tracey Lien. «How two StarCraft commentators became stars», 16.07.2013. Skatīts: 10.12.2017. Gloria Goodale. «Are video games a sport?», 08.08.2003. Skatīts: 06.12.2017.[novecojusi saite] Paul Tassi. «2012: The Year of eSports», 20.12.2012. Skatīts: 06.12.2017.