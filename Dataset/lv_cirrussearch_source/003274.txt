Arjens Robens (nīderlandiešu: Arjen Robben, izrunā: [ˈɑrjən ˈrɔbə(n)]; dzimis 1984. gada 23. janvārī) ir bijušais Nīderlandes futbolists, malējais pussargs, un Nīderlandes futbola izlases dalībnieks. Bijis Nīderlandes, Anglijas, Spānijas un Vācijas nacionālo čempionātu uzvarētājs. "Bayern" sastāvā spēlējis 2010. un 2012. gada UEFA Čempionu līgas finālā. Pirmos panākumus A. Robens guva Nīderlandes kluba FC Groningen sastāvā, 2001. gadā nosaukts par Eredivisie sezonas labāko futbolistu. Pēc diviem gadiem pārgāja uz vienu no vadošajiem līgas klubiem Eindhovenas PSV, ar kuru kļuva par čempionāta uzvarētāju. 2003. gada labāko Nīderlandes jauno futbolistu A. Robenu mēģināja iegūt savā sastāvā vairāki Anglijas klubi, līdz 2004. gadā tas izdevās Londonas "Chelsea", kuras sastāvā viņš kļuva par Premjerlīgas uzvarētāju. Pēc trešās sezonas Anglijā A. Robens nokļuva Madrides "Real", kas par spēlētāja pāreju samaksāja 35 miljonus sterliņu mārciņu. Arī Spānijā viņš kļuva par čempionu, taču, pārejot uz Minhenes "Bayern" 2009. gadā, spēlētāja vērtība bija kritusies un transfēra maksa bija 25 miljoni mārciņu. Jau savā pirmajā spēlē, pārstāvot Bavārijas klubu, A. Robens guva divus vārtus, bet pirmajā sezonā ar "Bayern" atkal kļuva par čempionāta uzvarētāju un sasniedza Čempionu līgas finālu. Pēc pirmās sezonas Vācijas klubā atzīts par 2010. gada Vācijas Gada futbolistu, kā tikai ceturtais ārzemju spēlētājs balvas vēsturē. 2021. gada 15. jūlijā A. Robens paziņoja par profesionālā futbolista karjeras noslēgšanu. PSV Eindhoven Eredivisie: 2002–03 Johan Cruijff Schaal: 2003 Chelsea Anglijas Premjerlīga: 2004–05, 2005–06 FA kauss: 2006–07 Anglijas Līgas kauss: 2004–05, 2006–07 FA Community Shield: 2005 Real Madrid Spānijas La Liga: 2007–08 Supercopa de España: 2008 Bayern Munich Vācijas Bundeslīga: 2009–10, 2012–13, 2013–14, 2014–15, 2015–16, 2016–17, 2017–18, 2018–19 DFB Pokal: 2009–10, 2012–13, 2013–14, 2015–16, 2018–19 DFL Supercup: 2010, 2012, 2016, 2017, 2018 UEFA Čempionu līga: 2012–13 UEFA Superkauss: 2013 «FIFA Club World Cup Morocco 2013: List of Players» (PDF). FIFA. 2013. gada 7. decembris. 5. lpp. Arhivēts no oriģināla, laiks: 2018. gada 24. decembrī. Skatīts: 2013. gada 7. decembris. «Player Profile». Bayern Munich. Arhivēts no oriģināla, laiks: 2014. gada 23. jūnijā. Skatīts: 2014. gada 24. aprīlis. «Arjen Robben: Former Chelsea, Real Madrid and Bayern Munich winger retires for second time aged 37». Sky Sports (angļu). Skatīts: 2021-10-31. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)