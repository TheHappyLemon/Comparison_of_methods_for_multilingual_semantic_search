Šis raksts ir par kosmisko projektu. Par citām jēdziena Gemini nozīmēm skatīt nozīmju atdalīšanas lapu. Gemini (no latīņu: "dvīņi") bija ASV otrā pilotējamo kosmisko lidojumu programma. To vadīja un pārraudzīja NASA. Projekta mērķis bija attīstīt kosmisko lidojumu tehnoloģijas, lai varētu realizēt Apollo programmu — cilvēka izkāpšanu uz Mēness. No 1965. līdz 1966. gadam veica 10 pilotējamus lidojumus, kuros katrā piedalījās divi astronauti. To laikā notika pirmā amerikāņu iziešana kosmosā, orbitālie manevri, tai skaitā tuvošanās un saslēgšanās ar citu objektu. Tuvošanās un saslēgšanās operācijām tika modificēta raķešpakāpe Agena-D (Agena Target Vehicle), tai pievienojot saslēgšanās mezglus un citas sistēmas. Gemini projektā bija 12 kosmosa kuģu lidojumi, no kuriem divi pirmie bija bezpilota. Visi tika palaisti ar nesējraķeti Titan II.