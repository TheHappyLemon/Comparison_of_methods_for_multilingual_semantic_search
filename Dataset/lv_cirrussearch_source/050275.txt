"Šaubas" (angļu: Doubt) ir 2008. gada drāma, kuras režisors un scenārija autors ir Džons Patriks Šenlijs. Filma balstīta uz Šenlija lugu Doubt: A Parable, kas ieguvusi Pulicera balvu un Tony balvu. Galvenās lomas filmā atveido Merila Strīpa, Filips Sīmors Hofmans, Eimija Adamsa un Vaiola Deivisa. Filmas pirmizrāde notika 2008. gada 30. oktobrī Amerikas Filmu institūta festivālā „AFI Fest”. Filma ieguva piecas nominācijas četrās Amerikas Kinoakadēmijas balvas kategorijās: "Labākā aktrise galvenajā lomā" (Merila Strīpa), "Labākā aktrise otrā plāna lomā" (Eimija Adamsa un Vaiola Deivisa), "Labākais aktieris otrā plāna lomā" (Filips Sīmors Hofmans) un "Labākais adaptētais scenārijs" (Džons Patriks Šenlijs). Filmas sižets notiek katoļu skolā, kas nosaukta par godu Svētajam Nikolajam un kuru vada māsa Aloīsija. Māsa Džeimsa pastāsta Aloīsijai, ka priesterim Flinnam, iespējams, ir pārāk tuvas attiecības ar skolas vienīgo melnādaino studentu Donaldu Milleru, kā rezultātā Aloīsija sāk lietu izmeklēt. «Doubt». Britu filmu klasifikācijas padome. Skatīts: 2019. gada 14. septembris.[novecojusi saite] «Doubt (2008)». Box Office Mojo (Amazon.com). Skatīts: 2019. gada 14. septembris. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)