Jozefs Klings (vācu: Josef Kling; 1811. gada 19. marts, Mainca — 1876. gada 1. novembris, Londona) bija Vācijas šahists. Vācu šaha problēmists. Viens no modernās šaha etīdes pamatlicējiem, devis vērtīgu ieguldījumu šaha galotņu teorijā. Pazīstams sava laika šaha literāts. Pēc profesijas mūzikas profesors. No 1830. gadiem dzīvojis Anglijā. 1836. gadā publicējis šaha žurnālā Le Palamède vienu no savām pirmajām analīzēm, kurā apskatījis galotni "tornis un laidnis pret torni". Bijis šaha žurnālā Chess Player redaktors (1851—1853). Kopā ar Bernhardu Horvicu sastādījis vairāk nekā 200 etīdes. Līdz pat savai nāvei bijis Londonas šaha kluba City of London Chess Club goda loceklis. The Chess Euclid. A Collection of two hundred Chess Problems and End-Games (London 1849) Kling / Horwitz: Chess studies; or endings of games (London 1851) Endgame Compositions by Horwitz and Kling Jozefs Klings šahista profils vietnē chessgames.com Jozefs Klings šahista kompozīcijas vietnē "Chess Problem Database Server"