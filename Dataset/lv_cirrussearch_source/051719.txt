Ernsts Ludvigs Kleins (vācu: Ernst Lüdwig Klein‎; 1910. gada 29. janvāris Vīne — 1990. gada 22. augusts) bija Austrijas un Lielbritānijas šahists. 1930. gadu vidū izvirzījies par vienu no Austrijas vadošajiem šahistiem. 1935. gadā Parīzē Kleins zaudējis maču pret Saveliju Tartakoveru ar 1:3. Tajā pašā gadā Margates starptautiskajā šaha turnīrā dalījis 4.-6. vietu. 1935. gadā Kleins bijis viens no Aleksandra Aļehina palīgiem Pasaules šaha čempiona titula mačā pret Maksi Eivi. Pēc Austrijas anšlusa emigrējis uz Lielbritāniju. 1939. gadā Bornmutas starptautiskajā šaha turnīrā dalījis otro vietu ar Salo Floru. 1946. gadā spēlējis Lielbritānijas komandā radio mačā ar PSRS, kur zaudējis savu mikromaču pret Paulu Keresu ar 0,5:1,5. 1951. gadā Svonzi uzvarējis Lielbritānijas šaha čempionātā. British Chess Champions 1904-present Šahista profils chessgames.com mājaslapā (angliski) Šahista profils 365chess.com mājaslapā (angliski)