Ēriks Brūers (angļu: Eric Charles Brewer; dzimis 1979. gada 17. aprīlī Vernonā, Britu Kolumbijā, Kanādā) ir profesionāls kanādiešu hokejists, spēlē aizsarga pozīcijā, Kanādas hokeja izlases dalībnieks. Pašlaik (2015) pārstāv NHL klubu Toronto "Maple Leafs". 1998. gada NHL draftā viņu Ņujorkas "Islanders" izraudzījās ar kopējo 5. kārtas numuru. Hokejista karjeru uzsācis Rietumu hokeja līgā. Pēc draftēšanas NHL draftā viņš profesionāļa karjeru turpinājis Nacionālajā hokeja līgā, pārstāvot Ņujorkas "Islanders", Edmontonas "Oilers", Sentluisas "Blues", Tampabejas "Lightning". Divus gadus bija "Blues" kluba kapteinis. Piedalījies 2003. gada NHL Visu zvaigžņu spēlē. "Lighting" rindās Brūers spēlēja no 2011. līdz 2014. gadam, kad tika aizmainīts uz Anahaimas "Ducks". 2015. gada martā hokejists nonāca jau Toronto "Maple Leafs" sastāvā. Ē. Brūers Kanādas izlases sastāva ir izcīnījis zelta medaļu 2002. gada ziemas olimpiskajās spēlēs, trīs zelta medaļas Pasaules čempionātos (2003, 2004, 2007), kā arī 2004. gadā triumfējis Pasaules kausa izcīņā. Eliteprospects profils (angliski) NHL.com profils (angliski) The Internet Hockey Database profils (angliski)