Safīrs (no ebreju ספּיר – "Sapir" – no Bībeles tekstiem. Bībelē ir bijusi arī atsauce uz citu akmeni – lazurītu) ir minerāla – korunda – paveids. Par safīru sauc jebkuru juvelierkvalitātes korunda kristālu, kas nav sarkanā krāsā (sarkanus korundus sauc par rubīniem). Visbiežāk safīrs ir zilā krāsā. Safīru veidojošais korunds tīrā veidā ir bezkrāsains. Īpašo krāsu dod dažādi piejaukumi, piemēram dzelzs, hroms. Dažādās zilās nokrāsas safīram piešķir dzelzs un titāna piejaukumi. Ja kristālam ir nepietiekams šāda piejaukuma daudzums, tam ir gaiša, pelēcīga krāsa un zemāka vērtība. Dzeltenu un zaļu krāsu arī dod dzelzs piejaukums. Sārtiem safīriem ir hroma piejaukums. Ja hroma ir vairāk, akmens ir tuvāk sarkanai krāsai un uzskatāms par rubīnu. Violetas, purpura krāsas korundam ir vanādija piejaukums. Šādi dārgakmeņi tradicionāli ir mazāk vērtīgi. Baltie safīri (leikosafīri) visbiežāk sākotnēji ir viegli brūngani vai dzeltenīgi. Tīro krāsu iegūst, tos karsējot. Tīri bezkrāsas korundi ir ļoti reti. Ir sastopami arī safīri, kas dažādā apgaismojumā maina krāsu – zili dienasgaismā un purpura krāsā mākslīgā apgaismojumā. Iegūst arī sintētiskus safīrus. Praktiski visiem pārdošanā esošajiem safīriem krāsa ir padarīta košāka, tos karsējot. To, vai safīrs ir karsēts, var noteikt, apskatot to mikroskopā. Praktiski jebkurā safīrā ir cita minerāla – rutila – ieslēgumi. Rutils veido smalkus, matveida kristālus. Ja safīrs ir karsēts, smalkie rutila matiņi ir saraustīti. Safīrs ir viens no dārgākajiem dārgakmeņiem. Taču tam ir arī citi pielietojumi. Sintētisko safīru izmanto šādiem nolūkiem: Lāzera staru iegūšanai. Titāna safīra lāzers spēj radīt infrasarkanos lāzera starus. Plānas safīra plāksnes izmanto augstas kvalitātes rokas pulksteņiem kā nedilstošu pulksteņstiklu. Atrod arī tādus safīra kritālus, kam ir sešstaru (retāk divpadsmitstaru) zvaigznes formas atspīdums. Šādu atspīdumu rada noteiktos virzienos orientēti rutila kristālu ieslēgumi. Barklijīts - koši violeti sārts safīrs, atrasts Austrālijā, Viktorijas štatā Dimanta špats - zīdains, brūns safīrs, atrasts Indijā. Hlorosafīrs - košs, tumši zaļš safīrs. Atrod Vācijā, Ziemeļreinas-Vestfālenes pavalstī, Zībengebirge, Kēnisgsvintera, Drahenfelsa Leikosafīrs - bezkrāsas, caurspīdīgs safīrs Orienta ametists - purpursarkans safīrs, juvelierizstrādājumu tirdzniecībā pieņemts nosaukums Orienta smaragds - smaragdzaļš safīrs, juvelierizstrādājumu tirdzniecībā pieņemts nosaukums Orienta topāzs - dzeltens safīrs, juvelierizstrādājumu tirdzniecībā pieņemts nosaukums Padparadža jeb padmaragaija, padaradža - oranži sārts, augstas kvalitātes safīrs, juvelierizstrādājumu tirdzniecībā pieņemts nosaukums Zilais aleksandrīts - juvelierizstrādājumu tirdzniecībā pieņemts zili violeta safīra nosaukums Zvaigžņu safīrs - safīra paveids, kuram, noteiktā virzienā skatoties, ir redzams zvaigžņveida atspīdums, ko rada mikroskopiski ieslēgumi Augstākās kvalitātes safīrus atrod aluviālajās atradnēs. Labāko safīru atrod Birmā, Madagaskarā, Šrilankā. Vislielāko daudzumu safīra atrod Austrālijā - Kvīnslendā un Jaunajā Dienvidvelsā. Sevišķi augstas kvalitātes zilus safīrus atklāja Kašmīrā pēc zemestrīces 1800. gados, kad zemes nogruvums atklāja jaunu atradni. Valstu, kurās atrod safīrus, uzskaitījums: Afganistāna, Konaras province Antarktīda ASV - 46 atradnes 13 štatos Austrālija Jaundienvidvelsa - 19 atradnes Kvīnslenda - 2 atradnes Viktorija - 3 atradnes Ziemeļu teritorija Birma - 10 atradnes Brazīlija, Seara Čehija, Bohēmija Francija - 5 atradnes Indija, Orisa Indonēzija, Kalimantāna - 3 atradnes Īrija Japāna, Honšu - 2 atradnes Jaunzēlande, Dienvidu sala - 2 atradnes Kambodža - 2 atradnes Kanāda Ņūfaundlenda Ziemeļrietumu teritorijas Kenija - 2 atradnes Krievija Ļeņingradas apgabals - Potaņino Čeļabinskas apgabals, Urāli, Ilmeņa kalni Ķīna Fudžianas province Šandunas province Laosa Lielbritānija Kornvola Skotija - 6 atradnes Madagaskara - 8 atradnes Malavi - 2 atradnes Nepāla Pakistāna - 2 atradnes Hunzas ielejā Slovākija - 5 atradnes Somālija, Gebileja Šrilanka - 10 atradnes Taizeme - 2 atradnes Tanzānija - 6 atradnes Vācija Bavārija Ziemeļreina-Vestfālene Šlezviga-Holšteina Vjetnama - 3 atradnes