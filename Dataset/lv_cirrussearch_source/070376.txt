Koordinātas: 21°21′17″N 39°59′02″E﻿ / ﻿21.35472°N 39.98389°E﻿ / 21.35472; 39.98389 Arafāta kalns (arābu: جَبَل عَرَفَات) ir 454 metrus augsts granodiorīta paugurs apmēram 20 kilometrus uz dienvidaustrumiem no Mekas. Islāma tradīcijā kalns ir vieta, no kuras Muhameds 632. gada 6. martā teica savu pēdējo sprediķi. Stāvēšana Arafāta kalnā musulmaņiem ir Hādža centrālais notikums, kuras laikā ticīgie lūdz Allāhu piedot viņu grēkus. Pēc stāvēšanas Arafāta kalnā, kura turpinās līdz saulrietam, Minas ielejā notiek Šaitana nomētāšana ar akmeņiem. Kalns islāma tradīcijā arī ir vieta, kur pēc padzīšanas no debesīm satikās Ādams un Ieva (Hava). Vikikrātuvē par šo tēmu ir pieejami multivides faili. Skatīt: Arafāta kalns. Encyclopædia Britannica raksts (angliski) Krievijas Lielās enciklopēdijas raksts (krieviski)