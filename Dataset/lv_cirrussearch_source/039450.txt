"Zem kupola" (angļu: Under the Dome) ir ASV zinātniskās fantastikas televīzijas seriāls. Tā pirmizrāde notika 2013. gada 24. jūnijā kanālā CBS. "Zem kupola" izlaists trīs sezonās, 39 sērijās. Seriālu attīstījis Braines Vons, par pamatu ņemot Stīvena Kinga romānu "Zem kupola". Seriāls vēsta par mazu pilsētu Čestersmillu, ko kādā rudens dienā negaidīti pārklāj ciets, caurspīdīgs, necaurlaidīgs, nesagraujams kupols. Pilsētiņas iedzīvotāji un viesi paliek nošķirti no ārpasaules. Nelielai iedzīvotāju grupai nākas cīnīties par izdzīvošanu. Pamazām atklājas pilsētnieku raksturs un noslēpumi. Tiek piedzīvoti mistiski notikumi. Pēc pirmizrādes 2013. gadā "Zem kupola" kļuva par skatītāko vasaras seriālu televīzijā kopš 1992. gada. Izrāde turpināja baudīt augstus auditorijas vērtējumus pirmajā sezonā, bet otrajā un trešajā sezonā skatītāju skaits ievērojami samazinājās. "Zem kupola" pēdējās sērijas pirmizrāde notika 2015. gada 10. septembrī. Levin, Gary. «Dome sets summer ratings records». USA Today. Gannett Company, 2013. gada 25. jūnijs. IMDb profils (angliski) AllMovie profils (angliski) TV.com profils (angliski) Metacritic profils (angliski) Rotten Tomatoes profils (angliski)