Streimoja (fēru: Streymoy, dāņu: Strømø) ir Fēru salu arhipelāga lielākā sala. Atrodas arhipelāga ziemeļu daļas centrā un tulkojumā nozīmē "Straumju sala". Salas dienvidaustrumos atrodas Fēru Salu galvaspilsēta Touršhavna, bet dienvidos — viduslaiku reliģiskais centrs Kirkjubeūras Sv. Olafa baznīca un Magnusa katedrāles drupas. Uz salas dzīvo apmēram 45% no visiem Fēru salu iedzīvotājiem. No Streimojas uz apkārtējām salām autosatiksme tiek nodrošināta pa zemūdens tuneļiem. Ar otru lielāko arhipelāga salu Eisturoju Streimoja ir savienota pa 1973. gadā uzcelto Streimojas tiltu, bet kopš 2020. gada arī ar vairāk nekā 11 kilometrus garo zemūdens Eisturojas tuneli. Ar Voaras salu, kur atrodas Voaras lidosta, Streimoja savienota ar 2002. gadā uzcelta 4,9 kilometrus garo zemūdens Voaras tuneli. Vikikrātuvē par šo tēmu ir pieejami multivides faili. Skatīt: Streimoja.