Ļubiša Tumbakovičs (serbu: Љубиша Тумбаковић; dzimis 1952. gada 2. septembrī Belgradā) ir serbu futbola treneris un bijušais futbolists. Spēlējis pussarga pozīcijā. Trenera karjeras laikā vadījis dažādu valstu klubus, ka arī bijis Melnkalnes un Serbijas izlašu galvenais treneris. Ar futbolu sācis nodarboties Belgradas "Radnički" jauniešu komandā. Vēlāk pievienojies Partizan, taču tajā neaizvadīja nevienu oficiālu spēli. Tika izīrēts Vardar un Somboras "Radnički" komandām. Trenera karjeru uzsāka Belgradas "Radnički". 1992. gadā kļuva par Partizan galveno treneri. 1999.—2000. gada sezonā vadīja Atēnu AEK, izcīnot 3. vietu Grieķijas augstākajā līgā, bet pirms nākamās sezonas atgriezās Partizan. Ar Partizan kopā izcīnījis sešus Dienvidslāvijas čempiontitulus. 2003. gadā kļuva par Saūda Arābijas kluba Al Nassr galveno treneri. 2004. gada sezonas sākumā pārcēlās uz Ķīnu, sākot vadīt klubu Shandong Luneng. Tajā nostrādāja līdz 2009. gadam. Šajā laikā divas reizes uzvarēja Ķīnas Superlīgā (2006, 2008) un divas reizes izcīnīja Ķīnas kausu (2004, 2006). 2010. gadā strādāja ar Irānas klubu Steel Azin. 2016. gada janvārī tika apstiprināts par Melnkalnes izlases galveno treneri. 2019. gada jūnijā boikotēja 2020. gada Eiropas čempionāta kvalifikācijas spēli pret Kosovu un tika atbrīvots no amata. Tā paša gada jūlijā tika iecelts par Serbijas izlases galveno treneri. Serbijas izlase nespēja kvalificēties 2020. gada Eiropas čempionāta finālturnīram, un 2020. gada decembrī pēc abpusējas vienošanās Tumbakovičs amatu atstāja. «Melnkalnes galvenais treneris boikotē spēli pret Kosovu un tiek atlaists». sportacentrs.com. 2019. gada 8. jūnijā. Skatīts: 2020. gada 11. aprīlī. «Serbia name Tumbakovic as new manager to get Euro 2020 campaign back on track». euronews.com (angļu). Skatīts: 2020. gada 11. aprīlī. «Soccer-Serbia part with Tumbakovic after Euro 2020 fiasco». reuters.com (angļu). Skatīts: 2021. gada 12. janvārī. Vikikrātuvē par šo tēmu ir pieejami multivides faili. Skatīt: Ļubiša Tumbakovičs. WorldFootball profils (angliski) Transfermarkt trenera profils (angliski)