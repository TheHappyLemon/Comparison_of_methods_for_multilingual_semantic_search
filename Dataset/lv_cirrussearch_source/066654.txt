Ukrainas PSR karogs pirmoreizi tika pieņemts 1919. gada 10. martā, lai kalpotu kā Ukrainas PSR valsts simbols. Līdz Padomju Savienības sabrukumam 1991. gadā, oficiālā karoga detaļas periodiski mainījās, taču visu to pamatā bija komunistiskais sarkanais karogs. Saskaņā ar Ukrainas PSR Augstākās Padomes Prezidija 1949. gada 21. novembra dekrētu zilā krāsa apakšā "simbolizē tautas varenību un skaistumu un Bohdana Hmeļnicka zilo karogu". Karogs oficiāli tika apstiprināts 1950. gada 5. jūlijā, bet atcelts 1992. gada 28. janvārī. Karoga lietošana Ukrainā ir aizliegta kopš 2015. gada 21. maija. Pirmais Padomju Ukrainas (tolaik oficiāli – Ukrainas Padomju Tautas Republika) karogs, bija sarkans karogs ar dzeltenu un zilu karogu kreisajā augšējā stūrī. Tomēr 1919. gadā ideoloģisku apsvērumu dēļ Ukrainas PSR karogs kļuva tikai sarkans, ar republikas nosaukuma saīsinājumu zelta rāmī. Pirmais oficiāli apstiprinātais Ukrainas PSR karogs (pieņemts 3. Visukrainas Padomju kongresā 1919. gada martā, kad tika pieņemta pirmā Ukrainas PSR konstitūcija) bija sarkans ar zelta iniciāļiem "УРСР" augšējā sarkanā zīmogā ar zelta apmali. Vēlāk apmale pazuda, un saīsinājums periodiski tika mainīts uz "УССР" (1919) un "У.С.Р.Р." (1929). 1937. gadā tika izveidots jauns republikas karogs - sarkans karogs ar zelta sirpi un āmuru, kam pievienoti iniciāļi "УРСР". 1945. gadā Padomju Savienība un divas tās republikas (Ukraina un Baltkrievija) kļuva par topošās Apvienoto Nāciju Organizācijas (ANO) dalībvalstīm. Tā kā visu šo valstu karogi bija sarkani un tikai ar nelielām atšķirībām kreisajā augšējā stūrī, 1949. gadā ANO pieprasīja veikt izmaiņas karogos. Lai panāktu atbilstību, Ukrainas padomju iestādes atteicās no uzrakstiem un pievienoja gaiši zilu horizontālu svītru (1⁄3 no platuma). Platuma un garuma attiecība ir 1:2. 1950. gada 5. jūlijā Ukrainas PSR Augstākā Padome oficiāli pieņēma likumu par jauno karogu. Pat pēc neveiksmīgā Augusta puča, padomju karogs joprojām bija oficiālais valsts karogs, zili dzelteno karogu, kas joprojām bija aizliegts, vietējie aktīvisti spontāni izkāra visā Ukrainā sākot no pirmās izkāršanas Strijā 1990. gada 14. martā, līdz pat valsts neatkarības pasludināšanai 1991. gada 24. augustā. Zili dzelteno karogu provizoriski pieņēma oficiālām ceremonijām 1991. gada septembrī, lai gan oficiāli padomju laika karogs saglabājās līdz tā nomaiņai ar mūsdienu Ukrainas karogu 1992. gada 28. janvārī. 2015. gadā visa padomju simbolika, tostarp Ukrainas PSR karogi, tika atzīta par totalitārās pagātnes simbolu un Ukrainā oficiāli aizliegta. Ukrainas Padomju Tautas Republikas karogs (1917–1918) Ukrainas Padomju Republikas karogs (1918) Ukrainas Sociālistiskās Padomju Republikas karogs (1919–1929) Ukrainas SPR karogs (1929–1937) Ukrainas PSR karogs (1937–1949) Pēdējā karoga agrīnais variants Ukrainas PSR karogs (1950–1991/1992) Neoficiālais Ukrainas karogs ar 1:2 proporciju (1991–1992) Ukrainas PSR ģerbonis «Rada bans Communist, Nazi propaganda in Ukraine». Interfax-Ukraine (angļu). Skatīts: 2023-04-29. D. Dorošenko. Мої спомини про недавнє минуле. 2. sējums. Ļviva, 1923. 66. lpp. «Law of the USSR dated 5 July 1950, On Approval of Decrees of the Presidium of the Supreme Soviet of the RSFSR "On the State Emblem of the Ukrainian SSR" and "On the State Flag of the Ukrainian SSR"». Arhivēts no oriģināla, laiks: 2017. gada 25. maijā. Skatīts: 2023. gada 29. aprīlī. «State flag of Ukraine as a symbol of peace and good will - Ukrainska Pravda». Arhivēts no oriģināla, laiks: 2022. gada 19. maijā. Skatīts: 2023. gada 29. aprīlī.