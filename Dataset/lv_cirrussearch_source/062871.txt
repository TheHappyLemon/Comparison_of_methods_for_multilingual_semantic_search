Pavels Fajdeks (poļu: Paweł Fajdek; dzimis 1989. gada 4. jūnijā Svebodzicē) ir poļu vieglatlēts, vesera metējs. Viņš ir pieckārtējs pasaules čempions un 2020. gada vasaras olimpisko spēļu bronzas medaļas ieguvējs. Piedalījies trijās olimpiskajās spēlēs. 2012. gada vasaras olimpiskajās spēlēs Londonā palika bez rezultāta, jo kvalifikācijā netika ieskaitīts neviens no trim mēģinājumiem. 2016. gadā Riodežaneiro neiekļuva finālā, kvalifikācijā ieņemot tikai 17. vietu. 2020. gada olimpiskajās spēlēs Tokijā (notika 2021. gadā) izcīnīja bronzas medaļu. Sekmīgāk startējis pasaules čempionātos, piecas reizes pēc kārtas izcīnot zelta medaļu. Savu pirmo pasaules čempiona titulu izcīnīja 2013. gadā Maskavā. Vēlāk uzvarējis arī 2015., 2017., 2019. un 2022. gadā. Tikai viens vieglatlēts vēsturē — kārtslēcējs Sergejs Bubka — ir izcīnījis vairāk pasaules čempiona titulu (6) vienā disciplīnā. Šo uzvaru sēriju neizdevās turpināt 2023. gada čempionātā, kur ieņēma 4. vietu. Fajdeks ir uzvarējis arī 2016. gada Eiropas čempionātā, kā arī divreiz izcīnījis sudraba medaļu (2014, 2018). Viņa personiskais rekords ir 83,93 metri, kas sasniegts 2015. gada 9. augustā Ščecinā. Tas ir arī Polijas rekords. «Fajdek makes history in Oregon with fifth world hammer title». worldathletics.org (angļu). Skatīts: 2022. gada 16. jūlijā. «Rewelacyjny występ Pawła Fajdka. Pobił rekord Polski». dziennik.pl (poļu). 2015. gada 9. augusts. Skatīts: 2022. gada 16. jūlijā. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski) IAAF Dimanta līgas profils (angliski)