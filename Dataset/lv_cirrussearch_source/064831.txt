"Lācēna Padingtona piedzīvojumi" (angļu: Paddington) ir 2014. gada Apvienotās Karalistes un Francijas animācijas spēlfilma, kuras režisors un scenārija autors ir Pols Kings. Galveno, Padingtona, lomu ierunā Bens Višo. Pārējās lomas atveido Hjū Bonevils, Sallija Hokinsa, Džūlija Voltersa, Džims Brodbents, Pīters Kapaldi un Nikola Kidmena. Filma stāsta par lācēnu Padingtonu, kurš no Peru džungļiem ierodas Londonā, kur viņu adoptē Braunu ģimene. Filmēšana sākās 2013. gada septembrī un noslēdzās 2014. gada jūnijā. Sākotnēji Padingtona ierunāšana tika uzticēta Kolinam Fērtam, taču viņš projektu pameta. Filmas "Lācēna Padingtona piedzīvojumi" pirmizrāde notika 2014. gada 28. novembrī un to izplatīja StudioCanal. Filma saņēma pozitīvas kritiķu atsauksmes par Višo sniegumu, ierunājot Padingtona lomu, humoru, scenāriju, vizuālajiem efektiem un piemērotību gan bērnu, gan pieaugušo auditorijai. Filma bija finansiāli veiksmīga, nopelnot 282,2 miljonus ASV dolāru. To nominēja divām BAFTA kino balvām kategorijās "Labākā britu filma" un "Labākais adaptētais scenārijs". Turpinājums, "Lācēna Padingtona piedzīvojumi 2", izlaists 2017. gadā. «Paddington». Box Office Mojo. Skatīts: 2022. gada 27. decembrī. Anthony Breznican Updated June 17, 2014 at 06:00 PM EDT. «Colin Firth leaving as voice of 'Paddington' movie». EW.com (angļu). Skatīts: 2022-12-27. «Paddington review». the Guardian (angļu). 2014-11-27. Skatīts: 2022-12-27. «Paddington, film review: Choppy and episodic». The Independent (angļu). 2014-11-19. Skatīts: 2022-12-27. Leslie Felperin, Leslie Felperin. «‘Paddington’: Film Review». The Hollywood Reporter (en-US), 2014-11-19. Skatīts: 2022-12-27. IMDb profils (angliski) AllMovie profils (angliski) Turner Classic Movies profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)