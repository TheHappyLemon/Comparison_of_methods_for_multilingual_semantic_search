Alēns Bernārs (franču: Alain Bernard, izrunā: [alɛ̃ bɛʁnaʁ]; dzimis 1983. gada 1. maijā) ir bijušais franču peldētājs. Viņš ir piedalījies divās Olimpiskajās spēlēs (2008, 2012). 2008. gadā Pekinā izcīnīja visu triju kaluma medaļas: 100 m brīvajā stilā izcīnīja zeltu, 4×100 m brīvā stila stafetē Francijas komandas sastāvā ieņēma otro vietu, savukārt 50 m individuālajā brīvā stila distancē izcīnīja bronzu. 2012. gadā Londonā izcīnīja zeltu 4×100 m brīvā stila stafetē Francijas komandas sastāvā. Ar panākumiem startējis Pasaules čempionātā garajā baseinā, kur izcīnījis divas sudraba un trīs bronzas medaļas. Pasaules čempionātā īsajā baseinā izcīnījis zelta medaļu Francijas komandas sastāvā 4×100 m brīvā stila stafetē. Vairākas zelta un citu kalumu medaļas izcīnījis arī Eiropas čempionātā gan garajā, gan īsajā baseinā. A. Bernāram iepriekš ir piederējuši vairāki pasaules rekordi. 2008. gadā viņš tika atzīts par Francijas gada labāko sportistu un gada labāko Eiropas peldētāju. «2012. gada Vasaras Olimpisko spēļu profils». London2012.com. Arhivēts no oriģināla, laiks: 2012. gada 27. jūlijā. Skatīts: 2012. gada 24. jūlijā. Olympedia profils (angliski) Munzüger Sport profils (vāciski) FINA profils (angliski) Swimrankings profils (angliski) Starptautiskās peldēšanas slavas zāles profils (angliski)