Plato (angļu: Plateau Station) ir neaktīva ASV polārstacija Austrumantarktīdā. Izvietota Polārajā plato 3624 m augstumā 1020 km no tuvākās piekrastes (Licova-Holma līča) un 1170 km no Dienvidpola. Stacijas izbūve sākta 1965. gada 13. decembrī, darboties sāka 1966. gada janvārī. Stacija funkcionēja nepārtraukti līdz 1969. gada 29. janvārim, kad tā tika iekonservēta. Staciju bija paredzēts ekspluatēt divus gadus, bet darbojās tā pilnus trīs gadus. 1960. gados Plato stacija bija visnomaļākā, augstākā un aukstākā stacija kontinentā. Lai arī absolūtais temperatūras minimums ir novērots Vostokas stacijā, Plato stacijā 1968. gada jūlijā tikusi novērota zemākā mēneša vidējā temperatūra −73,2 °C. Stacija tika izveidota no pieciem moduļiem, ko paredzētajā vietā nogādāja ar Hercules C-130 lidmašīnu. Papildus tika izbūvēti ārkārtas patvērums 300 m no galvenās ēkas, telšu nometne, noliktava, 32 m augsts meteoroloģisko novērojumu un sakaru tornis. Pie stacijas tika izbūvēts 3500 m garš sniega skrejceļš. Stacijas personāls sastāvēja no četru zinātnieku un četru jūras spēku inženiertehnisko darbinieku komandas. Pētījumu un novērojumu programma ietvēra meteoroloģiju, radioloģiju, glacioloģiju, medicīnu, psiholoģiju. «Plateau Station». Arhivēts no oriģināla, laiks: 2010. gada 24. septembrī. Skatīts: 2010. gada 22. oktobrī. Plateau Station, Antarctica-concept, design, construction, and initial occupancy[novecojusi saite] «U.S. Stations and Camps in Antarctica». Arhivēts no oriģināla, laiks: 2006. gada 9. februārī. Skatīts: 2007. gada 30. decembrī. Christopher Burt. Extreme Weather: A Guide & Record Book. Mark Stroud. W. W. Norton & Company. 56. lpp. ISBN 039333015X. The lowest average temperature for any single month was recorded at the Plateau Station ... during July 1968... Vikikrātuvē par šo tēmu ir pieejami multivides faili. Skatīt: Plato (polārstacija).