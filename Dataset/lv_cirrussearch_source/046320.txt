Kevins Darnels Hārts (angļu: Kevin Darnell Hart, dzimis 1979. gada 6. jūlijā) ir ASV komiķis, aktieris un producents. Dzimis un audzis Filadelfijā Pensilvānijas štatā, Hārts savu karjeru uzsāka, uzvarot vairākās komiķu amatieru sacensībās Jaunanglijas klubos, pēc kā 2001. gadā sekoja viņa pirmā loma televīzijas seriālā Undeclared. Seriālam bija tikai viena sezona, bet pēc parādīšanās tajā Hārts sāka saņemt uzaicinājumus piedalīties citos projektos un filmās, tādās kā Paper Soldiers (2002), "Šausmenīte 3" (2003), Soul Plane (2004), In the Mix (2005) un "Iepazīsties, mazie Fakeri" (2010). Hārta komiķa reputācija turpināja augt ar viņa pirmā stāvkomēdijas albuma izdošanu I'm a Grown Little Man (2008), un lomām filmās "Domā kā vecis (2012), "Veču revanšs" (2013), "Izbrauciens" (2014) un turpinājumā "Izbrauciens 2" (2016), "Par pagājušo nakti" (2014), "Kā izdzīvot aiz restēm" (2015), "Pusotrs spiegs" (2016), "Mīluļu slepenā dzīve" (2016), "Kapteinis Apakšbiksis. Pirmā leģendārā filma" (2017), "Džumandži: Laipni lūgti džungļos" (2017) un "Vakarskola" (2018). Visam papildu Hārts ir izdevis vēl četrus komēdiju albumus. 2015. gadā žurnāls Time nosauca Hārtu par vienu no 100 ietekmīgākajiem cilvēkiem pasaulē. Seriālā Real Husbands of Hollywood viņš galvenajā lomā atveido pats sevi. "Death: Nancy Hart, Student Registration". University of Pennsylvania Almanac 53 (22). February 13, 2007. Atjaunināts: November 7, 2017. «Kevin Hart Biography: Actor, Comedian (1969–)». Biography.com (FYI / A&E Networks. Skatīts: 2017. gada 7. novembris. «Kevin Hart: The World's 100 Most Influential People». Skatīts: 2017. gada 7. novembris. Jozen Cummings. «Career Breakdown: Kevin Hart's Long, Complicated, Hit-and-Miss-and-Hit-Again Path to Stardom». Grantland.com (ESPN) Internet Ventures. Skatīts: 2017. gada 7. novembris. IMDb profils (angliski) AllMovie profils (angliski) Box Office Mojo profils (angliski)