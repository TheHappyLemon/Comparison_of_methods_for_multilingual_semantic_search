Čoruma (turku: Çorum) ir pilsēta Turcijas ziemeļdaļā, Čorumas ila administratīvais centrs un lielākā apdzīvotā vieta. Pilsēta izvietojusies ielejā Anatolijas plakankalnē 230 km uz austrumiem no valsts galvaspilsētas Ankaras. Pilsētas apkārtne bijusi apdzīvota kopš bronzas laikmeta — 80 km uz dienvidrietumiem no Čorumas atradās senās Hetu impērijas galvaspilsēta Hatuša. Tiek uzskatīts, ka Čorumas apkārtnē atradusies Bizantijas pilsēta Eihaneja (Εὐχάνεια), bet tam trūkst tiešu pierādījumu. Mūsdienu pilsēta tās pašreizējā atrašanās vietā zināma kopš 16. gadsimta. Vikikrātuvē par šo tēmu ir pieejami multivides faili. Skatīt: Čoruma.