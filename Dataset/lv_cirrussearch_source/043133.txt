Rila (bulgāru: Рила) ir kalnu grēda Bulgārijas dienvidrietumos, kā arī augstākā kalnu grēda Bulgārijā un visā Balkānu reģionā. Rilas augstākā virsotne ir Musala (2925 metri vjl.). Šis kalnu masīvs ir sestais augstākais kalnu masīvs Eiropā. Vairāk nekā viena trešdaļa kalnu teritorijas aizņem Rilas nacionālais parks, bet pārējā teritorija atrodas Rila klostera dabas parkā. Rilas kalni ir bagāti ar ledāju ezeriem (apmēram 200 ezeru) un karstajiem avotiem. Garākās upes šajā reģionā ir Rila, Marica, Iskara un Mesta. Kalnu grēdas kopējā platība ir aptuveni 2400 km². Kalnu teritorijā galvenokārt dominē kalnu klimats. Musalas kalnu lielāko daļu gadu klāj sniegs. Zemākā vidējā temperatūra Musalas kalna reģionā februāra mēnesī -11,6 °C, bet absolūtais maksimums ir bijis -31,2 ° C, savukārt augstā vidējā temperatūra ir augustā — +5,4 ° C, maksimums ir +18,7 ° C. Kultūras ziņā Rilas kalni ir slaveni ar Rilas klosteri, Bulgārijas lielāko un svarīgāko klosteri, ko 10. gadsimtā dibinājā Rilas Svētais Jānis. Līdzās kultūras pieminekļiem kalns ir slavens arī ar Septiņiem Rilas ezeriem. Vikikrātuvē par šo tēmu ir pieejami multivides faili. Skatīt: Rila. Encyclopædia Britannica raksts (angliski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski) Rila National Park website The illegal Panichishte resort in Rila Pictures from Rila Mountains Hiking in Rila Mountains Description of a hut-to-hut hiking route in Rila Mountains