Luminor Bank AS (agrākie nosaukumi AS DNB NORD Liising, AS DNB Liising, AS DNB Pank) ir Igaunijas banka ar filiālēm Latvijā (Luminor Bank Latvijas filiāle) un Lietuvā. Tās galvenais birojs ir Tallinā. Luminor Bank īpašnieks ir Igaunijā reģistrēta pārvaldītājsabiedrība Luminor Holding AS, kā kapitāldaļu turētāji ir: Džērsijā reģistrēts uzņēmums Braavos BidCo Limited (80,05 %), kā kapitāldaļu turētājs ir privātu investīciju fondu konsorcijs, ko pārvalda The Blackstone Group L.P. un Abū Dabī Investīciju pārvaldes meitas uzņēmums Luxinva S.A.; DNB (19,95 %). 2006. gada 16. novembrī Igaunijā tika dibināts uzņēmums AS DNB NORD Liising. 2011. gada 22. novembrī to pārdēvēja par AS DNB Liising. 2012. gada 31. augustā tas tika reorganizēts par banku AS DNB Pank. 2016. gada 25. augustā tika izplatīta informācija, ka akcionāri plāno apvienot DNB un Nordea bankas Latvijā, Lietuvā un Igaunijā. Jaunā banka tiktu reģistrēta Igaunijā un strādātu ar filiālēm Latvijā un Lietuvā. Darījumu plānoja pabeigt 2017. gada 2. ceturksnī. 2017. gada 7. marta tika paziņots apvienotās bankas jaunais zīmols — Luminor, kas izveidots, sadarbojoties ar zīmolu konsultāciju aģentūru FutureBrand. 2017. gada septembrī Eiropas Komisija apstiprināja Nordea un DNB darbības apvienošanu Baltijas valstīs. Apvienotās banku grupas atklāšana notika 1. oktobrī. 2017. gada 4. oktobrī AS DNB Pank tika pārdēvēta par Luminor Bank AS. Tās mātes uzņēmums bija Zviedrijā reģistrēta pārvaldītājsabiedrība Luminor Group AB, kas vienādās daļās piederēja DNB un Nordea. Apvienošanās pilnībā pabeigta 2019. gada 2. janvārī. 2018. gada 13. septembrī tika paziņots, ka konsorcijs, ko vada investīciju fonds The Blackstone Group L.P. iegādāsies 60 % Luminor akciju. 2019. gada 22. janvārī Eiropas Komisija atļāva Blackstone iegādāties Igaunijas Luminor Bank; darījums tika pabeigts 30. septembrī. Luminor Bank pārvaldīšanai 2019. gada 14. maijā Igaunijā bija dibināta pārvaldītājsabiedrība Luminor Holding AS, kuras kapitāldaļu turētāji kļuva Blackstone pārvaldītais uzņēmums Braavos BidCo Limited (60,1 %), Nordea (19,95 %) un DNB (19,95 %). 2021. gada decembrī Blackstone no Nordea nopirka 8,4 % Luminor Holding akciju. 2022. gada 1. februārī Luminor Bank panāca vienošanos par e-komercijas maksājumu pakalpojumu sniedzēja Maksekeskus 99 % kapitāldaļu iegādi no Omniva, Inbank un Olsson & Nielsen Nordic. 2022. gada 1. septembrī Blackstone pārvaldītais fonds no Nordea iegādājās atlikušos 11,6 % Luminor Holding akciju, tādējādi palielinot daļu tajā līdz 80,05 %. Luminor Bank (Latvija) Nordea SUPPLEMENT DATED 20 FEBRUARY 2020 TO THE BASE PROSPECTUS DATED 9 APRIL 2019 LUMINOR BANK AS LUMINOR BANK AS e-krediidiinfo.ee Apvienotā 'Nordea' un 'DNB banka' tiks reģistrēta Igaunijā ar filiālēm Latvijā un Lietuvā LETA, 2016. gada 25. augusts Paziņots jaunās DNB un Nordea apvienotās bankas nosaukums Žanete Hāka, Dienas Bizness, 2017. gada 7. marts EK apstiprina 'Nordea' un DNB plānus apvienoties Baltijas valstīs DELFI Bizness, 2017. gada 15. septembris «DNB» un «Nordea» apvienotā banka darbu sāks oktobrī LSM Blackstone iegādāsies 60% Luminor akciju Lelde Petrāne, Dienas Bizness, 2018. gada 13. septembris Luminor banka paraksta vienošanos par uzņēmuma Maksekeskus iegādi Luminor Bank, 01.02.2022 Blackstone iegādājas no Nordea atlikušo Luminor akciju daļu Db.lv, 01.09.2022 Luminor Igaunijas vietne Luminor Latvijas vietne Luminor Lietuvas vietne