Rutgers Johanness Martins van Nistelrojs (nīderlandiešu: Rutgerus Johannes Martinus (Ruud) van Nistelrooy; dzimis 1976. gada 1. jūlijā Osā) ir nīderlandiešu futbola treneris un bijušais futbolists, spēlēja uzbrucēja pozīcijā. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. Karjeru sācis klubā Den Bosch. 1997. gadā pārgāja uz Heerenveen. Tajā aizvadīja tikai vienu sezonu un 1998. gadā pievienojās PSV Eindhoven. 1998.—1999. un 1999.—2000. gada sezonās kļuva par Eredivisie labāko vārtu guvēju, kā arī tika atzīts par līgas labāko spēlētāju. 2000. un 2001. gadā PSV sastāvā kļuva par Nīderlandes čempionu. 2000. gadā tika pānākta vienošanās par pāreju uz Anglijas Premjerlīgas klubu Manchester United, taču spēlētājs guva nopietnu traumu un pāreja tika atlikta. 2001. gadā tomēr pievienojās Mančestras komandai un tajā aizvadīja piecas sezonas. 2002.—2003. gada sezonā kļuva par Premjerlīgas labāko vārtu guvēju. Trīs reizes bijis labākais vārtu guvējs UEFA Čempionu līgā. 2002.—2003. gada sezonā ar komandu uzvarēja Premjerlīgā, 2004. gadā kļuva par FA kausa ieguvēju. 2006. gadā pārgāja uz Spānijas klubu Madrides "Real". 2006.—2007. gada sezonā kļuva par La Liga labāko vārtu guvēju, iegūstot Pičiči balvu. Divas reizes kļuva par Spānijas čempionu. Turpinājumā spēlēja arī Vācijas Bundeslīgas klubā Hamburger SV. Karjeru noslēdza 2012. gadā, pārtāvot Málaga CF. Nīderlandes izlasē debitēja 1998. gada 18. novembrī draudzības spēlē pret Vācijas izlasi. Pirmos vārtus izlases labā guva 1999. gada 28. aprīlī pret Maroku. Pārstāvēja izlasi 2006. gada FIFA Pasaules kausā, kā arī divos Eiropas čempionāta finālturnīros (2004, 2008). 2004. gadā ar izlasi aizkļuva līdz pusfinālam, izcīnot bronzas godalgu. Pēdējo spēli izlasē aizvadīja 2011. gada 29. martā pret Ungāriju. Kopumā izlasē nospēlējis 70 spēles un guvis 35 vārtus. 2014. gada martā kļuva par vienu no Gīsa Hidinka asistentiem Nīderlandes izlasē. Bija treneru sastāvā 2014. gada FIFA Pasaules kausā. Kad Hidinks galvenā trenera amatu atstāja, turpināja darbu Danija Blinda vadībā. 2016. gadā darbu Nīderlandes izlasē atstāja. No 2018. līdz 2021. gadam trenēja jauniešu komandas PSV Eindhoven. 2019. gada decembrī atgriezās trenera asistenta darbā Nīderlandes izlasē, kad to vadīja Ronalds Kūmans. 2021.—2022. gada sezonā bija PSV rezerves komandas Jong PSV treneris. 2022. gadā tika apstiprināts par PSV Eindhoven galveno treneri. PSV Eindhoven Eredivisie: 1999–2000, 2000–01 Johan Cruijff Schaal: 1998 Manchester United Anglijas Premjerlīga: 2002–03 FA kauss: 2003–04 Anglijas Līgas kauss: 2005–06 FA Community Shield: 2003 Real Madrid Spānijas La Liga: 2006–07, 2007–08 Supercopa de España: 2008 Individuālie sasniegumi Nīderlandes gada futbolists: 1998–99, 1999–2000 Eredivisie labākais vārtu guvējs: 1998–99, 1999–2000 UEFA Čempionu līgas labākais vārtu guvējs: 2001–02, 2002–03, 2004–05 Anglijas Premjerlīgas sezonas labākais spēlētājs: 2002–03 Anglijas Premjerlīgas labākais vārtu guvējs: 2002–03 UEFA klubu gada labākais uzbrucējs: 2002–03 La Liga labākais vārtu guvējs (Pičiči balva): 2006–07 FIFA 100 «Ruud van Nistelrooy, international football player». eu-football.info. Skatīts: 2022. gada 13. jūlijā. «Ruud van Nistelrooy: PSV Eindhoven appoint former Manchester United striker as boss from the 2022-23 season». bbc.co.uk. 2022. gada 30. marts. Skatīts: 2022. gada 13. jūlijā. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)