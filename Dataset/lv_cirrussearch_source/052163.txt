Hundzehu (ķīniešu: 洪澤湖, Hóngzé Hú) ir liels saldūdens ezers Ķīnā, Dzjansu provincē, ceturtais lielākais Ķīnas saldūdens ezers. Izvietojies Huaihe lejtecē. 12. gadsimtā ezera platība palielinājās četras reizes, kad tam cauri plūstošā Huaihe vairs nevarēja pa veco gultni notecēt uz jūru un izplūda Dzjanhuai līdzenumā. Huanhes upe pēc kārtējiem paliem bija mainījusi savu izeju uz jūru, par jauno noteci izmantojot Huaihes lejteci. Huanhes ar alūviju bagātais ūdens īsā laikā izveidoja sanesu slāni, kas liedza Huaihes ūdeņiem noplūst pa veco gultni, kā rezultātā tika applūdinātas ievērojamas teritorijas, ieplakās izveidojot vairākus ezerus, lielākais no kuriem ir Hundzehu. Rezultātā Huaihe izlauza ceļu dienvidu virzienā uz Jandzi. Tagadējais ezera apjoms izveidojās pēc kārtējiem paliem 1680. gadā, kad tika pilnībā nopludināta Sidžou pilsēta kā arī netālais 14. gadsimta Minu mauzolejs, kuru no jauna atklāja tikai 1960. gados. Ezera ūdeņu novadīšanai izbūvēti vairāki kanāli, ezera līmenis tiek regulēts ar aizsprostiem. The Ming Ancestor Tomb Vikikrātuvē par šo tēmu ir pieejami multivides faili. Skatīt: Hundzehu. Encyclopædia Britannica raksts (angliski)