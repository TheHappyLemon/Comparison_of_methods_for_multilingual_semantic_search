Rišārs Gaskē (franču: Richard Gasquet; dzimis 1986. gada 18. jūnijā Bezērā, Francijā) ir profesionāls franču tenisists. Profesionāļa karjeru uzsāka 2002. gadā. R. Gaskē labākais sasniegums ATP tūres rangā ir 2007. gada 9. jūlijā sasniegtā 7. vieta, dubultspēlēs — 45. vieta (2008. gada 7. aprīlis). Viņa treneris ir Ēriks Deblikers (Eric Deblicker). Karjerā R. Gaskē ir uzvarējis 16 ATP vienspēļu turnīros, bet Grand Slam sacensībās trīs reizes sasniedzis pusfinālu — 2007. un 2015. gadā Vimbldonas čempionātā un 2013. gadā ASV atklātajā čempionātā. 2002. gadā svinēja uzvaru Francijas un ASV atklātajos čempionātos jauniešiem, 2004. gadā kopā ar Tatjanu Golovinu uzvarēja Francijas atklātajā čempionātā jauktajās dubultspēlēs. Vikikrātuvē par šo tēmu ir pieejami multivides faili. Skatīt: Rišārs Gaskē. Oficiālā tīmekļa vietne (angliski) Olympedia profils (angliski) Munzüger Sport profils (vāciski) ATP tenisista profils (angliski) ITF profils (angliski) Deivisa kausa profils (angliski) Tennis Temple profils (angliski) tennisabstract.com profils (angliski)