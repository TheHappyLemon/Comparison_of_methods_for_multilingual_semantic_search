Tagiga (filipīniešu: Lungsod ng Taguig, angļu: Taguig City) ir neatkarīga pilsēta Filipīnās. Atrodas Lusonas salas rietumdaļā Manilas aglomerācijā, administratīvi ietilpst Galvaspilsētas reģionā. Izvietojusies reģiona dienvidaustrumos Bajas lagūnas krastā pie Pasigas iztekas; robežojas ziemeļos ar Pasigu un Paterosu, austrumos — ar Risalas provinces Tajtajas municipalitāti, dienvidos — ar Muntinlupu, bet rietumos — ar Paraņaki, Pasaju un Makati. Tagigā atrodas valsts galvenais finanšu centrs Bonifacio Global City. Pirms spāņu atnākšanas Tagiga bija tagalu zvejnieku ciems Bajas lagūnas piekrastē ar nozīmīgu ķīniešu iedzīvotāju daļu. Tagiga bija viena no visagrāk kristianizētajām teritorijām Tondo provincē — 1573. gadā tika izveidota enkomjenda, bet jau 1587. gadā Tagiga tika izdalīta kā patstāvīga augustīniešu pilsētiņa (pueblo). 1901. gadā Tagigas municipalitāte tika iekļauta jaunizveidotajā Risalas provincē. 1903. gadā Paterosa, Tagiga un Muntinlupa tika apvienotas vienā municipalitātē ar centru Paterosā, bet 1909. gadā visas pašvaldības atgriezās iepriekšējā statusā. 1975. gadā Tagiga iekļauta Galvaspilsētas reģionā, bet 2004. gadā tai piešķirts pilsētas statuss. 2022. gadā Tagiga uzvarēja tiesiskajā teritoriālajā strīdā un 10 Makati pilsētas barangajas ar 300 000 iedzīvotājiem pārgāja Tagigas pilsētai. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Tagiga.