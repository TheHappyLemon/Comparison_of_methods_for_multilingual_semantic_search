Karolīna Kujeka (ukraiņu: Кароліна Мирославівна Куєк; dzimusi 1978. gada 27. septembrī Kicmaņā, Ukrainas PSR), labāk pazīstama ar savu skatuves vārdu Aņi Loraka (ukraiņu: Ані Лорак), ir ukraiņu dziedātāja. 2008. gada Eirovīzijas dziesmu konkursā viņa pārstāvēja Ukrainu ar dziesmu Shady Lady. Konkursa pusfinālā Aņi Loraka ieņēma pirmo vietu ar 152 punktiem, bet finālā viņa palika otrajā vietā ar 230 punktiem, no uzvarētāja Dima Bilana (Krievija) atpaliekot par 42 punktiem. Par savu uzstāšanos viņa saņēma Artistic Award balvu un ierindojās otrajā vietā preses pārstāvju balsojumā. Vēl piedalījusies 2005. gada Eirovīzijas Ukrainas nacionālajā atlasē, kur palika 2. vietā ar dziesmu A Little Shot Of Love. Aņi Loraka vadīja 2009. gada Bērnu Eirovīziju. Izdevusi 13 studijas albumus. 2009. gadā Ukrainas žurnāls Focus nosauca Karolīnu par 41. ietekmīgāko sievieti Ukrainā. 2014. gadā Aņi Loraku no Ukrainas saņēma nosodījumu, jo saņēma apbalvojumus Krievijā, kas tai laikā veica agresiju viņas valstī. Pēc Krievijas iebrukuma Ukrainā viņa nenosodīja karu, par ko viņu kritizēja Ukrainas kultūras darbinieki, Augstākās Radas Informācijas politikas komiteja lūdza Ukrainas prezidentu atņemt dziedātājai titulu "Ukrainas tautas māksliniece". «UNIAN - Ani Lorak to sing song of Kirkorov in Eurovision». [1]BBC Ukraine's 2008 Eurovision song (including videoclip) «Melodifestivalen 2008 The winners of Marcel Bezençon Awards 2008». Arhivēts no oriģināla, laiks: 2016. gada 2. martā. Skatīts: 2011. gada 8. janvārī. «Новости // www.UMKA.com.ua». proukrainu. «Європейський тур Ані Лорак: концерт у Празі скасували». ProUkrainu (ukraiņu), 2022-09-19. Skatīts: 2024-01-05. Vikikrātuvē par šo tēmu ir pieejami multivides faili. Skatīt: Aņi Loraka.