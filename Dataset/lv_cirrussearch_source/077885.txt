Minor Threat ir no 1980. līdz 1983. gadam pastāvējusi amerikāņu smagā pankroka grupa. Neskatoties uz grupas īso mūžu, tā ietekmējusi gan smagā pankroka mūzikas, gan neatkarīgās mūzikas attīstību kopumā. 1978. gadā, pēc grupas Bad Brains koncerta apmeklējuma, padsmidgadnieki Džefs Nelsons un Aiens Makkejs sāk spēlēt pankroka grupā The Slinkees. 1979. gada augustā grupa nomaina nosaukumu uz The Teen Idles. Grupas dalībnieki nebija sasnieguši legālo alkohola iegādes vecumu (ASV tas ir 21), taču bieži spēlēja vietējos klubos. Lai grupas dalībniekiem (kā arī grupas faniem zem 21 gada vecuma) mūzikas klubā nepārdotu alkoholu, viņiem uz rokām tika uzvilkti melni krusti. Taču grupas dalībniekius (kā arī daudzi gruaps atbalstītājus) nesaistīja ne alkohola lietošana, ne citas atkarību izraisošas vielas, pretēji "tipiskā" rokmūziķa tēlam, kas ir narkotiku atkarībā. The Teen Idles pajuka 1980. gada nogalē, taču bija ierakstītas vairākas dziesmas, kuras vajadzēja izdot. The Teen Idles basists Aiens Makkejs un bundzinieks Džefs Nelsons nodibina ierakstu izdevniecību Dischord Records un izdod EP Minor Disturbance, uz kura vāciņa redzamas grupu simbolizējošas "rokas ar krustiem". 1980. gadā Makkejs un Nelsons nodibina grupu Minor Threat, Makkejs grupā ir vokālists, tiek pieaicināti basists Braiens Beikers un ģitārists Lails Preslars. Grupas pirmajā EP ir iekļauta dziesma Straight Edge, kas vēlāk kļūst par veselas kustības nosaukumu. Par vienu no straight edge simboliem kļūst uz rokām uzzīmēti krusti. Vairākās dziesmās Minor Threat uzsver, ka alkohola/narkotiku lietošana ir primāra un vajadzīga, ka ir arī svarīgākas lietas par tām. Dziesmā Out of Step ir vārdi: "Don't smoke/Don't drink/Don't fuck/At least I can fucking think/I can't keep up/I'm out of step with the world". Tieši straight edge un DIY jeb "dari pats" uzskati bija tie, kas ietekmēja ļoti daudzas tā laika grupas. Minor Threat bija kas gluži pretējs nihilistiskajiem un atkarību varā kritušajiem Sex Pistols. 1982. gada rudenī grupai pievienojas basģitārists Stīvs Hansens, iepriekšējais basģitārists Braiens Beikers sāk grupā spēlēt ģitāru. Šādā piecu cilvēku sastāvā grupa ieraksta savu vienīgo 12" ierakstu Out of Step, kas iznāk 1983. gada aprīlī. Līdz ar diviem ģitāristiem, ir mazliet izmainījies skanējums. Albuma tituldziesma ir arī viņu 1981. gada EP In My Eyes. Pitchfork Media albumu ir iekļāvusi savā Top 100 Albums of the 1980s izlasē. 1983. gadā konfliktu dēļ par turpmāko muzikālo virzienu grupa izjuka. 1985. gadā, 2 gadus pēc Minor Threat izjukšanas, iznāk 7 collu plate Salad Days. EP ievērojami atšķiras no Minor Threat agrākajiem ierakstiem raksturīgā smagā pankroka skanējuma. Tituldziesmā Salad Days un dziesmā Good Guys Don't Wear White tiek izmantota akustiskā ģitāra, skanējums ir daudz lēnāks. Minor Threat dalībnieki ir spēlējuši dažādās grupās un piedalījušies dažādos muzikālos projektos (gan kā mūziķi, gan kā producenti) pēc Minor Threat izjukšanas. Grupas līderis Aiens Makkejs neilgi pēc Minor Threat izjukšanas nodibināja grupu Embrace (kas ir uzskatāma par vienu no pirmajām emocionālā hardcore, jeb emo grupām), taču daudz lielāku popularitāti ieguva viņa grupa Fugazi (izveidota 1987. gadā). Braiens Beikers no 1994. gada spēlē vienā no ilgāk pastāvošajām politiskā hardcore/pankorka grupām - Bad Religion un ir piedalījies pēdējo 7 albumu ierakstīšanā. Stīvs Hansens producēja grupas Tool pirmo EP - 1992. gadā iznākušo Opiate. Grupas dalībnieki ir piedalījušies dokumentālajā filmā American Hardcore par hardcore mūziku 80tajos gados ASV. Aiens Makkejs un Minor Threat bundzinieks Džefs Nelsons vēl joprojām uztur ierakstu izdevniecību Dischord Records, kas jau 29 gadus gan izdod un popularizē Kolumbijas apgabala grupas, gan ir bijusi par iedvesmu daudzu citu neatkarīgo mūzikas izdevniecību izveidei. Izdotie albumi Minor Threat (1981, 7" EP) In My Eyes (1981, 7" EP) Out of Step (1983, 12") Salad Days (1985, 7" EP) Izlasēs iekļautās dziesmas Flex Your Head (1982) - iekļautas dziesmas Stand Up un 12XU 20 Years of Dischord (2002) - Screaming at a Wall, Straight Edge, Understand, Asshole Dub Left of the Dial: Dispatches from the '80s Underground (2004) - Straight Edge American Hardcore: The History of American Punk Rock 1980-1986 (2006) - Filler Minor Threat izlases First Two 7"s on a 12" (1984) Complete Discography (1989) First Demo Tape (2003) Video no Minor Threat koncerta Teen Idles - Minor Disturbance «Pitchfork: Staff Lists: Top 100 Albums of the 1980s». Arhivēts no oriģināla, laiks: 2009. gada 25. augustā. Skatīts: 2009. gada 23. augustā. Arhivēts 2009. gada 25. augustā, Wayback Machine vietnē. YouTube - American Hardcore - Trailer - Sony Pictures Classics