Rita Sahatčiu Ora (albāņu: Rita Sahatçiu Ora, dzimusi 1990. gada 26. novembrī) ir albāņu izcelsmes britu dziedātāja, komponiste un aktrise. 2012. gadā Rita Ora publicēja savu pirmo albumu, Ora, kas Apvienotajā Karalistē ieguva pirmo vietu. Tajā tika iekļauti trīs viņas singli: Hot Right Now, How We Do (Party) un R.I.P., kas padarīja Ritu Oru par dziedātāju ar visvairāk singliem, kuri ieguvuši pirmo vietu UK Singles Chart 2012. gadā. Orai ir mecosoprāna vokālais diapazons.