Ričards Francis "Riks" Vito (angļu: Richard Francis "Rick" Vito; dzimis 1949. gada 13. oktobrī Derbijā, Pensilvānijā, ASV) ir amerikāņu ģitārists un dziedātājs. Viņš bija grupas Fleetwood Mac dalībnieks no 1987. līdz 1991. gadam. Vito pievienojās grupai pēc Lindsija Bekingema aiziešanas no Fleetwood Mac. Mūziķis ir vislabāk pazīstams ar savu slīdošo blūza ģitāras stilu, kurš ir apgūts, iedvesmojoties no Elmora Džeimsa, B. B. Kinga, Lesa Pola, Džordža Herisona, Kīta Ričardsa un citiem. Vito ilgstoši ir spēlējis kopā ar Bobu Sēgeru, Džonu Majālu, Boniju Raitu un citiem. 2010. gadā mūziķa albums Blue Again! guva Grammy balvas nomināciju kategorijā "labākais blūza albums". Rika Vito jaunākais albums ir 2014. un 2015. gadā izdotais Mojo On My Side. 1987. gadā Lindsijs Bekingems pameta Fleetwood Mac, pirms grupa bija sākusi Tango In The Night koncertturneju. Fleetwood Mac bundzinieks Miks Flītvuds aicināja grupā iestāties ģitāristu Billiju Burneti, bet tas atteicās piedalīties, izņemot, ja viņa kolēģis Riks Vito tiks pieaicināts kā galvenais ģitārists. Flītvuds pieņēma Billija ieteikumu, un abi mākslinieki 1987. gada septembrī sāka darbību grupā. Vito aizgāja no Fleetwood Mac 1991. gadā, lai pievērstos savai solo karjerai. Neskatoties uz aiziešanu no grupas, Riks Vito pievienojās bijušajiem grupas biedriem 1993. gada janvārī, lai spēlētu Super Bowl XXVII sporta sacensību pirmsspēles koncertā. Ģitārists turpina sadarbību ar Miku Flītvudu, darbojoties grupā Mick Fleetwood Blues Band. Jealousy (1984) The Last Castle (2001) Angel Eyes (2005) Firewall (2006) 1988: Greatest Hits 1990: Behind the Mask 1992: 25 Years – The Chain 2002: The Very Best of Fleetwood Mac 1992: King Of Hearts 1996: Bluestown 1998: Pink & Black 2000: Lucky Devils 2001: Crazy Cool 2003: Band Box Boogie 2005: Rattlesnake Shake 2006: Talk That Talk 2009: Lucky In Love: The Best of Rick Vito 2009: Blue Again! - Mick Fleetwood Blues Band featuring Rick Vito 2014: Mojo On My Side (Eiropas versija) 2015: Mojo On My Side (starptautiskā versija) 1977 (izd. 2010): Rockpalast - Roger McGuinn's Thunderbyrd: West Coast Legends Vol. 4 DVD 1988: Fleetwood Mac: Tango In The Night Live DVD 2003: Rick Vito In Concert DVD 2003: Guitar Heroes In Concert DVD 2005: Rick Vito: Complete Slide Guitar DVD 2009: Mick Fleetwood Blues Band featuring Rick Vito: Blue Again! DVD Leah Furman. Rumours Exposed: The Unauthorized Biography of Fleetwood Mac. Kensington Publishing Corporation, 2003. 196. lpp. ISBN 9780806524726. Skatīts: 2014. gada 3. novembris. Jeffrey Ressner. «Lindsey Buckingham Leaves Fleetwood Mac». Rolling Stone, 1987-09-24. Skatīts: 2015-11-04. Martin E. Adelson. «Rick Vito». Fleetwoodmac.net, 1949-10-13. Arhivēts no oriģināla, laiks: 2015-09-24. Skatīts: 2015-11-04. «Fleetwood Mac Timeline for the 1990s». Fleetwoodmac-uk.com. Skatīts: 2015-11-04. «Say You Love Me 1993 Superbowl». YouTube. 2015-02-14. Skatīts: 2015-11-04. Oficiālā tīmekļa vietne Rika Vito biogrāfija IMDb profils (angliski)