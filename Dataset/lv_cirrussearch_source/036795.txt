Vārglāze ir cilindriskas formas laboratorijas trauks no plāna stikla, ar plakanu dibenu un "snīpīti" šķidruma noliešanai. Vārglāzes parasti izgatavo no karstumizturīga stikla (borsilikāta stikla), retāk metāla vai plastmasas. Parasti vārglāzes augstums ir 1,4 reizes lielāks, nekā diametrs. Šo trauku tilpums ir no 5 ml līdz 2 l. Labas vārglāzes dibens ir pilnīgi plakans, lai ērti varētu lietot magnētisko maisītāju. Vārglāzēm bieži ir iedaļas aptuvenai šķidruma tilpuma noteikšanai. Vārglāzēm līdzīgus nošķelta konusa formas traukus ar precīzām iedaļām sauc par menzūrām. Vārglāzes lieto šķīdumu pagatavošanai, filtrēšanai, ietvaicēšanai, sildīšanai, vārīšanai. Valdis Drinks. 456 eksperimenti ķīmijā. Rīga : Zvaigzne ABC, 1995, 13. lpp. ISBN 978-9984-560-83-0