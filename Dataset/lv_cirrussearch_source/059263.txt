Ūle Andreass Seters (norvēģu: Ole Andreas Sæther; dzimis 1870. gada 23. janvārī, miris 1946. gada 13. oktobrī) bija norvēģu sporta šāvējs, izcīnījis četras olimpiskās medaļas no 1900. līdz 1912. gada vasaras olimpiskajās spēlēs. Seters olimpiskajās spēlēs startējis trīs reizes. Pirmā viņa dalība olimpiskajās spēlēs bija 1900. gadā, kad tās notika Parīzē. Šajās olimpiskajās spēlēs viņš startēja piecās šaušanas disciplīnās. Olimpisko sudraba medaļu viņš izcīnīja 300 metru šaušanā komandām. Savukārt no individuālajām disciplīnām viņš labāko rezultātu ieguva 300 metru šaušanā pozīcijā uz ceļiem, iegūstot 12. vietu. Nākamajās 1908. gada vasaras olimpiskajās spēlēs Londonā startēja trijās šaušanas disciplīnās. Olimpisko zelta medaļu viņš ieguva 300 metru šaušanā trijās pozīcijās komandām, bet bronzas medaļa tika izcīnīja 300 metru šaušana trijās pozīcijās. Viņa pēdējās olimpiskās spēles bija 1912. gada Stokholmas spēles, kur viņš startēja divās šaušanas disciplīnās. Olimpisko sudraba medaļu viņš ieguva 300 metru šaušanā komandām, savukārt šīs pašas disciplīnas individuālajās sacensībās viņš izcīnīja 9. vietu. Viņš ir izcīnījis arī vienu sudraba medaļu pasaules čempionātā šaušanā 1900. gadā. Olimpiskās spēles «Ole Sæther». Olympedia. Skatīts: 2021. gada 6. decembris. «Paris 1900 Shooting: free rifle team men Results». Starptautiskā Olimpiska komiteja. Skatīts: 2021. gada 8. augusts. «Paris 1900 Shooting: army rifle 300m kneeling men Results». Starptautiskā Olimpiska komiteja. Skatīts: 2021. gada 8. augusts. «London 1908 Shooting: Three Positions, 300 metres, Team Men Results». Starptautiskā Olimpiska komiteja. Skatīts: 2021. gada 8. augusts. «London 1908 Shooting: 300m free rifle 3 positions 3 men Results». Starptautiskā Olimpiska komiteja. Skatīts: 2021. gada 8. augusts. «Stockholm 1912 Shooting: free rifle team men Results». Starptautiskā Olimpiska komiteja. Skatīts: 2021. gada 8. augusts. «Stockholm 1912 Shooting: 300m free rifle 3 positions 3 men Results». Starptautiskā Olimpiska komiteja. Skatīts: 2021. gada 8. augusts. Ūle Seters (Olympics profils) (angliski) Ūle Seters (Olympedia profils) (angliski) Ūle Seters (Sports Reference profils) (angliski)