Urzulas fon der Leienas komisija ir Eiropas Komisija (EK), kas 2019. gada 1. decembrī sāka darbu Eiropas Komisijas prezidentes Urzulas fon der Leienas vadībā. 2019. gada 10. septembrī Urzula fon der Leiena iepazīstināja ar piedāvājumu nākamajam EK komisāru kolēģijas sastāvam pilnvaru termiņam no 2019. līdz 2024. gadam. 2019. gada septembra beigās un oktobra sākumā notika komisāru amata kandidātu iztaujāšana Eiropas Parlamentā, kas 27. novembrī nobalsoja par visu kabinetu kopumā. Breksita dēļ piedāvātajā komisijas sastāvā nebija Apvienotās Karalistes pārstāvja. Priekšsēdētājas izpildvietnieki ir gan priekšsēdētājas vietnieki, kas atbild par vienu no trim jaunievēlētās priekšsēdētājas darba programmas pamattēmām, gan EK locekļi: Valdis Dombrovskis (Latvija), agrākais EK viceprezidents, koordinē darbu pie tādas ekonomikas, kas darbojas cilvēku labā, kā arī ir finanšu pakalpojumu komisārs Franss Timmermanss (Nīderlande), koordinē darbu pie zaļā kursa Eiropai. Viņš pārvalda arī klimata politikas jomu ar Klimata politikas ģenerāldirektorāta atbalstu Margrēte Vestagere (Dānija), koordinē visu darba kārtību attiecībā uz digitālajam laikmetam gatavu Eiropu un ir konkurences komisāre, ko atbalsta Konkurences ģenerāldirektorāts Žuzeps Borels (Spānija), agrākais Spānijas ārlietu ministrs, augstais pārstāvis ārlietās un drošības politikas jautājumos Vera Jourova (Čehija), iepriekšējās Eiropas Komisijas locekle, ir atbildīga par ES vērtībām un pārredzamību Margaritis Shins (Grieķija), agrākais Eiropas Parlamenta deputāts, ilggadējs EK ierēdnis, ir atbildīgs par eiropiešu dzīvesveida aizsardzību Marošs Šefčovičs (Slovākija), iepriekšējās Eiropas Komisijas priekšsēdētāja vietnieks, ir atbildīgs par iestāžu attiecībām un nākotnes plānošanu Dubravka Šuica (Horvātija), Eiropas Parlamenta deputāte, vada konferences par Eiropas nākotni Johanness Hāns (Austrija), atbildīgs par budžetu un administrāciju, tieši pakļauts EK priekšsēdētājai Didjē Reinderss (Beļģija), bijušais Beļģijas finanšu ministrs, ārlietu un Eiropas lietu ministrs, aizsardzības ministrs. Atbildīgs par tieslietu portfeli Marija Gabriela (Bulgārija), iepriekšējās Eiropas Komisijas locekle, strādājusi pie digitalizācijas portfeļa. Atbildīga par inovācijas un jaunatnes portfeli Tjerī Bretons (Francija), bijušais Francijas ekonomikas, finanšu un rūpniecības ministrs. Atbildīgs par Aizsardzības rūpniecības un kosmosa ģenerāldirektorātu Kadri Simsone (Igaunija), agrākā Igaunijas parlamenta deputāte un Igaunijas ekonomikas lietu un infrastruktūras ministre. Atbildīga par enerģētikas portfeli Paolo Džentiloni (Itālija), bijušais Itālijas premjerministrs un ārlietu ministrs. Atbild par ekonomikas portfeli Fils Hogans (Īrija), iepriekšējās Eiropas Komisijas lauksaimniecības komisārs. Atbild par tirdzniecības portfeli Stella Kirjakidu (Kipra), medicīnas psiholoģe ar daudzu gadu pieredzi sociālo lietu, veselības un vēža profilakses jomā. Atbild par veselības portfeli Virgīnijs Sinkēvičs (Lietuva), agrākais Lietuvas ekonomikas un inovācijas ministrs. Atbild par vides un okeānu portfeli Nikolā Šmits (Luksemburga), bijušais Luksemburgas nodarbinātības un darba ministrs. Atbild par darba lietu portfeli Helena Dalli (Malta), bijusī Maltas sociālā dialoga, patērētāju lietu un pilsonisko brīvību ministre, kā arī par Eiropas lietu un līdztiesības ministre. Atbildīga par līdztiesības portfeli Janušs Vojcehovskis (Polija), ilggadējs Eiropas Parlamenta deputāts Lauksaimniecības komitejā, Eiropas Revīzijas palātas loceklis. Atbild par lauksaimniecības portfeli Elīza Ferreira (Portugāle), agrākā "Banco de Portugal" prezidenta vietniece, bijusī Eiropas Parlamenta deputāte un Portugāles plānošanas ministre un vides ministre. Atbild par kohēzijas un reformu portfeli Adina Veleana (Rumānija), atbild par "transporta" portfeli. Janezs Lenarčičs (Slovēnija), bijušais Slovēnijas Eiropas lietu valsts sekretārs. Atbildīgs par krīzes pārvarēšanas portfeli Juta Urpilainena (Somija), agrākā Somijas finanšu ministre un ilggadēja Somijas parlamenta ārlietu komitejas locekle. Atbildīga par starptautisko partnerattiecību portfeli Olivers Varheji (Ungārija), atbild par kaimiņattiecību un paplašināšanās portfeli. Ilva Jūhansone (Zviedrija), bijusī Zviedrijas nodarbinātības ministre, bijusī skolu ministre un veselības un veco ļaužu aprūpes ministre un Zviedrijas parlamenta deputāte. Atbildīga par iekšlietu portfeli Kāda būs jaunā Eiropas Komisija? Portfeļu sadalījums lsm.lv 2019. gada 10. septembrī Vikikrātuvē par šo tēmu ir pieejami multivides faili. Skatīt: Urzulas fon der Leienas komisija.