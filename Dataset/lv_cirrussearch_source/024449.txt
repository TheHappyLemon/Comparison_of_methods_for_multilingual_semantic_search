Augustavas guberņa (krievu: Августовская губерния, lietuviešu: Augustavo gubernija, poļu: Gubernia augustowska) bija Krievijas impērijas guberņa (1837-1867), kurā ietilpa mūsdienu Lietuvas dienvidrietumu daļa un Polijas ziemeļaustrumu daļa. Guberņas centrs bija Suvalki. Pēc Polijas-Lietuvas kopvalsts trešās dalīšanas 1795. gadā daļa no Žemaitijas kunigaitijas un Traķu vaivadijas Nemunas kreisajā krastā nonāca Prūsijas karalistes sastāvā. Pēc Prūsijas sakāves Napoleona karu laikā 1806. gadā to pievienoja Varšavas hercogistes Lomžas departamentam (1806–1815). Pēc uzvaras 1812. gada karā šo zemi iekļāva Polijas teritorijā izveidotajā Krievijas impērijas vasaļvalsts t.s. Kongresa Polijas Augustavas vaivadijas sastāvā (1816—1837). Pēc Novembra sacelšanās apspiešanas tika izveidota Augustavas guberņa. Augustavas guberņa rietumos robežojās ar Austrumprūsijas provinci, ziemeļos ar Kauņas guberņu, austrumos ar Viļņas guberņu, dienvidaustrumos ar Grodņas guberņu, dienvidrietumos ar Plockas guberņu. Augustavas apriņķis (Августовский уезд, Powiat augustowski, Augustavo apskritis) Kalvarijas apriņķis (Кальварийский уезд, Powiat kalwaryjski, Kalvarijos apskritis) Marijampoles apriņķis (Мариямпольский уезд, Powiat mariampolski, Marijampolės apskritis) Seinu apriņķis (Сейнский уезд, Powiat sejneński, Seinų apskritis) Lomžas apriņķis (Ломжинский уезд, Powiat łomżyński, Lomžos apskritis) Augustavas guberņas ziemeļu daļā iedzīvotāju lielākā daļa bija lietuvieši, bet dienvidu daļā poļi un baltkrievi. Pēc 1815. gada Vikikrātuvē par šo tēmu ir pieejami multivides faili. Skatīt: Augustavas guberņa. Krievijas Lielās enciklopēdijas raksts (krieviski)