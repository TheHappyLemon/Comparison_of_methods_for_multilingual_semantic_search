Gērijs Alens Sinīzs (angļu: Gary Alan Sinise, dzimis 1955. gada 17. martā Blūailendā, Ilinoisā, ASV) ir amerikāņu aktieris un režisors. Ieguvis Emmy un Zelta globusa balvas. Dzimis netālu no Čikāgas. 1973. gadā kopā ar draugiem nodibināja teātra trupu Steppenwolf Theatre Company. No šī teātra nākuši vairāki pazīstami amerikāņu aktieri, tai skaitā arī Džoana Allena un Džons Malkovičs. Piedalījies seriālā "CSI Ņujorka". 1992. gadā kā kinorežisors uzņēma filmu "Par pelēm un cilvēkiem" (angļu: Of Mice and Men, galvenajā lomā Džons Malkovičs, pēc Džona Steinbeka romāna motīviem). "Forests Gamps" (Forrest Gump, 1994, režisors Roberts Zemekis) — leitnanta Dena Teilora (angļu: Lt. Dan Taylor) lomā "Apollo 13" (Apollo 13, 1995, režisors Rons Hauards) — Keneta Matinglija (angļu: Ken Mattingly) lomā "Izpirkums" (Ransom, 1996, režisors Rons Hauards) — Džimija Šeikera (angļu: Det. Jimmy Shaker) lomā "Marsa misija" (Mission to Mars, 2000, režisors Braiens De Palma) — Džima Makkonela (angļu: Jim McConnell) lomā Vikikrātuvē par šo tēmu ir pieejami multivides faili. Skatīt: Gērijs Sinīzs. IMDb profils (angliski) Internet Broadway Database profils (angliski) AllMovie profils (angliski)