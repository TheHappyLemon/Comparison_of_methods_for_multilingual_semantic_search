Angeleyes (arī Angel Eyes) ir Zviedrijas popmūzikas grupas ABBA singls. Dziesmas autori ir Bjērns Ulveuss un Benni Andešons, bet vokālo sniegumu veido Bjērna Ulveusa, Angnētas Feltskūgas un Anni Fridas "Frīdas" Lingstades balsis. Šī dziesma tika ierakstīta 1978. gadā, bet izdota 1979. gada augustā albuma Voulez-Vous sastāvā. Singls tika izdots kā dubultā A puse kopā ar albuma tituldziesmu. Šī ir viena no grupas populārākajām dziesmām Lielbritānija, sasniedzot 3. vietu valsts singlu topos. Dziesmas sākotnējais nosaukums ir bijis Katakusom. Dziesmas vārdi ir par sievieti, kas aicina citas sievietes izvairīties no kāda nodevīga vīrieša, neieskatoties viņa "eņģeļacīs", brīdinot citas par "spēli, kuru viņam patīk spēlēt". Gadu gaitā dziesma ir tikusi iekļauta vairākās grupas labāko dziesmu izlasēs, piemēram, The Greatest Hits Vol 2 (1979), More ABBA Gold (1993) un The Definitive Collection (2001). Apvienotajā Karalistē Angeleyes tika izdots kā dubultās A puses singls ar Voulez-Vous. Tas bija neierasts solis grupai, tāpēc ABBA un Epic Records, grupas singlu izplatītāji Lielbritānijā, uzskatīja, ka klasiskā ABBA aranžējuma dēļ Angeleyes būtu ievērojami populārāks ierakstu pircēju vidū. Angeleyes/Voulez-Vous bija pirmais ABBA singls, ko Lielbritānijā izdeva ar attēla iepakojumu (citās valstīs grupas singliem šādi iepakojumi tika izmantoti jau sen). Visi iepriekšējie ABBA izdevumi Lielbritānijā bija standarta dzeltenā vai oranžā krāsā. Singls arī tika izgatavots vairākās vinila krāsās — melnā, dzeltenā un sarkanā, bet izdots tika tikai ierastajā melnajā krāsā. Dziesmai netika nofilmēts mūzikas video, bet, tā kā ABBA bija ierakstījusi video Voulez-Vous singlam, tas tika izmantots, popularizējot šo dubulto singlu. Angeleyes arī tika plānots ierakstīt spāņu valodā grupas 1980. gada albumam Gracias por la Musica, bet šie plāni netika realizēti. Šis singls sasniedza 3. vietu Lielbritānijas singlu topā, lai gan ir topu veidotāji, kas uzskata, ka dziesma sasniedza tikai 9. vietu, vai arī nemaz neiekļuva top 10. Tajā pašā laikā, kad tika izdots Angeleyes, Lielbritānijas ārtroka grupa Roxy Music, nesaistīti ar ABBA singlu izdeva singlu Angel Eyes, ko sakomponēja Braiens Ferijs un Endijs Makkejs. Abām dziesmām ir liriskas līdzības, bet Roxy Music versija ir ātrāka tempa un līdzīgāka 1970. gadu poproka skaņai. Abas dziesmas kļuva par ievērojamiem Lielbritānijas hitiem gandrīz vienlaikus. Angeleyes tika izdots kā ierastais "A-puses, B-puses" singls ASV, taču tur ievērojami panākumi netika gūti — dziesma iekļuva Billboard dziesmu saraksta 64. vietā 1979. gada oktobrī. Mēnesi iepriekš Voulez-Vous singls bija sasniedzis vēl zemāku vietu — ticis tikai 80. vietā. Ieraksts tika vērtēts BBC televīzijas šovā Juke Box Jury, vērtētāji bija Alans Frīmans, Džonijs Rotens, Joans Kolinss un Eleina Peidža, kas 5 gadus vēlāk piedalījās ABBA dalībnieku Bjērna un Benni mūzikla "Šahs" konceptalbumā. Vērtētāji izlēma, ka dziesma nekļūs populāra un neiegūs klausītāju atsaucību. Dienvidāfrikas un Rodēzijas panākumi topos ir citam Angeleyes dubultsinglam kopā ar I Have a Dream. Vācijas eirodeju mūzikas grupa E-Rotic ierakstīja kaverversiju viņu 1997. gada ABBA tribjūtalbumam Thank You for the Music. Amerikāņu alternatīvā roka grupa The Czars ierakstīja savu versiju dziesmai 2006. gadā albumam Sorry I Made You Cry. Vairāki eirodeju mūzikas remiksus ierakstīja grupa Abbacadabra un izdeva caur ierakstu kompāniju Almighty Records 1990. gadu nogalē. Sharon Davis. 80s Chart-Toppers: Every Chart-Topper Tells a Story. Random House, 2012. ISBN 9781780574110. Voulez-Vous informācija allmusic.com «Dziesmas informācija abbaomnibus.net». Arhivēts no oriģināla, laiks: 2016. gada 27. februārī. Skatīts: 2016. gada 12. martā. The Best of ABBA (Songbook). Hal Leonard Corporation. 2009. ISBN 9781458447661. The Definitice Collection dziesmu saraksts Lielbritānijā izdoto ABBA singlu saraksts[novecojusi saite] Roxy Music dziesmas "Angel Eyes" fakti «ABBA singlu panākumi Lielbritānijā». Arhivēts no oriģināla, laiks: 2016. gada 20. jūnijā. Skatīts: 2016. gada 10. oktobrī. Arhivēts 2016. gada 20. jūnijā, Wayback Machine vietnē. «ABBA singlu panākumi Beļģijā». Arhivēts no oriģināla, laiks: 2009. gada 13. oktobrī. Skatīts: 2011. gada 1. martā. «ABBA singlu panākumi Kanādā». Arhivēts no oriģināla, laiks: 2016. gada 4. aprīlī. Skatīts: 2016. gada 3. maijā. «ABBA singlu panākumi Vācijā». Arhivēts no oriģināla, laiks: 2009. gada 7. jūlijā. Skatīts: 2009. gada 7. augustā. Arhivēts 2009. gada 7. jūlijā, Wayback Machine vietnē. «ABBA singlu panākumi Īrijā». Arhivēts no oriģināla, laiks: 2016. gada 20. jūnijā. Skatīts: 2016. gada 10. oktobrī. «ABBA singlu panākumi Zimbabvē/Rodēzijā». Arhivēts no oriģināla, laiks: 2016. gada 8. martā. Skatīts: 2016. gada 11. maijā. Arhivēts 2016. gada 8. martā, Wayback Machine vietnē. «ABBA singlu panākumi Dienvidāfrikā». Arhivēts no oriģināla, laiks: 2015. gada 13. februārī. Skatīts: 2014. gada 27. martā. Arhivēts 2015. gada 13. februārī, Wayback Machine vietnē. «ABBA singlu panākumi Kostarikā». Arhivēts no oriģināla, laiks: 2009. gada 13. oktobrī. Skatīts: 2011. gada 1. martā. «Billboard ABBA charts». Arhivēts no oriģināla, laiks: 2012. gada 29. februārī. Skatīts: 2010. gada 21. jūnijā.