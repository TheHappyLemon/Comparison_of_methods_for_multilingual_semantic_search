Hesuss Noels Valensuela Saess (spāņu: Jesús Noel Valenzuela Sáez; dzimis 1983. gada 24. novembrī Akarigvā) ir Venecuēlas futbola tiesnesis. Būdams students, Valensuela spēlēja futbolu universitātes līmenī, vienlaikus aizraujoties ar futbola spēļu tiesāšanu. 2007. gadā bijušais starptautiskais tiesnesis Luiss Solorsano uzaicināja viņu tiesāt Venecuēlas zemāko divīziju spēles. 2011. gadā viņš debitēja Venecuēlas čempionāta augstākajā līgā. 2013. gadā kļuva par FIFA kategorijas tiesnesi. Pirmais nozīmīgākais starptautiskais turnīrs, kurā Valensuela tiesāja, bija 2019. gada Copa América. Tajā viņš novadīja vienu spēli starp Ekvadoru un Japānu. 2021. gada janvārī viņš tiesāja 2020. gada Copa Sudamericana finālu, kurā tikās divi Argentīnas klubi Defensa y Justicia un Lanús. 2021. gada Copa América Valensuela tiesāja divas spēles — vienu grupu turnīrā un pusfinālu starp Argentīnas un Kolumbijas izlasēm. 2021. gadā viņš piedalījās arī Tokijas olimpisko spēļu futbola turnīra tiesāšanā, kura laikā viņš novadīja trīs spēles. Starptautiskā Futbola vēstures un statistikas federācijas vērtējumā Valensuela tika atzīts par labāko futbola tiesnesi Dienvidamerikā 2021. gadā un bija viens no pretendentiem uz pasaules labākā tiesneša titulu. 2022. gada martā viņš tiesāja Recopa Sudamericana atbildes spēli starp Atlético Paranaense un Palmeiras. 2022. gada maijā FIFA iekļāva Hesusu Valencuelu tiesnešu sarakstā 2022. gada Pasaules kausa spēlēs Katarā. «Final Copa Sudamericana: Jesús Valenzuela, así es el árbitro del Lanús - Defensa y Justicia». argentina.as.com (spāņu). 2021. gada 23. janvāris. Skatīts: 2022. gada 4. decembrī. «Jesús Valenzuela será el árbitro de la semifinal entre Argentina y Colombia». telam.com.ar (spāņu). 2021. gada 5. jūlijs. Skatīts: 2022. gada 4. decembrī. «Jesús Valenzuela nominado a Mejor Árbitro del Mundo 2021 por la IFFHS». federacionvenezolanadefutbol.org (spāņu). 2021. gada 11. novembris. Skatīts: 2022. gada 4. decembrī. «FIFA World Cup Qatar 2022 - List of appointed FIFA Match Officials». fifa.com (angļu). Skatīts: 2022. gada 4. decembrī. Olympedia profils (angliski)