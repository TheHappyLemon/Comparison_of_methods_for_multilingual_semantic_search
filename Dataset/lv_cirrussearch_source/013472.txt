Rotera (angļu: Rothera Research Station) vai Stacija R (Station R) ir Apvienotās Karalistes vissezonas polārstacija Antarktīdā. Izvietojusies Rotera ragā Adelaidas salas dienvidaustrumos Margeritas līča krastā. Stacija ir galvenā Apvienotās Karalistes antarktisko programmu atbalsta bāze un tiek uzskatīta par neoficiālo Britu Antarktiskās teritorijas galvaspilsētu. Stacija izveidota 1975. gada 25. oktobrī kā aizvietotāja Adelaidas stacijai salas dienvidu galā, kur ledājs, uz kura bija izveidots pie stacijas esošais lidlauks, bija sācis plaisāt un sairt. Roteras stacijas būvniecība pilnībā tika pabeigta 1970. gadā, bet līdz 1992. gadam tika izbūvēts 900 m garais šķembu lidlauks, kas aizvietoja līdz tam lietoto ledus-sniega lidlauku 300 m virs stacijas uz piekalnes ledāja. Rotera ar tās lidlauku un kuģu piestātni ir galvenais Britu Antarktiskā dienesta loģistikas centrs zinātnisko programmu nodrošināšanai Antarktīdas pussalas reģionā. Pašā stacijā tiek realizētas pētniecības programmas bioloģijā (jūras un sauszemes), ģeoloģijā, glacioloģijā, meteoroloģijā un atmosfēras augšējo slāņu izpētē. «Rothera Research Station». Arhivēts no oriģināla, laiks: 2015. gada 8. jūlijā. Skatīts: 2012. gada 27. aprīlī. «Rothera Research Station R — History». Arhivēts no oriģināla, laiks: 2012. gada 22. aprīlī. Skatīts: 2012. gada 30. aprīlī. Vikikrātuvē par šo tēmu ir pieejami multivides faili. Skatīt: Rotera.