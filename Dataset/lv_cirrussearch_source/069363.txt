Brogila ielejas nacionālais parks (urdu: بروغول, angļu: Broghil Valley National Park) ir nacionālais parks Pakistānas galējos ziemeļos, Haibaras Pahtūnhvas provincē, uz ziemeļiem no Čitrālas, netālu no Afganistānas Vāhānas koridora. Parka teritorija ir viena no nepieejamākajām Pakistānā. Teritorija ir kalnaina un atrodas no 3280 līdz 4304 metriem virs jūras līmeņa. Šeit dzīvo tādi apdraudēti vai reti dzīvnieki kā baltvēdera muskusbriedis (Moschus leucogaster), Anatolijas leopards (Panthera pardus tulliana), sniega leopards, Himalaju vilks, gaiši pelēkais cirslis (Crocidura pergrisea). Vikikrātuvē par šo tēmu ir pieejami multivides faili. Skatīt: Brogila ielejas nacionālais parks.