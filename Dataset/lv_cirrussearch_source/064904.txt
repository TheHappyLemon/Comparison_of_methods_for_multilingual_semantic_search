Īstā Somija (somu: Varsinais-Suomi, zviedru: Egentliga Finland) ir viens no Somijas reģioniem valsts dienvidrietumos Somu līča un Botnijas jūras krastā. Robežojas ziemeļos ar Satakuntu un Pirkanmā, bet austrumos — ar Kantahemi un Ūsimā. Īstā Somija ir bilingvāls reģions; 86,5% iedzīvotāju runā somu valodā, bet 5,7% — zviedru valodā. Citas izplatītākās ir krievu un igauņu valodas. Reģiona nosaukums cēlies no vēsturiskā Finlandes novada, kuru ziedri kolonizēja vissenāk. 18. gadsimtā to sāka dēvēt par "Īsto Somiju", pretstatā vēlāk pakļautajiem novadiem. Viduslaikos šeit dzīvoja viena no trijām somu nāciju veidojošajām ciltīm — somi (heimo); citas bija karēļi un tavasti (heme), kuri mita tālāk ziemeļos un austrumos. Reģionā 27 pašvaldības, no kurām 11 ir pilsētas — Turku (195 301 iedzīvotāji; administratīvais centrs), Salo (51 407), Kārina (35 502), Raisio (24 818), Nāntali (19 579), Loimā (15 632), Ūsikaupunki (15 463), Pargasa (15 086), Paimio (11 041), Somero (8564) un Laitila (8461). Vikikrātuvē par šo tēmu ir pieejami multivides faili. Skatīt: Īstā Somija.