Kompjeņa (franču: Compiègne) ir komūna/pilsēta Francijas ziemeļos, Augšfrancijas reģiona Uāzas departamentā. Pilsēta atrodas Uāzas upes krastā. Tā bieži tiek saukta par "Imperatora pilsētu", jo ir cieši saistīta ar Francijas Otro impēriju. Pilsēta atrodas 65 km uz dienvidaustrumiem no Amjēnas un 71 km uz ziemeļaustrumiem no Parīzes, 11 km attālumā no automaģistrāles A1 "Ziemeļi". Netālu no Kompjeņas atrodas plašais Kompjeņas mežs. 2017. gadā pilsētā dzīvoja 40 199 iedzīvotāji. Kompjeņa administratīvi tiek iedalīta 2 kantonos: Kompjeņa-1 un Kompjeņa-2. 833. gadā Kompjeņā tika kronēts Francijas karalis Luijs Dievbijīgais, savukārt 888. gadā par valdnieku kronēts Odo I. 1430. gada 23. maijā, mēģinot atbrīvot Kompjeņu no Burgundijas karaspēka, kas to aplenca Simtgadu kara laikā, Francijas nacionālā varone Žanna d'Arka nonāca gūstā. 1630. gadā šeit tika izsūtīta Luija XIII māte Marija de Mediči pēc neveiksmīga mēģinājuma gāzt kardinālu Rišeljē. No šejienes gadu vēlāk viņa aizbēga uz Briseli. 1794. gada 17. jūlijā tika izpilds nāvessods "Kompjeņas moceklēm", kuras tika apsūdzētas revolūcijā pret Franciju. 1900. gadā 2. un 3. oktobrī Kompjeņas klubā tika aizvadīts 1900. gada vasaras olimpisko spēļu golfa turnīrs. 1918. gada 11. novembrī Lefransportā netālu no Kompjeņas tika panākts pamiers starp Antanti un Vācijas Impēriju, pārtraucot karadarbību Rietumu frontē Pirmajā pasaules karā. 1940. gada 22. jūnijā tajā pašā vietā, kur tika noslēgts 1918. gada pamiers, tika parakstīts jauns pamiers starp Trešo Reihu (Nacistisko Vāciju) un Francijas Petēna valdību. 1941. gads vācu okupācijas laikā Francijā Kompjeņā tika izveidota koncentrācijas nometne. 1968. gadā šosejas riteņbraukšanas sacensību Parīze—Rubē starta vieta tika pārcelta no Parīzes un Kompjeņu. 1972. gadā pilsētā tika atvērta Tehnoloģiju Universitāte. Kompjeņas pils — bijušā franču karaļu rezidence. Merovingu laikos uzbūvēta pils, kas tika pārbūvēta un paplašināta 17. – 18. gadsimtā. 16. gadsimta rātsnama ēka ir vēstures piemineklis. Imperatora teātris — celts 18. gadsimta 70. gados pēc imperatora Napoleona III pavēles. 13. gadsimta Svētā Žaka baznīca ar 15./16. gadsimta zvanu torni, kas būvēts gotikas stilā. Svētā Antuāna baznīca gotikas stilā. Bijusī Senkornellas abatija (saglabājies klosteris, daļēji zvanu tornis, pagrabi, vairākas ēkas, no kurām vienā ir muzejs). Antuāna Vivenela muzejs — franču gleznotāju un tēlnieku darbi. Arona, Itālija (kopš 1962. gada); Berisentedmunda, Lielbritānija (kopš 1967. gada); Elblonga, Polija (kopš 2002. gada); Gimarainša, Portugāle (kopš 2006. gada); Huja, Beļģija (kopš 1959. gada); Kirjata Tivona, Izraēla (kopš 1988. gada); Landshuta, Vācija (kopš 1962. gada); Roli, Ziemeļkarolīna, ASV (kopš 1989. gada); Širakava, Japāna (kopš 1988. gada); Viandena, Luksemburga (kopš 1964. gada). Populations légales 2017 «Répertoire national des élus: les maires». data.gouv.fr, Plateforme ouverte des données publiques françaises (franču). 2020. gada 2. decembris. Skatīts: 2020. gada 11. decembris. Q124036546. 1900 Summer Olympics official report. Arhivēts 2008. gada 28. maijā, Wayback Machine vietnē. p. 15. Accessed 14 November 2010. Vikikrātuvē par šo tēmu ir pieejami multivides faili. Skatīt: Kompjeņa. Encyclopædia Britannica raksts (angliski) Krievijas Lielās enciklopēdijas raksts (krieviski)