Žans Klods Junkers (luksemburgiešu: Jean-Claude Juncker; dzimis 1954. gada 9. decembrī) ir Luksemburgas un Eiropas Savienības politiķis. Bijis Luksemburgas premjerministrs no 1995. gada 20. janvāra līdz 2013. gada 4. decembrim un Eirogrupas prezidents no 2005. gada 1. janvārim līdz 2013. gada 21. janvārim. No 2014. gada 1. novembra līdz 2019. gada 30. novembrim bijis Eiropas Komisijas prezidents. Junkers ir Kristīgi sociālās tautas partijas (CSV), lielākās Luksemburgas politiskās partijas, līderis. CSV pieder pie Eiropas Tautas partijas, kas savā kongresā Dublinā 2014. gada 7. martā, gatavojoties Eiropas Parlamenta vēlēšanām, izvirzīja Junkeru kā savu kandidātu Eiropas Komisijas prezidenta amatam. Vēlēšanās šī partija ieguva lielāko vietu skaitu (221 vietu no 751). 27. jūnijā Eiropas Padome oficiāli nominēja Junkeru Eiropas Komisijas prezidenta amatam. Pret šo lēmumu uzstājās divi no 28 valstu līderiem — Lielbritānijas premjerministrs Deivids Kemerons un Ungārijas premjerministrs Viktors Orbāns. 15. jūlijā Eiropas Parlaments Junkeru ievēlēja Eiropas Komisijas prezidenta amatā (ar 422 balsīm no 729). Junkers amatā stājās 2014. gada 1. novembrī, nomainot iepriekšējo prezidentu Žuze Manuelu Barozu. «Jean-Claude Juncker - CSV». European People’s Party (EPP). Arhivēts no oriģināla, laiks: 2014. gada 14. martā. Skatīts: 2014. gada 27. aprīlī. «Eiropas Komisijas prezidenta amatam izvirza Žanu Klodu Junkeru». NRA.lv. 2014. gada 7. martā. «Results of the 2014 European elections». European Parliament. 2014. gada 28. jūnijs. Arhivēts no oriģināla, laiks: 2014. gada 7. oktobrī. Skatīts: 2014. gada 17. jūlijā. «EU backs Juncker to head Commission». BBC. 2014. gada 27. jūnijs. European Commission (15 July 2014), "A new start for Europe: My agenda for Jobs, Growth, Fairness and Democratic Change", Press release "MEPs elect Jean-Claude Juncker to head EU Commission", BBC News, 15 July 2014 Vikikrātuvē par šo tēmu ir pieejami multivides faili. Skatīt: Žans Klods Junkers.