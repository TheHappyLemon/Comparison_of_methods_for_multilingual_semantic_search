Santjago Botero Ečeverrjs (spāņu: Santiago Botero Echeverry; dzimis 1972. gada 27. oktobrī Medeljinā) ir bijušais profesionālais Kolumbijas šosejas riteņbraucējs. Viņa profesionālā karjera ilga no 1996. līdz 2010. gadam, šajā laikā viņš piedalījās trijās Tour de France un četrās Vuelta a España sacensībās. Viņa lielākie panākumi bija uzvara Tour de France kalnu braucēja klasifikācijā un Pasaules čempionātā individuālajā braucienā. Lielāko daļu savas karjeras viņš pārstāvēja Kelme komandu, bet 2003. gadā pievienojās Team Telekom. Viņa iepriekšējais sniegums jaunajā komandā vairs netika atkārtots un komandas vadība vainoja viņu treniņu disciplīnas trūkumā, bet pats braucējs apgalvoja, ka viņam ir veselības problēmas. 2004. gada oktobrī viņš pievienojās Phonak. Šīs komandas sastāvā viņš uzvarēja 2005. gada Tour de Romandie. 2006. gadā bija iesaistīts dopinga skandālā, taču diskvalifikāciju nesaņēma. 2008. gada sezonā Botero pievienojās ASV komandai Rock Racing. Botero karjeru noslēdza Kolumbijas komandā Indeportes Antioquia-IDEA-FLA-Lotería de Medellín. Šobrīd viņš ir UCI Continental komandas Gobernacion de Antioquia-Indeportes Antioquia menedžeris. Šobrīd viņš ar ģimeni dzīvo gan Kolumbijā, gan Madridē, Spānijā «Cyclist Santiago Botero announces retirement». Colombia reports. 2010. gada 7. jūlijs. Arhivēts no oriģināla, laiks: 2012. gada 15. augustā. Skatīts: 2014. gada 8. decembrī. «El "Orgullo paisa" con las pilas puestas». Indeportes Antioquia. 2009-06-10. Arhivēts no oriģināla, laiks: 2012-08-15. Skatīts: 2014-12-08. Botero the brains behind Gobernacion de Antioquia in Utah Olympedia profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)