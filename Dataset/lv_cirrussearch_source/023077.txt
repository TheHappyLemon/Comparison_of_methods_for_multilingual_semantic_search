Raibeņu cilts (Nymphalini) ir raibeņu dzimtas (Nymphalidae) cilts, kas pieder pie raibeņu apakšdzimtas (Nymphalinae). Šaja ciltī ir apmēram 100 sugas, kas tiek iedalītas 13 ģintīs. Sugu dažādība radās eocēna laikā pirms 50 - 35 miljoniem gadu. Lielākā daļa raibeņu cilts sugas ir izplatītas ziemeļu puslodē, bet dažas ģintis mājo Centrālamerikā, Dienvidamerikā un Āzijas dienvidos. Latvijā sastopamas 10 raibeņu cilts sugas, kas saskaņā ar jaunākajiem ģenētiskajiem pētījumiem pieder pie 5 dažādām ģintīm. Visizplatītākais raibeņu cilts tauriņš Latvijā ir nātru raibenis (Aglais urticae). Raibeņu cilts sugām, kas mājo mērenajā joslā, ir raksturīgi, ka pārziemo pieaugušie tauriņi, slēpjoties dažādās spraugās koku mizā, klintī, koku dobumos un neapkurinātu ēku konstrukcijās. Spārniem ir raksturīgs kriptisks (slēpjošs) krāsojums. Visbiežāk tas ir oranžs ar melnu, bet tas var būt arī sarkans ar melnu, zils ar melnu vai balts ar melnu. Spārnu apakšpuses raibeņu cilts sugām ir neuzkrītošas, atgādinot vecas, nokritušas koku lapas. Tādējādi ziemas laikā tauriņi saplūst ar apkārtējo vidi. Uzkrājoties DNS analīžu datiem tauriņu sistemātika kļūst arvien skaidrāka. Saskaņā ar jaunākajiem ģenētiskajiem pētījumiem raibeņu ciltij ir pievienotas trīs ģintis: Colobura, Smyrna un Tigridia, kas kādreiz tika sistematizētas Coeini ciltī. Pēc jaunākajiem ģenētiskajiem pētījumiem arī monotipiskā acaino raibeņu ģints (Inachis) ir iekļauta nātru raibeņu ģintī (Aglais). Monotipiskā ģints Pycina nekad nav tikusi iekļauta kādā no ciltīm. Neapšaubāmi tauriņš Pycina zamba pieder pie raibeņu apakšdzimtas, bet tam piemīt gan raibeņu cilts, gan Coeini cilts īpašības. Arī šobrīd šis jautājums joprojām nav atrisināts. Raibeņu cilts (Nymphalini) Āfrikas admirāļi (Antanartia) Āzijas raibeņi (Araschnia) Jāņogu raibeņi (Polygonia) Nātru raibeņi (Aglais) Raibeņi (Nymphalis) Sarkanie admirāļi (Vanessa) Zilie admirāļi (Kaniska) ģints Colobura ģints Hypanartia ģints Mynes ģints Smyrna ģints Symbrenthia ģints Tigridia Raibeņu cilts (Nymphalini) Āzijas raibeņi (Araschnia) Mazais nātru raibenis (Araschnia levana) Jāņogu raibeņi (Polygonia) Jāņogu raibenis (Polygonia c-album) Nātru raibeņi (Aglais) Acainais raibenis (Aglais io jeb Inachis io) Nātru raibenis (Aglais urticae) Raibeņi (Nymphalis) Augļkoku raibenis (Nymphalis polychloros) Bērzu raibenis (Nymphalis antiopa) Kārklu raibenis (Nymphalis xanthomelas) Vīksnu raibenis (Nymphalis vaualbum) Sarkanie admirāļi (Vanessa) Dadžu raibenis (Vanessa cardui) Lielais nātru raibenis (Vanessa atalanta) «Tolweb: Nymphalini». Arhivēts no oriģināla, laiks: 2016. gada 29. oktobrī. Skatīts: 2014. gada 17. martā. «Nymphalini». Arhivēts no oriģināla, laiks: 2007. gada 4. decembrī. Skatīts: 2007. gada 4. decembrī. Latvijas daba: Raibeņu dzimta Raibeņi (Nympahalidae) Dabas dati: Īstie raibeņi «Classification: Nymphalini». Arhivēts no oriģināla, laiks: 2012. gada 25. jūnijā. Skatīts: 2008. gada 6. janvārī. «Tolweb: Aglais Dalman 1816». Arhivēts no oriģināla, laiks: 2013. gada 1. augustā. Skatīts: 2014. gada 17. martā. Nymphalinae Nymphalini Images Arhivēts 2012. gada 7. novembrī, Wayback Machine vietnē.