SIniša Mihajlovičs (serbu: Синиша Михајловић, dzimis 1969. gada 20. februārī, miris 2022. gada 16. decembrī) bija Serbijas futbola treneris un bijušais futbolists, spēlēja aizsarga pozīcijā, bijis Dienvidslāvijas futbola izlases dalībnieks. Kā treneris ir vadījis Serbijas izlasi un vairākus Itālijas klubus. Mihajlovičs nomira 2022. gada 16. decembrī Romas klīnikā pēc leikēmijas komplikācijām. Savu karjeru sācis Borovo, Vojvodina un Red Star Belgrade komandās. Kopumā izcīnījis trīs Dienvidslāvijas čempionu titulus. Ar Red Star Belgrade komandu uzvarējis 1991. gada Eiropas kausa sacensībās. 1992. gadā pārcēlies uz Itāliju, lai spēlētu AS Roma. Vēlāk spēlējis Sampdoria un citā Romas komandā Lazio. Ar Lazio komandu 2000. gadā uzvarējis Itālijas A sērijā, ieguvis divus Coppa Italia, divus Supercoppa Italiana, UEFA Kausu ieguvēju kausu un UEFA Superkausu. Savu karjeru noslēdzis Internazionale. Mihajlovičs tiek uzskatīts par vienu no visu laiku labākajiem tiešo brīvsitienu izpildītājiem. Viņam pieder Serie A rekords par visvairāk gūtajiem vārtiem no tiešajiem brīvsitieniem (28 vārti). Dienvidslāvijas futbola izlases sastāvā piedalījies 1998. gada FIFA Pasaules kausā un 2000. gada Eiropas čempionātā. Pēc spēlētāja karjeras beigām kļuvis par treneri. 2006. gadā viņš kļuva par Roberto Mančīni palīgu Internazionale komandā. Vēlāk strādājis kā Bologna, Catania un Fiorentina galvenais treneris. No 2012. gada līdz 2013. gadam bijis Serbijas futbola izlases treneris. 2013. gada novembrī viņš atgriezās Itālijā un kļuva par Sampdoria treneri. Pēc veiksmīgiem diviem gadiem Sampdoria viņš kļuva par Milan treneri, tomēr pēc nepilna gada tika atlaists. Vēlāk sekoja divi gadi, vadot Torino. 2018. gadā Mihajlovičs noslēdza trīs gadu līgumu ar Portugāles Premjerlīgas klubu Sporting CP. Deviņas dienas vēlāk, mainoties kluba vadībai, viņš tika atbrīvots. 2019. gada janvārī Mihajlovičs atgriezās Bologna galvenā trenera amatā. 2019. gada 13. jūlijā Mihajlovičs preses konferencē publiski paziņoja, ka viņam ir diagnosticēta akūta leikēmijas forma, Bologna sporta direktors Valters Sabatīni apstiprināja, ka Mihajlovičs tomēr paliks atbildīgs par klubu. 2022.—2023. gada sezonu komanda sāka nesekmīgi, iegūstot tikai 3 punktus pirmajās piecās spēlēs, un 2022. gada 6. septembrī Mihajlovičs tika atbrīvots no amata. Vojvodina Dienvidslāvijas Pirmā līga: 1988–89 Red Star Belgrade Dienvidslāvijas Pirmā līga: 1990–91, 1991–92 Eiropas kauss: 1990–91 Starpkontinentālais kauss: 1991 Lazio Itālijas A sērija:1999–2000 Coppa Italia: 1999–2000, 2003–04 Supercoppa Italiana: 1998, 2000 UEFA Kausu ieguvēju kauss: 1998–99 UEFA Superkauss: 1999 Internazionale Itālijas A sērija: 2005–06 Coppa Italia: 2004–05, 2005–06 Supercoppa Italiana: 2005 Individuālie sasniegumi Serbijas gada treneris: 2019 https://apnews.com/article/world-cup-sports-soccer-rome-leukemia-ab738ef546fa9460bdbfa3fff708f7a5 «Official: Milan sack Mihajlovic - Football Italia» (en-GB). Skatīts: 2021-10-25. «Sporting sack manager - after nine days». BBC Sport (en-GB). Skatīts: 2021-10-25. «Mihajlovic: 'I have leukemia'». football-italia.net (angļu). 2019. gada 13. jūlijs. Skatīts: 2022. gada 8. septembrī. «Četrās spēlēs vadību izlaidusī Boloņa jau sezonas ievadā atbrīvo Mihajloviču». sportacentrs.com. 2022. gada 6. septembris. Skatīts: 2022. gada 8. septembrī. Munzüger Sport profils (vāciski) WorldFootball profils (angliski) Soccerbase spēlētāja profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)