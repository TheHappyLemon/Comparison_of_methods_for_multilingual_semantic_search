Šis raksts ir par 1964. gadā dzimušo futbolistu un treneri. Par citām jēdziena Vladimīrs Veiss nozīmēm skatīt nozīmju atdalīšanas lapu. Vladimīrs Veiss (slovāku: Vladimír Weiss; dzimis 1964. gada 22. septembrī Bratislavā) ir slovāku futbola treneris un bijušais futbolists. Spēlējis Čehoslovākijas, vēlāk arī Slovākijas futbola izlasē. No 2016. līdz 2020. gadam bija Gruzijas izlases galvenais treneris. No 2021. gada ir Slovākijas Superlīgas kluba Slovan Bratislava galvenais treneris, tā jau ir otrā reize komandas trenera amatā. Karjeras laikā spēlējis vairākos Čehijas un Slovākijas klubos. 1988. gada 23. martā pret Bulgāriju aizvadījis pirmo spēli Čehoslovākijas izlasē. Izlases sastāvā piedalījies 1990. gada FIFA Pasaules kausa finālturnīrā. Čehoslovākijas izlases rindās nospēlējis 19 spēles un guvis vienus vārtus. Vēlāk bijis Slovākijas futbola izlases dalībnieks. Slovākijas izlases rindās aizvadījis 12 spēles un guvis vienus vārtus. Karjeru izlasē noslēdza 1995. gada jūnijā, pēdējo spēli aizvadot pret Poliju. Trenera karjeru sāka Slovākijas klubā Artmedia Petržalka. 2005. gadā aizveda komandu līdz Slovākijas čempionu titulam. 2005.—2006. gada sezonā iekļuva UEFA Čempionu līgas grupu turnīrā. No 2006. līdz 2007. gadam vadīja Krievijas klubu Maskavas apgabala "Saturn". 2007. gadā atgriezās Artmedia Petržalka un 2008. gadā vēlreiz uzvarēja Slovākijas Superlīgā. 2008. gada maijā kļuva par Slovākijas futbola izlases galveno treneri. Veisa vadībā izlase kvalificējās 2010. gada FIFA Pasaules kausam, pirmo reizi iekļūstot kādā no nozīmīgāko sacensību finālturnīriem. Tajā aizkļuva līdz astotdaļfinālam. 2012. gada janvārī, kad izlase nespēja kvalificēties 2012. gada Eiropas čempionātam, amatu atstāja. No 2012. līdz 2015. gadam strādāja Kazahstānas klubā Kairat. 2016. gada martā kļuva par Gruzijas izlases galveno treneri. Gruzija iekļuva 2020. gada Eiropas čempionāta futbolā kvalifikācijas izslēgšanas spēļu finālā, bet tajā piekāpās Ziemeļmaķedonijai un nespēja kvalificēties finālturnīram. Drīz pēc tam Veiss amatu atstāja. Viņa tēvs, arī Vladimīrs Veiss, bijis futbolists un Čehoslovākijas izlases spēlētājs, 1964. gada vasaras olimpisko spēļu sudraba medaļnieks. Arī dēls Vladimīrs ir profesionāls futbolists, Slovākijas izlases dalībnieks. https://www.skslovan.com/8722 «Vladimír Weiss - national football team player». eu-football.info (angļu). Skatīts: 2018. gada 9. septembrī. «Weiss takes charge of Georgia». uefa.com (angļu). 2016. gada 14. marts. Skatīts: 2018. gada 9. septembrī. «Head coach Vladimir Weiss to leave Georgian national football team». agenda.ge (angļu). 2020. gada 13. novembris. Skatīts: 2021. gada 13. janvārī. Vikikrātuvē par šo tēmu ir pieejami multivides faili. Skatīt: Vladimīrs Veiss. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)