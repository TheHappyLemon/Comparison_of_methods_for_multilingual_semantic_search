Primožs Kozmuss (slovēņu: Primož Kozmus; dzimis 1979. gada 30. septembrī) ir slovēņu vieglatlēts, vesera metējs. Viņš ir bijušais Pasaules un Olimpiskais čempions vesera mešanā, sacensībās uzvarot attiecīgi 2009. un 2008. gadā. 2007. gada Pasaules čempionātā P. Kozmuss izcīnīja sudraba medaļu. 2008. gada Pekinas olimpiskajās spēlēs viņš kļuva vien par trešo slovēni, kurš izcīnījis Olimpisko zelta medaļu. Slovēnijā viņš tika atzīts par gada sportistu gan 2007., gan 2008. gadā. 2009. gada septembrī P. Kozmuss laboja savu personisko rekordu, paceldams nacionālo rekordu līdz 82,58 m. Nedaudz vairāk kā pēc mēneša viņš negaidīti paziņoja par sportista karjeras beigām. 2010. gadā P. Kozmuss atgriezās profesionālajā sportā un 2011. gada Pasaules čempionātā Tegu izcīnīja bronzas medaļu. 2012. gada vasaras olimpiskajās spēlēs viņš izcīnīja sudraba medaļu. Arī P. Kozmusa vecākā māsa Simona Kozmusa ir vesera metēja un Slovēnijas rekordiste šajā vieglatlētikas disciplīnā. Vesera mešanā - 82,58 m (2009. gada 2. septembrī Ceļē), nacionālais rekords «Šokantna Kozmusova odločitev: Najboljši slovenski športnik se je odločil za prekinitev kariere» (slovēņu valodā). Dnevnik. 8.10.2009. Skatīts: 2009-10-08. «Kozmus Primož». IAAF.org. Arhivēts no oriģināla, laiks: 2009-09-17. Skatīts: 2009-11-04. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski)