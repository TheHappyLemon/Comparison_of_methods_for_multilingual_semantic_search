2018. gada FIFA Pasaules kausa kvalifikācijas turnīrs noteica to 31 komandu, kas pievienojās Krievijas izlasei finālturnīrā, kas 2018. gadā notiks Krievijā. Kopumā kvalifikācijā piedalījās 210 izlases. Pirmās kvalifikācijas spēles tika aizvadītas 2015. gada 12. martā. Kvalifikācija noslēdzās 2017. gada 15. novembrī. Piezīme: Krievijai tā ir 4. dalības reize, bet FIFA atzīst Krievijas izlasi par PSRS izlases mantinieci. Serbijai tā ir 2. dalības reize, bet FIFA atzīst Serbijas izlasi par Dienvidslāvijas izlases mantinieci. Kvalifikācijā piedalījās visas 6 FIFA konfederācijas: Eiropa (UEFA) — kvalificējās 13 komandas un Krievija kā rīkotājvalsts Āfrika (CAF) — 5 komandas Āzija (AFC) — 4 vai 5 komandas Dienvidamerika (CONMEBOL) — 4 vai 5 komandas Ziemeļamerika (CONCACAF) — 3 vai 4 komandas Okeānija (OFC) — 0 vai 1 komanda Āzijas un Dienvidamerikas grupas piekto vietu izcīnījušās komandas, kā arī Okeānijas uzvarētāji un Ziemeļamerikas ceturtā labākā komanda izspēlēja starpkonfederāciju play-off spēles. Pamatraksts: 2018. gada FIFA Pasaules kausa kvalifikācija — AFC zona Kvalifikācija noritēja 4 posmos: 12 pēc reitinga zemākās AFC zonas komandas (35.—46. vieta rangā) izspēlēja savstarpējas izslēgšanas spēles — 6 pāru uzvarētāji kvalificējās otrajam posmam; Nākamās 34 komandas (1.—34. vieta rangā) un 6 pirmā posma uzvarētāji izveidoja 8 grupas un aizvadīja divu apļu grupu turnīru ar spēlēm savā un pretinieku laukumā — 8 grupu uzvarētāji un 4 labākie otro vietu ieguvēji kvalificējas nākamajam posmam; 12 komandas tika sadalītas divās grupās pa 6 komandām un aizvadīja divu apļu grupu turnīru — katras grupas divas labākas komandas kvalificējās finālturnīram, bet grupu trešo vietu ieguvēji turpināja cīņu ceturtajā posmā; Abas trešo vietu ieguvušās komandas aizvadīja izslēgšanas spēles savā un pretinieku laukumā, un uzvarētājs kvalificējās starpkontinentu izslēgšanas spēlēm ar CONCACAF zonas 4. vietas ieguvējiem. Pamatraksts: 2018. gada FIFA Pasaules kausa kvalifikācija — CAF zona Kvalifikācija noritēja 3 posmos: 26 zemākā reitinga komandas (28.—53. vieta rangā) aizvadīja izslēgšanas spēles — 13 pāru uzvarētāji kvalificējās otrajam posmam; 27 augstākā reitinga komandas (1.—27. vieta rangā) un 13 pirmās kārtas uzvarētāji aizvadīja izslēgšanas spēles — 20 pāru uzvarētāji kvalificējās trešajam posmam; 20 komandas tika sadalītas 5 grupās un izspēlēja divu apļu grupu turnīru ar spēlēm savā un pretinieku laukumā — katras grupas uzvarētāji kvalificējās finālturnīram. Pamatraksts: 2018. gada FIFA Pasaules kausa kvalifikācija — CONCACAF zona Kvalifikācija noritēja 5 posmos: 14 zemākā reitinga komandas (22.—35. vieta rangā) izspēlēja savstarpējas izslēgšanas spēles — 7 uzvarētāji kvalificējās otrajam posmam; 13 komandas (9.—21. vieta rangā) kopā ar 7 pirmā posma uzvarētājiem izspēlēja savstarpējas izslēgšanas spēles — 10 uzvarētāji kvalificējās trešajam posmam; 2 komandas (7.—8. vieta rangā) un 10 otrā posma uzvarētāji izspēlēja savstarpējas izslēgšanas spēles — 6 uzvarētāji kvalificējās ceturtajam posmam; 6 komandas (1.—6. vieta rangā) un 6 trešā posma uzvarētāji izveidoja 3 grupas, un pēc divu apļu grupu turnīra katras grupas pirmo divu vietu ieguvēji kvalificējās piektajam posmam; 6 labākās komandas no ceturtā posma izveidoja vienu grupu un izspēlēja divu apļu turnīru — trīs labākas komandas kvalificējās finālturnīram, bet ceturtās vietas ieguvēji starpkontinentu izslēgšanas spēlēs sacentās ar Āzijas zonas (AFC) 5. vietas ieguvējiem. Pamatraksts: 2018. gada FIFA Pasaules kausa kvalifikācija — CONMEBOL zona Visas 10 reģiona izlases aizvadīja divu apļu turnīru ar spēlēm savā un pretinieku laukumā. Četras labākās izlases kvalificējās finālturnīram, bet 5. vietas ieguvēji par ceļazīmi uz finālturnīru sacentās starpkonfederāciju izslēgšanas spēlēs ar Okeānija zonas (OFC) uzvarētājiem. Pamatraksts: 2018. gada FIFA Pasaules kausa kvalifikācija — OFC zona Kvalifikācija noritēja trīs posmos: 4 vājākās reģiona izlases pēc FIFA Pasaules ranga (ASV Samoa, Kuka Salas, Samoa un Tonga) izspēlēja savstarpēju viena apļa turnīru — uzvarētājs kvalificējās otrajam posmam; Pārējās 7 komandas un pirmā posma uzvarētāji izveidoja divas grupas pa 4 komandām — katras grupas trīs labākās komandas kvalificējās trešajam posmam; 6 komandas tika sadalītas divās grupās un izspēlēja divu apļu grupu turnīru ar spēlēm savā un pretinieku laukumā — katras grupas 1. vietas ieguvēji iekļuva posma finālā, kura uzvarētājs kvalificējās starpkonfederāciju izslēgšanas spēlēm ar Dienvidamerikas zonas (CONMEBOL) 5. vietas ieguvējiem. Pamatraksts: 2018. gada FIFA Pasaules kausa kvalifikācija — UEFA zona Kvalifikācija noritēja divās kārtās: 52 komandas tika izlozētas 9 grupās — 7 grupas pa 6 komandām un 2 pa 5 komandām, līdz ar Kosovas un Gibraltāra uzņemšanu UEFA abas komandas pievienoja grupām, kurās sākotnēji tika ielozēts pa 5 komandām; Astoņas labākās otro vietu ieguvējas izveidoja četrus play-off pārus un savstarpējās spēles noskaidroja atlikušās 4 komandas, kas kvalificējās finālturnīram. PK kvalifikācija FIFA vietnē Arhivēts 2017. gada 16. novembrī, Wayback Machine vietnē.