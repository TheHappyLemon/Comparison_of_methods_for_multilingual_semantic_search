Anderss Pēters Andersens (dāņu: Anders Peter Andersen; dzimis 1881. gada 26. oktobrī, miris 1961. gada 19. februārī) bija dāņu grieķu-romiešu stila cīkstonis, 1908. gada vasaras olimpisko spēļu bronzas medaļas ieguvējs. 1908. gada vasaras olimpiskajās spēlēs Londonā Andersens sacentās svara kategorijā līdz 73,0 kg. Pēc divām uzvarām viņš zaudēja pusfinālā, bet ieguva tiesības cīnīties par trešo vietu. Taču viņa pretinieks, kas pusfinālā bija guvis rokas traumu, no cīņas atteicās un Andersens saņēma bronzas medaļu. Nākamajās 1912. gada vasaras olimpiskajās spēlēs Stokholmā Andersens piedalījās kategorijā līdz 75,0 kg, bet abas pirmās cīņas zaudēja un izstājās. «Anders Andersen» (angļu). sports-reference.com. Arhivēts no oriģināla, laiks: 2009-12-01. Skatīts: 2020-01-06. Arhivēts 2020-04-18 Wayback Machine vietnē. Olympedia profils (angliski) FILA profils (angliski) «ANDERS ANDERSEN» (angļu). olympic.org. Skatīts: 2020-01-06.