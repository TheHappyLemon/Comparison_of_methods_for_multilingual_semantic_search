Resurs-P № 1 (Ресурс-П № 1) bija Krievijas civilais Zemes tālizpētes pavadonis. Tas orbītā tika palaists 2013. gada jūnijā. 2021. gada decembra beigas tā ekspluatācija tika pārtraukta. Iespējams, Resurs-P № 1 tika izmantots arī militārām vajadzībām, piemēram Sīrijas fotografēšanai. Pavadonis izgatavots uzņēmumā CSKB-Progress (tagad RKC Progress) pēc Krievijas Federālās kosmiskās aģentūras pasūtījuma. Resurs-P konstruēts, modernizējot aparātu Resurs-DK, kurš savukārt veidots uz militārā pavadoņa Jantar'-4KS1 bāzes. Galvenais instruments ir hiperspektrālā attēluzņemšanas iekārta Geoton-L1. Tas var uzņemt Zemes virsmas attēlus ar izšķirtspēju līdz 70 cm monohromatiskā režīmā vai 3 — 4 m piecu spektru joslās. Resurs-P № 1 tika palaists 2013. gada 25. jūnijā 17:28:48 UTC ar nesējraķeti Sojuz-2.1b no Baikonuras kosmodroma starta laukuma 31/6. Pavadonis ievadīts solārsinhronā orbītā. 2013. gada 1. oktobrī Resurs-P № 1 nodots ekspluatācijā. 2021. gada decembra beigas tā ekspluatācija tika pārtraukta, jo aparatūra pārstāja darboties resursu izsmelšanas dēļ. Pavadoņa darbības laiks sākotnēji bija plānots 5 gadus, bet tas nostrādāja 8,5 gadus. Космической группировке не хватило «Ресурса» Газета "Коммерсантъ" №217 от 26.11.2018 Космический аппарат «Ресурс-П» ГЕОматика № 4 2010 Спутник "Ресурс-П" №1 вывели из состава группировки после отказа бортовой аппаратуры ТАСС, 2022-01-19 Космический аппарат «Ресурс-П» Arhivēts 2016. gada 16. aprīlī, Wayback Machine vietnē. Центр управления полетами ЦНИИ машиностроения Космический аппарат «Ресурс-П» № 1 РКЦ ПРОГРЕСС Resurs-P Anatoly Zak, russianspaceweb.com Resurs-P (47KS) Gunter Dirk Krebs (angliski)