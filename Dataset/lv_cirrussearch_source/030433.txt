Ernests Kārlis Falkbērs (vācu: Ernst Karl Falkbeer; 1819. gada 27. janvāris, Brunne — 1885. gada 14. decembris, Vīne) bija Austrijas šahists. Jaunībā Vīnē studējis tieslietas, pēc tam strādājis par žurnālistu dažādos preses izdevumos. No 1848. līdz 1852. gadam dzīvojis Vācijā, kur spēlējis ar Ādolfu Andersenu un Žanu Difrenu, tad atgriezies Vīnē un 1855. gadā nodibinājis pirmo Austrijas šaha žurnālu Wiener Schachzeitung. Pāris mēnešus vēlāk pārcēlies uz Londonu, kur nodzīvojis līdz 1864. gadam. Bijis angļu šaha žurnāla The Chess Player's Magazine redaktors. Šeit piedalījies vairākos mačos, kā arī savā vienīgajā turnīrā 1858. gadā Birmingemā, kur palicis 2. vietā. Vēlāk atgriezies Vīnē, un no 1877. gada līdz sava mūža beigām bijis Vīnes žurnāla Neue Illustrirte Zeitung šaha nodaļas redaktors. Falkbēra vārdā ir nosaukta šaha atklātne - Falkbēra kontrgambīts: 1.e4 e5 2.f4 d5. Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)