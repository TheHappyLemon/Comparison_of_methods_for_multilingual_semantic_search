Ērls Antuāns Boikinss (angļu: Earl Antoine Boykins; dzimis 1976. gada 2. jūnijā) ir profesionāls amerikāņu basketbolists, spēlē saspēles vadītāja pozīcijā. Pašlaik (2013) ir bez kluba. Ar augumu 165 cm Ē. Boikinss ir otrais visu laiku īsākais spēlētājs NBA vēsturē pēc Magsija Bougsa (160 cm). Profesionāla spēlētāja karjeru uzsācis 1998. gadā Kontinentālās basketbola asociācijas kluba Rokfordas "Lightning" sastāvā. Kopš 1999. gada spēlējis vairākos NBA klubos, ilgāko laika posmu aizvadot Denveras "Nuggets" klubā, kura sastāvā bija no 2003.—2004. gada sezonas sākuma līdz 2006.—2007. gada sezonas vidum. 2008.—2009. gada sezonu aizvadīja Itālijā, Boloņas "Virtus" sastāvā. 2004.—2005. gada sezonā Ē. Boikinss bija NBA Rietumu konferences līderis soda metienu precizitātē. Kopš 2012. gada marta pārstāv Hjūstonas "Rockets". Vikikrātuvē par šo tēmu ir pieejami multivides faili. Skatīt: Ērls Boikinss. NBA profils (angliski) Basketball Reference profils (angliski)