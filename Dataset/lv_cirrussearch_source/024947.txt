Toms Kreicbergs (dzimis 1985. gadā Rīgā) ir latviešu rakstnieks. Pārsvarā angliski raksta fantāzijas un fantastikas žanrā ar pseidonīmu Toms Kroshils (angļu: Tom Crosshill), publicējis savus darbus ASV. Daļa darbu ir tulkoti latviešu valodā un izdoti Latvijā. Dzimis 1985. gada 29. decembrī Rīgā. Mācījās Valda Zālīša pamatskolā un Rīgas Valsts 1. ģimnāzijā. 2003. gadā pārcēlās uz dzīvi ASV, kur ieguva bakalaura grādu fizikā Rīda universitātes koledžā (Reed College) Portlendā. ASV strādājis teātrī kā režisors, tulkojis grāmatas, strādājis finanšu nozarē Ņujorkā. Dzīvojis arī Kubā, 2011. gadā atgriezies Latvijā, trenējis salsas dejotājus. Angļu valodā izdots stāstu krājums Fragmentation: A collection. 2012. un 2013. gadā bija starp finālistiem uz Nebula balvu par labāko īso stāstu (2012. gadā — Mama, We are Zhenya, Your Son, 2013. gadā — Fragmentation, or Ten Thousand Goodbyes). 2011. gada februārī saņēmis Writers of the Future balvu. Viņa īsie stāsti tulkoti latviešu valodā, izdoti izdevniecībā "Zvaigzne ABC" krājumā "Dubultnieki un citi stāsti" (2011). Angļu valodā izdots romāns The Cattle Express, kas vēlāk tulkots latviešu valodā un izdevniecībā "Zvaigzne ABC" izdots ar nosaukumu "Lopu ekspresis" (2016). 2016. gadā ASV izdevniecība Katherine Tegen Books publicēja Kroshila romānu angļu valodā The Cat King of Havana. «Latvietis apbalvots zinātniskās fantastikas konkursā». tvnet.lv. Skatīts: 2014. gada 18. jūlijā. Toms Kreicbergs LU Literatūras, folkloras un mākslas institūts Kreicbergs pret Volstrītas vilkiem Egīls Zirnis, Diena, 2017. gada 18. jūnijā Oficiālā tīmekļa vietne Toma Kreicberga blogs par finansēm un biznesu