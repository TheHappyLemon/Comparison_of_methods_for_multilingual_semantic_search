11. šaha olimpiāde notika no 1954. gada 4. septembra līdz 25. septembrim Nīderlandes pilsētā Amsterdamā. 1952. gadā Helsinkos notikušais FIDE kongress apmierināja Argentīnas šaha federācijas lūgumu un piešķīra tai tiesības rīkot 11. šaha olimpiādi Argentīnā. Kad līdz olimpiādes sākumam bija atlikušas tikai dažas nedēļas pēkšņi pienāca paziņojums, ka Argentīna finansiālu problēmu dēļ atsakās no olimpiādes rīkošanas. Šajā kritiskā situācijā enerģiski rīkojās FIDE prezidents Folke Rogards un Nīderlandes šaha federācija, kas uzņēmās sarīkot izjukt draudošo olimpiādi. Lai iegūtu nepieciešamos līdzekļus tika sarīkota loterija. Pusotra mēneša laikā viss tika noorganizēts, un olimpiāde varēja notiek ieplānotajā termiņā. Amsterdamā ieradās 26 komandas, par vienu vairāk nekā iepriekšējā olimpiādē Helsinkos. Debitanti bija tikai Kolumbijas šahisti. No vadošām komandām šoreiz neieradās ASV izlase. Par sacensības vietu pilsētas vadība bija izvēlējusies lielu sporta zāli "Apollohall". Spēles reglaments: pirmās 2,5 stundās 40 gājieni, katrā sekojošā stundā 16 gājieni. Komandas tika sadalītas četrās grupās, divās sešas un divās septiņas komandas. No katras grupas trīs labākās iekļuva "A" finālā, bet atlikušās "B" finālā. Priekšsacīkšu rezultāti starp komandām netika pārnesti uz finālu, tāpēc komandas, kas kvalificējās vienā fināla grupa no vienas priekšsacīkšu grupas, šīs olimpiādes turnīros mērojās spēkiem savā starpā divreiz. Visas komandas gan priekšsacīkšu grupās un finālos spēlēja katra ar katru pēc apļa sistēmas. Priekšsacīkšu rezultāti bija šādi: 1. grupa: 1. PSRS, 2. Nīderlande, 3. Islande, 4. Austrija, 5. Somija, 6. Grieķija. 2. grupa: 1. Argentīna, 2. Bulgārija, 3. Čehoslovākija, 4. Kanāda, 5. Itālija, 6. Īrija. 3. grupa: 1. Izraēla, 2. Dienvidslāvija, 3. Šveice, 4. Dānija, 5. Norvēģija, 6. Francija, 7. Zāra. 4. grupa: 1. Ungārija, 2. Vācijas Federatīvā Republika (VFR), 3. Anglija, 4. Šveice, 5. Kolumbija, 6. Beļģija, 7. Luksemburga. 13. Šveice, 14. Kanāda, 15. Austrija, 16. Dānija, 17. Itālija, 18. Kolumbija, 19. Beļģija, 20. Somija, 21. Francija, 22. Zāra, 23. Norvēģija, 24. Grieķija, 25. Īrija, 26.Luksemburga. Godalgoto komandu dalībnieku individuālie rezultāti sakopoti sekojošās tabulās: Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 278. lpp. ISBN 5-85 270-005-3. (krieviski) Ю. Авербах, Б. Туров. Шахматные олимпиады (krievu). Москва : Физкультура и спорт, 1974. 287. lpp. Ю. Авербах, Б. Туров. Шахматные олимпиады (krievu). Москва : Физкультура и спорт, 1974. 41.—44. lpp. М. Юдович. XI шахматная олимпиада. Шахматы за 1954 год. Москва : Физкультура и спорт, 1955. 32.—57. lpp. 11th Chess Olympiad: Amsterdam 1954 (angliski) Olimpiādes dalībnieku fotogrāfija