Dārlinga (angļu: Darling) ir upe Austrālijā, Marejas kreisā krasta un tās garākā pieteka. Sākas satekot Barvonai un Kalgoa Jaundienvidvelsas ziemeļos. Upes garums ir 1472 km (trešā garākā Austrālijas upe), bet kopā ar garāko satekupi Barvonu — 2844 km, kas to padara par kontinenta garāko upi. Plūst dienvidrietumu—dienvidu virzienā, lejtecē pa pustuksnesi, bieži izsīkstot. Liela daļa ūdens tiek ņemta apūdeņošanai. Ietek Marejā lejpus Mildjūras. Upi 1828.—1829. gada ekspedīcijā atklāja ceļotāji Čārlzs Stērts (Charles Sturt) un Hamiltons Hjūms (Hamilton Hume) un nodēvēja to tā laika Jaundienvidvelsas gubernatora Ralfa Dārlinga (Sir Ralph Darling) vārdā. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 161. lpp. Vikikrātuvē par šo tēmu ir pieejami multivides faili. Skatīt: Dārlinga. Encyclopædia Britannica raksts (angliski) Krievijas Lielās enciklopēdijas raksts (krieviski)