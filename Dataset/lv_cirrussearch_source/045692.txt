1926. gada Eiropas čempionāts cīņas sportā notika no 1926. gada 4. līdz 7. septembrim Latvijas galvaspilsētā Rīgā Salamonska cirkā. Sacensības notika tikai grieķu-romiešu cīņā. Šajā čempionātā cīkstoņi bija sadalīti pēc ķermeņa svara šādās sešās svara kategorijās: gaiļa svars (līdz 58 kg); spalvas svars (līdz 62 kg); vieglais svars (līdz 67,5 kg); vidējais svars (līdz 75 kg); pussmagais svars (līdz 82,5 kg); smagais svars (virs 82,5 kg). Pēc katras savstarpējās cīņas tās dalībniekiem piešķīra soda punktus: zaudētājam — 3 soda punktus; uzvarētājam — par uzvaru tiesnešu vērtējumā 1 soda punktu; par plecu uzvaru 0 soda punktus. Cīkstonis, kas ieguva 5 soda punktus, turpmākajās cīņās vairs nepiedalījās. Godalgoto vietu ieguvējus noteica pēc mazākā soda punktu skaita. Ja tas bija vienāds, tad augstāku vietu ieguva cīkstonis, kas sacensību laikā bija pielietojis vairāk paņēmienu un ir bijis enerģiskāks. Ja arī šinī ziņā cīkstoņi ir bija līdzīgi, tad augstāk ierindojās tas, kas bija vieglāks. Medaļu ieguvēji bija: Sacensībās piedalījās 6 Latvijas cīkstoņi. Plānotais septītais dalībnieks pussmagā svara cīkstonis Kārlis Pētersons par 15 minūtēm nokavēja svēršanos un pie sacensībām netika pielaists. Latvijas cīkstoņi A. Melkerts (gaiļa svars), P. Kopmans (spalvas svars) un Ž. Hercogs (vieglais svars) pieļaujamo soda punktu robežu — 4 punkti — pārsniedza jau pēc otrās cīņas, bet R. Ronis (vidējais svars), E. Palmbahs (pussmagais svars) un A. Zvejnieks (smagais svars) sacensību trešajā dienā. Līdz ar to izšķirošajās cīņās par medaļām viņi nevarēja piedalīties. "Jaunie Eiropas meistari grieķu-romiešu cīņā". Jaunā nedēļa (Nr. 29 (10.09.1926)): 8. «Latvijas kareivis Nr. 177 (12.08.1926), 4. lpp.». Arhivēts no oriģināla, laiks: 15.05.2019. Skatīts: 02.11.2018. "Kāpēc Latvijai neveicās Eiropas meistarsacīkstēs grieķu-romiešu cīņā?". Latvijas Kareivis (Nr. 201 (09.09.1926)): 4. lpp. «Latvijas Kareivis Nr. 200 (08.09.1926), 4. lpp.». Arhivēts no oriģināla, laiks: 15.05.2019. Skatīts: 02.11.2018. United World Wrestling Database Arhivēts 2015. gada 14. jūlijā, Wayback Machine vietnē. FILA Wrestling Database