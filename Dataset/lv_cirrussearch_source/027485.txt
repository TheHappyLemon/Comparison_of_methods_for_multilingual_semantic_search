Koordinātas: 38°16′42″N 75°06′57″E﻿ / ﻿38.27833°N 75.11583°E﻿ / 38.27833; 75.11583 Muztagata (uiguru: مۇز تاغ ئاتا — ‘Ledus kalnu tēvs’; ķīniešu: 慕士塔格峰, Mùshìtǎgé Fēng) ir kalns Kašgārijas grēdā Ķīnā, Pamira otra augstākā virsotne. Veidots no gneisiem un kristāliskajiem slānekļiem, virsotnē mūžīgais sniegs, nogāzēs 16 ledāju, no kuriem ievērojamākais Koksels austrumu nogāzē ir 21 km garš. Pirmoreiz virsotnē uzkāpa padomju—ķīniešu apvienotā ekspedīcija 1956. gadā. Kalna relatīvi lēzenās austrumu nogāzes un sausā klimata dēļ Muztagata tiek uzskatīta par vienu no visvieglāk iekarojamajiem «septiņtūkstošniekiem». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 497. lpp. Vikikrātuvē par šo tēmu ir pieejami multivides faili. Skatīt: Muztagata. Encyclopædia Britannica raksts (angliski)