Maija Čiburdanidze (gruzīnu: მაია ჩიბურდანიძე; dzimusi 1961. gada 17. janvārī, Kutaisi, Gruzijas PSR) ir Gruzijas starptautiskā lielmeistare (GM, 1984), starptautiskā sieviešu lielmeistare šahā (WGM, 1977). 6. Pasaules čempione šahā (1978-1991). Šahu iemācījusies spēlēt astoņu gadu vecumā. Jau 1971. gadā viņa uzvarēja Gruzijas skolēnu čempionātā, bet 1976. gadā triumfēja PSRS jauniešu čempionātā Tbilisi. Pēc gada kļuvusi par PSRS sieviešu čempionāta uzvarētāju. 1974. gadā 13 gadu vecumā uzvarējusi starptautiskā sieviešu turnīrā Brašovā (Rumānija), bet 1975. gadā - turnīrā Tbilisi. Čiburdanidzes spēles stils balstījās uz klasiskiem pozicionāliem principiem, bet tajā pašā laikā bija agresīvs, un bija jūtama viņas trenera pazīstamā lielmeistara Eduarda Gufelda ietekme. Čiburdanidzes kā šahistes progress bija ļoti straujš. Jau savā pirmajā Pasaules čempiones izcīņas ciklā viņa izcīna 2. vietu Tbilisi starpzonu turnīrā 1976. gadā kvalificējoties pretendentu mačiem. 1977. gadā viņa uzvar pretendentu mačos, finālā pieveicot Allu Kušniru ar 7½:6½. Pēc šī panākuma viņai bija jācīnās mačā par Pasaules čempiones nosaukumu ar daudzkārtējo čempioni Nonu Gaprindašvili. Mačs notika Gruzijas pilsētās Picundā un Tbilisi, un noslēdzas ar daudziem negaidītu Čiburdanidzes uzvaru - 8½:6½ (+4 -2 =9). Pēc tam Čiburdanidze četras reizes sekmīgi aizstāvēja čempiones titulu, kļūstot pēc Veras Menčikas un Nonas Gaprindašvili par trešo visilgāko Pasaules čempioni šaha vēsturē. 1981. gadā viņas Pasaules čempiones titula mačs ar Nanu Aleksandriju beidzās neizšķirti 8:8 (+4 -4 =8), un Čiburdanidze saglabāja čempiones nosaukumu. Trīs gadus vēlāk viņa pārliecinoši uzvarēja Irinu Levitinu ar 8½:5½ (+5 -2 =6). Nākamais mačs notika 1986. gadā Sofijā un pretendente bija Jeļena Ahmilovska, bet rezultāts palika iepriekšējais - 8½:5½ (+4 -1 =9). Arī 1988. gadā tika izcīnīta minimāla uzvara pret Nanu Joseliani ar 8½:7½ (+3 -2 =11). 1984. gadā FIDE viņai kā otrai šahistei (pēc Nonas Gaprindašvili) piešķīra vīriešu šaha lielmeistara nosaukumu (GM). Par panākumiem šahā 1985. gadā Čiburdanidze tika apbalvota ar Darba sarkanā karoga ordeni. 1991. gadā ķīniešu šahiste Sje Dzjuņa izcīnīja tiesības spēlēt maču par Pasaules čempiones titulu ar Čiburdanidzi. Tas notika Manilā un beidzās ar pretendentes uzvaru 8½:6½. Vēlākajos gados Čiburdanidze mēģināja atgūt zaudēto Pasaules čempiones titulu, bet sieviešu šahā dominēja ķīniešu šahistes, kā arī māsas Polgāras, kas padarīja šo uzdevumu par praktiski neizpildāmu. 1995. gada Pasaules pretendentu turnīra finālā Čiburdanidze ar 1½:5½ zaudēja Žužai Polgārai. Vēlākajos gados, kad Pasaules čempiones nosaukuma izcīņa notika ar izslēgšanas mačiem, Čiburdanidze sasniedza pusfinālu 2001. gadā, bet zaudēja Džu Čeņai, kas vēlāk uzvarēja šajā turnīrā un kļuva par čempioni. 2004. gadā Čiburdanidze sasniedza pusfinālu, bet atkal zaudēja nākamajai čempionei Antoanetai Stefanovai. Čiburdanidze ir ar panākumiem piedalījusies vīriešu šaha turnīros. Viņa ir uzvarējusi starptautiskos turnīros Deli (1984), Banja Lukā (1985), Belgradā (1992), Vīnē (1993). No 1978. gada Čiburdanidze ir regulāri piedalījusies Pasaules šaha olimpiādēs, kurās PSRS izlases sastāvā ir izcīnījusi 5 zelta un 2 sudraba medaļas, bet Gruzijas izlases sastāvā (kopš 1992) - 3 zelta, 1 sudraba un 1 bronzas medaļu. Tāpat Gruzijas izlases sastāvā ir uzvarējusi Eiropas komandu šaha čempionātā 1997. gadā. Championship of USSR juniors - Tbilisi 1976(swiss-9 games) «1976 Tbilisi Interzonal Tournament». Arhivēts no oriģināla, laiks: 2020. gada 23. jūnijā. Skatīts: 2013. gada 5. jūnijā. 1977-78 Candidates Matches 1978 Chiburdanidze - Gaprindashvili Title Match 1981 Chiburdanidze - Alexandria Title Match 1984 Chiburdanidze - Levitina Title Match 1986 Chiburdanidze - Akhmilovskaya Title Match 1988 Chiburdanidze - Ioseliani Title Match «1991 Xie Jun - Chiburdanidze Title Match». Arhivēts no oriģināla, laiks: 2012. gada 30. janvārī. Skatīts: 2013. gada 5. jūnijā. 1994 Tilburg Candidates Tournament 2001-02 FIDE Knockout Matches 2004 FIDE Knockout Matches Maija Čiburdanidze šahista profils vietnē fide.com Maija Čiburdanidze šahista profils vietnē chessgames.com Maija Čiburdanidze šahista profils vietnē 365chess.com Maija Čiburdanidze šahista profils vietnē chesstempo.com Maija Čiburdanidze šahista profils vietnē olimpbase.org (Pasaules šaha olimpiādes) Maija Čiburdanidze šahista profils vietnē olimpbase.org (Pasaules komandu šaha čempionāti) Maija Čiburdanidze šahista profils vietnē olimpbase.org (Eiropas komandu šaha čempionāti) Maija Čiburdanidze šahista profils vietnē olimpbase.org (PSRS komandu čempionāti) Maija Čiburdanidze šahista profils vietnē olimpbase.org (PSRS komandu kausi)