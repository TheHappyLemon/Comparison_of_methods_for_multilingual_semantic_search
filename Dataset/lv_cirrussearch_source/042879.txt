Jurijs Žigajevs (dzimis 1985. gada 14. novembrī) ir bijušais Latvijas futbolists, malējais pussargs. Pēc karjeras beigām — futbola apskatnieks, pazīstams ar raidījumu "Pa pāris kausiem", komentētājs un treneris. Futbolista karjeras laikā pārstāvējis Latvijas klubus FK Zibens/Zemessardze, FK Rīga, FK Ventspils un FK Spartaks Jūrmala, kā arī spēlējis Polijas klubā Lodzas "Widzew". Aizvadījis 35 spēles Latvijas izlasē. Dzimis Sanktpēterburgā (toreizējā Ļeņingrada), kur viņa vecāki mācījās, bet astoņdesmito gadu beigās ar ģimeni pārcēlās uz Latviju. Tēvs ir no Kazahstānas, kur jaunībā arī spēlējis futbolu, bet Jurija māte ir no Daugavpils rajona Eglaines Eglaines pagastā. Jurijs mācījies un spēlējis futbolu Ilūkstes sporta skolā pie trenera Vladimira Vinokurova, jau no agras bērnības trenējies kopā ar kādreizējo Dinaburg FC futbolistu Rolandu Krjaukli. Virslīgā debitējis Ilūkstes kluba FK Zibens/Zemessardze sastāvā, bet jau kopš 2002. gada spēlēja FK Rīga. Jurijam bija 17 gadi, kad viņš saņēma FK Rīga komandas piedāvājumu un pārcēlās uz Rīgu. Mācījies Rīgas 49. vidusskolā. 2006. gadā spēlējis Latvijas U-21 izlases pamatsastāvā, bet 2007. gadā kopā ar FK Rīga veiksmīgi aizvadīja sezonas sākumu un tika uzaicināts uz Latvijas izlasi, kur vairākām spēlēm bija pieteikts kā rezervists. Izlases sastāvā debitēja 2007. gada 13. oktobrī spēlē pret Islandi, izejot uz maiņu spēles kompensācijas laikā. Tajā pašā 2007. gadā Latvijas Futbola federācijas Treneru padome, nosaucot LMT Virslīgas čempionāta 2007. gada labākos spēlētājus, atzina Žigajevu par vienu no labākajiem labās malas pussargiem kopā ar Alekseju Višņakovu no FK Skonto. Gada beigās arī portāla eSports.lv LMT Virslīgas gada apskatā nosaukts kā visvairāk progresējušais spēlētājs, iekļauts arī simboliskās izlases rezervistos. 2008. gadā Žigajevs pussezonu aizvadīja FK "Rīgas" sastāvā, bet jūlijā pārgāja uz FK Ventspils. 2008. gada 10. jūlijā Žigajevs guva savainojumu spēlē pret FK Jūrmala un pusgadu nevarēja atgriezties laukumā. Pēc veiksmīgas 2010. gada sezonas Virslīgā FK Ventspils sastāvā Žigajevs parakstīja līgumu ar Polijas augstākās līgas komandu Lodzas "Widzew", bet divu sezonu laikā tur aizvadot tikai 5 spēles, viņš atgriezās FK Ventspils. 2013. un 2014. gadā FK Ventspils sastāvā kļuva par Latvijas čempionu. Pirms 2018. gada sezonas pievienojās FK Spartaks Jūrmala. Tomēr tajā aizvadīja tikai septiņas spēles un 2018. gada jūlijā paziņoja par futbolista karjeras beigām. Pēc futbolista beigām darbojies kā sporta vlogeris, kopā ar aktieri Kristianu Kareļinu veido raidījumu par futbolu "Pa pāris kausiem". No 2022. gada — FK PPK/Betsafe komandas treneris. Jurijs runā latviski, krieviski, angliski un lietuviski. Jurijs Žigajevs: "Esam gatavi cīnīties par trijnieku!", intervija interneta portālam eSports.lv 2007.gada jūlijā, pārpublicēta LFF mājaslapā, informācija iegūta 05.05.2008 Neaizstājamais Rīgas ilūkstietis Arhivēts 2011. gada 9. maijā, Wayback Machine vietnē., Kristiāna Girviča raksts žurnālā Sports, publicēts 04.07.2007, informācija iegūta 05.05.2008 LFF nosauc Virslīgas labākos futbolistus[novecojusi saite], aģentūras LETA ziņa, publicēta portālā apollo.lv 12.11.2007, informācija iegūta 05.05.2008 Līdz šim interesantākā Virslīga Arhivēts 2008. gada 24. martā, Wayback Machine vietnē., Miķeļa Oša raksts portālā eSports.lv, publicēts 15.11.2007, informācija iegūta 05.05.2008 FK "Ventspils" — trīs prom, viens klāt Arhivēts 2008. gada 11. jūlijā, Wayback Machine vietnē., Pētera Neimaņa raksts portālā eSports.lv, publicēts 08.07.2008, informācija iegūta 11.07.2008 «Žigajevam sezona, visticamāk, beigusies». eSports. 10.07.2008. Arhivēts no oriģināla, laiks: 11.07.2008. Skatīts: 11.07.2008. «Žigajevs pārceļas uz Poliju». sportacentrs.com. 03.12.2010. «"Spartaks" papildina sastāvu arī ar Žigajevu, Kovaļovu un A. Višņakovu». sportacentrs.com. 2018. gada 8. februārī. Skatīts: 2018. gada 31. jūlijā. «Žigajevs 32 gadu vecumā liek punktu futbolista karjerai». sportacentrs.com. 2018. gada 31. jūlijā. Skatīts: 2018. gada 31. jūlijā. «Askerovu piesaistījušajai "PPK/Betsafe" neizdodas pārvarēt "Skanstes" barjeru». sportacentrs.com. 2022. gada 11. jūnijā. Skatīts: 2022. gada 4. jūlijā. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski) Ilūkstes futbolistu kalve, Kristiāna Girviča raksts žurnālā Sports, publicēts 22.11.2007, informācija iegūta 05.05.2008 Žigajeva blogs diena.lv