Stīvens Džonta (Stephen Gionta; dzimis 1983. gada 10. oktobrī) ir bijušais amerikāņu hokejists, centra uzbrucējs. Karjeras laikā aizvadījis 301 spēli Nacionālajā hokeja līgas klubos Ņūdžersijas "Devils" un Ņujorkas "Islanders". Viņa brālis Braiens arī ir profesionāls hokejists. Pēc četrām NCAA čempionātā aizvadītām sezonām, profesionāļa karjeru Džonta sāka 2005.—2006. gada sezonas otrajā pusē AHL kluba Olbani "River Rats" rindās. No 2006. līdz pat 2010. gadam uzbrucējs spēlēja Lovelas "Devils" rindās. 2010.—2011. gada sezonā kā komandas kapteinis spēlēja Olbani "Devils" rindās, sezonas gaitā aizvadot arī 12 spēles NHL kluba Ņūdžersijas "Devils" sastāvā. 2011.—12. gada regulārajā sezonā NHL Džonta aizvadīja tikai vienu spēli, taču izslēgšanas kārtas komandas sastāvā laukumā devās 23 spēlēs. 2012.—13. gada sezonā hokejists jau bija izcīnījis vietu "Devils" pamatsastāvā, tās rindās spēlējot līdz 2016. gada vasarai. No 2016. līdz 2019. gadam Džonta aizvadīja 31 spēli Ņujorkas "Islanders" rindās, taču 2019. gada vasarā noslēdza karjeru. ASV hokeja izlases rindās izcīnījis bronzas medaļas 2013. gada Pasaules čempionātā. Eliteprospects profils (angliski) Internet Hockey Database profils (angliski) Hockey-Reference profils (angliski)