Zemūdens zemestrīce ir zemestrīce, kura notiek atklātā jūrā dziļi zem ūdens virsmas. Bieži šādas zemestrīces izraisa cunami viļņus. Atskaitot cunami vilni, šādas zemestrīces parasti neizraisa lielus postījumus. Viena no traģiskākajām zemūdens zemestrīcēm notika 2004. gada 26. decembrī Indijas okeānā, kuru zinātnieki nosaukuši par Sumatras-Andamanu zemestrīci. Zemūdens zemestrīces un tai sekojošais cunami krastus sasniedz tikai pēc kāda brīža. Šajā laika sprīdī var paspēt brīdināt iedzīvotājus par nelaimes tuvošanos. ANO sadarbībā ar attiecīgo valstu reģioniem strādā pie spiediena mērītāju tīkla izveides Indijas okeānā, Vidusjūrā un Karību jūrā. Spiediena mērītājus novieto ūdenstilpes dibenā aptuveni 5 kilometru dziļumā. Tie ir tik jutīgi, ka spēj uztvert pat vienu centimetru augstu cunami vilni. Tiklīdz tiek fiksēta cunami pārvietošanās, spiediena mērītājs dod signālu bojai, kura atrodas virs ūdens. Tālāk signāls tiek pārraidīts uz satelītu, kas izsūta brīdinājumu. Zemestrīce Cunami "Zinātnieki brīdinās par zemestrīcēm un cunami" - Ilustrētā Zinātne, 2005. gada decembra numurs, 26.lpp. Encyclopædia Britannica raksts (angliski)