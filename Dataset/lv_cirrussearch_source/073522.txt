Šis raksts ir par pilsētu Hesenes federālajā zemē. Par pilsētu Brandenburgas federālajā zemē skatīt rakstu Frankfurte pie Oderas. Frankfurte pie Mainas (vācu: Frankfurt am Main, izrunā: [ˈfʁaŋkfʊɐt am ˈmaɪn]) ir pilsēta Vācijā, Mainas upes krastos, Hesenes federālajā zemē. Ar vairāk nekā 760 000 iedzīvotāju tā ir piektā lielākā Vācijas pilsēta. Pilsētas iesaukas ir Bankfurt un Mainhattan, kas saistītas ar pilsētas kā finanšu un darījumu centra milzīgo nozīmi. Gadsimtiem ilgi Frankfurte ir bijusi svarīgs Vācijas politiskais, tirdzniecības un finanšu centrs, kā arī viens no lielākajiem finanšu centriem pasaulē un lielākais Eiropā. Šeit atrodas Eiropas Centrālā banka, kā arī lielāko Vācijas komercbanku (Deutsche Bank, Dresdner Bank un Commerzbank) galvenie biroji; Frankfurtes birža ir lielākā Vācijā un viena no lielākajām pasaulē. Pilsētas centrā ir debesskrāpju finanšu centra rajons, kas ir reta parādība Eiropas lielpilsētās. Commerzbank-Tower līdz 2004. gadam bija augstākā celtne Eiropā. Frankfurtē atrodas trešā lielākā Eiropas lidosta — Frankfurtes pie Mainas lidosta —, kas ir arī viena no noslogotākajām pasaulē. Frankfurtes Centrālā stacija ir viena no lielākajām visā Eiropā. Frankfurte ir atzīta par septīto labāko pilsētu pasaulē pēc dzīvošanas kvalitātes. Tā ir arī dārgākā pilsēta Vācijā un desmitā dārgākā pilsēta pasaulē. Frankfurte pasaulē ir pazīstama ar Frankfurtes desiņām un grāmatu gadatirgu, kurš ir viens no lielākajiem pasaulē. Frankfurti par savu dzimto pilsētu uzskata slavenais vācu rakstnieks un dzejnieks Johans Volfgangs fon Gēte, kā arī finanšu magnātu dinastijas pārstāvji Rotšīldi. 749. gadā Kārlis Lielais pirmoreiz sasauca Frankfurtē impērijas sapulci un baznīcas sinodi, bet no 855. gada līdz pat 1791. gadam pilsētā tika vēlēti Svētās Romas impērijas imperatori. No 1562. gada imperatori tika kronēti Frankfurtes katedrālē, līdz tam, tas notika Āhenē. No 1150. gada Frankfurtē notika impērijas gadatirgi (messe), bet no 1478. gada tika rīkoti arī grāmatu gadatirgi. Pati pilsēta no 1372. gada līdz pat 1866. gadam, kad to anektēja Prūsija, bija Imperatora brīvpilsēta (Reichsstadt). Frankfurtē pēc 1848. gada revolūcijas sanāca pirmais parlaments vācu zemē t. s. Frankfurtes parlaments (Nationalversammlung), kuru 1849. gadā atcēla Prūsijas karalis. 1930. gados Frankfurtes Universitātē radās t. s. Frankfurtes skola — viens no ietekmīgākajiem filozofijas un socioloģijas virzieniem XX gadsimtā (Teodors Adorno, Herberts Markūze, Ērihs Fromms u. c.). Pēc Otrā pasaules kara Frankfurte kļuva par ASV okupācijas zonas administratīvo centru, un 1949. gadā ar vienas balss pārsvaru zaudēja balsojumā par VFR galvaspilsētu (par galvaspilsētu izvēlējās Bonnu). Pilsētā bāzēts Vācijas futbola Bundeslīgas klubs Frankfurtes "Eintracht" un Vācijas hokeja līgas klubs Frankfurtes "Löwen". 2004. gadā Vācijas hokeja čempiones titulu izcīnīja tās priekšgājējs Frankfurtes "Lions". Kopš 1962. gada Frankfurtes apkārtnē notiek viendienas šosejas riteņbraukšanas sacensības Ešborna—Frankfurte (agrāk ar nosaukumu Henninger Turm). Römer, Frankfurtes vecais rātsnams Frankfurtes katedrāle Deutsche Bank galvenais birojs Commerzbank galvenais birojs Teodors Adorno (Theodor W. Adorno, 1903—1969), sociologs un filozofs Betina fon Arnima (Bettina von Arnim, 1785—1859), rakstniece Roberts Aumans (Robert Aumann, dzimis 1930. gadā), matemātiķis Hermans Ābendrots (Hermann Abendroth, 1883—1956), diriģents Ludvigs Bērne (Ludwig Börne, 1786—1837), rakstnieks Antons de Barī (Anton de Bary, 1831—1888), botāniķis Gerds Binnigs (Gerd Binnig, dzimis 1947. gadā), fiziķis Hanss Cimmers (Hans Zimmer, 1957. gadā ), komponists Ādams Elsheimers (Adam Elsheimer, 1578—1610), gleznotājs Eriks Eriksons (Erik Erikson, 1902—1994), psihologs un psihoterapeits Hanss Fišers (Hans Fischer, 1881—1945), ķīmiķis Anna Franka (Anne Frank, 1929—1945), pusaudze Ērihs Fromms (Erich Fromm, 1900—1980), psihologs un filozofs Abrahams Geigers (Abraham Geiger, 1810—1874), rabīns Johans Volfgangs fon Gēte (Johann Wolfgang von Goethe, 1749—1832), rakstnieks Mihaels Gross (Michael Gross, dzimis 1964. gadā), peldētājs Oto Hāns (Otto Hahn, 1879—1968), ķīmiķis Heinrihs Hofmans (Heinrich Hoffmann, 1809—1894), psihiatrs Kārlis II Plikgalvis (Charles II le Chauve, 823—877), imperators Rolands Kohs (Roland Koch, dzimis 1958. gadā), politiķis Mārtins Lorenss (Martin Lawrence, dzimis 1965. gadā), aktieris Ernests Mandels (Ernest Mandel, 1923—1995), ekonomists Alberts Mangelsdorfs (Albert Mangelsdorff, 1928—2005), mūziķis Andreass Mellers (Andreas Möller, dzimis 1967. gadā),  futbolists Ulrike Meifarta (Ulrike Meyfarth, dzimusi 1956. gadā), vieglatlēte Marija Sibilla Meriāna (Maria Sibylla Merian, 1647—1717), dabas pētniece Vilhelms Meseršmits (Wilhelm Messerschmitt, 1898—1978), aviokonstruktors Heinrihs Nestle (Heinrich Nestle, 1814—1890), uzņēmējs Birgita Princa (Birgit Prinz, dzimusi 1977. gadā), futboliste Ernsts fom Rats (Ernst vom Rath, 1909—1938), diplomāts Tomass Reiters (Thomas Reiter, dzimis 1958. gadā), astronauts Frīdrihs Kārlis fon Savinjī (Friedrich Carl von Savigny, 1779—1861), jurists Karls Švarcšilds (Karl Schwarzschild, 1873—1916), astronoms Tre Cool (dzimis 1972. gadā), mūziķis Ernsts Udets (Ernst Udet, 1896—1941), aviators Heidemarija Večoreka-Ceila (Heidemarie Wieczorek-Zeul, dzimusi 1942. gadā), politiķe Augusts Veismans (August Weismann, 1834—1914), biologs Frīdrihs Vēlers (Friedrich Wöhler, 1800—1882), ķīmiķis 2022. gada Vācijas pašvaldību reģistrs; pārbaudes datums: 7 oktobris 2023. «Arhivēta kopija». Arhivēts no oriģināla, laiks: 2013. gada 12. martā. Skatīts: 2013. gada 22. maijā. http://www.businessinsider.com/best-cities-for-quality-of-life-2012-12#7-frankfurt-germany-5 «Arhivēta kopija». Arhivēts no oriģināla, laiks: 2012. gada 19. februārī. Skatīts: 2012. gada 17. februārī. Vikikrātuvē par šo tēmu ir pieejami multivides faili. Skatīt: Frankfurte pie Mainas. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)