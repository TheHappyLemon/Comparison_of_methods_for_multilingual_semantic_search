SpaceX CRS-23 bija ASV uzņēmuma SpaceX bezpilota kravas kosmosa kuģa Cargo Dragon lidojums uz Starptautisko kosmosa staciju NASA Commercial Resupply Services 2 (CRS-2) programmā. Cargo Dragon orbītā tika palaists 2021. gada 29. augustā; nolaižamais aparāts uz Zemes atgriezās 1. oktobrī. CRS-23 lidojumam tika izmantota Cargo Dragon kapsula C208, kas jau pabijusi kosmosā 2020. gada decembrī (SpaceX CRS-21). Nesējraķetei tika izmantota pirmā pakāpe (sērijas numurs B1061), kas bija lidojusi trīs reizes (palaižot Crew-1, Crew-2 un SXM-8). Cargo Dragon kopējā kravas masa augšupceļā bija 1957 kg. Hermētiskais nodalījums bija piepildīts ar 2207 kg kravas (kopā ar iepakojumu). Transportkuģa hermētiskajā sekcijā bija: zinātnisko eksperimentu aparatūra un materiāli (1046 kg), mantas un pārtika apkalpei (480 kg), stacijas rezerves daļas un aprīkojums amerikāņu segmentam (338 kg), ārpuskuģa aktivitāšu aparatūra (69 kg), krava Krievijas segmentam (24 kg). Kravā bija nanopavadoņi (PR-CuNaR2, CAPSat, SPACE HAUC, Amber IOD-3), ko paredzēts palaist brīvā lidojumā no palaišanas iekārtas NRCSD, un nanopavadoņi (Binar-1, CUAVA-1, Maya-3, Maya-4), ko paredzēts palaist iekārtas J-SSOD. Nehermētiskā kravas sekcija šoreiz bija tukša. No stacijas atpakaļ uz zemi tika nogādāta 2,1 tonna kravas. Tajā bija zinātnisko pētījumu paraugi, kā arī bojātas vai atkārtoti izmantojamas iekārtas. Cargo Dragon tika palaists 2021. gada 29. augustā 07:14:49 UTC ar nesējraķeti Falcon 9 Block 5 no Kanaveralas zemesraga Gaisa spēku stacijas starta laukuma SLC-39A. Pēc derīgās kravas atdalīšanas raķetes pirmā pakāpe nosēdās uz peldošās platformas A Shortfall of Gravitas (ASOG) Atlantijas okeānā. 30. augustā 14:30 UTC kravas kuģis automātiskā režīmā saslēdzās ar SKS pie Harmony moduļa priekšgala pieslēgvietas pievienotā adaptera PMA-2 saslēgšanās mezgla IDA-2. 30. septembrī 13:12 UTC Cargo Dragon atvienojās no stacijas. 1. oktobrī kuģis 02:06 UTC uz iedarbināja dzinējus un veica noiešanu no orbītas. 02:57 UTC nolaižamais aparāts nolaidās Atlantijas okeānā 65 km uz austrumiem no Floridas, punktā aptuveni 80,6° R 29,8° Z. Lidojuma ilgums bija 32 dienas 19 stundas 42 minūtes. SpaceX CRS-22 Mission NASA SpaceX cargo ship streaks across Florida on the way to splashdown Stephen Clark, spaceflightnow.com, 2021-10-01 Vikikrātuvē par šo tēmu ir pieejami multivides faili. Skatīt: SpaceX CRS-23. CRS-23 Mission Arhivēts 2021. gada 31. augustā, Wayback Machine vietnē. SpaceX SpaceX CRS-23 Mission Overview Arhivēts 2021. gada 29. augustā, Wayback Machine vietnē. NASA Dragon CRS-21,... CRS-26 (SpX 21,... 26) Gunter Dirk Krebs