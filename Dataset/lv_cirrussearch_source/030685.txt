Fianketto (itāļu: fianchetto − pamazināmais vārds no fianco − 'flangs') ir šaha termins, ar kuru apzīmē laidņa attīstību atklātnē dāmas vai karaļa spārnā (flangā). Fianketto izdara ar mērķi uzbrukt pretinieka bandinieku centram vai nodrošināt figūru kontroli par centra lauciņiem. Laidņa fianketto kā spēles stratēģiju turnīru praksē 19. gs. ieviesa Hauards Stauntons un Lūiss Paulsens, bet 20. gs. tas kļuva par vairāku šaha atklātņu stratēģijas pamatelementu, piemēram, sicīliešu aizsardzības drakona variants, Pirca aizsardzība, Grīnfelda aizsardzība, vecindiešu aizsardzība un citas. Fianketto iedala atkarībā spārna (flanga): Karaļa spārna fianketto — balto (melno) karaļa spārna laidnis attīstīts uz g2 (g7). Dāmas spārna fianketto — balto (melno) dāmas spārna laidnis attīstīts uz b2 (b7). Dubultais fianketto — balto (melno) laidņi attīstīti abos spārnos. Efstratios Grivas. Beating the Fianchetto Defences. Gambit Publications, 2006. ISBN 978-1-904600-48-0. (angliski) Partija Rubinšteins — Nimcovičs, 1925. Pozīcija pēc 8. Lb2 Шахматы: Энциклопедический словарь. Гл. ред. А. Е. Карпов. 1990. 425. lpp. ISBN 5-85-270-005-3. (krieviski)