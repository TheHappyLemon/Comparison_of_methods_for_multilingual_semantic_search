Šons Horkofs (angļu: Shawn Horcoff; dzimis 1978. gada 17. septembrī) ir kanādiešu hokejists, centra uzbrucējs. Karjeras laikā aizvadījis 1008 spēles Nacionālās hokeja līgas klubos Edmontonas "Oilers", Dalasas "Stars" un Anahaimas "Ducks". Kopumā NHL atzīmējies ar 511 rezultativitātes punktiem. Kanādas hokeja izlases rindās kļuvis par divkārtēju pasaules čempionu. Horkofs savu spēlētāja karjeru uzsāka 1996. gadā, aizvadot savu pirmo sezonu Mičiganas Štata universitātes komandā, kas spēlēja NCAA čempionātā. Pēc otrās universitāte pavadītās sezonas, 1998. gada NHL draftā Horkofu izvēlējās Edmontonas "Oilers", taču Šons turpināja studijas. 2000. gada vasarā pabeidzot universitāti, Horkofs pievienojas "Oilers" rindām, taču savās pirmajās divās NHL sezonās Horkofs spēlēja arī tās AHL fārmklubā Hamiltonas "Bulldogs". 2002.—03. bija pirmā pilnā Horkofa NHL sezonas. 2004.—05. gada NHL lokauta laikā Horkofs spēlējas Zviedrijas Elitsērijas klubā Mora IK, taču 2005.—06. sezonā Horkofa pārstāvētā Edmontonas vienība sasniedza NHL Stenlija kausa finālu, kurā gan septiņās spēlēs piekāpās Karolīnas "Hurricanes" vienībai. 2005.—06. sezonā arī ir līdz šim rezultatīvākā viņa NHL karjerā - Šons 79 spēlēs atzīmējās ar 73 rezultativitātes punktiem. 2010. gada 6. oktobrī Horkofs kļuva par Edmontonas "Oilers" kapteini. 2013. gada 4. jūlijā Horkofs tika aizmainīts uz Dalasas "Stars" rindām, tās sastāvā aizvadot nākamās divas sezonas. 2015. gada jūlijā noslēdza viena gada līgumu ar Anahaimas "Ducks". "Ducks" rindās 59 spēlēs Horkofs atzīmējās ar 15 punktiem un 2016. gada septembrī paziņoja par karjeras beigšanu. Kanādas izlases rindās Horkofs spēlējis 2003., 2004. un 2009. gada Pasaules čempionātos, 2003. un 2004. gadā izcīnot čempiona titulu, bet 2009. gadā, piekāpjoties vienīgi Krievijas izlasei, iegūstot sudraba godalgas. Eliteprospects profils (angliski) Internet Hockey Database profils (angliski) Hockey-Reference profils (angliski)