EUTELSAT 115 West B ir Francijas uzņēmuma Eutelsat sakaru pavadonis. Palaists 2015. gada martā ģeostacionārajā orbītā. Tas nodrošina sakaru un datu pārraides pakalpojumus Amerikai. Kosmiskais aparāts izgatavots uz platformas Boeing 702SP bāzes. Pavadonis apgādāts ar 34 Ku un 12 C joslas raidītājiem. Tā dzinējsistēma ir pilnībā elektriski darbināma (gan galvenais dzinējs gan stabilizācijas dzinēji). 2012. gada martā Meksikas sakaru operators Satelites Mexicanos S.A.B. de C.V. (Satmex) ASV uzņēmumam Boeing Satellite Systems pasūtīja pavadoni Satmex 7. 2014. gada janvārī uzņēmumu Satmex nopirka Eutelsat. Maijā visi Satmex pavadoņi tika pārdēvēti. Satmex 7 ieguva nosaukumu EUTELSAT 115 West B. EUTELSAT 115 West B palaists 2015. gada 2. martā 03:50 UTC ar nesējraķeti Falcon 9 v1.1 no Kanaveralas zemesraga Gaisa spēku stacijas starta laukuma SLC-40. Ar to kopā startēja sakaru pavadonis ABS-3A. Ģeostacionāro orbītu EUTELSAT 115 West B sasniedza ar saviem dzinējiem. EUTELSAT 115 West B novietots ģeostacionārās orbītas punktā 114.9° rietumu garuma. Tas nomainīja tur slīpā orbītā darbojošos EUTELSAT 115 West A. EUTELSAT 115 West B Eutelsat (angliski) ABS/Eutelsat-1 Mission SpaceX (angliski) Eutelsat 115 West B (SATMEX 7) Gunter Dirk Krebs (angliski)