Ivāns Farago (ungāru: Faragó Iván; dzimis 1946. gada 1. aprīlī Budapeštā, miris 2022. gada 12. decembrī) bija Ungārijas starptautiskais lielmeistars šahā (1976). 1980. gados bijis viens no spēcīgākajiem Ungārijas šahistiem. Ungārijas šaha čempionāta finālā pirmo reizi piedalījies 1965. gadā. Divas reizes kļuvis par Ungārijas čempionu šahā: 1981. gadā kopā ar Lajošu Portišu un 1986. gadā. 1984. gada Ungārijas šaha čempionātā dalījis 2.-4. vietu. Daudzu starptautisko šaha turnīru uzvarētājs: Halle (1978), Kečkemēta (1979), Svendborga un Albena (abi 1983), Veikanzē (1987). 1982. gadā Ungārijas komandas Spartacus Budapest sastāvā uzvarējis Eiropas klubu šaha kausā. Par panākumiem turnīros FIDE Farago 1974. gadā piešķīra starptautiskā meistara (IM) nosaukumu, bet 1976. gadā - starptautiskā lielmeistara (GM) nosaukumu. Pārstāvējis Ungārijas komandu lielākajos komandu šaha turnīros: Pasaules šaha olimpiādē piedalījies 1980. gadā un komandu vērtējumā izcīnījis sudraba medaļu; Eiropas komandu šaha čempionātos piedalījies 4 reizes (1977-1989). Komandu vērtējumā izcīnījis 2 sudraba (1977, 1980) un bronzas (1983) medaļas; Pasaules komandu šaha čempionātā piedalījies 1985. gadā un komandu vērtējumā izcīnījis sudraba medaļu; Pasaules studentu šaha čempionātā piedalījies 5 reizes (1964, 1966-1967, 1969, 1972). Komandu vērtējumā izcīnījis sudraba (1972) un bronzas (1964) medaļas, bet individuālajā vērtējumā izcīnījis zelta (1967) medaļu. HUN-ch Budapest 1981 HUN-ch Hungary 1986 HUN-ch Hungary 1984 3rd European Chess Club Cup: 1980/1982 OlimpBase :: Men's Chess Olympiads :: Iván Faragó OlimpBase :: European Men's Team Chess Championship :: Iván Faragó OlimpBase :: World Men's Team Chess Championship :: Iván Faragó OlimpBase :: World Student Team Chess Championship :: Iván Faragó Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)