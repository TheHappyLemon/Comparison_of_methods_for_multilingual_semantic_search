Albertu Santušs-Dimons (portugāļu: Alberto Santos-Dumont; dzimis 1873. gada 20. jūlijā, miris 1932. gada 23. jūlijā) bija brazīliešu aviācijas pionieris, kurš darbojies Parīzē. Būdams bagātu Brazīlijas kafijas ražotāju mantinieks, lielu daļu no mūža pavadīja Prīzē, nodarbodamies ar lidaparātu konstruēšanu. 1901. gada 19. oktobrī ar dirižabli Nr.6 ieguva Deutsch de la Meurthe balvu, aplidodams Eifeļa tornim. Tiek uzskatīts, ka Nr.6 bija pirmais praktiski izmantojamais dirižablis. Vēlāk pievērsās lidmašīnu konstruēšanai. 1906. gada 23. oktobrī ar lidmašīnu 14-bis jeb Oiseau de proie nolidoja apmēram 60 metrus apmēram 5 metru augstumā. Tā kā Santuša-Dimona lidmašīna pacelšanās laikā neizmantoja papildierīces, dažkārt tiek uzskatīts ka šis lidaparāts, nevis brāļu Raitu Flyer, ir pirmā veiksmīgā lidmašīna. Vikikrātuvē par šo tēmu ir pieejami multivides faili. Skatīt: Albertu Santušs-Dimons.