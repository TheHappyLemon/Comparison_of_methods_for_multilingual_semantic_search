Šis raksts ir par ciemu. Par upi skatīt rakstu Piķurga. Ulbroka ir apdzīvota vieta Pierīgā, Ropažu novada un Stopiņu pagasta administratīvais centrs. 2000. gadā Ulbrokā bija 2701 iedzīvotājs, 1989. g. — 3060. Ulbroka atrodas ceļu Rīga — Ērgļi (P4) un Ulbroka — Ogre (P5) krustpunktā. Ulbrokas apbūve izstiepta gareniski abpus Ogres ceļam. Kopš 2005. gada Ulbrokā un tās apkārtnē notiek strauja būvniecība. Galvenokārt tiek būvētas privātmājas. Ulbrokā atrodas Ulbrokas muiža, kurā atradās Rīgas radio stacija, mūsdienās tā ir pamesta. Blakus muižai tika uzcelti trīs radiotorņi, bet divus no tiem nojauca. Ulbrokā atrodas mūzikas un mākslas skola, bērnudārzs "Pienenīte", ambulance, bibliotēka, Ropažu novada dome, pašvaldības policijas iecirknis, 2 aptiekas, Latvijas Pasta nodaļa, pārtikas veikali "Elvi" un "Top!", lauksaimniecības tehnikas veikals, kafejnīcas, restorāns "Azerbaidžāna", skaistumkopšanas salons, kultūras centrs "Ulbrokas pērle", vairāki uzņēmumi. Lielciemu apkalpo RPSIA "Rīgas satiksme" - 51. autobusu maršruts "Abrenes iela — Ulbroka". Daži reisi tiek nodrošināti līdz pieturai "Ulbrokas vidusskola", taču brīvdienās tikai līdz "Ulbrokai". Līdz ar Dreiliņu ziemeļu daļas (Biķeri) pievienošanu Ulbrokai, arī 6. autobusu maršruts "Abrenes iela - Biķeri" apkalpo Ulbroku, nodrošinot pasažieru pārvadājumus no Rīgas centra līdz Biķeriem (tirdzniecības centri: IKEA un SĀGA). No 2023. gada septembra ar Ropažu novada domes lēmumu Ulbrokas lielciema teritorijā tiek iekļauts arī Vālodzes ciems, Jaunbrunavas un Dreiliņu ziemeļu daļa (Biķeri). Atrodas Viduslatvijas zemienes Ropažu līdzenumā, pie robežas ar Piejūras zemieni. Vidējā gaisa temperatūra janvārī ir −6 °C, jūlijā — +17 °C. Nokrišņu daudzums 700 mm gadā, bezsala perioda vidējais ilgums ap 145 dienām. Ulbrokai cauri tekošā Piķurga ir mākslīgi paplašināta, Ulbrokā izveidojot Ulbrokas ezeru, savulaik tas rakts kā muižas dīķis, vēlāk bijis arī dzirnavezers. Ciema ziemeļos Piķurgā ietek Dauguļupīte. Ulbrokas nosaukums cēlies no Rīgas birģermeistara Heinriha fon Ūlenbroka un viņa 16. gadsimta otrajā pusē uzceltās Ulbrokas muižas. Pie ceļu P4 un P5 krustpunkta uzcelts piemineklis 1905. gada revolūcijas aktīvistiem un nogalinātajiem Ulbrokas un tās apkārtnes iedzīvotājiem (uzstādīts 1962. gadā, autori ir tēlnieks Jānis Zariņš un arhitekts Jānis Līcītis). Blakus atrodas barikāžu laika piemiņas akmens. Barikāžu laikos (1991. gadā) Ulbroka bija svarīgs posms ceļā uz Rīgu, kurš tika nobloķēts. 2018. gadā par godu Latvijas Republikas proklamēšanas 100. gadskārtai Institūta ielā blakus 51. autobusa galapunktam tika ierīkots un atklāts Simtgades skvērs. Esošajās robežās, pēc CSP un OSP datiem. Lielākais Ulbrokā reģistrētais uzņēmums pēc apgrozījuma 2020. gadā bija koka taras ražotājs SIA "Kronus". Rīgas centrs — 11 km; Salaspils — 15 km; Ogre — 26 km. Ulbrokas kapu kapliča Skats uz Ulbroku pāri Piķurgai Ulbrokas radiostacija 2006. gadā Ulbrokas muiža Dzīvojamās ēkas Ulbrokas ielu uzskaitījums «Vietvārdu datubāze: Informācija par Ulbroku». Latvijas Ģeotelpiskās informācijas aģentūra. ELVI. «Elvi / Elvi, investējot 700 000 eiro, atver modernu veikalu Ulbrokā». Elvi, 2021-05-28. Skatīts: 2021-12-27. «Rīgas satiksme.». «Paziņojums par ielu nosaukumu pieraksta izmaiņām Ulbrokā, Stopiņu pagastā, Ropažu novadā, mainoties Ulbrokas ciema robežām | Ropažu novada pašvaldība». www.ropazi.lv (latviešu). Skatīts: 2023-09-16. Latvijas ģeogrāfijas atlants. "Jāņa sēta", 2020 Stopiņu novads. Vēsture «Stopiņu vēsture | Ropažu novada pašvaldība». www.ropazi.lv (latviešu). Skatīts: 2022-04-03. OSP Lursoft statistika Vikikrātuvē par šo tēmu ir pieejami multivides faili. Skatīt: Ulbroka.