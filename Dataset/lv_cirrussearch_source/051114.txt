Muhtars Auezovs (kazahu: Мұхтар Омарханұлы Әуезов, dzimis 1897. gada 28. septembrī, miris 1961. gada 27. jūnijā) bija kazahu rakstnieks, dramaturgs un zinātnieks, Ļeņina un Staļina prēmiju ieguvējs. Kazahijas PSR Zinātņu Akadēmijas loceklis, Kazahstānas rakstnieku savienības priekšsēdētājs. Viņa romāns "Abaja ceļš" ir iekļauts Padomju Savienībā izdotajā grāmatu sērijā "Pasaules literatūras bibliotēkā". Dzimis 1897. gada 28. septembrī Semipalatinskas apgabala Šingistau savrupienē. Vectēvs iemācīja zēnu lasīt un rakstīt. Auezovu ģimene bija rados pazīstamo kazahu dzejnieku Abaju Kunanbajuli. Agri zaudēja vecākus. Tēvs nomira 1900. gadā, māte — 1912. Zēnu audzināja onkulis Kasimbeks. Ieguva izglītību Semipalatinskas Skolotāju Seminārijā un Ļeņingradas Valsts universitātē. Pirmā uzrakstīta luga Енлик-Кебек balstīta uz tautas teikām un stāsta par diviem jauniem mīļotājiem. Lugas sižets ir līdzīgs Viljama Šekspīra darbam "Romeo un Džuljeta". Kopumā sarakstīja vairāk nekā divdesmit lugas, dažas veltītas sociālismam Kazahstānā. Pēc lugu pabeigšanas Auezovs pievērsies romāniem. Romāniem "Abajs" un "Abaja ceļš", kas stāsta par pazīstamā kazahu dzejnieka Abaja Kunanbajuli dzīvi Auezovs veltīja 20 savas dzīves gadus. Iztulkoja kazahu valodā Nikolaja Gogoļa lugu "Revidents" un Šekspīra komēdiju "Spītnieces savaldīšana". Auezova romāns "Abaja ceļš" tiek uzskatīts par vienu no pazīstamākiem padomju literatūras darbiem. Romānā tiek parādīta sarežģītā kazahu sabiedrības dzīve 19. gadsimta otrajā pusē, kad sabruka senais kazahu nomadiskais dzīvesveids. Epopeja sastāv no četrām grāmatām, par pirmām divām daļām autors tika apbalvots ar Staļina prēmiju, bet pēc epopejas pabeigšanas Auezovu apbalvoja ar Ļeņina prēmiju. Epopejas pirmā grāmata tika pabeigta 1942. gadā, bet ceturtā — 1956. Romāns ir tulkots 30 valodās. 1944. gadā Auezovs sarakstīja operas "Abajs" libretu. Tā tiek uzskatīta par "vienu no skaistākajām operām kazahu valodā." 1960. gadā kopā ar padomju rakstnieku grupu viņš apmeklēja ASV. Tā pašā gada vasarā sāka darbu pie eseju sērijas ar nosaukumu "Amerikāņu iespaidi". 1960. gada vasarā sāka rakstīt romānu "Jaunā cilts". Plānoja doties uz Angliju, tomēr 1961. gada 3. jūnijā viņam bija jāaizbrauc uz Maskavu, lai veiktu medicīniskās pārbaudes. Rakstnieks nomira 1961. gada 27. jūnijā operācijas laikā. Pēc rakstnieka nāves Kazahstānā tika nolēmts iemūžināt viņa vārdu. Kazahijas PSR Zinātņu akadēmijas Literatūras un mākslas institūts tika pārdēvēts par Auezova vārdā nosaukto Zinātņu akadēmijas literatūras un mākslas institūtu. Viņa vārdā ir nosaukts arī Kazahstānas Valsts akadēmiskais drāmas teātris, memoriālais muzejs, skola, vairākas Kazahstānas ielas un Almati pilsētas apkaime. «Iraj Bashiri, Biographies: Central Asia and Iran». Arhivēts no oriģināla, laiks: 2020. gada 11. janvārī. Skatīts: 2019. gada 28. novembrī. «The Astana Opera Company Makes NYC Debut». New Jersey Stage. Skatīts: 2019. gada 26. novembrī. Vikikrātuvē par šo tēmu ir pieejami multivides faili. Skatīt: Muhtars Auezovs. Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Almaty Expatriate Site Biography of Auezov Authors' Corner Biography of Auezov Site Biography of Auezov