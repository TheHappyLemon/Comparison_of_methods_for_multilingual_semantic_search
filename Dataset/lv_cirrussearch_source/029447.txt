Out Of Phase Stereo (OOPS) ir skaņas rediģēšanas metode, kas no stereo miksējuma izņem dažādas tā sastāvdaļas. Tas darbojas uz fāžu atcelšanas principa, kurā divas identiskas, bet apgrieztas viļņu formas saliek kopā, kā rezultātā dažas miksējuma daļas "atceļ cita citu". Fiziski OOPS var veikt apgriežot polaritāti vienam skaļrunim vai skaņas signāla radītājam. To arī var izdarīt izmantojot digitālas skaņas rediģēšanas lietotnes, kad vienu no stereo kanāliem apgriež, tad abus kanālus saliek kopā, lai izveidotu vienu mono kanālu. Tās skaņas, kas abos kanālos ir kopīgas, no kanāliem tiks atmestas, bet tās, kas atšķiras, tiks atstātas. Šāda skaņas rediģēšanas metode tiek izmantota, lai noņemtu vokālu no dziesmām, jo lielākoties visas ierakstītās balsis ir virzītas uz miksējuma centru. Reizēm Out of Phase Stereo izmanto, lai sadzirdētu skaņas, kuras var dzirdēt tikai izmantojot to. Šādi OOPS tika izmantots vairākos The Beatles studijas albumos. Austrāliešu grupa Cinema Prague ierakstīja dziesmu Meldatype, kurā bija iekļautas divas atšķirīgas dziesmas spēlētas vienlaikus, no kurām vienu varēja dzirdēt tikai pēc Out Of Phase Stereo izmantošanas. «Out Of Phase Stereo». Sharoma. Skatīts: 2012-09-14. Mike Brown. «What Goes On - The Beatles Anomalies List». Wgo.signal11.org.uk, 2010-08-14. Skatīts: 2012-09-14. «Dolby encoding process». Membres.multimania.fr. Arhivēts no oriģināla, laiks: 2011-08-29. Skatīts: 2012-09-14. «Deconstructing The Beatles - Internet Beatles Album». Beatlesagain.com. 2007-07-06. Skatīts: 2012-09-14.