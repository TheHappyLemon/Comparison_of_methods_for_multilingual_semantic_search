Hezelšas ūdenskritums (baškīru: Ғәҙелша шарлауығы), krieviski Gadeļša (krievu: Гадельша) ir 15 m augsts kaskādes ūdenskritums Krievijā, Urālu kalnu dienvidos, Hudolazas (baškīru nosaukumā — Tujaļasas) upes augštecē. Administratīvi atrodas Baškortostānas Baimakas rajonā, 15 kilometrus uz rietumiem no Sibajas pilsētas. Teritoriju apsaimnieko valsts Baimakas mežniecība. Hudolaza sākas no avota netālu no Jamantaša kalna un tek gar Irendika grēdas austrumu nogāzi, izveidojot dziļu un šauru ieleju. Hezelšas ūdenskritums ir Baškortostānas augstākais ūdenskritums, un kopš 1965. gada tas ir 11 ha plašs valsts aizsargājams hidroloģisks dabas piemineklis, lai gan speciāla aizsardzība ārēji nav novērojama. Aizsardzības režīms aizliedz jebkuras teritoriju izmainošas saimnieciskas darbības, taču nav konkretizēts. Ūdenskritumam ir vairāki vārdi: Ibrahima, Tujaļasa, Hudolazas ūdenskritums, tomēr visizplatītākais ir Hezelša jeb krievu Gadeļša, kas nācis no tuvējā ciemata ar tādu pašu nosaukumu. Ciemats atradās 6,5 km uz ziemeļaustrumiem no ūdenskrituma, bet kopš 2005. gada atzīts par izmirušu. Ūdenskritums ir trīspakāpju, kopējais augstums ir pārsniedz 15 metrus. Augšējās, lēzenās kāpnes augstums ir 1,2 m, otrā un trešā kāpne ir aptuveni 7 m augstas. Ūdenskrituma ūdens plūsmas ātrums mainās atkarībā no nokrišņu daudzuma. Vasarā sausos laikos caurtece tikai aptuveni 10 l/s, bet pavasarī ūdenskritums ir ievērojams — līdz 10 m³/s, ar papildus kaskādēm un tūristu apmeklēts. Ziemā sasalst. Ģeoloģiski ūdenskritumu veido vidus un vēlā devona irendika svītas vulkāniskie ieži — tufi, porfirīti un silikātu slānekļi. Apkaimē bērzu un apšu meži ar lapegļu piejaukumu. Ap ūdenskritumu var atrast arī Sarkanās grāmatas augus, un tiek apspriesta iespēja izdalīt 2 hektāru lielu īpašas aizsardzības zonu, izveidot šeit dabas parku un labiekārtot teritoriju. Šī ir viena no iecienītākajām tūristu apmeklētajām vietām dienvidu Baškortostānā, lai gan augsta ūdens laikā tas sasniedzams tikai ar kājām. 1,5 km no ūdenskrituma atrodas metalurģiska kombināta atpūtas bāze. Ūdenskrituma apkaimē nereti atrodama jašma, kas pieder pie dārgakmeņiem. Dažu kilometru attālumā pie Bahtigarejevas ciemata Irendika grēdas nogāzēs atrodas botāniskais liegums sīpoli sugas Allium obliquum aizsardzībai. Rudenī Hudolazas upē ūdens ir maz Lejas kāpne Aprīlī pirms kušanas Maijā Septembrī Bērnu nometne "Sarmat": Водопад Гадельша Краеведческий Фонд «Наш Урал»: Водопад Гадельша А. А. Мулдашев. Водопад Гадельша (Ибрагимовский) // Реестр особо охраняемых природных территорий Республики Башкортостан / отв. ред. А. А. Мулдашев. — Уфа: Издательский центр «МедиаПринт», 2010. — С. 68—69. Isilgan.ru: Водопад Гадельша. Республика Башкортостан. Фаткуллин Р. А. Гадельша // Башкирская энциклопедия / гл. ред. М. А. Ильгамов. — Уфа : ГАУН «Башкирская энциклопедия», 2015—2020. — ISBN 978-5-88185-306-8. Н. Рундквист, О. Задорина. Гадельша // Урал. Иллюстрированная краеведческая энциклопедия. — Издательство «Квист», 2013.