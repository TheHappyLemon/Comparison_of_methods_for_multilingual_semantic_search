Mengentūla Bathujagīna (mongoļu: Батхуягийн Мөнгөнтуул; dzimusi 1987. gada 8. oktobrī Ulanbatorā) ir Mongolijas starptautiskā lielmeistare šahā (2003). No 1997. līdz 2007. gadam regulāri piedalījusies Pasaules junioru šaha čempionātos dažādās vecuma grupās, kurās 2005. gadā U18 vecuma grupā izcīnījusi sudraba medaļu, bet 2001. gadā U14 vecuma grupā - bronzas medaļu. Divas reizes izcīnījusi sudraba medaļas (2000, 2002) Mongolijas sieviešu šaha čempionātos. Divas reizes dalījusi pirmo vietu Maskavas starptautiskajā sieviešu šaha turnīrā Moscow Open: 2009. gadā kopā ar Natāliju Pogoņinu, bet 2011. gadā kopā ar Aleksandru Kosteņuku. 2009. gadā uzvarējusi Āzijas zonas šaha turnīrā Hošiminā. 2010. gadā Cīrihē uzvarējusi Pasaules studenšu šaha čempionātā. 2014. gadā Katovicē šajā turnīrā izcīnījusi sudraba medaļu (uzvarēja Klaudia Kulona). Piedalījusies FIDE sieviešu Grand Prix izcīņas cikla turnīros 2009.-2010. un 2011.-2012. gadā, kuros labākos rezultātus parādījusi 2010. gada aprīlī Naļčikā, kad dalījusi 5.-7. vietu kopā ar Džu Čeņu un Humpi Koneru (uzvarēja Tatjana Kosinceva) un 2012. gada septembrī Ankarā, kad ieņēmusi 6. vietu (uzvarēja Humpi Koneru). 2021. gada novembrī Rīgā ierindojusies 13. vietā 2021. gada "FIDE Chess.com Grand Swiss" turnīrā sievietēm. 2023. gada jūnijā Almatī izcīnījusi bronzas medaļu Āzijas individuālajā šaha čempionātā sievietēm. 2023. gada novembrī Daglasā izcīnījusi 4. vietu "FIDE Women's Grand Swiss" turnīrā sievietēm. Piedalījusies Pasaules šaha čempionātos sievietēm pēc izslēgšanas sistēmas: 2008. gadā Naļčikā pēc uzvaras 1. kārtā pār Ivetu Rajlihu 2. kārtā zaudējusi Hou Jifaņai; 2010. gadā Antakjā 1. kārtā zaudējusi Jeļenai Dembo. Pārstāvējusi Mongolijas komandu lielākajos komandu šaha turnīros: Pasaules šaha olimpiādēs piedalījusies 8 reizes (2000-2014); Āzijas komandu šaha čempionātos sievietēm piedalījusies 2 reizes (2012, 2016). Individuālajā vērtējumā izcīnījusi bronzas (2012) medaļu; Āzijas spēļu komandu šaha turnīrā piedalījusies 2006. gadā; Par panākumiem turnīros FIDE 2001. gadā Bathujagīnai piešķīra starptautiskās meistares (WIM), bet 2003. gadā - starptautiskās lielmeistares (WGM) nosaukumu. 2010. gadā saņēmusi starptautiskā meistara nosaukumu vīriešiem (IM). World Youth Chess Championship 2005 «World Youth Championships 2001». Arhivēts no oriģināla, laiks: 2016. gada 1. oktobrī. Skatīts: 2017. gada 21. februārī. Pogonina win Moscow Open 2009 «Zone 3.3 Chess Championship 2009». Arhivēts no oriģināla, laiks: 2017. gada 1. jūlijā. Skatīts: 2017. gada 21. februārī. Arhivēts 2017. gada 1. jūlijā, Wayback Machine vietnē. Batkhuyag Munguntuul win World University Chess Championship 2010 13th World University Championship - WOMEN 2009-2010 FIDE Women's Grand Prix «2011-2012 FIDE Women's Grand Prix». Arhivēts no oriģināla, laiks: 2016. gada 28. augustā. Skatīts: 2017. gada 21. februārī. 2021 FIDE Chess.com Women's Grand Swiss Asian Continental Women Chess Championship 2023 023 FIDE Women's Grand Swiss 2008 FIDE Knockout Matches «2010 FIDE Knockout Matches». Arhivēts no oriģināla, laiks: 2016. gada 5. martā. Skatīts: 2017. gada 21. februārī. OlimpBase :: Women's Chess Olympiads :: Munguntuul Batkhuyag OlimpBase :: Women's Asian Team Chess Championship :: Munguntuul Batkhuyag «OlimpBase :: Asian Games (chess) :: Munguntuul Batkhuyag». Arhivēts no oriģināla, laiks: 2015. gada 24. septembrī. Skatīts: 2017. gada 21. februārī. Arhivēts 2015. gada 24. septembrī, Wayback Machine vietnē. WGM Title Applications: Mongontuul, Bathuyag IM Title Applications: Munguntuul, Batkhuyag Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)