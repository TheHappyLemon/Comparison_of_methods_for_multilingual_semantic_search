Jurijs Artjuhins (krievu: Юрий Петрович Артюхин; dzimis 1930. gada 22. jūnijā, miris 1998. gada 4. augustā) bija padomju kosmonauts un inženieris. J. Artjuhina tēvs Pjotrs Artjuhins Otrā pasaules kara laikā gāja bojā pie Daugavpils, viņam Daugavpils Brāļu kapos ir uzstādīts piemineklis. 1958. gadā beidzis Gaisa kara inženieru akadēmiju. 1974. gada 3.—19. jūlijā atradās kosmosā, bija kosmosa kuģa "Sojuz-14" bortinženieris. No 1975. līdz 1992. gadam vadījis Krievijas PFSR Slēpošanas federāciju. Saņēmis vairākus apbalvojumus, tai skaitā Padomju Savienības Varoņa apbalvojumu, Ļeņina ordeni. 1975. gadā saņēmis arī Daugavpils Goda pilsoņa nosaukumu. Miris 1998. gadā no vēža. «Jurijs Artjuhins». Latgales dati. Daugavpils Universitāte. Arhivēts no oriģināla, laiks: 2016. gada 29. martā. Skatīts: 2016. gada 1. jūlijā. Latvijas padomju enciklopēdija. 1. sējums. Rīga : Galvenā enciklopēdiju redakcija. 398. lpp. «Daugavpils Goda pilsonis pavadīja kosmosā gandrīz 16 diennaktis». d-fakti.lv. Arhivēts no oriģināla, laiks: 2016. gada 16. augustā. Skatīts: 2016. gada 1. jūlijā. Vikikrātuvē par šo tēmu ir pieejami multivides faili. Skatīt: Jurijs Artjuhins.