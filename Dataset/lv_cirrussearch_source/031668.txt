Devs Patels (angļu: Dev Patel; dzimis 1990. gada 23. aprīlī) ir indiešu izcelsmes britu aktieris. Patels plašāk pazīstams kā Džamala Malika lomas atveidotājs Denija Boila filmā "Graustu miljonārs" (2008), par kuru ieguvis vairākus apbalvojumus. Patels piedalījies arī TV seriālos Skins (2007—2008) un The Newsroom (2012—2014), kā arī tādās filmās kā "Vislabākā eksotiskā viesnīca Kliņģerīte" (2011), "Vēl viena vislabākā eksotiskā viesnīca Kliņģerīte" (2015), "Robots vārdā Čapijs" (2015), "Lauva" (2016), "Mumbajas viesnīca" (2018) un "Deivida Koperfīlda dzīvesstāsts" (The Personal History of David Copperfield, 2019). Par otrā plāna lomu filmā "Lauva" saņēmis BAFTA kino balvu, kā arī nominēts Amerikas Kinoakadēmijas balvai un Zelta globusa balvai. Vikikrātuvē par šo tēmu ir pieejami multivides faili. Skatīt: Devs Patels. IMDb profils (angliski) AllMovie profils (angliski) Box Office Mojo profils (angliski)