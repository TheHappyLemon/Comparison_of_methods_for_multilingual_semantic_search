Džozefs Henrijs Bleiks (angļu: Joseph Henry Blake; 1859. gada 3. februāris Farnboro — 1951. gada 11. decembris Londona) bija Lielbritānijas šahists. 1890. gados bijis viens no vadošajiem Anglijas šahistiem. Uzvarējis šaha turnīros Stemfordā (1887), Oksfordā (1891) un Braitonā (1892). Piedalījies Lielbritānijas šahistu mačos pa telegrāfu pret ASV (1896—1911). 1909. gadā dalījis 1.-2. vietu Lielbritānijas šaha čempionātā, taču papildu mačā par čempiona titulu piekāpies Henrijam Etkinsam. Lielāko panākumu sasniedzis 1922. gada starptautiskajā šaha turnīrā Vestonsjūpermērā (Somerseta), kurā uzvarējis apsteidzot Gēzu Maroci, Džordžu Tomasu, Frederiku Jeitsu, Boru Kostiču un citus. 1924. gadā Hastingas jaungada šaha turnīrā dalījis 7.-8. vietu un Vestonas šaha turnīrā dalījis 6.-7. vietu (abos uzvarējis Makss Eive). Bijis pazīstams arī kā korespondencšahists. 1922. gadā uzvarējis Lielbritānijas korespondencšaha čempionātā. Sarakstījis mācību grāmatu "Šaha galotnes iesācējiem" (angļu: Chess endings for beginners, Londona 1900. gadā). 6th British Championship 1909 Hastings 1923/24 Weston (1924) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)