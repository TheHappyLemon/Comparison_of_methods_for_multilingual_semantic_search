Lipani (slovāku: Lipany) ir pilsēta Slovākijas austrumos, Prešovas apgabala Sabinovas apriņķī tradicionālajā Šarišas novadā pie Torisas upes. Rakstos pirmoreiz minēta 1312. gadā kā apdzīvota vieta tirdzniecības ceļā uz Poliju. Tāpat kā visa Slovākija, gadsimtiem bijusi Ungārijas sastāvā. 16. gadsimtā bija viena no Šarišas novada lielākajām pilsētām, tomēr 17./18. gadsimtā panīkusi. Pēc Pirmā pasaules kara iekļāvās Čehoslovākijā. No 1993. gada - Slovākijas sastāvā. Pēc etniskā sastāva vairums pilsētas iedzīvotāju ir slovāki (91,17 %), čigāni (7,37 %). Pēc reliģiskās piederības - katoļi (89,61 %), grieķu katoļi (5,99 %). Lipani ir futbolista Staņislava Vargas (Stanislav Varga, 1972) dzimtā pilsēta. Vikikrātuvē par šo tēmu ir pieejami multivides faili. Skatīt: Lipani. Q110227967.