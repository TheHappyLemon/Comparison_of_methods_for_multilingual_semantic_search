Node-RED ir plūsmas bāzētas vizuālās programmēšanas rīks. Tas ir veidots uz Node.js pamata, un ir pieejams kā rediģēšanas vide tīmekļa lietotnēs. Node-RED plaši izmanto, lai definētu ziņojumu ienākošās un izejošās plūsmas lietu interneta ierīcēm, lietojumprogrammu saskarnēm (API), tiešsaistes pakalpojumiem un citur. Pateicoties Node.js notikumu cilpas nebloķējošajam modelim, Node-RED ir resursu mazprasīga programmatūra. Tādējādi tā darbojas gan uz lētas aparatūras, piemēram, Raspberry Pi, gan mākoņpakalpojumos. Node-RED nodrošina pārlūkprogrammā lietojamu plūsmu redaktoru. Plūsmu elementi tiek saglabāti JSON formātā. Node-RED projekts tika sākts 2013. gada sākumā kā IBM Emerging Technology Services grupas darbinieku Nika Olīrija (Nick O’Leary) un Deiva Konveja-Džonsa (Dave Conway-Jones) blakusprojekts. Sākotnēji tas tika veidots ar mērķi pierādīt koncepciju, kā vizualizēt un manipulēt ziņojumu plūsmu starp MQTT tematiem, bet Node-RED ātri kļuva par daudz vispārīgāku rīku, ko viegli varēja paplašināt jebkurā virzienā. 2013. gada septembrī Node-RED pirmkods kļuva atvērts, un kopš tā laika tā tika attīstīts atvērts. 2016. gada oktobrī tas bija viens no JS Foundation dibināšanas projektiem. Nick O'Leary. «node-red public». npmjs.com. npm, 2017. gada 23. jūlijs. 1. lpp. Arhivēts no oriģināla, laiks: 2018. gada 13. martā. Skatīts: 2017. gada 9. decembris. Node-RED