Patriks Štefans (čehu: Patriks Štefans; dzimis 1980. gada 16. novembrī) ir bijušais čehu hokejists, centra uzbrucējs, kurš plašāk zināms kā 1999. gada NHL drafta pirmais numurs. NHL aizvadījis 455 spēles. Profesionālā spēlētāja karjeru Štefans uzsāka 1996.—97. sezonā Čehijas Ekstralīgas kluba Prāgas "Sparta" sastāvā. Kluba rindās čehu uzbrucējs aizvadīja vēl pirmo 1997.—98. sezonas pusi, taču tad pārcēlās uz Ziemeļameriku, pievienojoties IHL klubam Longbīčas "Ice Dogs", tās sastāvā aizvadot arī 1998.—99. sezonu. 1999.—2000. sezonu Štefans aizvadīja NHL kluba Atlantas "Thrashers" rindās, 72 spēlēs atzīmējoties ar 25 punktiem. Veiksmīgākā uzbrucējam izrādījās 2003.—04. sezona, kurā viņš atzīmējās ar 40 rezultativitātes punktiem. 2004.—05. sezonas NHL lokauta laikā spēlēja SM līgas klubā Tamperes "Ilves", taču tad atgriezās Atlantā. 2006. gada vasarā Štefans tika aizmainīts uz Dalasas "Stars", tās sastāvā aizvadot nākamo sezonu, taču vasarā jaunu līgumu ar nevienu NHL klubu neparakstīja. Štefans pievienojās Šveices hokeja līgas klubam SC Bern, tā sastāvā aizvadot vien trīs spēles, pirms oktobrī paziņojot par savas profesionālās karjeras beigšanu. Čehijas izlases rindās spēlējis 2006. gada Pasaules čempionātā, tajā izcīnot sudraba medaļu. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)