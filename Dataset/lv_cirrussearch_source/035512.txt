Ildiko Mādla (ungāru: Mádl Ildikó; dzimusi 1969. gada 5. novembrī Tapolcā) ir Ungārijas starptautiskā lielmeistare šahā (1986). Vairākkārt pārstāvējusi Ungāriju Pasaules un Eiropas junioru šaha čempionātos. 1984. gadā Katovicē uzvarējusi Eiropas junioru šaha čempionātā. 1985. gadā kļuvusi par Pasaules junioru šaha vicečempioni. 1986. gadā Viļņā uzvarējusi Pasaule junioru šaha čempionātā. 1987. gadā atkārtoti uzvarējusi Eiropas junioru šaha čempionātā. Ungārijas sieviešu šaha čempionātos izcīnījusi 11 medaļas: 4 zelta (1990, 1991, 1993, 2014), 4 sudraba (1995, 1997, 1999, 2005) un 3 bronzas (1982, 1983, 2006). No 1987. līdz 1991. gadam trīs reizes piedalījusies Pasaules šaha čempiones izcīņas cikla starpzonu turnīros, kuros lielākos panākumus sasniegusi 1987. gadā, kad ieņēmusi 6. vietu, un 1991. gadā, kad palikusi 9. vietā. Pārstāvējusi Ungārijas komandu lielākajos komandu šaha turnīros: Pasaules šaha olimpiādēs piedalījusies 14 reizes (1984-2000, 2004-2010, 2014). Komandu vērtējumā izcīnījusi 2 zelta (1988, 1990) un 2 sudraba (1986, 1994) medaļas. Individuālajā vērtējumā izcīnījusi 2 bronzas (1986, 2008) medaļas; Eiropas komandu šaha čempionātos piedalījusies 7 reizes (1992, 1999-2001, 2005-2007, 2011, 2015). Individuālajā vērtējumā izcīnījusi bronzas (1999) medaļu. Par panākumiem turnīros FIDE 1984. gadā Mādlai piešķīra starptautiskās meistares (WIM), bet 1986. gadā - starptautiskās lielmeistares (WGM) nosaukumu. 1992. gadā viņai tika piešķirts starptautiskā vīriešu meistara (IM) nosaukums. 1987 Smederevska Palanka Interzonal Tournament 1990 Azov Interzonal Tournament OlimpBase :: Women's Chess Olympiads :: Ildikó Mádl OlimpBase :: European Women's Team Chess Championship :: Ildikó Mádl Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)