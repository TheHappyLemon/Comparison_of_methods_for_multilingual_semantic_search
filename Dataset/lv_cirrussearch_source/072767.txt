Māris Štrombergs (dzimis 1987. gada 10. martā Valmierā) ir bijušais latviešu BMX riteņbraucējs, divkārtējais olimpisko spēļu čempions BMX riteņbraukšanā vīriešiem. 2008. gadā kļuva par Eiropas, pasaules un olimpisko spēļu čempionu (pirmais olimpiskais čempions sporta veida vēsturē), pasaules čempionātā uzvarējis arī 2010. gadā. 2012. gadā atkārtoti kļuva par olimpisko spēļu čempionu. Par sasniegumiem sportā ticis piešķirts Triju Zvaigžņu ordenis. Māris Štrombergs ir dzimis 1987. gada 10. martā Valmierā. Viņa pirmais treneris bija Raimonds Ciesnieks, vēlāk šos pienākumus sāka veikt Ivo Lakučs. 1996. gadā M. Štrombergam izdevās pirmajam iegūt pasaules jaunatnes izaicinājuma (World Challenge) uzvarētāja titulu. 2001. gadā viņš izcīnīja uzvaru Eiropas jaunatnes izaicinājuma čempionātā B14 klasē. 2004. gadā M. Štrombergs kļuva par Eiropas čempionāta trešās vietas ieguvēju, gadu vēlāk šajā vecuma grupā sportists izcīnīja trešo vietu arī Pasaules junioru čempionātā. Tāpat 2005. gadā latvietis izcīnīja uzvaru Eiropas junioru čempionātā. 2007. gada Eiropas čempionātā viņš ieņēma 2. vietu. 2008. gads bija M. Štrombergam panākumiem bagātākais gads līdz tam. Viņš guva uzvaru Latvijas II Olimpiādē, tāpat svinēja uzvaru Pasaules un Eiropas čempionātā. 2008. gada vasaras olimpiskajās spēlēs Pekinā viņš kļuva par pirmo olimpisko čempionu BMX riteņbraukšanā. Tas bija labākais Latvijas sportistu sasniegums Pekinas olimpiskajās spēlēs un otrā zelta medaļa Latvijai pēc neatkarības atgūšanas. Izcīnītās trīs uzvaras 2008. gadā lielākajās sacensībās ir ievērojams sasniegums Latvijas sportā kopumā, jo visus trīs titulus vienā sezonā nav izdevies iegūt vēl nevienam Latvijas sportistam. Pēc M. Štromberga uzvaras Pekinas olimpiskajās spēlēs latviešu DJ grupa Everybody B iemiksēja Stīva Maksa dziesmu Paddy's Revenge ar LTV komentētāja Māra Rīmeņa komentāriem finālbrauciena laikā, tā izveidojot singlu Strombergs Revenge. Latvijas Pasts 2008. gada oktobrī paziņoja par pastmarkas izdošanu ar M. Štromberga attēlu. Latvijā M. Štrombergs uzvarēja dažādās gada aptaujās par populārāko sportistu, tai skaitā viņš uzvarēja "Sporta Avīzes" gada aptaujā, kur par populārākajiem sportistiem balso "Sporta Avīzes" žurnālisti un dažādas citas personības. 2008. gada balvā sportā M. Štrombergs Latvijas Gada balvas sportā pasniegšanas ceremonijā tika atzīts par 2008. gada labāko sportistu starp vīriešiem un populārāko Latvijas sportistu. Tāpat par sasniegumiem M. Štrombergam 2008. gadā tika piešķirts Triju Zvaigžņu ordenis. 2009. gadā M. Štrombergs kopā ar citu latviešu BMX riteņbraucēju Kristapu Konradu startēja ASV lielākajās sacensībās — Amerikas Riteņbraukšanas asociācijas (ABA) un Nacionālās riteņbraukšanas līgas (NBL) sacensību seriālos. Viņš pārstāvēja vienu no lielākajām un profesionālākajām ASV riteņu ražotājfirmām Free Agent. NBL čempionātā M. Štrombergs uzvarēja, taču ABA sacensību kopvērtējumā latvietis palika 2. vietā, kaut arī lielāko daļu sezonas bija seriāla līderis, finālbraucienā M. Štrombergs izcīnīja 3. vietu. Vēl 2009. gadā Māris uzvarēja ASV prestižākajās sacensībās Čulavistas trasē Pasaules kausa izcīņā superkrosā. 2009. gada septembrī M. Štrombergs uzvarēja ikgadējā prestižajā "Nora Cup" balvu pasniegšanas ceremonijā "Gada labākais riteņbraucējs" (angļu: Racer of the Year) nominācijā. Šī balva riteņbraukšanā ir pielīdzināma "Oskara" balvai kinoindustrijā. 2009. gada Pasaules čempionātā M. Štrombergam neizdevās aizstāvēt 2008. gadā iegūto titulu un finālbraucienā tika izcīnīta 4. vietā. 2010. gadā M. Štrombergs atkārtoti kļuva par Pasaules čempionu. Vēl 2010. gadā M. Štrombergs tika atzīts par Amerikas labāko BMX riteņbraucēju, kā arī viņš izcīnīja Pasaules kausu UCI Superkrosā. 2010. gada nogalē Race of Champions sacensībās krita un guva traumu. 2011. gada jūlijā viņš startēja pirmajās sacensībās pēc traumas gūšanas. ABA Salt Lake Nationals sacensībās viņš ieguva 3. vietu. 2011. gada Pasaules čempionāts Kopenhāgenā notika tikai dažas nedēļas pēc M. Štromberga pirmā starta pēc rehabilitācijas. Pirmajā disciplīnā — individuālajā braucienā — M. Štrombergs izcīnīja 8. vietu. Šī bija pirmā reize Pasaules čempionātā, kad sacensības tiek aizvadītas arī individuālajos braucienos. 2011. gada Pasaules čempionātā viņš ieņēma 2. vietu. 2012. gada Pasaules čempionātā viņš ieņēma 4. vietu individuālajos braucienos, savukārt elites sacensībās viņš tika diskvalificēts (finālā finišēja 8. vietā). 2012. gada vasaras olimpiskajās spēlēs Londonā viņš otro reizi karjerā kļuva par olimpisko spēļu čempionu. 2013. gadā uzvarēja Eiropas čempionātā. Māris Štrombergs piedalījās arī 2016. gada olimpiskajās spēlēs, tomēr šoreiz bez izciliem panākumiem. 2018. gada 16. novembrī pirmais olimpiskais čempions BMX vēsturē paziņoja par profesionālā sporta karjeras beigām. 1996: Pasaules (World Challenge) uzvarētājs deviņgadīgo zēnu grupā. 2001: Eiropas jaunatnes izaicinājuma (European Challenge) čempions (B14) klasē. 2004: 3. vieta Eiropas čempionātā junioriem. 2005: 3. vieta Pasaules junioru čempionātā. 2005: Eiropas junioru čempions. 2007: Eiropas vicečempions. 2008: Latvijas II Olimpiādes čempions. 2008: Eiropas čempions. 2008: Pasaules čempions. 2008: Olimpisko spēļu čempions. 2009: Nacionālās riteņbraukšanas līgas (NBL) čempions. 2009: Amerikas Riteņbraukšanas Asociācijas (ABA) vicečempions. 2009: NORA Cup (RideBMX) kā labākajam BMX riteņbraucējam. 2010: Pasaules čempions. 2010: Nacionālās riteņbraukšanas līgas (NBL) čempions. 2010: Amerikas labākais BMX riteņbraucējs. 2010: Pasaules kausa ieguvējs. 2011: Pasaules vicečempions. 2012: Latvijas III Olimpiādes čempions. 2012: Olimpisko spēļu čempions. 2013: Eiropas čempions. 2014: Eiropas čempions. Māris Štrombergs Arhivēts 2019. gada 21. aprīlī, Wayback Machine vietnē. biografijas.lv «2012. gada Olimpisko spēļu profils». London2012.com. Arhivēts no oriģināla, laiks: 2012. gada 19. augustā. Skatīts: 2012. gada 19. jūlijā. «Māris Štrombergs». Olimpiade.lv. Arhivēts no oriģināla, laiks: 2016. gada 4. martā. Skatīts: 2012. gada 19. jūlijā. «One/Kenda's Maris Strombergs is World Champ». bmxnews.com. Skatīts: 2011. gada 23. jūlijā. (angliski) «The European Championships.....2008 Style!». bmxmania.com. Skatīts: 2011. gada 23. jūlijā. (angliski) «Māris Štrombergs - olimpiskais čempions!». sportacentrs.com. 2008. gada 22. augustā. Skatīts: 2011. gada 23. jūlijā. Andris Rupais. «Mums ir čempions - Māris Štrombergs!!!». tvnet.lv, 2008. gada 22. augustā. Skatīts: 2011. gada 23. jūlijā. «Strombergs gives Latvia first BMX Gold». sportsya.com. 2008. gada 22. augustā. Arhivēts no oriģināla, laiks: 2009. gada 15. jūnijā. (angliski) «Maris Strombergs: Wins Men’s BMX racing debut gold». netglimpse.com. Arhivēts no oriģināla, laiks: 2008. gada 14. septembrī. Skatīts: 2011. gada 23. jūlijā. (angliski) «Strombergs keeps his head to win BMX gold». en.beijing2008.cn. 2008. gada 22. augustā. Arhivēts no oriģināla, laiks: 2011. gada 23. jūnijā. Skatīts: 2011. gada 23. jūlijā. (angliski) «Maris Strombergs takes the First Gold Medal». BMX Action. Arhivēts no oriģināla, laiks: 2008. gada 14. septembrī. Skatīts: 2011. gada 23. jūlijā. (angliski) «Zelta Māris». nra.lv. Arhivēts no oriģināla, laiks: 2009. gada 20. februārī. «Māris Rīmenis Vs Steve Mac "Štrombergs Revenge"». tvnet.lv. 2008. gada 28. augustā. Skatīts: 2011. gada 23. jūlijā. «Latvijas Pasts izdod pastmarku Olimpiskais čempions BMX sportā». pasts.lv. Skatīts: 2011. gada 23. jūlijā. «2009. gads Latvijas un pasaules riteņbraukšanā». sportacentrs.com. 2009. gada 29. decembrī. Skatīts: 2011. gada 23. jūlijā. «Māris Štrombergs - ASV čempions». tvnet.lv. 2009. gada 6. septembrī. Skatīts: 2011. gada 23. jūlijā. Andrejs Siliņš. «Štrombergs trešais ABA sezonas noslēgumā». sportacentrs.com. Skatīts: 2011. gada 23. jūlijā. Valdis Bērziņš. «Štrombergs uzvar PK superkrosā». sportacentrs.com. Skatīts: 2011. gada 23. jūlijā. «Štrombergs nosaukts par Gada labāko BMX sportistu». tvnet.lv. 2009. gada 28. septembrī. Skatīts: 2011. gada 23. jūlijā. «Štrombergs ceturtais pasaulē». sportacentrs.com. Skatīts: 2011. gada 23. jūlijā. «Štrombergs izcīna pasaules čempiona titulu». sportacentrs.com. Skatīts: 2011. gada 23. jūlijā. «Štrombergu ASV atzīst par gada labāko BMX braucēju». sportacentrs.com. Skatīts: 2011. gada 23. jūlijā. «Štrombergs izcīna Pasaules kausu». sportacentrs.com. Skatīts: 2011. gada 23. jūlijā. «Štrombergam smags kritiens, operācija un sezona beigusies». sportacentrs.com. Skatīts: 2011. gada 23. jūlijā. «Smagu kritienu sacensībās ASV piedzīvo Štrombergs». delfi.lv. 2010. gada 27. novembrī. Skatīts: 2011. gada 23. jūlijā. Jānis Pārums. «Štrombergs atgriežas ar trešo vietu». sportacentrs.com, 2011. gada 4. jūlijā. Skatīts: 2011. gada 23. jūlijā. «Māris Štrombergs atgriežas sacensībās ar trešo vietu». delfi.lv. 2011. gada 4. jūlijā. Skatīts: 2011. gada 23. jūlijā. «Sam Willoughby doubles up at ABA Utah». espn.com. 2011. gada 4. jūlijā. Arhivēts no oriģināla, laiks: 2011. gada 10. jūlijā. Skatīts: 2011. gada 23. jūlijā. Andrejs Siliņš. «Štrombergs astotais pasaules čempionātā individuālajos braucienos». sportacentrs.com, 2011. gada 29. jūlijā. Skatīts: 2011. gada 30. jūlijā. Jānis Pārums. «Štrombergs - pasaules vicečempions». sportacentrs.com, 2011. gada 30. jūlijā. Skatīts: 2011. gada 30. jūlijā. «Štrombergs kļūst par pasaules vicečempionu». delfi.lv. 2011. gada 30. jūlijā. Skatīts: 2011. gada 30. jūlijā. «Sekundes tūkstošdaļas šķir Štrombergu no medaļas individuālajos braucienos». Sportacentrs.com. Skatīts: 2012. gada 27. maijā. «Latvijas BMX riteņbraucēji iegūst 3 vietas dalībai Londonas Olimpiādē». Tvnet.lv. Skatīts: 2012. gada 30. maijā. «Štrombergam neveiksme finālā un 8. vieta pasaules čempionātā». Sportacentrs.com. 2012. gada 26. maijā. Skatīts: 2012. gada 27. maijā. «Māris Štrombergs - divkārtējs olimpiskais čempions!». Sportacentrs.com. Skatīts: 2012. gada 10. augustā. Sporta Avīze Nr.40 (715), 2009. gada 15.-21. oktobris. «Štrombergs nosaukts par Gada labāko BMX sportistu». tvnet.lv. Skatīts: 2011. gada 23. jūlijā. Vikikrātuvē par šo tēmu ir pieejami multivides faili. Skatīt: Māris Štrombergs. Oficiālā mājaslapa (angliski) Olympedia profils (angliski) LOK profils Cycling Archives profils (angliski) CycleDatabase profils (angliski) BMX riteņbraucēja profils (angliski) Twitter profils UCI profils (angliski)[novecojusi saite] LOV profils