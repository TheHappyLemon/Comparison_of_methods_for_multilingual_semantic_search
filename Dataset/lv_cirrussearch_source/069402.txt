Puertoprinsesa (filipīniešu: Lungsod ng Puerto Princesa, angļu: City of Puerto Princesa, kujononu: Siyudad i'ang Puerto Princesa) ir neatkarīga pilsēta Filipīnu dienvidrietumos, Palavanas salas austrumos Sulu jūras krastā. Pilsētas atministratīvā teritorija plešas līdz pat salas rietumu krastam, kur to apskalo Dienvidķīnas jūra. Neietilpst Palavanas provincē, bet ir tās administratīvais centrs. Vairums pilsētas iedzīvotāju runā tagalu un kujononu valodā. Nozīmīgs reģiona ekonomikas, transporta, kultūras, izglītības un tūrisma centrs; vairākkārt nominēta kā valsts zaļākā un tīrākā pilsēta. Pilsētas teritorijas ziemeļos atrodas Puertoprinsesas pazemes upes nacionālais parks. Pilsētu 1872. gada martā dibināja Spānijas koloniālā administrācija. Tā tika nosaukta par godu karalienes Izabellas II kroņprincesei Eilalijai de Borbonai par Puerto de la Prinsesa (Puerto de la Princesa), kas vēlāk saīsināts uz tagadējo nosaukuma formu. Jau 1872. gada maijā pilsētiņa un osta kļuva par Spānijas kara flotes bāzi. Apdzīvotā vieta strauji attīstījās, un jau 1883. gadā tai tika piešķirts mazpilsētas statuss. Amerikāņu administrācijas laikā 1911. gadā Puertoprinsesa kļuva par provinces administratīvo centru. 1970. gadā Puertoprinsesai piešķirts pilsētas statuss, bet 2007. gadā — neatkarīgas pilsētas statuss. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Puertoprinsesa. Encyclopædia Britannica raksts (angliski)