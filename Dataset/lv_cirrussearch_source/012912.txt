Kerons Klements (angļu: Kerron Stephon Clement; dzimis 1985. gada 31. oktobrī Trinidādā un Tobāgo) ir profesionāls ASV vieglatlēts, startē 400 m un 400 m/b distancēs. Viņam pieder pasaules rekords telpās 400 metru sprintā. Dzimis Trinidādā un Tobāgo, 1998. gadā ar ģimeni pārcēlies uz ASV. Guvis uzvaru NCAA čempionātā. 2004. gada jūnijā kļuvis par ASV pilsoni. Tajā pašā gadā izcīnīja divas zelta medaļas Pasaules junioru čempionātā. 2005. gada Pasaules čempionātā viņš izcīnīja 4. vietu 400 m/b distancē un 4×400 m stafetē. Nākamajā Pasaules čempionātā K. Klements svinēja uzvaru šajā distancē ar 47,61 sekundi. 2008. gada vasaras olimpiskajās spēlēs viņš ieguva sudraba medaļu, piekāpjoties tautietim Andželo Teiloram, taču viņš kļuva par čempionu 4×400 m stafetē. 2009. gada Pasaules čempionātā ASV pārstāvis atkārtoja 2007. gadā paveikto. Piedalījās arī 2011. gada Pasaules čempionātā, taču tajā nekvalificējās finālam. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski) IAAF Dimanta līgas profils (angliski)