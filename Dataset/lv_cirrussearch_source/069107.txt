Bantajana (filipīniešu: Bantayan) ir sala Filipīnu arhipelāgā. Administratīvi ietilpst Centrālo Visaju reģiona Sebu provincē, dalās trijās municipalitātēs. Apdzīvo galvenokārt sebuāņi. Lielākās apdzīvotās vietas ir Madridehosa, Bantajana un Santafe. Izvietojusies arhipelāga vidusdaļā Visaju jūrā uz ziemeļaustrumiem no Negrosas. Taņona šaurums austrumos to šķir no Sebu salas. Bantajanas salu grupā ietilpst arī plašs koraļļu rifs dienvidrietumos ar vairākām nelielām Donas saliņām, kā arī Hilantangana un Siliona pie austrumu krasta. Administratīvi vienai no Bantajanas municipalitātēm pakļauta arī 15 km uz ziemeļaustrumiem esošā Gintakanas sala. Sala zema, līdzena, augstākais punkts ir 26 m vjl. Valda subekvatoriāls musonu klimats. ISLAND DIRECTORY. Islands of Philippines Vikikrātuvē par šo tēmu ir pieejami multivides faili. Skatīt: Bantajana.