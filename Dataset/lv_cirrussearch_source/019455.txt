Mērkaziņas (Gallinago) ir sloku dzimtas (Scolopacidae) tārtiņveidīgo putnu ģints, kas apvieno 17 purvos un mitrainēs dzīvojošas putnu sugas. Tās sastopamas gandrīz visos kontinentos, izņemot Antarktīdu. Liela dažādība mājo Eirazijā un Dienvidamerikā, bet Ziemeļamerikā dzīvo tikai viena suga - Amerikas mērkaziņa (Gallinago delicata), kuru līdz 2003. gadam klasificēja kā parastās mērkaziņas (Gallinago gallinago) pasugu. Toties Austrālijā nedzīvo neviena mērkaziņu suga, izņēmums ir adatastes mērkaziņa (Gallinago stenura), kas reizēm no Dienvidaustrumāzijas ieceļo Austrālijā. Latvijā sastopamas 2 mērkaziņu ģints sugas: mērkaziņa (Gallinago gallinago) un ķikuts (Gallinago media). Mērkaziņa Latvijā ir samērā parasta ligzdotāja, bet ķikuts ir rets ligzdotājs ar specifiskām biotopa prasībām. Visas mērkaziņu sugas morfoloģiski izskatās ļoti līdzīgas. Tām ir garš, smalks knābis un raibumots, pelēkbrūns apspalvojums. Lielākai daļai sugu ir raksturīgi vakara stundās veikt demonstrējošus lidojumus. Mērkaziņas barojas ar dažādiem bezmugurkaulniekiem, kurus atrod, pārmeklējot dubļus ūdenstilpju krastos un seklumos. Pārmeklēšanas brīdī, knābis strādā līdzīgi šujmašīnas adatai. Mērkaziņas (Gallinago) Adatastes mērkaziņa (Gallinago stenura) Amerikas mērkaziņa (Gallinago delicata) Andu mērkaziņa (Gallinago jamesoni) Āfrikas mērkaziņa (Gallinago nigripennis) Dienvidamerikas mērkaziņa (Gallinago paraguaiae) Garknābja mērkaziņa (Gallinago nobilis) Himalaju mērkaziņa (Gallinago nemoricola) Japānas mērkaziņa (Gallinago hardwickii) Kalnu ķikuts (Gallinago solitaria) Karaliskā mērkaziņa (Gallinago imperialis) Kordiljeru mērkaziņa (Gallinago stricklandii) Ķikuts (Gallinago media) Lielā mērkaziņa (Gallinago undulata) Madagaskaras mērkaziņa (Gallinago macrodactyla) Meža ķikuts (Gallinago megala) Mērkaziņa (Gallinago gallinago) Punas mērkaziņa (Gallinago andina) IOC World Bird List: Sandpipers, snipes, courser, 2020 ITIS: Gallinago Brisson, 1760 Taxonomic Split 5090 ITIS: Gallinago delicata (Ord, 1825) «Pintail snipe (Gallinago stenura)». Arhivēts no oriģināla, laiks: 2013. gada 11. februārī. Skatīts: 2013. gada 21. maijā. «Latvijas daba: Sloku dzimta». Arhivēts no oriģināla, laiks: 2016. gada 1. jūlijā. Skatīts: 2013. gada 21. maijā. «Mērkaziņa Gallinago gallinago». Arhivēts no oriģināla, laiks: 2013. gada 24. aprīlī. Skatīts: 2013. gada 21. maijā. «Ķikuts Gallinago media». Arhivēts no oriģināla, laiks: 2013. gada 24. aprīlī. Skatīts: 2013. gada 21. maijā. Hayman, Marchant and Prater, Shorebirds ISBN 0-7099-2034-2 Vikikrātuvē par šo tēmu ir pieejami multivides faili. Skatīt: Mērkaziņas. Krievijas Lielās enciklopēdijas raksts (krieviski) Encyclopædia of Life raksts (angliski) IBC: Snipes, Sandpipers and Phalaropes (Scolopacidae) Arhivēts 2013. gada 12. maijā, Wayback Machine vietnē.