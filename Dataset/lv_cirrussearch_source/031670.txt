S. Loids London Era, 1861 Ekscelsior (excelsior — latīņu: uz augšu) ir viens no populārākiem Sema Loida šaha uzdevumiem, kas pirmoreiz publicēts 1861. gadā laikrakstā London Era ar devīzi Excelsior pēc Henrija Longfelova poēmas nosaukuma. Uzdevums ticis sastādīts 1858. gadā Pola Morfija vārdā nosauktajā šaha klubā ar mērķi izjokot draugu, problēmistu Denisu Džuljēnu, kas mēdzis slēgt derības, ka katram uzdevumam varot norādīt matojošo figūru. Loids sastādījis uzdevumu un piedāvājis draugam noteikt, kura figūra nevarēs pieteikt matu. Džuljēns tūlīt norādījis uz bandinieku b2, kā vismazāk ticamo figūru šim mērķim. Uzdevuma atrisinājums parāda, ka Džuljēns šoreiz derības zaudēja. 1. b2-b4! Draud 2.Tf5(Td5) ~ (jebkurš gājiens) 3.Tf1(Td1)#. 1. ... Tc8-c5+ 2. b4xc5! Draud 3.Tb1#. 1. ... Txc2 2. Zxc2! a2 3. Td5 (vai Tf5) a1D 4. Zxa1 ~ 5.T mats (blakus variants). 2... a3-a2 3. c5-c6! Atkal draud 4.Tf5(Td5) ~ 5.Tf1(Td1)#. 3...Ld8-c7 Gājieni 3.... Lf6 un 3.... Lg5 spēj katrs novērst tikai vienu no draudiem. 4.c6xb7 jebkurš 5.b7xa8D(L)# Mats tika pieteikts ar no sākuma lauciņa (uz otrās horizontāles) startējušu bandinieku. Tagad pieņemts, ka šaha kompozīcijas, kurās bandinieks pārvietojas no sākuma lauciņa līdz pārvēršanās lauciņam, pieder Ekscelsior tēmai. Mūsdienās šo tēmu visbiežāk sastopam palīgmatos. Р. Кофман. Избранные задачи С. Лойда. Москва : Физкультура и спорт, 1960. 75.—76. lpp. (krieviski) Krustamīkla, Šahs, Bridžs Nr. 13 (30.03.1935) 203.—204. lpp.