Joslvaļi, joslvaļu ģints (Balaenoptera) ir viena no joslvaļu dzimtas (Balaenopteridae) ģintīm, kas apvieno 7 mūsdienās dzīvojošas vaļu sugas. Zinātniskais nosaukums Balaenoptera atvasināts no latīņu un grieķu valodas, kas nozīmē valis ar spārnu, atspoguļojot šīs ģints vaļiem raksturīgo muguras spuru. Jaunākā ģints suga reģistrēta 2003. gadā, kad ģenētisko analīžu rezultātā tika atklāts, ka Omuras valis (Balaenoptera omurai) nav neliela auguma Braida vaļa (Balaenoptera edeni) pasuga. Joslvaļi, atkarībā no sugas, sastopami visos pasaules okeānos. Lielākā daļa no tiem mājo dziļos, plašos ūdeņos un uzturas tālu no krasta. Izņēmums ir Omuras un Braida valis, kuri visa gada garumā uzturas krasta tuvumā. Baltijas jūrā reizēm ieklejo finvalis (Balaenoptera physalus), kurš novērots arī Latvijas piekrastē. Vairāki miruši īpatņi ir arī atrasti izskaloti krastā. Joslvaļi ir ļoti lieli vaļi, pat ģints vismazākās sugas — mazā joslvaļa (Balaenoptera acutorostrata) svars sasniedz 9 tonnas, bet lielākais ir zilais valis (Balaenoptera musculus), kura svars var sasniegt 200 tonnas. Visiem joslvaļiem uz vēdera ir garenvirziena ieloces jeb joslas, kas tiem ļauj atvērt milzīgu muti un sakampt lielu ūdens malku ar barību tajā. Šīs grupas vaļiem raksturīgs slaids ķermenis. Joslvaļi parasti uzturas nelielās grupās, kurās ir 2—5 pieaugušie īpatņi. Joslvaļu ģints (Balaenoptera) Antarktikas minkvalis (Balaenoptera bonaerensis) Braida valis (Balaenoptera edeni) Finvalis (Balaenoptera physalus) Mazais joslvalis (Balaenoptera acutorostrata) Omuras valis (Balaenoptera omurai) Seivalis (Balaenoptera borealis) Zilais valis (Balaenoptera musculus) Facts about the genus Balaenoptera, the rorquals Ohsumi 1978, Wada and Numachi 1991, Carwardine 1995, Perrin et al. 1996, Kahn 2001, LeDuc and Dizon 2002, Kato 2002, and many others «ARKIve: Bryde’s whale (Balaenoptera edeni)». Arhivēts no oriģināla, laiks: 2016. gada 30. septembrī. Skatīts: 2016. gada 18. oktobrī. Arhivēts 2016. gada 30. septembrī, Wayback Machine vietnē. Latvijas daba: Finvalis «Minke Whale (Balaenoptera acutorostrata)». Arhivēts no oriģināla, laiks: 2016. gada 3. oktobrī. Skatīts: 2016. gada 18. oktobrī. Mass of a Whale ADW: Balaenoptera, Classification iNaturalist: Genus Balaenoptera