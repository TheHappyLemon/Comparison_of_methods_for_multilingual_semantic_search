Candy and a Currant Bun ir britu psihodēliskā roka grupas Pink Floyd pirmā singla Arnold Layne B-puse. Sākotnēji dziesma tika izpildīta ar nosaukumu "Let's Roll Another One", kas saturēja tekstu "I'm high - Don't try to spoil my fun" ("es kaifoju, necenties izbojāt manu jautrību"), taču ierakstu kompānija piespieda Sidu Baretu dziesmas tekstu pārrakstīt, jo tajā jūtamas atsauces uz apreibinošu vielu (marihuānas) lietošanu. Interesanti, ka ierakstītā versija saturēja vārdus "Oh don't talk with me/Please just fuck with me" ("ou, nerunā ar mani/lūdzu, tikai drāzies ar mani"), arī šo tekstu BBC cenzori izgrieza. Sids Barets - ģitāra un solovokāls Rodžers Voterss - basģitāra Riks Raits - ērģeles un vokāls Niks Meisons - bungas un perkusijas The Mars Volta "Candy and a Currant Bun" kaverversija tika izdota 2008. gadā, taču tā bija nopērkama tikai dažos amerikāņu neatkarīgās mūzikas veikalos. Tā tika izdota "VinilDisc" formātā, kam ir digitālā puse un vinila puse - digitālā puse skan CD atskaņotājā, kamēr vinila puse vinila atskaņotājā. Dziesma, kā papildu skaņdarbs, tika izdota arī albuma The Bedlam in Goliath Anglijas un Austrālijas izdevumos.