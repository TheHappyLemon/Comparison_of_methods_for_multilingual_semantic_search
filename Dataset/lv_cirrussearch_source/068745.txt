Voti (pašnosaukums: vadjalain) neliela somugru tauta, kas dzīvo Ingrijas rietumu daļā, tagadējā Ļeņingradas apgabala dienvidrietumos. Kopskaits mūsdienās ap 70 (2002). Runā votu valodā. Oficiālas rakstības nav, eksistē neoficiālas ortogrāfijas latīņu alfabētā (vairākas) un kirilicā. Ticīgie galvenokārt pareizticīgi. Galvenā apdzīvotā vieta Krakoļje jeb Jegepere (krievu: Краколье; votu: Jõgõperä). Voti pirmo reizi minēti 854. gada Novgorodas hronikā, kur teikts, ka tie kopā ar slāvu ciltīm esot padzinuši vikingu kungus no savas zemes. Votzeme ilgi bija strīdus teritorija starp novgorodiešiem un zviedriem, dāņiem un livoniešiem. 1240. gadā to uz pāris gadiem iekaroja Livonijas ordenis un uzcēla pirmo Koporjes cietoksni. No 1617. gada votu zeme atradās Zviedrijas pakļautībā. Lielā Ziemeļu kara laikā to 1703. gadā iekaroja Krievija, nodibinot Ingermanlandes hercogisti, kas pastāvēja līdz 1708. gadam. Vēlāk Ingrija kļuva par vienu no Krievijas impērijas guberņām. Krieviņi Baltijas somi Vikikrātuvē par šo tēmu ir pieejami multivides faili. Skatīt: Voti. Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski) Virtual Votia Krievijas Impērijas sarkanā grāmata - Voti VAĐĐA TODAY, is an open project run as a NGO aimed to popularize Votes' culture among the Internet community.