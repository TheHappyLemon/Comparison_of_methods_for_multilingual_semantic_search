Luiss C.K., īstajā vārdā Luī Sēkejs, (Louis Szekely, dzimis 1967. gada 12. septembrī) ir ungāru-meksikāņu izcelsmes amerikāņu komiķis, kinoproducents, režisors un aktieris. Luī Sēkejs dzīvoja Meksikas galvaspilsētā Mehiko līdz septiņu gadu vecumam. Viņam joprojām ir Meksikas pilsonība un par savu dzimto valodu Luiss C.K. uzskata spāņu valodu. Pirmo reizi Luiss C.K. uzstājās uz skatuves 1984. gadā atvērtā mikrofona vakarā klubā Bostonā 17 gadu vecumā. Pirmā pieredze Luī bija neveiksmīga, jo joku materiāls beidzās jau pēc trim minūtēm. Pēc šī notikuma Luī neuzstājās divus gadus. Vēlāk viņš atgriezās uz skatuves, lēnām ieguva arī atzinību un sāka uzstāties nozīmīgākos pasākumos, līdz iesildīja publiku pirms komiķa Džerija Sainfelda. 1989. gadā Luiss C.K. pārcēlās uz Ņujorku. Luiss C.K. ir biežs viesis amerikāņu vakara komēdiju raidījumos Late Show with David Letterman, Late Night with Conan O'Brien, Lopez Tonight, The Tonight Show with Jay Leno un Jimmy Kimmel Live!. Iedvesmojies no Džordža Karlina, kurš katru gadu raksta savu stand up rutīnu no jauna, Luiss C.K. sekoja Karlina piemēram, un 2007. gadā izdeva savu pirmo HBO speciālizlaidumu Shameless. Šobrīd Luī ir izdevis jau četrus stand up DVD diskus. Bez stand up, Luī ir strādājis arī par scenāristu tādos raidījumos kā Late Show with David Letterman, Late Night with Conan O'Brien, The Dana Carvey Showun The Chris Rock Show. 1999. gadā par darbu The Chris Rock Show Luiss C.K. ieguva Emmy balvu. Kā aktieris Luiss C.K. ir piedalījies filmās Welcome Home Roscoe Jenkins, Diminished Capacity, un The Invention of Lying. 2009. gadā Luiss C.K. sāka veidot jaunu seriālu Louie. Tajā Luiss C.K. ir režisors, scenārists un galvenās lomas aktieris. 1995. gadā Luiss C.K. aprecējās ar Aliksu Beiliju. Viņiem ir divas meitas. 2008. gadā viņi izšķīrās, un šobrīd dala aizbildniecību. Par savu ģimeni Luiss C.K. bieži joko uz skatuves. Luī bērnība http://colorlines.com/archives/2013/04/louis_ck_talks_in_depth_about_being_a_mexican_immigrant.html Arhivēts 2013. gada 3. decembrī, Wayback Machine vietnē. Pikmail https://web.archive.org/web/20081216083356/http://members.pikmail.com/home.php?feature=24&aid=7909&gid=5 PBS intervija http://www.pbs.org/wnet/tavissmiley/interviews/comedian-actor-louis-c-k/ Arhivēts 2013. gada 17. decembrī, Wayback Machine vietnē. Biogrāfija http://www.biography.com/people/louis-ck-21014255 Metrocomedy http://www.metrocomedy.com/2011/09/louis-c-k-im-doing-exactly-what-he-taught-me-to-do/ Arhivēts 2014. gada 20. februārī, Wayback Machine vietnē. IMDB datubāze Luis CK http://www.imdb.com/name/nm0127373/bio?ref_=nm_ov_bio_sm Luiss IMDB datubāzē http://www.imdb.com/title/tt1492966/ NPR intervijas transkripts http://www.npr.org/templates/transcript/transcript.php?storyId=128343426