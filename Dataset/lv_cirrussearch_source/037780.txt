Kisses of Fire ir Zviedrijas popmūzikas grupas ABBA dziesma. Dziesmas autori ir Bjērns Ulveuss un Benni Andešons, bet vokālo sniegumu veido Angnētas Feltskūgas balss. Šī dziesma tika ierakstīta 1979. gada februārī un izdota tā paša gada aprīlī albuma Voulez-Vous sastāvā, kā arī singla Does Your Mother Know B-pusē. Dziesma tika izpildīta Benni Andešona orķestra (BAO) 2011. gada koncerttūrē. 1979. gada 22. janvārī Benni Andešons kopā ar Bjērnu Ulveusu devās uz Bahamu Salām rakstīt dziesmas grupas ABBA jaunākajam albumam. Tā bija pirmā reize, kad mākslinieki bija devušies uz ārzemēm, lai komponētu jaunas dziesmas. Iepriekšējā gadā sarakstītās dziesmas māksliniekiem nešķita pietiekami kvalitatīvas, tādēļ albuma veidošana bija ieilgusi. Atgriežoties no ceļojuma, Bjērns intervijā paziņoja, ka Bahamu Salās viņi bija sarakstījuši 4 jaunas dziesmas. Intervijā grāmatai Abba: The Complete Recording Sessions mūziķi atminējās tikai divas dziesmas, kuras viņi sarakstīja ceļojumā, — Kisses of Fire un Amerika, kas vēlāk pārtapa par albuma tituldziesmu Voulez-Vous. Pirmās ierakstu sesijas notika 1979. gada 7. februārī Stokholmā. Sākotnēji dziesmas nosaukums bija Tidernas blåsning (latviešu: Visu laiku pūš). Dziesmas vārdu autors Bjērns Ulveuss atzina, ka, rakstot dziesmas vārdus, viņš riskēja, jo dziesma ir par seksuālām attiecībām, bet lielākā daļa ABBA mēŗkauditorijas tajā laikā bija bērni. Mūziķis arī pieminēja, ka pirms trim gadiem, kad ABBA tik tikko bija sasnieguši starptautisku atpazīstamību, viņš noteikti nebūtu rakstījis tādus dziesmas vārdus. 1979. gada 1. martā tika sākta dziesmas miksēšana. 1979. gada februārā vidū ABBA devās uz Šveici, lai nofilmētu BBC veidotu televīzijas speciālizlaidumu ABBA in Switzerland. Speciālizlaidumā piedalījās arī Keita Buša, Teds Gārdestāds un Roxy Music. Raidījumā tika izpildītas pāris dziesmas no gaidāmā albuma: The King Has Lost His Crown, Kisses of Fire, Lovers (Live A Little Longer), Chiquitita, Does Your Mother Know. Visi izpildījumi, izņemot Chiquitita, norisinājās pie dziesmu agrīno miksu versijām, jo to miksējums vēl nebija pabeigts (Chiquitita jau bija izdots kā singls pasākuma UNICEF: A Gift of Song ietvaros). Kisses of Fire agrīnajā versijā bija citādāks stīgu instrumentu skanējums. ABBA in Switzerland ir vienīgā reize, kad ABBA šo dziesmu izpildīja televīzijā. «Dziesmas informācija abbaomnibus.net». Arhivēts no oriģināla, laiks: 2017. gada 16. februārī. Skatīts: 2017. gada 12. martā. «Benni Andešona orķestra izpildījuma informācija». Arhivēts no oriģināla, laiks: 2016. gada 24. aprīlī. Skatīts: 2017. gada 12. martā. «Albuma veidošanas hronoloģija, Karls Magnuss Palms». Arhivēts no oriģināla, laiks: 2017. gada 17. jūnijā. Skatīts: 2017. gada 12. martā. Karls Magnuss Palms. ABBA: The Complete Recording Sessions. Stokholma : Verulam Publishing Ltd., 1994. 86. lpp. ISBN 0-907938-10-8. Kopā ar |accessdate= jālieto |url= «Dziesmas agrīnās versijas informācija». Arhivēts no oriģināla, laiks: 2017. gada 16. februārī. Skatīts: 2017. gada 12. martā. Karls Magnuss Palms. ABBA: The Complete Recording Sessions. Stokholma : Verulam Publishing Ltd., 1994. 87. lpp. ISBN 0-907938-10-8. Kopā ar |accessdate= jālieto |url= «Kisses of Fire agrīnā miksa versijas informācija». Arhivēts no oriģināla, laiks: 2017. gada 16. februārī. Skatīts: 2017. gada 12. martā. «ABBA in Switzerland informācija». Arhivēts no oriģināla, laiks: 2017. gada 5. jūnijā. Skatīts: 2017. gada 12. martā. Arhivēts 2017. gada 5. jūnijā, Wayback Machine vietnē.