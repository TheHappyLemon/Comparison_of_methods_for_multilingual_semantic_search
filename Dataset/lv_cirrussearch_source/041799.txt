Cekulzīlītes, cekulzīlīšu ģints (Lophophanes) ir zīlīšu dzimtas (Paridae) ģints, kas apvieno divas sugas. Viena suga (cekulzīlīte) sastopama Eiropas lielākajā daļā, otra (pelēkcekula zīlīte) Ķīnas centrālās daļas dienvidos. Ģints zinātniskais nosaukums atvasināts no sengrieķu valodas un latviski nozīmē: lophos — cekuls, phaino — rādīt. Nesenā pagātnē šīs ģints sugas tika sistematizētas zīlīšu ģintī (Parus), tomēr pēdējo gadu DNS pētījumi ir ieviesuši izmaiņas zīlīšu dzimtas sistemātikā. Latvijā sastopama viena cekulzīlīšu ģints suga — cekulzīlīte (Lophophanes cristatus). Cekulzīlītes ir nelieli, brūnpelēki putniņi ar izslietu cekuliņu. Abas sugas apmēram vienādi lielas: pelēkcekula zīlītes lielāko īpatņu ķermeņa garums 12,5 cm, svars 14 g, cekulzīlītes lielāko īpatņu ķermeņa garums 12 cm, svars 15,8 g). Cekulzīlītes dabā samērā viegli atpazīt, tā kā to cekuls visu laiku ir sasliets gaisā. Galvenokārt barojas ar kukaiņiem un to kāpuriem. Eiropā dzīvojošās cekulzīlītes ziemas periodā arī ar sēklām un nedaudz augļiem. Cekulzīlīšu ģints (Lophophanes) Cekulzīlīte (Lophophanes cristatus) Pelēkcekula zīlīte (Lophophanes dichrous) World Bird List: Waxwings and their allies, tits & penduline tits, 2018 Jobling, James A (2010). The Helm Dictionary of Scientific Bird Names. London: Christopher Helm. p. 230. ISBN 978-1-4081-2501-4. del Hoyo, J., Elliot, A., & Christie D. (eds). (2007). Handbook of the Birds of the World. Volume 12: Picathartes to Tits and Chickadees. Lynx Edicions. ISBN 978-84-96553-42-2 Zīlīšu dzimta Alive: Grey-crested Tit (Lophophanes dichrous) Alive: Crested Tit (Lophophanes cristatus) Xeno-Canto: Genus Lophophanes