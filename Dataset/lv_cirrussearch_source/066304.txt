Puluvata (Puluwat) ir koraļļu atols Klusajā okeānā, Karolīnu salu arhipelāga centrālajā daļā. Ietilpst Mikronēzijas Federatīvo Valstu Čūkas pavalstī. Puluvata ir viena no Pativas grupas atoliem. Veido atsevišķu municipalitāti, tās iedzīvotāji ir mikronēzieši, runā puluvatiešu valodā, kas tuva čūkiešu valodai. Puluvata ir koraļļu atols, kas ir neliela virsūdens daļa no 332 km² lielā Urānijas koraļļu rifa, kas stiepjas 35 km garumā uz dienvidaustrumiem. Atrodas 245 km uz rietumiem no Čūkas. Atola 5 salu kopējā sauszemes platība ir 3,39 km², kas ieskauj 1,55 km² lielu lagūnu. Kopējā atola platība ir 7 km². Atola lielākās salas ir Aleta (1,76 km², neapdzīvota) un Puluvata (1,34 km², 745 iedzīvotāji), kā arī neapdzīvotās To, Elenelaba un Sau. Salas biezi apaugušas ar tropu mežu. Vienīgā apdzīvotā vieta izvietojusies Puluvatas salas rietumu krastā ap nelielu iekšējo lagūnu; tur atrodas Pativas vidusskola un sākumskola. Northwest Unified Schools. Pattiw Junior High School Vikikrātuvē par šo tēmu ir pieejami multivides faili. Skatīt: Puluvata.