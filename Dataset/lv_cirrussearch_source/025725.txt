Agrinja (grieķu: Αγρίνιο) ir pilsēta Grieķijā, Etolijas un Akarnanijas nomes lielākā pilsēta. Izvietojusies valsts rietumos uz ziemeļiem no Trihonidas ezera. Pilsētas galvenie ienākumu avoti ir tabakas rūpniecība un olīvu audzēšana. Saskaņā ar mitoloģiju pilsētu ap 1600.—1100. gadu p.m.ē. dibinājis Etolijas karalis Agrijs. Senpilsēta atrodas ap 3 km uz ziemeļaustrumiem no mūsdienu Agrinjas, tajā veikti arheoloģiskie izrakumi. No viduslaikiem līdz 1836. gadam pilsēta saukta par Vrahoru (Βραχώρι). Pilsēta strauji izaugusi 19. gadsimta beigās un 20. gadsimta sākumā, kad tajā apmetās ievērojams grieķu izceļotāju skaits no Mazāzijas. Pēc Otrā pasaules kara ziemeļos no pilsētas izbūvētas divas hidroelektrostacijas, kas arī sekmēja pilsētas izaugsmi. Vikikrātuvē par šo tēmu ir pieejami multivides faili. Skatīt: Agrinja. Krievijas Lielās enciklopēdijas raksts (krieviski)