"Šerloks Holmss" (angļu: Sherlock Holmes) ir 2009. gada filma, kuras režisors ir Gajs Ričijs. Filmā galvenās lomas atveido Roberts Daunijs jaunākais, Džūds Lo, Reičela Makadamsa, Marks Strongs un Edijs Marsans. Filmas galvenie varoņi ir balstīti uz varoņiem no Artura Konana Doila romāniem. Roberts Daunijs jaunākais atveido Šerloku Holmsu, bet Džūds Lo atveido doktoru Vatsonu. 1890. gadā slepena biedrība nolīgst detektīvu Šerloku Holmsu un viņa kompanjonu doktoru Vatsonu, lai izjauktu lorda Blekvuda plānu, ar šķietami pārdabiskiem līdzekļiem, iegūt kontroli pār Lielbritāniju. "Šerloks Holmss" saņēma pārsvarā pozitīvus kritiķu vērtējumus. Daunijs par savu sniegumu ieguva Zelta globusa balvu. Filma tika nominēta divās Amerikas Kinoakadēmijas balvas kategorijās: labākā oriģinālmūzika un labākais mākslinieka darbs. Filmas sikvels, "Šerloks Holmss: Ēnu spēle" (Sherlock Holmes: A Game of Shadows), tika izlaists 2011. gada 16. decembrī. «Sherlock Holmes (2009)». Box Office Mojo. Skatīts: 2021. gada 27. decembrī. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)