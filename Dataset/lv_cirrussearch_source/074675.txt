Šis raksts ir par upi Latgalē. Par citām jēdziena Malta nozīmēm skatīt nozīmju atdalīšanas lapu. Malta ir Maltas-Rēzeknes kanāla pieteka Krāslavas, Rēzeknes un Preiļu novados. Iztek no Salāja ezera. Dažkārt par upes augštecēm uzskata Mostouku (posms starp Diunokli un Salāju), Klismetku (posms starp Luknoju un Diunokli) un Tacu (posms no Boraugas ezera līdz Luknojam). Malta uzņem ūdeņus no daudziem ezeriem Latgales augstienes centrālajā daļā ar to kopplatību 18 km². Pie augsta ūdens līmeņa Maltā pa Kozupi pieplūst arī Zosnas un Rāznas ezeru ūdens. Upes kritums neviendabīgs: augštecē ap 2 m/km, regulētajā posmā no Baldas ietekas līdz Liskas ietekai - <0,5 m/km. Līdz 1966. gadam Malta ietecēja Lubāna ezerā. Tagad Malta pa Maltas-Rēzeknes kanālu novadīta Rēzeknes upē. Vecmaltas gultne (6 km) izmantota par Īdeņas kanāla posmu, kurā saplūst ūdeņi no Nagļu dīķiem. Pie Maltečkas un Viļānos uz upes uzstādināti dzirnavezeri (Maltečkas dzirnavu ezers). Lielākās apdzīvotās vietas krastos: Malta, Kruki, Viļāni, Nagļi. Upi šķērso autoceļi A12, A13, P56, P58, P59 un Sanktpēterburgas—Varšavas dzelzceļa līnijas Rēzekne I—Daugavpils posms. «Informācija par objektu: Malta». LĢIA vietvārdu datubāze. Latvijas Ģeotelpiskās informācijas aģentūra. Skatīts: 2016. gada 24. augustā.