Dženifere Lina Konelija (angļu: Jennifer Lynn Connelly; dzimusi 1970. gada 12. decembrī Roundtopā, Ņujorkas štatā, ASV) ir amerikāņu kinoaktrise. Dženifere Konelija uzsāka aktrises karjeru jau bērnībā. 1984. gadā viņa piedalījās kriminālfilmas "Reiz Amerikā" filmēšanā. Pēc tam turpinājusi aktrises un modeles karjeru, filmējās tādās filmās kā "Labirints" (Labyrinth) un Career Opportunities. Viņa saņēma kritiķu uzslavas par darbu 1998. gada filmā "Tumsas pilsēta" (Dark City) un 2000. gada drāmā "Rekviēms sapnim". 2002. gadā aktrise saņēma Amerikas Kinoakadēmijas balvu, Zelta globusa balvu un BAFTA kino balvu (visas balvas kā labākajai otrā plāna aktrisei) par lomu filmā "Brīnišķais prāts". Tāpat viņa ir filmējusies filmās "Halks" (2003), "Tumšie ūdeņi" (2005), "Asiņainais dimants" (2006), "Diena, kad apstājās Zeme" (2008), "Viņš nav tevī ieķēries" (2009). Vikikrātuvē par šo tēmu ir pieejami multivides faili. Skatīt: Dženifere Konelija. IMDb profils (angliski) AllMovie profils (angliski) Box Office Mojo profils (angliski)