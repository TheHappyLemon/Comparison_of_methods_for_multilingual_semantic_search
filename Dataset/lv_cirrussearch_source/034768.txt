Vladimirs Tukmakovs (ukraiņu: Володимир Борисович Тукмаков; dzimis 1946. gada 5. martā Odesā) ir Ukrainas starptautiskais lielmeistars šahā (1972). 1960. gados bijis viens no talantīgākajiem PSRS jaunajiem šahistiem. Trīs reizes uzvarējis PSRS jauno šaha meistaru turnīros (1965, 1967, 1968). 1970. gadā Kijevā kļuvis par Ukrainas čempionu šahā. Vairākkārt piedalījies PSRS šaha čempionāta finālos, kur trīs reizes kļuvis par vicečempionu: 1970. gadā Rīgā, kad ieņēmis otro vietu aiz Viktora Korčnoja, un 1972. gadā Baku, kad bijis otrais aiz Mihaila Tāla, un 1983. gadā Maskavā, kad bijis otrais aiz toreizējā Pasaules šaha čempiona Anatolija Karpova. Daudzu starptautisko šaha turnīru laureāts: 1969. gadā dalījis 3.-4. vietu tradicionālajā Hastingsas (Anglija) jaungada turnīrā, 1970. gadā bijis otrais Buenosairesā aiz Roberta Fišera, 1971. gadā dalījis 4.-5. vietu Aleksandra Aļehina memoriālā Maskavā, 1973. gadā bijis otrais Madridē aiz Anatolija Karpova, bet 1978. gadā uzvarējis Viļņā. Divas reizes Ukrainas izlases sastāvā uzvarējis PSRS komandu šaha čempionātos (1979, 1981). 1984. gadā Padomju armijas komandas sastāvā uzvarējis PSRS komandu kausā šahā. Par panākumiem turnīros FIDE Tukmakovam 1970. gadā piešķīra starptautiskā meistara (IM) nosaukumu, bet 1972. gadā - starptautiskā lielmeistara (GM) nosaukumu. 1982. gadā Laspalmasā bijis tuvu iekļūšanai pretendentu mačos, kad Pasaules šaha čempiona izcīņas cikla starpzonu turnīrā ieņēmis 4. vietu. 1984. gadā Londonā PSRS izlases sastāvā piedalījies mačā pret Pasaules komandu. Pārstāvējis PSRS un Ukrainas komandas lielākajos komandu šaha turnīros: Pasaules šaha olimpiādē piedalījies 1984. gadā un komandu vērtējumā izcīnījis zelta medaļu; Eiropas komandu šaha čempionātos piedalījies 3 reizes (1973, 1983-1989). Komandu vērtējumā izcīnījis 3 zelta (1973, 1983, 1989) medaļas, bet individuālajā vērtējumā izcīnījis 2 zelta (1973, 1989) medaļas; Pasaules komandu šaha čempionātā piedalījies 1993. gadā un komandu vērtējumā izcīnījis sudraba medaļu; Pasaules studentu šaha čempionātā piedalījies 6 reizes (1966-1969, 1971-1972). Komandu vērtējumā visas reizes izcīnījis zelta medaļas, bet individuālajā vērtējumā izcīnījis 3 zelta (1966, 1967, 1971) medaļas. Vēlākajos gados pierādījis sevi kā spējīgu šaha treneri. No 2004. līdz 2011. gadam bijis Ukrainas šaha izlases galvenais treneris. Viņa vadībā komanda divas reizes (2004, 2010) uzvarēja Pasaules šaha olimpiādēs, bet 2009. gadā bija trešā Pasaules komandu šaha čempionātā. 2004. gadā kļuvis par FIDE vecāko treneri, bet 2010. gadā atzīts par FIDE gada labāko treneri. Bijis arī Azerbaidžānas šaha izlases galvenais treneris. Trenējis arī jauno lielmeistaru Anišu Giri. Championship of USSR(young masters) - Moscow 1965 Championship of USSR(young masters) - Rostov-on-Don 27.1-16.2.1967 Championship of USSR(young masters) - Odessa 1968 Championship of Ukraine - Kiev 17.04-13.05 1970 USSR Championship (1970) USSR Championship (1972) 50th USSR Championship (1983) Hastings 1968/69 Buenos Aires (1970) Moscow (1971) Madrid (1973) International tournament Vilnius 11.7-2.8.1978 OlimpBase :: Soviet Team Chess Championship :: Vladimir Tukmakov OlimpBase :: Soviet Team Chess Cup :: Vladimir Tukmakov 1982 Las Palmas Interzonal Tournament USSR vs Rest of the World: London 1984 OlimpBase :: Men's Chess Olympiads :: Volodymyr Tukmakov OlimpBase :: European Men's Team Chess Championship :: Volodymyr Tukmakov OlimpBase :: World Men's Team Chess Championship :: Volodymyr Tukmakov OlimpBase :: World Student Team Chess Championship :: Volodymyr Tukmakov Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)