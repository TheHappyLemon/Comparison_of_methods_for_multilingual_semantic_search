Keila Džeina Barona (Kayla Jane Barron, dzimusi 1987. gada 19. septembrī) ir ASV Nacionālās aeronautikas un kosmosa administrācijas (NASA) astronaute, inženiere, ASV Jūras kara flotes leitnante. Keila Saksa piedzima 1987. gada 19. septembrī Aidahos štata Poketelo Lauri un Skota Saksu (Sax) ģimenē. Viņa bērnību pavadīja Ričlendā, Vašingtonas štatā. 2006. gadā Saksa beidza Ričlendas vidusskolu. Viņa iestājās ASV Jūras kara akadēmijā, ko absolvēja 2010. gadā, iegūstot bakalaura grādu sistēmu inženierijā. Pēc absolvēšanas Saksa saņēma Geita Kembridžas stipendiju, un iestājās Kembridžas Universitātes Pīterhausas koledžā Anglijā, un 2011. gadā ieguva maģistra grādu kodolinženierijā. Pēc studiju beigšanas Keila Saksa bija viena no pirmās sieviešu grupas, kas kļuva par zemūdeņu kara virsniekiem. Viņa piedalījās Jūras spēku kodolreaktoru un zemūdeņu virsnieku mācību programmā. 2013. gadā viņa tika norīkota Ohio klases zemūdenē USS Maine. Dienējot uz USS Maine, Saksa veica trīs patruļbraucienus kā nodaļas virsnieks. 2013. gadā Keila apprecējās ar ASV Armijas Speciālo spēku virsnieku Tomu Baronu (Tom Barron). 2017. gada 7. jūnijā Keila Barona tika izvēlēta par NASA 22. astronautu grupas kandidātu, un augustā viņa sāka divu gadu astronauta apmācību. 2020. gada 10. janvārī viņa ieguva astronauta kvalifikāciju. 2020. gada 9. decembrī Barona tika iekļauta Artemis grupā, "lai palīdzētu sagatavot ceļu nākamajām Mēness misijām, tostarp pirmās sievietes un nākamā vīrieša nosūtīšanai pa Mēness virsmu 2024. gadā". 2021. gada 17. maijā viņa oficiāli tika iekļauta SpaceX Crew-3 apkalpē. Keilas Baronas pirmais kosmiskais lidojums sākās 2020. gada 11. novembrī, esot kosmosa kuģa SpaceX Crew-3 misijas speciālistam. Viņa bija Starptautiskās kosmosa stacijas 66. un 67. ekspedīcijas lidojuma inženieris. Uz zemes viņa atgriezās 2022. gada 6. maijā. Kosmisko lidojumu kopsavilkums: Iziešanas atklātā kosmosā: Astronaut Kayla Barron Arhivēts 2021. gada 27. aprīlī, Wayback Machine vietnē. NASA (angliski) Кейла Джейн Сакс Бэррон astronaut.ru (krieviski)