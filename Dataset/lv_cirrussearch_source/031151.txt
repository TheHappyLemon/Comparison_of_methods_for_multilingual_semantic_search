Frīdrihs Kristians Antons "Frics" Langs (vācu: Friedrich Christian Anton "Fritz" Lang; dzimis 1890. gada 5. decembrī, miris 1976. gada 2. augustā) bija vācu/austriešu/amerikāņu kinorežisors, scenārists, kinoproducents, aktieris. Viņa ievērojamākie darbi (abi tapuši pirms pārcelšanās uz ASV): mēmā filma "Metropole" (1927) un skaņu filma "M" (1931). "Metropole" bija sava laika dārgākā filma. Citas nozīmīgās filmas, kas uzņemtas Vācijā ir "Mabūze – spēlmanis" (Dr. Mabuse, der Spieler, 1922), "Nībelungi" (Die Nibelungen, 1924) un "Sieviete Mēnesī" (1929). 20. gadsimta 30. gadu vidū pārcēlās uz ASV. Pirmā ASV uzņemtā filma — "Niknums" (Fury, 1936) ar Spenseru Treisiju galvenajā lomā. Pazīstamākās Langa filmas, kas tapušas ASV ir "Tu dzīvo tikai vienreiz" (You Live Only Once, 1937), "Frenka Džeimsa atgriešanās" (The Return of Frank James, 1940), Western Union (1941), Hangmen Also Die! (1943), "Sieviete logā" (The Woman in the Window, 1944), Ministry of Fear (1944), "Sārtā iela" (1945), "Noslēpums aiz durvīm" (Secret Beyond the Door, 1947), "Rančo ar sliktu slavu" (Rancho Notorious, 1952), "Sadursme naktī" (Clash by Night, 1952) "Zilā gardēnija" (The Blue Gardenia, 1953), "Lielais drudzis" (1953) un "Kamēr pilsēta guļ" (1956). Piedalījies kā aktieris Žana Lika Godāra filmā "Nicinājums" (1963), attēlojot pats sevi. 1960. gadā Langs saņēma zvaigzni Holivudas Slavas alejā. 1963. gadā viņam piešķira Vācijas kino Goda balvu par mūža ieguldījumu. Vikikrātuvē par šo tēmu ir pieejami multivides faili. Skatīt: Frics Langs. IMDb profils (angliski) AllMovie profils (angliski) Latvijas Nacionālās enciklopēdijas šķirklis Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Zinātniskās fantastikas enciklopēdijas raksts (angliski) Enciklopēdijas Krugosvet raksts (krieviski)