Davids Krejči (čehu: David Krejčí; dzimis 1986. gada 28. aprīlī) ir čehu hokejists, centra uzbrucējs, Čehijas hokeja izlases dalībnieks. Pašlaik (2023) Krejči pārstāv NHL klubu Bostonas "Bruins". Pēc Čehijā iesāktās juniora karjeras, 2004. gada vasarā Krejči pārcēlās uz Ziemeļameriku, pievienojoties QMJHL klubam Gatino "Olympiques". 2006.—07. gada sezonā Krejči debitēja NHL, aizvadot sešas spēles Bostonas "Bruins" sastāvā, atlikušos sezonas daļu aizvadot tās AHL fārmklubā Providensas "Bruins". 2008.—09. gada sezonā Krejči jau bija nostiprinājies Bostonas "Bruins" sastāvā. Sezonu viņš noslēdza ar augstāko lietderības koeficientu (+37) visā līgā. 2010.—11. gada sezonā Krejči kopā ar "Bruins" izcīnīja Stenlija kausu, čehu uzbrucējam esot izslēgšanas kārtas rezultatīvākajam spēlētājam un labākajam vārtu guvējam. 2013.—14. gada sezonu Krejči noslēdza ar labāko lietderības koeficientu visā NHL. 2018.—19. gada sezonu Krejči noslēdza ar 73 rezultativitātes punktiem, kas bija atkārtots karjeras rekords, iepriekšējo reizi uzbrucējam to paveicot 2008.—09. gada sezonā. Pēc vienas sezonas Čehijas Ekstralīgas kluba HK Olomouca rindās Krejči, 2022. gada 8. augustā parakstīja viena gada līgumu ar NHL klubu Bostonas "Bruins", kurā aizvadīs savu 16. sezonu. Čehijas hokeja izlases sastāvā Krejči spēlējis 2010. un 2014. gada olimpisko spēļu turnīros, kā arī 2008., 2012, un 2018, 2022 Pasaules čempionāta turnīros. 2012 un 2022. gadā kopā ar izlasi izcīnot bronzas medaļas. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) https://www.hockeydb.com/ihdb/stats/pdisplay.php?pid=78644 https://www.nhl.com/bruins/news/bruins-sign-david-krejci-to-one-year-contract/c-335210310