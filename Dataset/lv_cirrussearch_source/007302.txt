Šis raksts ir par 1979. gadā dzimušu futbolistu. Par citām jēdziena Laizāns nozīmēm skatīt nozīmju atdalīšanas lapu. Juris Laizāns (dzimis 1979. gada 6. janvārī Rīgā) ir bijušais Latvijas futbola izlases pussargs. Latvijas izlasē Laizāns ir aizvadījis 113 spēles, tajās gūstot 15 vārtus. 2004. gadā piedalījās Eiropas čempionātā Portugālē, bet 2005. gadā kopā ar Maskavas CSKA ieguvis UEFA kausu. 2002. gadā Laizāns tika atzīts par Latvijas gada labāko futbolistu. Savu futbolista karjeru Laizāns iesāka z/s "Beikas", "Daugava-Juniors" un "FK Tukums" sastāvā, bet viņa pirmā profesionālā komanda bija Skonto FC. Karjeras sākumā Laizāns bija malējais aizsargs, šajā postenī arī debitējot Latvijas izlasē 19 gadu vecumā spēlē pret Gruzijas izlasi. 1999. gadā Laizāns jau nostiprinājās Latvijas izlases pamatsastāvā, kā arī kļuva par vienu no Skonto FC līderiem. 2000. gadā Skonto galvenais treneris Aleksandrs Starkovs Laizānu pārkvalificēja par centra pussargu. Laizāns nospēlēja tik labu sezonu, ka 2001. gada sākumā Laizānu par 3,9 miljoniem dolāru no Skonto FC nopirka viens no Krievijas spēcīgākajiem klubiem Maskavas CSKA. 2002. gadā Laizāns CSKA sastāvā kļuva par Krievijas vicečempionu un Krievijas kausa ieguvēju. Arī Latvijas izlasē Laizāns kļuva par vienu no līderiem. Pēc 2003. gadā izcīnītā Krievijas čempiona titula izcīnīšanas, CSKA nopietni pastiprināja savu sastāvu, līdz ar to Laizānam kļuva aizvien grūtāk iekļūt pamatsastāvā. 2005. gadā Laizāns kļuva par pirmo Latvijas futbolistu, kas ieguvis kādu no Eiropas klubu turnīru kausiem, kopā ar CSKA triumfējot UEFA kausa izcīņā. 2005. gada vidū Laizānu izīrēja uz citu Krievijas Premjerlīgas klubu Maskavas "Torpedo", bet 2006. gadā uz FC Rostov. 2007. gada janvārī Juris Laizāns nonāca Premjerlīgas jaunpienācējas Krasnodaras "Kubaņ" sastāvā, bet 2008. gada sezonā Laizāns spēlēja Jaroslavļas "Šiņņik" komandā. 2008. gada sezonā pievienojās Olimps/RFS komandai, bet vasarā devās nesekmīgos jauna kluba meklējumos, līdz pievienojās FK Ventspils, kuri bija iekļuvuši UEFA Eiropas Līgas grupu turnīrā. 2010. gada martā Laizāns pievienojās Skonto FC, kurā pavadīja sezonas pirmo pusi. Jūlija beigās viņš atgriezās Krievijā, kad pievienojās 1. līgas klubam Belgorodas "Saļut". Arī 2011. gada sezonu Laizāns uzsāka Skonto FC. Jūlija beigās viņš pievienojās Krievijas 1. līgas tabulas lejasgala klubam Voroņežas "Fakel". Pēc vienas sezonas Voroņežā Laizāns atkal atgriezās Skonto sastāvā, kur aizvadīja savas pēdējās divas sezonas karjerā. 2014. gada aprīlī Laizāns paziņoja par karjeras beigām, uzsākot spēlētāju selekcijas darbu Krievijas Premjerlīgas klubā "Krasnodar". Latvijas čempions - 5 (1997-2000, 2010) Latvijas kausa ieguvējs - 2 (1998, 2000) Latvijas gada labākais futbolists - 2002 Krievijas čempions - 2004 Krievijas kausa ieguvējs - 2005 UEFA kausa ieguvējs - 2005 "Ventspils" papildina sastāvu ar Laizānu un pārbauda divus ārzemnieku Juris Laizāns pievienojas "Skonto" Miķelis Osis. «Laizāns pievienojas "Salyut", Karašausks atgriežas "Skonto"». sportacentrs.com, 29.07.2010. Skatīts: 29.07.2010. Valdi Bērziņš. «Laizāns pārceļas uz Krievijas 1. līgas vājāko klubu "Fakel"». sportacentrs.com, 24.07.2010. Skatīts: 26.07.2010. Juris Laizāns noslēdz futbolista karjeru Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)