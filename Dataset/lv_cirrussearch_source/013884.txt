Sems Bērds (angļu: Sam Bird, dzimis 1987. gada 9. janvārī Rohemptonā) ir Lielbritānijas autosportists. Savu karjeru Bērds sāka 2005. gadā, startējot Formula BMW sērijā. 2006. gadā pārgāja uz Formula Renault klasi, kur sezonā izcīnīja četras uzvaras. Nākamos trīs gadus pavadīja dažādās Formula 3 sērijas sacīkstēs. 2010. gadā sāka startēt GP2 sacīkstēs franču ART komandas sastāvā - Moncas posmā izcīnīja savu pagaidām vienīgo uzvaru GP2 sērijā. 2011. gadā GP2 sacīkstēs pārstāvēja britu komandu iSport International. 2012. gada sezonā startēja Formula Renault 3.5 sacīkstēs. 2013. gadā atkal brauc GP2 sērijās. 2010. gada 16. novembrī Bērds piedalījās Jauno pilotu testā Abū Dabī Mercedes GP sastāvā. 2012. gada sezonā bija Mercedes F1 komandas testpilots. «Team profile: Mercedes». BBC Sport. BBC. 27.06.2012. Skatīts: 03.12.2012.. Vikikrātuvē par šo tēmu ir pieejami multivides faili. Skatīt: Sems Bērds. Oficiālā mājaslapa (angliski) Profils portālā Driver Database ((angliski) Pilota profils[novecojusi saite] portālā ESPN F1 (angliski)