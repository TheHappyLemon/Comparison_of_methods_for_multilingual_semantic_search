Medusbišu apakšdzimta (Apinae) ir plēvspārņu (Hymenoptera) apakšdzimta, kas pieder bišu dzimtai (Apidae). Tā ir viena no lielākajām bišu dzimtas apakšdzimtām, kas apvieno medusbites, bezdzeloņa medusdbites, orhidejbites, kamenes un daudzas citas mazāk pazīstamas bišu sugas. Mūsdienās medusbišu apakšdzimtā tiek klasificētas arī pūkbites (Anthophorini), kas nesenā pagātnē bija daļa no pūkbišu dzimtas (Anthophoridae). Pārējās pūkbišu sugas mūsdienās veido divas citas bišu dzimtas apakšdzimtas - dzegužbišu apakšdzimtu (Nomadinae) un namdarbišu apakšdzimtu (Xylocopinae). Medusbišu apakšdzimtā ir 19 ciltis, no tām visplašāk izplatītā ir bezdzeloņa medusbišu cilts (Meliponini). Atbilstošajā klimatiskajā zonā tās ir sastopamas visā pasaulē. Lielākā daļa sugu, izņemot medusbites, kamenes un bezdzeloņa medusbites, ir bites vientuļnieces, turklāt vairākas ciltis ir kleptoparazīti. Tās ir Ericrocidini, Isepeolini, Melectini, Osirini, Protepeolini un Rhathymini. Medusbišu apakšdzimtas sugām ir dažas atšķirīgas īpašības, kādas var novērot ļoti reti citām bišu sugām. Viena no tām ir tēviņu ieradums veidot kopīgas gulēšanas grupas uz augiem. Vakarā uz viena auga sapulcējas vairāki tēviņi, ieķeras augā ar žokļiem un kopīgi izguļ visu nakti līdz rītam. Reizēm to kājas kļūst ļenganas un brīvi nokarājas gar augu. Medusbišu apakšdzim tas sugas reizēm ziedputekšņu vietā ievāc ziedu eļļu, ar kuru baro savus kāpurus. Šāds ieradums ir novērots vēl tikai dažām grumbuļbišu dzimtas (Melittidae) sugām. Medusbišu apakšdzimtas sugas ir visnozīmīgākie ziedošo augu apputeksnētāji. Medusbišu apakšdzimta (Apinae) Bezdzeloņa medusbišu cilts (Meliponini) Kameņu cilts (Bombini) Medusbišu cilts (Apini) Orhidejbišu cilts (Euglossini) Pūkbišu cilts (Anthophorini) cilts Ancylini cilts Centridini cilts Ctenoplectrini cilts Emphorini cilts Ericrocidini cilts Eucerini cilts Exomalopsini cilts Isepeolini cilts Melectini cilts Osirini cilts Protepeolini cilts Rhathymini cilts Tapinotaspidini cilts Tetrapediini Taxon: Subfamily Apinae Latreille, 1802 Subfamily Apinae Latreille Определитель насекомых Дальнего Востока России. Т. IV. Сетчатокрылообразные, скорпионницы, перепончатокрылые. Ч.5. / под общ.ред. П. А. Лера. — Владивосток: «Дальнаука», 2007. — 1052 с. — ISBN 978-5-8044-0789-7 «Apinae». Arhivēts no oriģināla, laiks: 2021. gada 14. aprīlī. Skatīts: 2012. gada 26. jūnijā. Sex determination in honey bees (Apinae and Meliponinae) and its consequences Subfamily Apinae - Honey, Bumble, Long-horned, Orchid, and Digger Bees Apinae Images Arhivēts 2010. gada 20. jūnijā, Wayback Machine vietnē.