TUMnanoSAT ir Moldovas pirmais Zemes mākslīgais pavadonis. Izglītības nanopavadoņa projektu realizēja Moldovas Tehniskā universitāte. Tas orbītā tika palaists 2022. gada 15. jūlijā ar kravas kuģi Cygnus NG-15, un no Starptautiskās kosmosa stacijas (SKS) brīvā lidojumā palaists 12. augustā. Projekta mērķis bija nodrošināt praktisku apmācību studentiem. Pavadonī testēšanai tika uzstādīti vairāki dažādu materiālu nanosensori, lai pētītu to uzvedību kosmiskajā vidē. Tika testēta sakaru kanāls. Neliela kamera paredzēta Zemes attēlu uzņemšanai. Kosmiskais aparāts tika veidots Cubesat 1U formā. Tā masa ir 1,15 kg. TUMnanoSAT projekts tika realizēts ar KiboCUBE programmas atbalstu. KiboCUBE ir Apvienoto Nāciju Ārējā kosmosa lietu biroja (UNOOSA) un Japānas Aerokosmiskās aģentūras JAXA sadarbības programma, kas piedāvā palaist CubeSat pavadoņus no SKS Kibo moduļa. Sākotnēji TUMnanoSAT bija paredzēts kosmosā palaist 2021. gada februārī ar kravas kuģī Cygnus NG-15, kas nogādātu to Starptautiskajā kosmosa stacijā (SKS). Pēc tam, kad bija nepieciešama pavadoņa papildu testēšana, tā palaišanu pārcēla uz kravas kuģi SpaceX CRS-25, kam bija jāstartē 2022. gadā. TUMnanoSAT tika palaists 2022. gada 15. jūlijā 00:44:22 UTC kravas kuģī SpaceX CRS-25 ar nesējraķeti Falcon 9 Block 5 no Kanaveralas zemesraga Gaisa spēku stacijas. TUMnanoSAT bija ievietots JAXA nanopavadoņu izmešanas iekārtā J-SSOD (#22). Kravas kuģis Starptautisko kosmosa staciju sasniedza 16. jūlijā. 12. augustā 09:45 UTC TUMnanoSAT tika palaists brīvā lidojumā no pavadoņu izmešanas iekārtas J-SSOD pie Kibo moduļa. TUM Space Technology Center present first nanosatellite made in Moldova ipn.md, 2022-02-19 TUMnanoSAT TUMnanoSAT Gunter Dirk Kreb