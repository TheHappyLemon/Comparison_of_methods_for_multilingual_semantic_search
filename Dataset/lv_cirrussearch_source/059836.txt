MrBeast (īstajā vārdā Džeimss Stīvens "Džimijs" Donaldsons (angļu: James Stephen "Jimmy" Donaldson); dzimis 1998. gada 7. maijā) ir amerikāņu interneta personība, uzņēmējs un filantrops. Viņš ir burgeru franšīzes MrBeast Burger īpašnieks un līdzekļu vākšanas iniciatīvu Team Trees un Team Seas aizsācējs. Videoklipus YouTube Donaldsons sāka publicēt 2012. gada sākumā 13 gadu vecumā kanālā ar nosaukumu "MrBeast6000". Pirmo popularitāti viņš ieguva 2017. gadā, kad videoklips, kurā Donaldsons aizskaitīja līdz 100 000, dažu dienu laikā tika skatīts vairākus desmitus tūkstošu reižu. Kopš tā laika viņa popularitāte tikai turpināja pieaugt, un šobrīd lielākā daļa MrBeast videoklipu ir skatīti desmitiem miljonu reižu. Laika gaitā viņa saturs kļuva daudzveidīgāks, un MrBeast sāka publicēt dažādu izaicinājumu, ziedojumu un sacensību videoklipus, kuros cilvēki ziedojumos vai laimestā saņem no vairākiem tūkstošiem līdz pat miljonam ASV dolāru. Piemēram, vienā no videoklipiem Donaldsons 50 stundas pavadīja zem zemes apraktā stikla zārkā. MrBeast kanālam kļūstot arvien populārākam, Donaldsons nolīga vairākus savus bērnības draugus, lai tie palīdzētu viņam vadīt augošo zīmolu. 2020. gadā MrBeast komandā strādāja 30 cilvēki. Saskaņā ar Forbes datiem, 2021. gadā MrBeast nopelnīja 54 miljonus ASV dolāru, kas viņu padarīja par visvairāk pelnošo digitālā satura radītāju. «Pasaulē populārākie blogeri aicina ziedot naudu koku stādīšanai. Īlons Masks jau piešķīris 1 miljonu». jauns.lv. 2019. gada 1. novembris. Skatīts: 2022. gada 20. janvārī. «Night Media Signs Top Influencer, "MrBeast"». Business Wire. 2019. gada 23. janvāris. Skatīts: 2019. gada 26. maijs. Steven Asarch. «How YouTuber MrBeast Pulled Off a Real-life Battle Royale in three Weeks». Newsweek, 2019. gada 2. aprīlis. Skatīts: 2019. gada 26. maijs. Paige Leskin, Margot Harris. «How 22-year-old YouTube star MrBeast found success through elaborate stunts and giveaways». Business Insider. Skatīts: 2021. gada 5. janvāris. «VIDEO ⟩ Jūtūberis 50 stundas pavadījis aprakts dzīvs zārkā zem zemes». Apollo. 2021. gada 4. aprīlis. Skatīts: 2022. gada 20. janvārī. «YouTuber MrBeast Reached 30 Million Subscribers With a Little Help From His Friends». Distractify (angļu). Skatīts: 2021. gada 5. janvāris. «'Forbes' publicē bagātākos jūtūberus; līderis nopelnījis 54 miljonus». Delfi. 2022. gada 17. janvāris. Skatīts: 2022. gada 20. janvārī.