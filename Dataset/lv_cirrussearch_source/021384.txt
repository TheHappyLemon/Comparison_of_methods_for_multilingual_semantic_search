EUTELSAT 36B (agrākais nosaukums W7) ir Francijas uzņēmuma Eutelsat sakaru pavadonis. Palaists 2009. gada novembrī. Tas nodrošina televīzijas retranslācijas un sakaru pakalpojumus Eiropai, Krievijai, Centrālajai Āzijai un Āfrikai. Kosmisko aparātu izgatavoja Francijā reģistrēts uzņēmums Thales Alenia Space uz platformas Spacebus-4000C4 bāzes. Tā starta masa bija 5627 kg. Pavadonī uzstādīti 70 Ku joslas raidītāji. 2006. gada decembrī Eutelsat noslēdza līgumu ar Thales Alenia Space par kosmiskā aparāta W7 izgatavošanu. W7 tika palaists 2009. gada 24. novembrī 14:19:10 UTC ar nesējraķeti Proton-M/Briz-M no Baikonuras kosmodroma 200. laukuma 39. palaišanas iekārtas. 23:31 UTC pavadonis tika izlaists ģeosinhronajā pārejas orbītā. Ģeostacionāro orbītu tas sasniedza ar saviem dzinējiem. W7 tika novietots ģeostacionārās orbītas punktā 36° austrumu garuma. 2010. gada janvārī W7 sāka aktīvu darbību, pārņemot trafiku no pavadoņa SESAT 1, kuru 28. janvārī pārvietoja uz pozīciju 16° austrumu garuma. W7 darbojās līdzās pavadonim W4 (tagad EUTELSAT 36A). 2012. gada 1. martā Eutelsat unificēja savu pavadoņu nosaukumu sistēmu. Kosmiskie aparāti turpmāk tika identificēti pēc to orbitālās pozīcijas. W7 ieguva nosaukumu EUTELSAT 36B. EUTELSAT’S W7 SATELLITE DELIVERED INTO ORBIT BY ILS PROTON ROCKET Eutelsat, 2009-11-25, (angliski) EUTELSAT CONFIRMS FULL RESTORATION OF SERVICES AT 16 DEGREES EAST POSITION Eutelsat, 2010-01-29, (angliski) Eutelsat unifies satellite names Jason Saundalkar, ITP Business Publishing, 2012-03-11 (angliski) EUTELSAT 36B Eutelsat (angliski) Eutelsat W7 → Eutelsat 36B Gunter Dirk Krebs (angliski)