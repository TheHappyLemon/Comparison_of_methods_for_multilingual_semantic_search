Marks Stols (Marc Staal; dzimis 1987. gada 13. janvārī Tanderbejā, Kanādā) ir profesionāls kanādiešu hokejists, spēlē aizsarga pozīcijā, Kanādas hokeja izlases dalībnieks, pašlaik (2023) pārstāv NHL klubu Filadelfijas "Flyers". M. Stola brāļi Džordans, Ēriks un Džareds arī ir profesionāli hokejisti. 2005. gada NHL draftā viņu izraudzījās Ņujorkas "Rangers" ar kopējo 12. kārtas numuru. Profesionāļa karjeru Stols sāka 2007.—08. gada sezonā, kuru pilnībā aizvadīja "Rangers" rindās. 2013.—14. gada sezonā kopā ar "Rangers" sasniedza Stenlija kausa finālu, tajā gan piekāpjoties Losandželosas "Kings" hokejistiem. 2020. gada septembrī, pēc 13 "Rangers" sastāvā aizvadītām sezonām, Stols tika aizmainīts uz Detroitas "Red Wings". 2022. gada 13. jūlijā, pametis "Red Wings" kā brīvais aģents, Stols parakstīja viena gada līgumu par 750 000 USD ar Floridas "Panthers". Kā brīvais aģents pēc sezonas "Panthers" rindās Stāls turpināja spēlētāja karjeru, 2023. gada 3. jūlijā vienojoties par viena gada un 1,1 miljonu lielu ASV dolāru līgumu ar Filadelfijas "Flyers" uz 2023.–2024. gada sezonu. https://www.nhl.com/panthers/news/florida-panthers-agree-to-terms-with-defenseman-marc-staal-334973912 https://www.nhl.com/flyers/news/flyers-sign-defenseman-marc-staal-to-a-one-year-contract-345197184 Eliteprospects profils (angliski) Internet Hockey Database profils (angliski) Hockey-Reference profils (angliski)