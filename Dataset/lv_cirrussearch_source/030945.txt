Sokoļska atklātne ir šaha atklātne, kas sākas ar gājienu: 1. b2-b4. To klasificē pie flanga atklātnēm ar Šaha atklātņu enciklopēdijas kodu A00. Sokoļska atklātne pirmoreiz spēlēta divu angļu šahistu savstarpējā partijā 1868. gadā. Gadsimta beigās to lietojis arī krievu šahists N. Bugajevs, pēc tam K. Šlehters un S. Tartakovers. Pēdējais mēģināja to teorētiski pamatot un deva atklātnei jocīgu nosaukumu — "orangutana" atklātne. Vispusīgu atklātnes pētījumu veicis baltkrievu lielmeistars Aleksejs Sokoļskis, sarakstot un 1963. gadā krievu valodā izdodot grāmatu "Atklātne 1. b2-b4". Mūsdienu vadošo šahistu praksē atklātne reti sastopama. Baltie tiecas pēc sarežģītas vidusspēles, plānojot pie gadījuma aktīvu darbību dāmas spārnā. Melnie, izvēloties attīstības plānu ar 1. ... e5, neizjūt nekādas grūtības. 1. ... e7-e5 1. ... d7-d5 1. ... Zg8-f6 1. ... e7-e6 1. ... a7-a5 Jerzy Konikowski, Marek Soszynski. The Sokolsky Opening 1.b4 in Theory & Practice. Milford USA : Russell Enterprises, 2009. ISBN 978-1-888690-65-1. (angliski) Алексей Павлович Сокольский. Дебют 1. b2—b4 (Дебют Сокольского). Минск : Госиздат БССР, 1963. (krieviski) Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 367. lpp. ISBN 5-85 270-005-3. (krieviski) «Partijas, kurās spēlēta Sokoļska atklātne». chessgames.com. Skatīts: 2015-10-28. 1. b4 variations and games by Marek Trokenheim (Marek's 1.b4 Encyclopaedia) (angliski)