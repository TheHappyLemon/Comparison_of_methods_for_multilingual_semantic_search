Baotou (ķīniešu: 包头, piņjiņs: Bāotóu) vai Bugata (mongoļu: ᠪᠤᠭᠤᠲᠤ, Buɣutu) ir prefektūras līmeņa municipalitāte Iekšējās Mongolijas autonomajā reģionā Ķīnas ziemeļos, autonomā reģiona lielākā pilsēta un ekonomiskais centrs. Izvietojusies provinces vidusdaļā Huanhes krastā Gobi tuksneša dienvidos. Robežojas ziemeļos ar Mongoliju, austrumos — ar Ulāncavu un Huhhotu, dienvidos — ar Ordosu, bet rietumos — ar Bajannūru. Baotou dibināta 1809. gadā. 1923. gadā uzbūvēta Pekinas—Suijuaņas dzelzceļa līnija ar galastaciju Baotou. 1926. gadā izveidots Baotou apriņķis. 1932. gadā Baotou piešķirtas pilsētas tiesības. 1954. gadā pēc Suijuaņas provinces likvidēšanas Baotou iekļāva Iekšējās Mongolijas autonomajā reģionā. Lielākā daļa iedzīvotāju ir haņi, mongoļi ir tikai ap 3%. Baotou municipalitāte dod 21,3% no Iekšējās Mongolijas ekonomikas pienesuma. Bajanobo raktuves ir viena no pasaules lielākajām retzemju elementu ieguves vietām, 2005. gadā šeit ieguva 45% no pasaules apjoma. Galvenās ražošanas nozares ir metalurģija un pārtikas rūpniecība. http://tj.nmg.gov.cn/ztzl/dqcqgrkpc/202105/t20210526_1596853.html; Ķīnas Tautas Republikas Septītā nacionālā tautskaite. Bayan Obo Controversy: Carbonatites versus Iron Oxide‐Cu‐Au‐(REE‐U) Vikikrātuvē par šo tēmu ir pieejami multivides faili. Skatīt: Baotou. Encyclopædia Britannica raksts (angliski) Krievijas Lielās enciklopēdijas raksts (krieviski)