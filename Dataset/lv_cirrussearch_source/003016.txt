Ventspils rajons bija administratīvā iedalījuma vienība LPSR (1949-1962, 1967-1990) un Latvijas Republikas (1990-2009) sastāvā. Tas atradās Kurzemes ziemeļrietumos un tas robežojās ar Talsu rajonu, Kuldīgas rajonu, Liepājas rajonu un Baltijas jūru. Rajona centrs bija Ventspils pilsēta, kas pati neietilpa Ventspils rajonā un bija patstāvīga republikas pakļautības pilsēta ar savu pašvaldību. 1949. gada 31. decembra administratīvi teritoriālās reformas rezultātā Ventspils apriņķis tika sadalīts Dundagas un Ventspils rajonos. 1952. - 1953. gadā Ventspils rajons ietilpa Liepājas apgabalā. 1956. gadā, likvidējot Alsungas rajonu, Ventspils rajonam pievienoja Jūrkalni, bet atdalīja Ziras. Laikā no 1962. gada aprīļa līdz 1967. gada janvārim Ventspils rajons bija sadalīts starp Talsu un Kuldīgas rajoniem. Pēc Latvijas Republikas atjaunošanas 1990. gadā rajona ciemi tika pārdēvēti par pagastiem. Piltene ar lauku teritoriju Ances - Jūrkalnes - Popes - Puzes - Tārgales - Ugāles - Usmas - Užavas - Vārves - Ziru - Zlēku Piltene ar lauku teritoriju Ances pagasts - Jūrkalnes pagasts - Popes pagasts - Puzes pagasts - Tārgales pagasts - Ugāles pagasts - Usmas pagasts - Užavas pagasts - Vārves pagasts - Ziru pagasts - Zlēku pagasts Saskaņā ar 1998. gadā pieņemto "Administratīvi teritoriālās reformas likumu" un 2008. gada "Administratīvo teritoriju un apdzīvoto vietu likumu" 2009. gada 1. jūlijā Ventspils rajons tika likvidēts un tā teritorijā izveidots Ventspils novads. Venta Abava Užava Irbe Lūžupe Usmas ezers Puzes ezers Būšnieku ezers Moricsalas rezervāts Usmas līdzenums Sārnates purvs Lūžņas purvs Vārves purvs Vasenieku purvs Latvijas PSR Augstākās Padomes Prezidija dekrēts "Par lauku rajonu nodibināšanu Latvijas PSR sastāvā" Latvijas padomju enciklopēdijas 52 sējums. Rīga: Galvenā enciklopēdiju redakcija, 1984. 32-33 lpp. Administratīvi teritoriālās reformas likums «Administratīvo teritoriju un apdzīvoto vietu likums». Arhivēts no oriģināla, laiks: 2010. gada 12. oktobrī. Skatīts: 2010. gada 30. oktobrī. Ventspils rajona teritorijas izmaiņas pēckara gados[novecojusi saite]