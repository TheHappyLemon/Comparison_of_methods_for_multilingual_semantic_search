Laucesas pagasts ir viena no Augšdaugavas novada administratīvajām teritorijām dienvidos no Daugavpils pilsētas, novada Augšzemes daļā. Robežojas ar sava novada Tabores, Skrudalienas, Demenes, Medumu un Kalkūnes pagastiem, kā arī Daugavpils pilsētu. Jāņupīte, Kumpota, Laucesa. Ūdenstilpes: Dervanišku ezers. 1864. gadā, apvienojot četrus muižu pagastus, nodibināja Kalkūnes pagastu. Tajā apvienoja Kalkūnes muižu ar 74 saimniecībām, Klopmansrodes muižu ar 20 saimniecībām, Didrihšteinas muižu ar 16 saimniecībām un Meduma muižu ar 49 saimniecībām, kā arī Birkineļu, Baltās, Aleksandrhofu, Randenes, Berkovu, Kalīžu, Vasarišku, Neifeldas, Grencbergas, Kleimansrodes, Liginišku un Gecenšteinas pusmuižas un 4 biezi apdzīvotās vietas — Grīvu, Nīderkūnus, Judovku un Liginiškus. 1920. gada zemes reformas gaitā Kalkūnes (Kalkuhnen) muižu sadalīja 267 vienībās 3166 ha kopplatībā, Didrihšteinas (Didrichstein) muižu sadalīja 8 vienībās 190,6 ha platībā, Juneļu (Juneli) muižu sadalīja 10 vienībās 267 ha platībā, Medņu jeb Medumu (Medemhof jeb Medum) muižu ar Vilkumiesta (Ēģiptes) pusmuižu sadalīja 41 vienībā 660,6 ha platībā, Randenes muižu sadalīja 23 vienībās 60,3 ha platībā, Neifeldes (Neufeld) muižu sadalīja 86 vienībās 1501,2 ha platībā, Klotišķu muižu sadalīja 11 vienībās 169,4 ha platībā, Kaližu muižu ar mežu sadalīja 74 vienībās 1360 ha platībā. 1925. gadā pagastu pārdēvēja par Laucesas pagastu ar 156 km² platību. 1945. gadā Ilūkstes apriņķa Laucesas pagastā izveidoja Kalkūnes, Laucesas, Maija un Maltas ciema padomes, bet pagastu 1949. gadā likvidēja. Laucesas ciems ietilpis Grīvas (1949-1955) un Daugavpils (1955-2009) rajonos. Laucesas ciemam 1977. gadā pievienoja daļu Skrudalienas ciema teritorijas. 1990. gadā ciemu reorganizēja par pagastu. 2009. gadā Laucesas pagastu kā administratīvo teritoriju iekļāva Daugavpils novadā. 2021. gadā Daugavpils novadu kopā ar Ilūkstes novadu iekļāva Augšdaugavas novadā. Iedzīvotāju skaits: 1591 (2009), no kuriem 50% krievi, 21% poļi, 17% latvieši, 8% baltkrievi. Lielākās apdzīvotās vietas ir Mirnijs (pagasta centrs), Dankeri, Dzilnas, Gļinovka, Laucesa, Lenderņa, Pirmie Peski, Otrie Peski, Priekuļi, Ročiški, Starodvoriški, Pustoška, Volodina. Pagastā atrodas divas baznīcas: Laucesas katoļu baznīca un Volodinas vecticībnieku baznīca. Staņislavs Vasiļevskis (1907—1988), astronoms, Latvijas Universitātes docents un Kaliformijas universitātes darbinieks (1949—1988). Viens no 1944. gada 17. marta Latvijas Centrālās padomes memoranda parakstītājiem. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. Latvijas iedzīvotāju skaits pašvaldībās 01.07.2010. Latviešu konversācijas vārdnīca. XII. sējums. Rīga : Anša Gulbja izdevniecība. 22 537. sleja. «Kalkūnes pagasts. No sendienām». Arhivēts no oriģināla, laiks: 2009. gada 24. martā. Skatīts: 2010. gada 29. maijā. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9