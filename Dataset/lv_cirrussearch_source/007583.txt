Endrū Leds (angļu: Andrew Ladd; dzimis 1985. gada 12. decembrī Meiplridžā, Kanādā) ir bijušais profesionāls kanādiešu hokejists, spēlēja kreisās malas uzbrucēja pozīcijā, bijušais Kanādas hokeja izlases dalībnieks. Spēlējis Nacionālās hokeja līgas klubu Karolīnas "Hurricanes", Čikāgas "Blackhawks", Atlantas "Thrashers", Vinipegas "Jets", Ņujorkas "Islanders", Arizonas "Coyotes" rindās. 2004. gada NHL draftā viņu izraudzījās Karolīnas "Hurricanes" ar kopējo 4. kārtas numuru. NHL spēlē kopš 2005.—2006. gada sezonas, kas bija pirmā sezona pēc lokauta. Pirmās trīs sezonas pārstāvēja "Hurricanes" klubu. Debijas sezonā viņa pārstāvētais klubs izcīnīja Stenlija kausu. Nākamās trīs sezonas viņš aizvadīja Čikāgas "Blackhawks" sastāvā, 2010. gadā viņš izcīnīja otro Stenlija kausu savā karjerā. 2010. gada vasarā noslēdza līgumu ar Atlantas "Thrashers", kļūstot par tās kapteini. Komandas rindās turpināja spēlēt arī pēc franšīzes pārcelšanās, 2011. gadā mainot nosaukumu uz Vinipegas "Jets". "Jets" kapteinis Leds bija līdz pat 2016. gada februāra otrajai pusei, kad tika aizmainīts uz Čikāgas "Blackhawks". Kanādas jaunatnes izlašu sastāvā ir izcīnījis zelta medaļu 2005. gada Pasaules čempionātā junioriem. Vikikrātuvē par šo tēmu ir pieejami multivides faili. Skatīt: Endrū Leds. Eliteprospects profils (angliski) Internet Hockey Database profils (angliski) Eurohockey profils (angliski) NHL profils (angliski) Hockey-Reference profils (angliski)