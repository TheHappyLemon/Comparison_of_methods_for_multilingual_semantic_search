Pārtikas rūpniecība ir apstrādes rūpniecības nozare, kas ražo gatavus pārtikas produktus vai to pusfabrikātus. Pārtikas rūpniecība ir cieši saistīta ar lauksaimniecību kā izejvielu avotu, kā arī tirdzniecību. Svarīgākās pārtikas rūpniecības nozares ir gaļas rūpniecība, zivju rūpniecība, augļu un dārzeņu apstrādes rūpniecība, piena rūpniecība, maizes rūpniecība, cukura rūpniecība, dzīvnieku barības rūpniecība un citas. Pie pārtikas rūpniecības pieder arī alkoholisko dzērienu un spirta ražošana, kā arī tējas un kafijas pārstrāde. Pārtikas rūpniecība ir lielākā Latvijas apstrādes rūpniecības nozare. Pārtikas preces sastāda apmēram trešo daļu no Latvijas rūpniecības produkcijas. Ap 75 % Latvijas pārtikas rūpniecības produkcijas tiek patērēti uz vietas, bet pārējo eksportē. 2017. gadā pēc apgrozījuma lielākie pārtikas ražotāji Latvijā bija Dobeles dzirnavnieks, Rīgas Piena kombināts, Latvijas balzams un Orkla Confectionery & Snacks Latvija. «Nozares apraksts (pārtikas rūpniecība)». Arhivēts no oriģināla, laiks: 2017. gada 4. novembrī. Skatīts: 2018. gada 6. jūnijā. Lielā Latvijas enciklopēdija. Rīga: Zvaigzne ABC, 2005. ISBN 9984-22-266-7 Latvijas enciklopēdija. 4. sējums. Rīga : Valērija Belokoņa izdevniecība. 2007. 683. lpp. ISBN 978-9984-9482-4-9. Sandra Dieziņa. «Lielākie pārtikas produktu ražotāji Latvijā». Dienas Bizness, 2017. gada 7. septembris. Skatīts: 2018. gada 6. jūnijā. Vikikrātuvē par šo tēmu ir pieejami multivides faili. Skatīt: Pārtikas rūpniecība. Encyclopædia Universalis raksts (franciski)