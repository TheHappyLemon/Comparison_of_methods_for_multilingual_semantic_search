Didjē Defago (franču: Didier Défago; dzimis 1977. gada 2. oktobrī Morginsā, Šveicē) ir profesionāls šveiciešu kalnu slēpotājs. 2010. gada Olimpisko spēļu čempions nobraucienā, kopumā ir piedalījies trijās Olimpiskajās spēlēs (2002, 2006, 2010). Divkārtējs Šveices čempions nobraucienā (2003) un milzu slalomā (2004). Pasaules kausa posmos startē kopš 1996. gada 7. marta. Vislielākos panākumus viņš guva 2005. gada sezonā, kad bija 6. kopvērtējumā un 4. supergiganta ieskaitē, un 2009. gada sezonā, kad uzvarēja divus nobrauciena posmus pēc kārtas. Viņš ir pirmais, kam to ir izdevies paveikt kopš 2002. gada, un pirmais šveicietis, kas to paveic kopš 1992. gada. Kopumā Pasaules kausa posmos ir svinējis 4 uzvaras, tai skaitā uzvara nobraucienā 2010. gada Olimpiskajās spēlēs. Oficiālā tīmekļa vietne (franciski) Olympedia profils (angliski) Munzüger Sport profils (vāciski) FIS profils (kalnu slēpošana) (angliski)