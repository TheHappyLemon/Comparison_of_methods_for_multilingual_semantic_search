Georgi Tringovs (bulgāru: Георги Петров Трингов; dzimis 1937. gada 7. martā, miris 2000. gada 3. jūlijā) bija bulgāru šahists, lielmeistars (1963). Tringovs ieguvis piekto vietu 1955. gada Pasaules junioru čempionātā. Viņš spēlēja Bulgārijas komandā piecos Pasaules studentu komandu čempionātos, iegūstot individuālo zelta medaļu trīs čempionātos pēc kārtas: 1957., 1958. gadā pie ceturtā un 1959. gadā pie otrā galdiņa ar 92.3% rezultātu (+11 =2 -0). Šajos gados arī Bulgārijas studentu komandas starts bija veiksmīgs, iegūstot komandas sudraba medaļu 1957. un 1958. gadā, zeltu 1959. gadā. Tringovs bija regulārs Bulgārijas komandas dalībnieks šaha olimpiādēs, spēlējot 12 olimpiādēs (katrā olimpiādē no 1956. līdz 1982. gadam, izņemot 1960. un 1976. gadu). 1978. gadā viņš bija labākais pie trešā galdiņa, saņemot individuālo zelta medaļu ar rezultātu 77,3% (+11 =3 -0). 1963. gadā viņš uzvarēja Bulgārijas čempionātā. Iekļuva 1964. gada Pasaules šaha čempionāta starpzonu turnīrā, bet ieguva tikai 15. vietu. Tringovam bija daudz panākumu arī starptautiskos turnīros, tai skaitā pirmā vieta Vršacā (1973). Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 408.—409. lpp. ISBN 5-85 270-005-3. (krieviski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski) Šahista profils olimpbase.org mājaslapā (Pasaules komandu šaha čempionāts) (angliski) Šahista profils olimpbase.org mājaslapā (Eiropas komandu šaha čempionāts) (angliski) «Figures of Plovdiv» (angļu). Plovdiv Guide. Skatīts: 2016-05-01.