Nauris Sējējs (dzimis 2001. gada 15. martā) ir latviešu hokejists, aizsargs. Pašlaik (2022) pārstāv Šveices līgas komandu HC La Chaux-de-Fonds. Sējēja tēvs Normunds ir bijušais hokejists, tagag treneris, profesionāls hokejists ir arī Naura dvīņu brālis Nils. 2016. gadā Sējējs pievienojās Nacionālās līgas kluba Genève-Servette HC jauniešu sistēmai, tajā aizvadot turpmākās piecas sezonas. 2021. gada pavasarī noslēdza viena gada līgumu ar pamatkomandu. Nākamajā sezonā gan tika izīrēts Šveices līgā spēlējošajai HC La Chaux-de-Fonds, tās rindās Sējējam aizvadot savu pirmo profesionālo sezonu. Latvijas hokeja izlases sastāvā aizvadīja vienu spēli 2022. gada ziemas olimpiskajās spēlēs. Pirmos vārtus izlases sastāvā guva 2022. gada 1. maija pārbaudes spēlē pret Šveices izlasi. Olympedia profils (angliski) Eliteprospects profils (angliski)