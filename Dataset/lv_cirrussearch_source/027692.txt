Raitis Puriņš (dzimis 1988. gada 20. maijā) ir Latvijas handbolists, kas spēlē vārtsarga pozīcijā. Latvijas izlases dalībnieks. Viņa pamatdarbs ir mārketinga vadītājs uzņēmumā “Printful”, bijis handbola žurnālists portālā Sportacentrs.com. No 2005./2006. gada sezonas līdz 2014./2015. gada sezonai spēlētājs Latvijas Virslīgas čempionātā pārstāvēja LSPA komandu, bet 2015./2016. gadā pievienojās "Celtnieks" vienībai. 2020./2021. gada sezonā Puriņš pievienojās "ASK Zemessaredze/LSPA" komandai. Kopā ar LSPA un "Celtnieks" izcīnījis trīs Latvijas Virslīgas čempionu titulus (2009./2010., 2010./2011. un 2016./2017. gada sezonā). Latvijas valstsvienībā aizvadījis 12 spēles, bijis Latvijas U-18 un U-20 izlases vārtsargs. Puriņa pirmais handbola treneris bija Jānis Žīdens. 2020. gada janvārī tika iekļauts Latvijas izlases sastāvā tās vēsturē pirmajai dalībai Eiropas čempionātā handbolā. «Raitis Puriņš». «Blogs: no eSports.lv handbola apskatnieka līdz izlasei un EČ finālturnīram». Sportacentrs.com (latviešu). 2020-01-08. Skatīts: 2020-01-09. «Raitis Puriņš». Handbola klubs Celtnieks (lv-LV). Skatīts: 2020-01-09. «Latvijas Handbola Federācija». Latvijas Handbola Federācija. Skatīts: 2021-12-09. «LSPA kļūst par Latvijas čempioni handbolā». Sportacentrs.com. 2010. gada 24. marts. «LSPA handbolisti nosargā čempionu titulu». Sportacentrs.com. 2011. gada 19. marts. «Celtnieks Rīga - Latvijas čempioni 2017 (+video)». Handbola klubs Celtnieks (lv-LV). 2017-05-15. Skatīts: 2020-09-15. Twitter profils