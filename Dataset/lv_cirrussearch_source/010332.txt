Aktiebolaget Volvo (Volvo Group, Volvokoncernen) ir Zviedrijas kompānija, kas ražo komerciālo transportu, autobusus un inženiertehniku, braukšanas sistēmas kuģiem, kravas auto, aerokosmisko sistēmu detaļas, un veic to servisu. Iepriekš kompānija ražoja arī vieglos automobiļus, bet 1999. gadā to ar nosaukumu Volvo Personvagnar pārdeva koncernam Ford, kas 2010. gadā to pārdeva koncernam Geely. Kompānija dibināta 1926. gada 10. augustā Gēteborgā. Pirmo auto Volvo radīja 1927. gada 14. aprīlī, to sauca par ÖV4, kuram bija 4 cilindri. Tika saražoti 996 ÖV4 auto, un 1929. gada aprīlī to nomainīja cits modelis — PV651. Pirmos panākumus kompānija guva ar auto PV444 (1944). Tulkojumā no latīņu valodas "volvo" nozīmē "es griežos" vai "es ripoju". Vikikrātuvē par šo tēmu ir pieejami multivides faili. Skatīt: Volvo. Encyclopædia Britannica raksts (angliski)