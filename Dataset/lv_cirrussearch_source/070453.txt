All the King's Men ir 1949. gada ASV politiska drāmas filma, kuras režisors, producents un scenārija autors ir Roberts Rosens. Filmā galvenās lomas atveido Broderiks Krofords, Džons Airlends, Mersedesa Makkembridža, Džoanna Drū un Džons Dereks. Filma balstīta uz Roberta Penna Vorena 1946. gada Pulicera balvu ieguvušo tāda paša nosaukuma romānu. Filma stāsta par ideālistiska, bet korumpēta un populistiska politiķa uzplaukumu un kritumu kāda ASV dienvidu štatā. Filmas All the King's Men pirmizrāde notika 1949. gada 8. novembrī un to izplatīja Columbia Pictures. Filma izpelnījās plašu atzinību no kritiķiem un bija komerciāli veiksmīga. Filmu nominēja Amerikas Kinoakadēmijas balvai septiņās kategorijās, saņemot tās kategorijās "Labākā filma", "Labākais aktieris galvenajā lomā" (Krofords) un "Labākā aktrise otrā plāna lomā" (Makkembridža). Filma saņēma arī piecas Zelta globusa balvas, tai skaitā kategorijā "Labākā drāmas filma", kā arī nominēta Zelta lauvas balvai Venēcijas kinofestivālā. 2001. gadā filma iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". «Complete National Film Registry Listing | Film Registry | National Film Preservation Board | Programs | Library of Congress». Library of Congress, Washington, D.C. 20540 USA. Skatīts: 2023-12-27. IMDb profils (angliski) AllMovie profils (angliski) Turner Classic Movies profils (angliski) Rotten Tomatoes profils (angliski)