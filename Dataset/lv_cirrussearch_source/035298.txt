Eriks Malmbergs (somu: Erik Malmberg; 1892. gada 23. aprīlis Helsinki — 1934. gada 13. augusts) bija Somijas pulkvežleitnants un šahists. Triju Zvaigžņu ordeņa virsnieks (1926). No 1912. līdz 1915. gadam studējis medicīnu Helsinku Universitātē. Sākoties Pirmajam pasaules karam izgājis militāru apmācību kadetu skolā. Somijas pilsoņu kara laikā karojis "balto" pusē. Bijis sakaru virsnieks, sakaru daļas komandieris Karēlijas armijā, vēlāk pārcelts uz Somijas armijas galveno štābu. Pēc pilsoņu kara bijis Somijas armijas galvenā štāba goda padomē (1925—1932). Bijis pazīstams arī kā viens no vadošajiem Somijas šahistiem. Pārstāvējis Somijas komandu neoficiālajā Pasaules šaha olimpiādē 1924. gadā. No 1924. gada līdz mūža beigām darbojies kā šaha apskatnieks Somijas periodikā. 1926. gadā 15. maijā kā Somijas galvenā štāba II nodaļas statistiskā biroja bijušais vadītājs apbalvots ar IV šķiras Triju Zvaigžņu ordeni. OlimpBase :: unofficial Chess Olympiads :: Erik Malmberg «Valdības Vēstnesis, Nr.260 (17.11.1926)». Arhivēts no oriģināla, laiks: 06.04.2016. Skatīts: 06.09.2016. Šahista profils chessgames.com mājaslapā (angliski) Šahista profils 365chess.com mājaslapā (angliski)