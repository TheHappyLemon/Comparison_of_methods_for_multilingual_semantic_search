Sidzuokas prefektūra (japāņu: 静岡県) ir viena no Japānas prefektūrām, kas atrodas Čjūbu reģionā uz Honsju salas. Tā robežojas ar Kanagavas prefektūru austrumos, ar Aiči prefektūru rietumos, ar Jamanasi prefektūru un ar Nagano prefektūru ziemeļos, bet dienvidos to apskalo Klusais okeāns. Prefektūras kopējā platība ir 7 779,63 km² un sīkāk sastāv no pieciem rajoniem, 35 pašvaldībām un 23 pilsētām. Prefektūras administratīvais centrs ir Sidzuoka, bet lielākā pilsēta ir Hamamacu. Pēc 2017. gada datiem prefektūrā dzīvo ap 3,67 miljoniem iedzīvotāju. Tā ir desmitā lielākā Japānas prefektūra pēc iedzīvotāju skaita un trīspadsmitā lielākā pēc platības. Pēc 2012. gada datiem, 11% prefektūras teritorijas aizņem nacionālie dabas parki. Uz ziemeļu robežas ar Jamanasi prefektūru atrodas Fudzi, kas ir Japānas augstākā virsotne. Vikikrātuvē par šo tēmu ir pieejami multivides faili. Skatīt: Sidzuokas prefektūra. Encyclopædia Britannica raksts (angliski) Brockhaus Enzyklopädie raksts (vāciski)