TKSAT-1 jeb Túpac Katari ir Bolīvijas pirmais pavadonis; palaists 2013. gada decembrī. Tas ir sakaru pavadonis, kas nodrošina sakaru un interneta, kā arī televīzijas un radio retranslācijas pakalpojumus Bolīvijā un apkārtējās valstīs. Pavadonis nosaukts Tupaka Katari vārdā, kurš bija indiāņu neatkarības kustības vadītājs 18. gadsimta beigās Bolīvijā. TKSAT-1 izgatavojusi Ķīnas Kosmosa tehnoloģiju akadēmija uz platformas DHF 4 bāzes. Starta masa ir 5200 kg un izmēri 2360 × 210 × 3600 mm. Pavadonis apgādāts ar 26 Ku joslas, 2 C joslas un 2 Ka joslas raidītajiem. Līgums par pavadoņa izgatavošanu un palaišanu tika noslēgts 2010. gada decembrī. Projekta izmaksas bija aptuveni 300 miljoni USD, no kuriem 251 miljons bija Ķīnas attīstības bankas aizdevums Bolīvijas valdībai. TKSAT-1 tika palaists 2013. gada 20. decembrī 16:42 UTC ar nesējraķeti Chang Zheng 3B/G2 no Sičanas kosmodroma. Pēc izmēģinājumu un testēšanas fāzes, 1. aprīlī pavadonis tika nodots pasūtītājam oficiālā ceremonijā, kurā piedalījās Bolīvijas prezidents Evo Moraless.Túpac Katari izvietots ģeostacionārajā orbītā punktā 87,2° rietumu garuma. Bolivian satellite in orbit after successful launch from China STEPHEN CLARK, SPACEFLIGHT NOW, 2013-12-20, (angliski) Bolivia toma control del satélite TKSAT-1 y Entel baja costo de la telefonía móvil e internet La Razón Digital / Carlos Corz / La Paz, 2014-04-01, (spāņu) Satélite Túpac Katari (TKSAT-1) Agencia Boliviana Espacial Túpac Katari 1 (TKSat 1) Gunter Dirk Krebs