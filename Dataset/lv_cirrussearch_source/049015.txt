Markuss Kinks (vācu: Marcus Kink; dzimis 1985. gada 13. janvārī) ir vācu hokejists, kreisās malas uzbrucējs, Vācijas hokeja izlases dalībnieks. Pašlaik (2019) Kinks spēlē Vācijas hokeja līgas vienībā Manheimas "Adler". Kopš 2010. gada ir tās kapteinis. Profesionāļa karjeru Kinks sāka 2002.—03. gada sezonā, kad 16 gadu vecumā aizvadīja 40 spēles Vācijas hokeja līgas vienībā Ķelnes "Haie". Nākamajā sezonā uzbrucējs "Haie" rindās bija jau pilnībā nostiprinājies, taču 2004. gadā pārcēlās uz Manheimas "Adler". 2007. gadā Kinks kopā ar komandu pirmo reizi izcīnīja Vācijas čempiona titulu. 2010. gadā Kinks kļuva par "Adler" kapteini. 2015. un 2019. gadā viņam kopā ar komandu izdevās atkārtoti kļūt par līgas čempionu. Vācijas hokeja izlases rindās spēlējis septiņos pasaules čempionātos, kā arī 2018. gada olimpisko spēļu turnīrā, kur izlases rindās izcīnīja sudraba medaļas. Olympedia profils (angliski) Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski)