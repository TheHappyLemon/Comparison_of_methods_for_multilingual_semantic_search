Vana Piņa (ķīniešu: 王频, piņjiņs: Wang Pin; dzimusi 1974. gada 11. decembrī Šanhajā) ir Ķīnas starptautiskā lielmeistare šahā (1992). No 1990. gadu sākuma līdz 2000. gadu sākumam bijusi viena no vadošajām Ķīnas šahistēm. 1991. gadā Pasaules šaha čempiones izcīņas cikla starpzonu turnīrā dalījusi 5. vietu un iekļuvusi pretendentu turnīrā. 1992. gadā Šanhajā pretendentu turnīrā nospēlējusi neveiksmīgi un dalījusi 7.-9. vietu. 1993. gadā Džakartā starpzonu turnīrā nospēlējusi neveiksmīgi, paliekot 11. vietā. 1998. gadā Roterdamā uzvarējusi Pasaules šaha individuālajā universiādē. Divas reizes piedalījusies Pasaules sieviešu šaha čempionātā pēc izslēgšanas sistēmas, kur 2001. gadā zaudējusi 2. kārtā, bet 2004. gadā piekāpusies jau 1. kārtā. 2001. gadā piedalījusies Krievijas un Ķīnas sieviešu šaha komandu mačā, iegūstot 3 punktus no 6 iespējamajiem. 2002. gadā uzvarējusi Ķīnas sieviešu šaha čempionātā. Sekmīgi pārstāvējusi Ķīnas komandu lielākajos komandu šaha turnīros: Pasaules šaha olimpiādēs, kurās piedalījusies 4 reizes (1992, 1996-1998, 2002). Komandu vērtējumā izcīnījusi 2 zelta (1998, 2002), sudraba (1996) un bronzas (1992) medaļas; Āzijas komandu šaha čempionātos piedalījusies 1999. gadā un gan komandu, gan individuālajā vērtējumā izcīnījusi zelta medaļas. «1991 Subotica Interzonal Tournament». Arhivēts no oriģināla, laiks: 2016. gada 3. martā. Skatīts: 2016. gada 13. oktobrī. 1992 Shanghai Candidates Tournament 1993 Jakarta Interzonal Tournament «LIST OF WUC CHESS MEDAL LISTS». Arhivēts no oriģināla, laiks: 2016. gada 4. martā. Skatīts: 2016. gada 13. oktobrī. 2001-02 FIDE Knockout Matches 2004 FIDE Knockout Matches OlimpBase :: Russia vs China :: Wang Pin OlimpBase :: Women's Chess Olympiads :: Wang Pin OlimpBase :: Women's Asian Team Chess Championship :: Wang Pin Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)