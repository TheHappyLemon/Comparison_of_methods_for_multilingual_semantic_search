Ots Tenaks (igauņu: Ott Tänak; dzimis 1987. gada 15. oktobrī) ir igauņu rallija pilots. Viņš brauc komandā ar stūrmani Martinu Jerveoja M-Sport World Rally Team komandā Pasaules rallija čempionātā (WRC). Ots Tenaks 2019. gada pasaules rallija čempionātā sasniedza savu pirmo pilotu pasaules čempiona titulu, kļūstot par pirmo igauni, kurš uzvarējis pilotu čempionātā, kā arī pirmo uzvarētāju, kas nav francūzis, kopš Petera Sūlberga 2003. gadā un atnesot pirmo uzvaru Toyota komandai kopš Didjē Oriola 1994. gadā. Tenaks uzvarēja Igaunijas rallija čempionātā 2008. un 2009. gadā, braucot bijušā pasaules rallija uzvarētāja Marko Mertina vadītajā komandā. Pasaules rallija čempionātā viņš debitēja 2009. gada Portugāles rallijā, kopvērtējumā ierindojoties 20. vietā. 2009. gada septembrī Tenaks uzvarēja Eiropas Pirelli Star Driver izslēgšanas rallijā, kas notika Austrijā. Tas viņam deva iespēju piedalīties 2010. gada pasaules rallija čempionāta sezonas sešos posmos PWRC atbalsta kategoriju programmā. Viņš uzvarēja WRC kategorijā 2010. gada Somijas rallijā un 2010. gada rallijā Lielbritānijā. Divkārt atzīts par Igaunijas gada sportistu (2017, 2020). https://www.motorsport.com/driver/ott-tanak/16459/ https://www.wrc.com/en/news/news-archive/wrc/sunday-in-spain--taenak-takes-wrc-title/ https://web.archive.org/web/20120305054140/http://www.rallybuzz.com/ott-tanak-wins-estonian-championship/ https://www.ewrc-results.com/entryinfo/391-vodafone-rally-de-portugal-2009/31002/ https://web.archive.org/web/20120305054211/http://www.rallybuzz.com/tanak-raschi-psd-winners/ «Arhivēta kopija». Arhivēts no oriģināla, laiks: 2019. gada 29. jūnijā. Skatīts: 2022. gada 3. oktobrī. https://www.ewrc-results.com/profile/5633-ott-tanak/9