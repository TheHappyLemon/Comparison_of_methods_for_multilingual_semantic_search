Robins Kvamina Kvaisons (zviedru: Robin Kwamina Quaison; dzimis 1993. gada 9. oktobrī Stokholmā) ir Zviedrijas futbolists. Spēlē uzbrucēja vai uzbrūkošā pussarga pozīcijā, Zviedrijas futbola izlases dalībnieks. Pašlaik (2021) pārstāv Saūda Arābijas klubu Al-Ettifaq FC. Viņa tēvs ir ganietis, bet māte — zviedriete. Vairāk kā desmit gadus aizvadīja futbola kluba AIK jauniešu akadēmijā. 2011. gadā tika izīrēts Väsby United komandai 1. divīzijā. Allsvenskan debitēja 2012. gada 1. aprīlī AIK sastāvā pret Mjällby AIF. Tā paša gada maijā guva savus pirmos vārtus Allsvenskan līgā spēlē pret IFK Norrköping. AIK sastāvā spēlēja arī UEFA Eiropas līgas spēlēs. 2014. gada jūlijā pievienojās Itālijas klubam Palermo. Divarpus sezonās A sērijā aizvadīja 66 spēles un guva septiņus vārtus. 2017. gada janvārī pārgāja uz Vācijas Bundeslīgas klubu Mainz 05. 2019. gada 17. decembrī pirmoreiz guva trīs vārtus Bundeslīgas spēlē pret Brēmenes "Werder". Spēlējis dažādu vecumu Zviedrijas jauniešu izlasēs. Zviedrijas izlasē debitēja 2013. gada 23. janvārī pret Ziemeļkoreju Karaļa kausa izcīņā Čhīanmai, Taizemē. Pirmos vārtus izlases labā guva trīs dienas vēlāk tā paša turnīra finālā pret Somiju. 2015. gadā kopā Zviedrijas U-21 izlasi uzvarēja Eiropas U-21 čempionātā Čehijā, nākot laukumā četrās spēlēs un gūstot vārtus pusfināla spēlē pret Dāniju. Piedalījies 2016. gada vasaras olimpiskajās spēlēs. 2020. gada Eiropas čempionāta kvalifikācijas turnīrā guva piecus vārtus. «Ghanaian born Robin Quaison gets another Swedish Under-21 call-up». goal.com (angļu). Skatīts: 2020. gada 1. jūnijā. «Robin Quaison hits hat-trick as Mainz put five without reply past Werder Bremen». bundesliga.com (angļu). Arhivēts no oriģināla, laiks: 2020. gada 29. maijā. Skatīts: 2020. gada 1. jūnijā. «Robin Quaison stats». eu-football.info (angļu). Skatīts: 2020. gada 1. jūnijā. Vikikrātuvē par šo tēmu ir pieejami multivides faili. Skatīt: Robins Kvaisons. Olympedia profils (angliski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)