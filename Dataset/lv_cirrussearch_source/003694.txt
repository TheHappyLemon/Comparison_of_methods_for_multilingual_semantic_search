Ieva Zunda (dzimusi 1978. gada 20. jūlijā Tukumā) ir bijusī latviešu vieglatlēte, galvenokārt startējusi 400 m barjerskrējiena sacensībās, arī 400 m un 800 m distancēs. Pēc karjeras beigām pievērsusies uzņēmumu vadībai, kur arī ieguvusi izglītību universitātē ASV. I. Zunda ir bijusi tenisa centra "Lielupe" un sporta centra "Mežaparks" vadītāja, bet kopš 2021. gada beigām ir "Siguldas bobsleja un kamaniņu trases" direktore. I. Zundas tēvs ir bijušais politiķis un ministrs Ēriks Zunda. I. Zunda ir piedalījusies divās olimpiskajās spēlēs (2004, 2008), startējot 400 m barjerskrējienā. 2004. gadā Atēnās viņa ierindojās 23. vietā un 2008. gadā Pekinā — 21. vietā. Ir piedalījusies arī trijos Pasaules čempionātos, augstāko — 17. vietu sasniedzot 2009. gada Pasaules čempionātā Berlīnē. Piedalījās 2010. gada Eiropas čempionātā, kur 400 m barjerskrējienā sasniedza pusfinālu. 400 m barjerskrējienā — 55,59 m (2004. gada 27. jūnijā Belsko-Bjala) 400 m — 52,32 m (2004. gada 9. jūlijā Valmiera) 800 m — 2:02,9 m (2003. gada 28. jūnijā Valmiera) Mārtiņš Kļavenieks. «Bijusī sprintere Zunda vada Siguldas ledus trases darbu, labprāt pieņem izaicinājumus». Pats sev kaimiņš[novecojusi saite] Latvijas Avīze Olympedia profils (angliski) LOK profils IAAF profils (angliski) Latvijas vieglatlēta(-es) profils LVS profils Pekina 2008 profils[novecojusi saite]