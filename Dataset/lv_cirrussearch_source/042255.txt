Daina Gudzinevičūte (dzimusi 1965. gada 23. decembrī) ir bijusī Lietuvas sportiste, olimpiskā čempione stenda šaušanā, no 2012. gada Lietuvas Nacionālās Olimpiskās komitejas prezidente, Eiropas Olimpiskās komitejas (EOK) Dzimumu līdztiesības komisijas priekšsēdētāja. Kopš 1986. gada Lietuvas šaušanas komandas dalībniece. Sasniegusi un uzlabojusi 9 Lietuvas rekordus. 1988.-1989. gadā PSRS izlases komandas dalībniece. 1988. gadā uzvarēja Eiropas čempionāta individuālās un komandas sacensībās (PSRS komandā). 1996. gada olimpiskās spēlēs Atlantā ieņēma desmito vietu dubletu tranšejas stenda šaušanā. Šaušana tranšeju stendā olimpiskajās spēlēs ir iekļauta kopš 2000. gada olimpiskām spēlēm Sidnejā. Šajā disciplīnā Daina Gudzinevičūte sašāva kvalifikācijas kārtā 71 no 75, finālā 22 no 25 mērķiem. Ar kopējo punktu skaitu 93 punkti viņa ieguva pirmo vietu un šis rezultāts kļuva par šī šaušanas veida olimpisko pirmrekordu. 2004. gada Olimpisko spēļu kvalifikācijas kārtā D. Gudzinevičūte sašāva 55 no 75 mērķiem un finālā neiekļuva. Labāk veicās 2008. gada Olimpiskās spēlēs, kur viņa bija finālistu vidū un izcīnīja augsto 5. vietu. Līdz 2005. gadam D. Gudzinevičūte strādāja Valsts robežsardzes dienestā. 2012. gada 12. oktobrī viņa tika ievēlēta Lietuvas Nacionālās Olimpiskās komitejas prezidenti. 2001. gadā apbalvota ar Lietuvas Dižkunigaiša Ģedimina ordeņa komandiera lielkrustu. «Daina Gudzinevičiūtė» (angļu). sports-reference.com. Arhivēts no oriģināla, laiks: 2010-09-07. Skatīts: 2018-03-31. «VIĻŅĀ NORISINĀS FORUMS PAR SIEVIEŠU LĪDERĪBU SPORTĀ». Latvijas Olimpiskā Komiteja. Arhivēts no oriģināla, laiks: 2017-10-14. Skatīts: 2018-03-31. «2001. gada 24. janvāra Lietuvas prezidenta dekrēts Nr.1183». Arhivēts no oriģināla, laiks: 2020. gada 8. Augustsss. Skatīts: 2018. gada 31. Marts. Olympedia profils (angliski) ISSF profils (angliski)