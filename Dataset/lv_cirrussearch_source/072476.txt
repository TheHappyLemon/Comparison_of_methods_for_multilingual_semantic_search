Viljama Dženingsa balva (angļu: William M. Jennings Trophy) katru gadu tiek piešķirta hokeja vārtsargam, kurš attiecīgajā sezonā aizvadījis vismaz 25 spēles NHL un ielaidis vismazāk vārtu. Vērā tiek ņemta tikai regulārās sezonas statistika. Balva nosaukta par godu Viljamam Dženingsam, ilggadējam Ņujorkas "Rangers" prezidentam un hokeja popularizētājam ASV. To pirmo reizi pasniedza pēc 1981-82. gada sezonas. Līdz 1982. gadam šiem priekšnoteikumiem atbilstošajiem vārtsargiem tika piešķirta Vezinas balva.