Elpošanas orgānu sistēma (latīņu: systema respiratorium) ir orgānu sistēma, kuras uzdevums ir nodrošināt organisma pastāvīgu gāzu apmaiņu ar ārējo vidi, viegli gaistošu vielu izvadīšanu, termoregulāciju, skaņas radīšanu. Organisms elpojot uzņem skābekli, bet izdala ogļskābo gāzi. Tas ir viens no dzīvības uzturēšanas nosacījumiem. Cilvēka elpošanas orgānu sistēmu var iedalīt divās daļās: gaisa vados (balsene, elpvads, bronhi), pa kuriem plūst gaiss, tas sasilst, samitrinās un attīrās; plaušās, kur notiek gāzu apmaiņa starp gaisu un asinīm. Cilvēki elpo arī ar ādas palīdzību, bet tā nodrošina tikai 1—2 % no kopējās gāzu apmaiņas. Visiem gaisa vadiem ir vairākas kopīgas pazīmes. Pirmā pazīme ir tā, ka tie ir cauruļveida, otrā pazīme — tos veido hialīna skrimšļa pusgredzeni vai plātnītes, kas neļauj elpceļiem saplakt, trešā pazīme — tos klāj gļotāda, kuru veido daudzkārtains skropstiņepitēlijs. «Elpošanas orgānu sistēma». LU Bioloģijas fakultāte. Arhivēts no oriģināla, laiks: 2010-07-05. Skatīts: 2011-04-03. Vikikrātuvē par šo tēmu ir pieejami multivides faili. Skatīt: Elpošanas orgānu sistēma. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Elpošanas orgānu sistēma bernsklepo.lv