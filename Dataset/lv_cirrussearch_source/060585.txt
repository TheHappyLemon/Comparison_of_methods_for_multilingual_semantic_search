Tīruma gundega (Ranunculus arvensis) ir viengadīgs gundegu dzimtas lakstaugs. Auga garums 15 — 50 cm. Stublājs stāvs, kails, vienmērīgi aplapots visā garumā. Stublāja augšdaļa zarojas. Apakšējās lapas ar kātiem, trīsstaraini šķeltas iegarenās plūksnās. Augšlapas ar īsu kātu, plūksnas šauri lancetiskas vai lineāras. Ziedi ir pa vienam. Ziedi zaļgandzelteni, lielums 0,6 — 1,2 cm. Zied no maija vidus līdz jūlijam. Auglis — riekstiņu kopauglis ar 4 — 8, ap 0,8 cm gariem dzeloņaini smailiem riekstiņiem. Sugas dabiskais areāls aptver Eiropas rietumu un dienvidu daļu, arī Britu salas. Ieviesta Ziemeļamerikā un Austrālijā, dažviet arī Āzijā. Latvijā ļoti rets ievazāts augs, tā kā Latvija atrodas uz ziemeļaustrumiem no sugas areāla. Latvijas daba: Tīruma gundega Ranunculus arvensis L. Global Biodiversity Information Facility: Ranunculus arvensis L.