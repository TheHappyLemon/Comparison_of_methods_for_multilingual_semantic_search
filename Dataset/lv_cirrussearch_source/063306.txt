Pundurtrusis ir mājas trusis, kas pieder trušu šķirņu grupai, kurai raksturīgs mazs izmērs (svars līdz 1,6 kg, ķermeņa garums līdz 26 cm), vai arī trusis, kuram ir pundura gēns. Pundurtrušu šķirnēm raksturīgo mazo izmēru izraisa ģenētiska mutācija, kuras rezultātā ir deaktivizēts gēns HMGA2. Šī mutācija var rasties dabiskā ceļā, taču, laika gaitā dabā sastopamo pundurtrušu mazais izmērs un izmainītā galvaskausa sejas struktūra kļuva par vēlamām fiziskajām iezīmēm, tādēļ šīs īpašības tika selekcionētas. Saistītas ar mazo izmēru, pundurtrušiem var būt dažas veselības problēmas, jo īpaši žokļu un zobu problēmas. Pundurtrušiem raksturīgi apaļi, kompakti ķermeņi, īss deguns, mazas ausis un galvas izmērs, kas ir nesamērīgi liels salīdzinājumā ar ķermeņa izmēru, kā arī platas pieres un purni, un izvalbītas acis. Pundurtrušiem var būt īss vai garš kažoks, parastas vai izliektas ausis, un tiem var būt dažādas kažoka krāsas un raksti. Mazās, mazulim līdzīgas galvas izmēra un formas dēļ pundurtruši ir pakļauti zobu problēmām. Tā kā truša zobi nekad nepārstāj augt, zobi, kas neizkrīt, izaug gari un rada trusim nopietnas veselības problēmas. Pundurtrušu šķirnes parasti sver no 0,7 kilogramiem līdz 1,6 kilogramiem. Par mazāko pundurtrušu šķirni tiek uzskatīts Nīderlandes punduris. Pēc Amerikas trušu audzētāju asociācijas datiem šīs šķirnes maksimālais svars ir 1,1 kilograms. Vesela mājas truša dzīves ilgums var būt no 8 līdz 12 gadiem. Nīderlandes punduris Šķirne "Dwarf Hotot" Šķirne "Miniature Lop" Šķirne "Plush Lop" Šķirne "Miniature Lion Lop" «pundurtrusis | Tēzaurs». tezaurs.lv. Skatīts: 2022-11-23. Hu, Dou (2014). "Identification and analysis of the dwarf mutation in domestic rabbits". Swedish University of Agricultural Sciences, Faculty of Veterinary Medicine and Animal Science (Uppsala). Lou Carter. «How Big Do Dwarf Rabbits Get? (with Size Comparison Chart)». Rabbit Care Tips (en-US), 2019-10-01. Skatīts: 2022-11-23. Randy Hall. «Recognized Breeds». ARBA (en-US). Skatīts: 2022-11-23. Vikikrātuvē par šo tēmu ir pieejami multivides faili. Skatīt: Pundurtrusis.