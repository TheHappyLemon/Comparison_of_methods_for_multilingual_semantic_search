Valērijs Vasiļjevs (krievu: Валерий Иванович Васильев; dzimis 1949. gada 3. augustā, miris 2012. gada 19. aprīlī) bija krievu hokejists, aizsargs, PSRS hokeja izlases dalībnieks. PSRS izlases rindās kļuvis par divkārtēju olimpisko čempionu, astoņkārtēju pasaules čempionu. Lielāko daļu karjeras Vasiļjevs aizvadīja Maskavas "Dinamo" rindās. Viņa valkāto sesto numuru komanda ir iemūžinājusi. 1998. gadā iekļauts IIHF Slavas zālē. Karjeru Vasiļjevs uzsāka 17 gadu vecumā, kad 1966.—67. gada sezonā aizvadīja divas spēles PSRS čempionātā Gorkijas "Torpedo" sastāvā. Jau nākamajā sezonā Vasiļjevs pievienojās Maskavas "Dinamo", tās rindās aizvadot pilnu sezonu. "Dinamo" sastāvā aizsargs aizvadīja 17 sezonas, dodoties laukumā 617 spēlēs. 1979.—80. un 1981.—82. gada sezonās Vasiļjevs bija "Dinamo" kapteinis. Aizsargs karjeru noslēdza 1984. gadā, taču vēlāk, no 1989. līdz 1991. gadam spēlēja Ungārijā un Vācijā. PSRS hokeja izlases rindās trīs reizes atzīts par pasaules čempionāta labāko aizsargu, piecas reizes iekļauts turnīra simboliskajā izlasē. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski)