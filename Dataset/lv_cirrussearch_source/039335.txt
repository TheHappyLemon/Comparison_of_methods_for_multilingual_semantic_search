Karlo Karra (itāļu: Carlo Carrà, dzimis 1881. gada 11. februārī Kvarnjento (Quargnento), Pjemontā, miris 1966. gada 13. aprīlī Milānā) - itāliešu gleznotājs. Viens no itāliešu futūrisma un metafiziskās glezniecības pamatlicējiem. Dzimis Kvarnjento (Quargnento), Pjemontas rietumos. 1899. un 1900. gadā atradās Parīzē, kur strādāja Vispasaules izstādes iekārtošanā, kur viņam bija iespēja iepazīties ar tālaika moderno franču mākslu. 1910. gadā kopā ar Umberto Bočoni, Luidži Rusolo un Filipo Tomāzo Marineti parakstīja "Futūristu manifestu" un sāka gleznot futūrisma manierē. Pēc Pirmā pasaules kara mainīja stilu un kopā ar Džordžo de Kīriko kļuva par metafiziskās glezniecības pamatlicēju. Jaunības dienās aizrāvās ar anarhisma idejām, pēc Pirmā pasaules kara kļuva par nacionālistu, bet attīstoties fašismam - par tā atbalstītāju. Vikikrātuvē par šo tēmu ir pieejami multivides faili. Skatīt: Karlo Karra. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)