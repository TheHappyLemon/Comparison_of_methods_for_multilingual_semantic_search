Waterloo ir Zviedrijas popgrupas ABBA singls no viņu otrā studijas albuma Waterloo. Ar šo dziesmu grupa uzvarēja 1974. gada Eirovīzijā. Tika izdota dziesmas versija zviedru un angļu valodā. Waterloo kļuva par grupas pirmo singlu, kas vairākās valstīs ierindojās topa pirmajā vietā, ASV tas ierindojās topa pirmajā desmitniekā. Kopā ir pārdoti gandrīz 6 miljoni dziesmas kopiju, tādējādi tas ir viens no visu laiku labāk pārdotākajiem singliem. 2005. gadā dziesma tika atzīta par visu laiku labāko dziesmu Eirovīzijas vēsturē 50 gadu Eirovīzijas jubilejas koncertā. Waterloo tika rakstīta kā dziesma 1974. Eirovīzijas dziesmu konkursam, pēc tam, kad grupa finišēja trešā ar Ring Ring iepriekšējā gada Zviedrijas Eirovīzijas atlases konkursā Melodifestivalen. ABBA izvēlējās Waterloo citas savas dziesmas — Hasta Mañana — vietā. Dziesma ir par meiteni, kas gatavojas padoties romantikai, gluži kā Napoleonam nācās padoties Vaterlo kaujā 1815. gadā. Sākotnējais dziesmas nosaukums bija Honey Pie. Dziesmu sākotnēji bija iecerēts veidot ar rokmūzikas un džeza elementiem, bet vēlāk tika nolemts dziesmu veidot ar glemroka un disko ritmu. «Abba win 'Eurovision 50th' vote». BBC News Online. 2005-10-23. Skatīts: 2006-07-20. Fakti par singlu Waterloo Informācija par Waterloo Dziesmas videoklips Dziesma vārdi metrolyrics.com Arhivēts 2014. gada 10. novembrī, Wayback Machine vietnē.