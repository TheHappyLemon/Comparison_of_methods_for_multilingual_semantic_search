Vilhelmuss Marinuss Antoniuss Jansens (nīderlandiešu: Wilhelmus Marinus Antonius Jansen, dzimis 1946. gada 28. oktobrī, miris 2022. gada 25. janvārī) bija Nīderlandes futbolists un futbola treneris. Spēlējis pussarga un aizsarga pozīcijā, bijis Nīderlandes futbola izlases dalībnieks. Gandrīz visu savu spēlētāja karjeru pavadījis Nīderlandes komandā Feyenoord, izcīnot vairākus titulus, tai skaitā četrus Eredivisie titulus un Eiropas kausu 1969–70. gada sezonā. 1980. gadā vienu sezonu nospēlējis ASV, bet tad atgriezies Nīderlandē, lai pievienotos Ajax, ar ko vēlreiz uzvarējis Eredivisie. Nīderlandes futbola izlases sastāvā spēlējis no 1967. līdz 1980. gadam, kopumā aizvadot 65 mačus. Izcīnījis otrās vietas gan 1974., gan 1978. gada FIFA Pasaules kausā, kā arī ieguvis trešo vietu 1976. gada Eiropas čempionātā. Pēc spēlētāja karjeras beigām strādājis par treneri Beļģijā, Nīderlandē, Japānā un Skotijā. Vadot Feyenoord, viņš izcīnīja divus Nīderlandes kausus, savukārt, vadot Celtic, viņš izcīnīja vienu Skotijas Premjerlīgas titulu. Feyenoord Eredivisie: 1964–65, 1968–69, 1970–71, 1973–74 Nīderlandes kauss: 1968–69 Eiropas kauss: 1969–70 Starpkontinentālais kauss: 1970 UEFA kauss: 1973–74 Ajax Eredivisie: 1981–82 Feyenoord Nīderlandes kauss: 1990–91, 1991–92 Celtic Skotijas Premjerlīga: 1997–98 Skotijas Līgas kauss: 1997–98 WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)