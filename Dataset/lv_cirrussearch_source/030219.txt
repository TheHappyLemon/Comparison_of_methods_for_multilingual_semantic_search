Evansa gambīts ir šaha atklātne, kas sākas ar gājieniem: 1. e2-e4 e7-e5 2. Zg1-f3 Zb8-c6 3. Lf1-c4 Lf8-c5 4. b2-b4. Tas pieder pie atklātām atklātnēm un tam ir piešķirti Šaha atklātņu enciklopēdijas kodi no C51 līdz C52. Pirmais šo gambītu 1824. gadā lietoja angļu šahists Viljams Evanss. 19. gadsimta otrā pusē tas bija ļoti populārs. To sekmīgi spēlējuši tādi uzbrukuma meistari kā Pols Morfijs, Ādolfs Andersens un citi. Tas atnesa Addersenam skaistu uzvaru pret Žanu Difrenu "Mūžzaļā partijā". Emanuels Laskers atrada labu aizsardzības sistēmu un gambīts gandrīz izzuda no meistaru prakses. Tomēr mūsdienās gambīts, bagātināts ar jaunām idejām, joprojām sastopams mūsdienu turnīru praksē. To spēlējuši Jans Timmans, Džons Nanns, Garijs Kasparovs, Vladimirs Kramņiks un citi. Ziedojot bandinieku, baltie cenšas izveidot spēcīgu bandinieku centru un uzbrukumu karaļa spārnā. Melno labākā aizsardzības metode ir laicīga ziedotā bandinieka atdošana. 4. ... Lc5xb4 5. c2-c3 Lb4-c5 5. ... Lb4-a5 5. ... Lb4-e7 4. ... Lc5-b6 — Atraidītais Evansa gambīts. 4. ... d7-d5!? — Evansa kontrgambīts. Jan Pinski: Italian Game and Evans Gambit. Everyman Chess, 2005, ISBN 978-1857443738 (angliski) Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 504. lpp. ISBN 5-85 270-005-3. (krieviski) Evansa gambīta partijas