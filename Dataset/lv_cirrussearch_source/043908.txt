Ladytron ir britu elektroniskās mūzikas grupa, kas tika izveidota Liverpūlē 1999. gadā. Grupa sastāv no Helēnas Mārnijas (vadošais vokāls, sintezators), Miras Arojo (vokāls, sintezators), Daniela Hanta (sintezators, ģitāra, vokāls) un Rūbena Vū (sintezators). Viņu radītā skaņa apvieno elektronisko popu ar jauno vilni un šūgeizinga elementiem. Ladytron apraksta savu skaņu kā "elektroniskās mūzikas popu". Dažās Arojo izpildītajās grupas dziesmās vārdi rakstīti viņas dzimtajā bulgāru valodā. Grupas nosaukums tika ņemts no dziesmas "Ladytron", ko izpildīja Roxy Music. Ladytron izlaida piecus studiju albumus līdz šim: 604 (2001), Light&Magic (2002), Witching Hour (2005), Velocifero (2008) un Gravity the Seducer (2011). Viņi arī izdeva ētera albumu Live at London Astoria 16.07.08 2009. gadā un kompilācijas albumu Best of 00-11 2011. gadā. Viņi producēja remiksus vairākiem mūziķiem, ieskaitot Deivu Gānu, Erasure, Goldfrapp, Apoptygma Berzerk, Placebo, Blondie, Gang of Four, Kristīnu Agileru, Nine Inch Nails, Bloc Party, Kings of Convenience, Indochine. Producenti un dīdžeji no Liverpūles, Daniels Hants un Rūbens Vū iepazinās 1990. gados. Hants arī dibināja ierakstu kompāniju Invicta Hi-Fi un naktsklubu. Vū studēja rūpnieciskā dizaina fakultātē Šefīldas Halemas Universitātē, kuru absolvēja 1997. gadā. Viņš kļuva par rūpniecisko dizaineru kompānijā Team Consulting Limited, līdz kļuva par pilna laika grupas biedru 2002. gadā. Izmantojot iesauku Ladytron, Hants un Vū ierakstīja debija singlu He Took Her to a Movie par £50 ar viesvokālisti Līzu Eriksoni (kura pēc tam izveidoja grupu Techno Squirrels), grupas nosaukums tika iespaidots no dziesmas "Ladytron" Roxy Music izpildījumā. "He took Her to a Movie" tika izlaists 1999. gada jūlijā un ieguva pozitīvas atsauksmes, 1999. gada vasarā Ladytron izdeva elektroplati Miss Black and Her Friends tikai Japānā. Tālāk sekoja elektroplate Commodore Rock 2000. gada jūnijā un Mu-Tron EP oktobrī.Visas dziesmas no šīm elektroplatēm, izņemot "Miss Black" un "Olivetti Jack", tika iekļauti studijas debija albumā. "He Took Her to a Movie", Mu-Tron EP, " The Way That I Found You" — visi tika izvēlēti kā NME "Nedēļas singls." 2001. gada 6. februārī Ladytron izlaida debija albumu 604 ierakstu kompānijā Emperor Norton (ASV). Albums tika izlaists arī 2001. gada 26. martā ierakstu kompānijā Labels (Vācija) un 2001. gada 2. aprīlī Invicta Hi-Fi (Anglija). Albumu atkārtoti izlaida 2004. gada 20. jūlijā Emperor Norton (ASV) un 2011. gada 14. janvārī (Vācija)/ 18. janvārī (ASV)/ 24. janvārī (Anglija) ierakstu kompānijā Nettwerk. Albumu 604 pārsvarā sarakstīja Daniels Hants un līdzproducēja kopā ar Lensu Tomasu, kurš arī producēja un miksēja albumu. Izlaistie singli no šī albuma bija "He Took Her to a Movie", "Playgirl", un "The Way That I Found You". Singls "Playgirl" piesaistīja nacionālu un internacionālu interesi grupai. Līdz 2004. gadam grupa nēsāja uniformas uz skatuves. Daniels Hants norādīja 2001. gadā, ka viņu uniformas tika iespaidota no zinātniskās fantastikas filmas "Andromedas celms". Intervijā ar Chaos Magazine no 2002. gada, Hants piebilda, ka albuma nosaukuma 604 nozīme ir Britu Kolumbijas reģionālais kods. Tas ir Britu Kolumbijas reģionālais kods... esam priecīgi, ka pievienojām šo dīvaino svarīgumu šim numuram, tas parādās visur tagad. Mēs pamanījām, kad palikām Hamburgā (viesnīcā ar nosaukumu "Komodors" — tīrā sakritība), ka numurs uz tālruņu pieņemšanu no istabas bija "604". Pēc brīža celtne aizdegās un mums paveicās izbēgt dzīviem. Es nejokoju. — Daniels Hants Ladytron uzstājās 2001. gada 4. augustā Festival Internacional de Benicàssim Spānijā, 2001. gada 10. augustā La Route du Rock Francijā un 26. augustā Reading Festival Anglijā. 2001. gada 5. decembrī viņi izpildīja četras dziesmas radiostacijā John Peel Show: "Zmeyka, "Holiday 601", "Another Breakfast With You", "Discotaxx". 2001. gada 1. oktobrī kompilācijas albums Reproductions: Songs of The Human League tika izlaists ierakstu kompānijā Carrot Top Records. Šī kompilācija iekļāva "The Human League" dziesmu "Open Your Heart", ko Ladytron izpildīja kā kaveru. Viņu otrais albums Light & Magic tika izlaists 2002. gada 17. septembrī ierakstu kompānijā Emperor Records (ASV) un Telsar (Anglija). Albums tika izlaists arī 2003. gada 7. aprīlī Warner Music (Vācija) un 21. jūnijā Victor Entertainment (Japāna). Tas tika atkārtoti izlaists 2004. gada 20. jūlijā Emperor Norton (ASV) un 2011. gada 14. janvārī (Vācija)/18. janvārī (ASV)/24. janvārī (Anglija) Nettwerk. Albuma Light & Magic izpildījums bija ar drūmāku skaņu nekā iepriekšējam albumam. Tas tika grupas sarakstīts un producēts Losandželosā līdzproducēts ar Mikiju Petraliju. Albums iekļāva pagrīdes hītus "Seventeen", "Blue Jeans" un "Evil". Viņi izdeva arī 2003. gadā ierobežotu 7 collu singlu "Cracked LCD / USA vs. White Noise". Grupa ceļoja vairāk par gadu. lai atbalstītu albumu. 2002. gada 4. decembrī Ladytron atgriezās uz John Peel show un izpildīja ēterā dažas dziesmas, kā "True Mathematics", "Evil", "USA vs. White Noise" un "Blue Jeans". 2003. gada 7. oktobrī viņi izdeva kompilācijas albumu Softcore Jukebox ierakstu kompānijā Emperor Norton. Bez citu mūziķu dziesmām, kompilācija iekļauj divas viņu dziesmas — singla remikss "Blue Jeans" pārdēvēts par "Blue Jeans 2.0", un Tweet dziesmas "Oops (Oh My)" kavers. Ladytron sāka strādāt pie dziesmu demo versijām savam nākamajam albumam uzreiz pēc noslēdzot Light & Magic tūri ar mājup nākšanas koncertu Liverpūlē 2003. gada septembrī. kur viņus atbalstīja Franz Ferdinand. Dažu mēnešu laikā viņi izplānoja visu ierakstu. Kad grupa jau bija gatava ierakstīt albumu 2004. gada aprīlī, viņu angļu ierakstu kompānija Telsar Records bija devies pārvaldē. Viņu amerikāņu ierakstu kompānijai Emperor Norton arī bija problēmas, to nopirka Rykodisc 2004. gadā un tika slēgta vēlāk tai pat gadā, Rykodisc mantojot tās dziesmu ierakstus. Grupa paziņoja, ka 2004. gada 7. decembrī, ka viņi noslēdza līgumu ar Island Records. 2004. gadā Ladytron tika pieteikts pasūtījums uzstāties virknē koncertos Ķīnā, ko rīkoja Britu konsuls kā izstādes tūri. Viņi uzstājās 24. un 25. septembrī Šeņdžeņā, 28. septembrī Čuncjinā, 6. un 7. oktobrī (dīdžeja sets) Šanhajā. Ladytron izlaida savu kritiski uzgavilēto trešo studijas albumu Witching Hour 2005. gada 3. oktobrī ierakstu kompānijā Island Records (Anglija). Albums arī tika izlaists 4. oktobrī Universal Music (Vācija) un Rykodisc (ASV). Albumu atkārtoti izlaida 2007. gada 5. aprīlī Major Records (Vācija), 5. oktobrī So Sweet Records (Anglija), 2011. gada 18. janvārī (ASV)/24. janvārī (Anglija) ierakstu kompānijā Nettwerk. Witching Hour tika izlaists kā ierobežota versija ierakstu kompānijās Universal/Island 2 disku komplektu veidā, viens CD un viens uz DVD no Ķīnas tūres videoklipa un 3 muzikālie videoklipi — Once Upon a Time in the East, Ladytron in China, Destroy Everything You Touch, Sugar, Seventeen, [ CID X 8163/8974254] Witching Hour tika ierakstīts 2004. gadā ierakstu kompānijā Elevator Studios (Liverpūle, Mersisaida) un to producēja Ladytron un Džims Abiss. Albuma atskaņošanā piedalījās Pops Levijs (bass), Keits Jorks (bungas) un tika izmantotas elektriskās ģitāras ar grupas īpatnēja atskaņojumu. Pitchfork Media aprakstīja to kā "kvantu lēciena ierakstu". Dziesmas "Sugar", "Destroy Everything You Touch", "International Dateline", "Weekend" un "Soft Power" tika izdoti kā singli. "Destroy Everything You Touch" kļuva par grupas visatpazīstamāko dziesmu. Bez nevienas ierakstu kompānijas atbalsta, Ladytron izsmeļoši uzstājās tūrē nākamos divus gadus, balsoties uz fanu atbalstu. Viņi uzstājās Ziemeļamerikā, Eiropā un Dienvidamerikā. 2007. gada sākumā pēc Trenta Reznora uzaicinājuma viņi arī atklāja Eiropas šovu Nine Inch Nails. 2006. gadā iznāca Extended day — divu disku elektroniskās plates CD/DVD kompilācija, kurā tika iekļauti ekskluzīvi neizlaisti remiksi un angļu B puses, kā arī 35 minūšu DVD bonusā, kas iekļāva 27 minūšu dokumentāciju ar virsrakstu Once Upon a Time in the East: Ladytron in China pamatā uz 2004. gada tūri Ķīnā. Tajā pašā gadā Ladytron ierakstīja The Harmonium Sessions, kas iekļāva četras dziesmas no viņu trešā studijas albuma, izpildīts bez pieslēguma. Ladytron tika vēlāk ierakstu kompānijas Island Records pamesti. Viņi parakstīja līgumu ar Nettwerk 2007. gada beigās. 2008. gada 2. jūnijā Ladytron izlaida savu ceturto albumu Velocifero ierakstu kompānijā Netttwerk. Albuma izpildījuma skaņa kļuva smagāka un tas tika ierakstīts Parīzē, kur grupa tika galā ar produkcijas nodevām ar Alesandro Kortini (Modwheelmood, Nine Inch Nails, SONOIO) un Vicarious Bliss (Justice, DJ Mehdi). Grupa norādīja, ka "velocifero" burtiski nozīmē "ātruma nesējs" un arī ir klasika retro stila skutera nosaukums. Albums izveidoja trīs singlus — "Ghosts", "Runaway" un "Tomorrow". 2008. gada vidū grupa komponēja trīs ekskluzīvus ierakstus spēlei The Sims 3 ar nosaukumiem: "Rockfalls & Estuaries", "She stepped Out of the Car" un "Young Etruscians". Šīs dziesmas tika izpildītas simlišs valodā. 2009. gada 6. aprīlī Nettwerk izdeva remiksu kompilāciju Velocifero (Remixed & Rare). 2009. gadā Ladytron devās tūrē uz Ziemeļameriku ar The Faint un uzstājās divos īpašos koncertos ar Braienu Īno un ar Sidnejas operteātri. Tajā pašā gadā viņi paziņoja, ka izpildīs atklāšanas aktu priekš Depeche Mode dažos koncertos Austrumeiropā, bet šie koncerti tika atcelti Deiva Gāna slimības dēļ. Tajā pašā gadā Ladytron pašizlaida savu pirmo ētera albumu Live at London Astoria 16.07.08. Viņi arī paziņoja, ka producēs dažas dziesmas Kristīnai Agilerai. 2010. gada 8. jūnijā Kristīnas Agileras albums Bionic tika izlaists. Deluxe versija iekļāva divas dziesmas, kuras līdzautors un producents ir Ladytron: "Birds of Prey" un "Little Dreamer" (pēdējais tikai iTunes Store). Spēles FIFA 11 videoklipa skaņdarbs iekļāva Ladytron dziesmu "Ace of Hz", kas tika izlaists kā digitāls singls 2010. gada 30. novembrī. 2011. gada 11. janvārī grupa izdeva Ace of Hz elektroniskās plates mūzikas lejupielādi, kas sastāvēja no albuma miksa plus 5 remiksiem. 2011. gada 28. martā tika izlaista kompilācija Best of 00-10, iekļaujot 17 dziesmas uz standarta versijas un 33 dziesmas uz deluxe versijas, plus 80 lapu bukletu. Abas versijas iekļāva divas jaunas dziesmas, "Ace of Hz" un kavera versiju no Death in June dziesmas "Little Black Angel". Arī 2011. gadā Nettwerk atkārtoti izdeva visus savus iepriekšējos albumus un atkārtoti izlaida remiksa kompilāciju Best of Remixes. Viņi izlaida iTunes videoklipu kompilāciju Best of 00-10 Videos, kas iekļāva deviņus muzikālos videoklipus singliem "Playgirl", "Blue Jeans", "Seventeen", "Sugar", "Destroy Everything You Touch", "Ghosts", "Runaway", "Tomorrow" un "Ace of Hz". Laikā no 2011. gada aprīļa līdz jūlijam, Ladytron uzstājās Austrijā, Ķīnā, Krievijā, Somijā, Zviedrijā, Polijā, Anglijā, Īrijā, Ungārijā un Spānijā. 2011. gada 20. decembrī Nettwerk izdeva remiksu kompilācijas 604 (Remixed & Rare), Light & Magic (Remixed & Rare) un Witching Hour (Remixed & Rare). Viņu piektais studijas albums Gravity the Seducer tika izlaists Anglijā 2011. gada 12. septembrī un Amerikā 13. septembrī.Albums tika ierakstīts laukos Kentā un to producēja grupa un Barnijs Barnikots (Arctic Monkeys, Kasabian, Editors). "Ace of Hz", kas parādās albumā, bija iepriekš izlaists kā singls no grupas labāko dziesmu kompilācijas Best of 00-10. Pirmais singls no Gravity the Seducer "White Elephant" tika izdots 2011. gada 17. maijā un tā pavadošais videoklips tika ievietots vietnē YouTube 2011. gada 26. jūlijā. Grupa izlaida vēl divus singlus "Ambulances" 16. jūnijā un "Mirage" 8. augustā. Muzikālais videoklips dziesmai "Mirage" tika ievietots vietnē YouTube 11. novembrī. Laikāno 2011. gada septembra līdz decembrim, grupa devās tūrē uz Ameriku, Meksiku, Kanādu, Brazīliju, Taizemi, Indonēziju un Singapūri. Koncertu tūrē Amerikā, grupu Ladytron atbalstīja SONOIO, VHS or Beta un Geographer. Skaņdarbs no video spēles The Sims 3: Supernatural iekļāva jaunu Ladytron dziesmu "Tesla". Izmantojot savu uzvārdu kā skatuves vārdu, Helēna Marnija sāka 2012. gada solo karjeru. Viņa pašizlaida caur PledgeMusic savu debijas solo albumu Crystal World 2013. gada 11. jūnijā. Albums producētja 2012. gadā Reikjavikā viņas grupas biedrs Daniels Hants sadarbībā ar islandiešu mūziķi Bardi Johansonu. 2013. gada 22. februārī grupa izlaida dziesmas "International Dateline" muzikālo videoklipu. Tas tika filmēts 2006. gadā albuma Witching Hour ērā, palicis nepabeigts, atkārtoti atklāts un Daniela Hanta pabeigts 2012.galdā. 2013. gada 29. novembrī Ladytron atkārtoti izlaida remiksa albumu Gravity the Seducer Remixed — remiksu kolekcija no albuma Gravity the Seducer dziesmām. Ladytron tika iekļauta sadaļā "Atjaunošanās" 2014. gada muzikālajā dokumentālajā filmā Skaistā Skaņa. Šī dokumentālā filma iekļauj vairākas īsas intervijas ar Danielu Hantu. 2016. gada 18. jūlijā grupa publiskoja savā oficiālajā mājaslapā:"Pēc piecu gadu pārtraukuma, sekojot viņu piektā albuma "Gravity the Seducer" izlaišanas, jauna nodaļa grupas Ladytron stāstā drīz sāksies. 2018. gada 28. februārī Ladytron paziņoja gaidāmo sesto albumu, viņu jaunā mūzika pēc 7 gadiem, sadarbībā ar PledgeMusic, paredzams izlaist 2018. gada otrajā pusē. Pirms albuma iznāca singli "The Animals", "The Island" un "Tropic of Capricorn". Visi grupas biedri ir iesaistīti vairākos blakusprojektos. Starp citu, tūrēs katrs biedrs spēlē uz dīdžeju seta (solo un ar citiem grupas biedriem) klubos u.c. pasākumos apkārt pasaulei. Ladytron ir producējuši remiksus daudziem mūziķiem, ieskaitot Deivu Gānu, Goldfrapp, Apoptygma Berzerk, Placebo, Blondie, Gang of Four, Kristīni Agileru, Bloc Party, Kings of Conveniece, Indochine, She Wants Revenge, Simian, Nince Inch Nails, SONOIO un Soulwax. Izmantojot savu uzvārdu uz skatuves, Helēna Mārnija pašizlaida savu debija solo albumu Crystal World 2013. gada 11. jūnijā. Augustā albums tika izlaists arī Les Disques Du Crepuscule. Viņas otrais solo albums Strange Words and Weird Wars tika izlaists digitāli 2017. gada 2. jūnijā. Kompaktdisks un divas ierobežotas vinila versijas (viena melna un otra caurspīdīga) tika izlaisti 2017. gada augustā. Daniels Hants strādāja pie vairākām filmām, iekļaujot Would You Rather, Saša Greja galvenajā lomā, sadarbībā ar islandiešu mūziķi Bardi Johansonu. Hants arī producēja Mārnijas albumu Crystal World. Viņš dibināja grupu Tamoios ar dziedātāju Luisu Majitu un Fernando Rišbīteri 2014. gadā Sanpaulu, Brazīlijā. Rūbens Vū ir profesionāls fotogrāfs. Viņš publiskoja attēlu atlasi savā mājaslapā un 2011. gadā izlaida grāmatu ar attēlu kolekciju no ekspedīcijas ar draugu Svalbārā tajā pašā gadā. Hants , Vū un dīdžejs Revo atvēra naktsklubu "Evol" Liverpūlē 2003. gada septembrī. 2005. gada septembrī līdzstrādnieki palīdzēja Hantam un Vū un viņi atvēra bāru/restorānu/muzikālu vietu "Korova" Liverpūlē. Mira Arojo sadarbojās ar John Foxx and the Maths dziesmai "Watching a Building on Fire". Ladytron tiek ieskaitīti kā producenti un līdzautori papildu dziesmām "Birds of Prey" un "Little Dreamer" no 2011. gada Kristīnas Agileras albuma Bionic. Viņu radītā skaņa parasti tiek aprakstīta kā elektropops ar jauno vilni un šūgeiza ietekmi. Grupa aprakstīja sevis radīto skaņu kā "elektropops". Ladytron koncentrējās uz balansu starp popmūzikas struktūrām un eksperimentālām skaņām. Grupas pirmajos gados, Ladytron tika aprakstīti kā elektroklešs pēc dažu mūzikas žurnālistu viedokļiem, bet viņi noraidīja šo apzīmējumu. Mēs jutāmies salīdzināti ar žilbinošo elektrokleša estētiku, kas bija pilnīga bezsakarība. Mēs bijām pietiekami gudri, ka esot pozicionēti šo viedokļu priekšgalā no preses viedokļa, neraugoties uz mūsu iebildumiem, nozīmētu to, ka mēs ciestu reakciju smagumu, kad tā neizbēgami ieradās. Tomēr, tas vienalga notika, un mēs izdzīvojām. — Daniels Hants Mēs vienmēr tikām likti vienā maisā ar grupām, kurām mēs pat tuvu nebijām līdzīgi un bieži starp mums nebija nekā kopīga. Tas bija, kas mums lika justies neērti. Šī iemesla pēc mēs vienkārši mēģinājām izvairīties no jebkāda sakara ar viņiem. Mūsu skaņa nekad nereaģē uz ārējiem elementiem, tā vienmēr ir dabiska un sakņojas pieredzē. — Helēna Mārnija Rūbena Vū sakot par jaunā Ladytron viedošanu un procesu:"Mēs sākām rakstīt individuāli. Mēs nekad īsti neesam dzīvojuši tajā pašā pilsētā agrāk. Mēs vienmēr esam bijuši ģeogrāfiski atšķirti [...] Viss vienmēr ir bijis, galvenokārt, par individuālismu un tad mēs pārskatījām visu kopīgi. Mēs vienmēr esam tā strādājuši. Un tas labi kopā saiet ar to, kā mēs rodam mūziku. Mēs nonākam pie kopīga noslēguma un studijā sākam papildināt dziesmas. Ir bijušas sešas galvenās Ladytron tūres: 604 tūre (2001), Light & Magic tūre (2002—2004), Witching Hour tūre (2005—2007), Velocifero tūre (2008—2009), Best of 00—10 tūre (2011) un Gravity the Seducer tūre (2011). Pa visiem gadiem viņi devās tūrē Eiropā, Ziemeļamerikā, Āzijā un Austrālijā. Grupa uzstājās vairākos mūzikas festivālos, kā La Route du Rock (2001), Reading Festival (2001), Festival Internacional de Benicàssim (2001) un (2005), Coachella Festival (2003) un (2006), Hultsfred Festival (2003), Arvikafestivalen (2003) un (2006), Lowlands Festival (2003), Dot-to-Dot Festival (2005), Pukkelpop (2005), Exit Festival (2005), Creamfields (2007), Electric Picnic (2007), Bonnaroo Festival (2008), Ruisrock Festival (2009), Traffic Festival (2009), Standon Calling Festival (2011), Electrosonic Festival (2009), Ping Gu Valley Festival (2011), Donaufestival (2011), Selector Festival (2011), Hegyalja Festival (2011), Decibel Festival (2011), DeLuna Fest (2011), Zouk Festival (2011). Kopš Light & Magic tūres, Ladytron sāka plaši doties tūrē un pievienot tūre biedrus, kas spēlētu basu un bungas. Iepriekšējie tūres biedri iekļauj Popu Leviju (bass Light & Magic tūrē), Andrea Golcvortija (bass Witching Hour tūrē) un Keitu Jorku (bungas Light & Magic un Witching Hour tūrē). Grupas, kas sadarbojās tūrēs ar Ladytron iekļauj Simian, The Presets, Client, Phaser, CSS, Asobi Seksu, Mount Sims, Crocodiles, Franz Ferdinand, SONOIO, VHS or Beta un Geographer. Ladytron ir uzstājušies ar tādiem mūziķiem, kā Soulwax Anglijas tūrē 2001. gadā, Björk 2003. gadā un Goldfrapp 2006. gadā. 2007. gada sākumā viņi uzstājās ar Nine Inch Nails Eiropas tūrē ar Trenta Reznora uzaicinājumu. 2009. gadā Ladytron un The Faint uzstājās kopā Ziemeļamerikas tūrē. Grupas Ladytron pašreizējais aprīkojums sastāv no Korg Delta, ko spēlē Helēna Mārnija, Korg MS-20 spēlē Mira Arojo, Minimoog Voyger spēlē Rūbens Vū, Crumar Srtatus spēlē Daniels Hants un bungu komplektu Billijs Brauns, kurš uzstājās arī Velocifero tūrē). Albuma Witching Hour tūres sākumā grupa mēdza nosaukt savus vienādos sintezatorus Korg MS-2000B, lai viegli atšķirtu tos: Kleopatra (Mārnijas sint.), Babilona (Arojo sint.), Ulises (Hanta sint.) un Glorija (Vū sint.). 604 (2001) Light & Magic (2002) Witching Hour (2005) Velocifero (2008) Gravity the Seducer (2011) Levy, Doug (March 7, 2001). "Ladytron ride the new New Wave". MTV. Breihan, Tom (2011.g. 31. marts). "Ladytron's New Album: Gravity the Seducer". Pitchfork. "Nettwerk will release the synthpop group's next album in September" Arhivēts 2017. gada 16. oktobrī, Wayback Machine vietnē.. Resident Advisor. Phares, Heather. "Ladytron — Best of 00-10". AllMusic. "Midnight Cafe". Xiphias Press. 2017.g. 24. februāris. Krisher, Dan; Schirz, Tiffany (2007.g. novembris). "Ladytron On Roland". Roland. Newman, Scott (2010.g. 16.jūn). "LADYTRON — An Interview With Reuben Wu" Arhivēts 2015. gada 24. novembrī, Wayback Machine vietnē.. Voxy.co.nz. Digital Advance. Gourlay, Dorn (2011.g. 8. marts). "DiS meets Ladytron" Arhivēts 2015. gada 3. oktobrī, Wayback Machine vietnē.. Drowned in Sound. Pytlik, Mark (2005.g. 22. novembris). "Ladytron: Spell Bound". XLR8R Magazine. "Brian Eno talks about Ladytron (Luminous Festival 2009 — Sydney Opera House)". YouTube. 2009.g. 9. jūlijs. Hagen, Carmel (2008.g. 14. decembris). "Ladytron". Format. "SVALBARD 12-inch version By Reuben Wu — Blurb". "Reuben Wu". LinkedIn. Arhīvēts no oriģināla 2012.g. 15. jūlijā. "Techno Squirrels: Bio". Techno Squirrels. "Lisa Eriksson". LinkedIn. "Home of Ladytronix". Archived from the original on 6 March 2001. "3/29 — Ladytron — 'Best Of: 00 — 10'". Nettwerk Press Blog. 2011.g. 14. februārī. "Videovision: Ladytron interview". 2002.g. "The University of Liverpool: Insight Magazine: Autumn 2006". Liv.ac.uk. Arhivēts no oriģināla 2014.g. 9.sept. "60 second interview: Ladytron's Mira Aroyo". Daily Record. Trinity Mirror. 2008.g. 1. jūnijs. Arhivēts no oriģināla 2011.g. 3. martā. "Rocklist.net...NME End of Year Lists 1999". Rocklistmusic.co.uk. "Rocklist.net...NME End of Year Lists 2000". Rocklistmusic.co.uk. "Rocklist.net...NME End of Year Lists 2001". Rocklistmusic.co.uk. "Ladytron". Gale Musician Profiles. Answers.com. "Ladytron". Archived from the original on 26 July 2001. ."Ladytron — Chaos Control Digizine". Chaoscontrol.com "Peel Sessions: 05/12/2001 — Ladytron". bbc.co.uk. BBC. "Peel Sessions: 04/12/2002 — Ladytron". BBC Radio 1. BBC Online. "Ladytron". Archived from the original on 17 December 2005. ": News :". Archived from the original on 6 December 2004. "Witching Hour — Ladytron". Metacritic. CBS Interactive. "r a g e | Pop Levi". Abc.net.au. 29 September 2007. Pytlik, Mark (4 October 2005). "Ladytron: The Witching Hour". Pitchfork Media. Rogers, Jude (30 May 2008). "Ain't that a kick in the teeth?". London: guardian.co.uk "Ladytron joins Major Records and Nine Inch Nails on tour". Side-Line. 28 February 2007. "Ladytron Land New Label — IGN" Weiss, David (1 June 2008). "Ladytron | Layer Cake". Electronic Musician. NewBay Media. "New Ladytron record brings fans up to speed". 2 June 2008. Raggett, Ned (27 February 2009). "Interview: Ladytron —". The Game Reviews. "Song List". The Sims 3 Wiki. Neyland, Nick (6 February 2009). "Ladytron and the Faint Co-Headlining North American Tour" Arhivēts 2009. gada 9. februārī, Wayback Machine vietnē.. Prefix. "Brian Eno Curating Sydney Music Fest". Synthtopia. 26 March 2009. Raggett, Ned (23 April 2009). "Ladytron May Be Dark and Moody, But Don't Call Them Goth". OC Weekly. Village Voice Media "'Best of Ladytron: 00-10' Available Now". Nettwerk Press Blog. 29 March 2011. "Best of Videos 00-10 Out Today on iTunes van Ladytron op Myspace". Myspace.com. "Ladytron's Concert Listing" "Ladytron Announces Studio Album, 'Gravity The Seducer'; Set For Release Sept. 13th | Nettwerk Press Blog". Nettskinny.com. "Ambulances — Single by Ladytron". iTunes Store UK. Apple Inc. "Mirage — Single by Ladytron". iTunes Store UK. Apple Inc. "The Sims 3 Supernatural Soundtrack". 7 August 2012. "Ladytron's Facebook page" "RECORD STORE DAY — SpecialRelease" "2016 NEWS" "Ladytron: New Album on PledgeMusic" "Revo DJ — Electro, Punk, Techno" "Profile: Liverpool Korova — Urban Undiscovered" The Guardian. London. 2 March 2009. Laurence, Alexander (19 June 2008)."Ladytron Interview 2008". The Portable Infinite blog. "ROCKSUCKER: Interview: Ladytron" Jonnyabrams.blogspot.com. 19 August 2011. "Interview: Ladytron's Reuben Wu — Shanghai — Shanghai Blogs Blog — City Weekend Guide" "Fashion Don'ts: Liverpool's Ladytron Clashes with Electroclash — Baltimore City Paper" "Artist Details" Korg. Archived from the original on 2 January 2010. "Ladytron" IMDb.com. Oficiālā mājaslapa Ladytron YouTube kanāls «Ladytron». IMDb.com. Skatīts: 2012. gada 14. decembris.