Hotdogs (no angļu: hot dog — ‘karstais suns’) ir maizīte ar karstu cīsiņu un piedevām, piemēram, sinepēm, kečupu vai majonēzi. Hotdogus pirmie sāka gatavot vācieši. Viņi izmanto Frakfurtes desiņas un Vīnes desiņas. 19. gadsimtā vācu imigranti Amerikas Savienotajās Valstīs šīs maizītes pārdeva ar nosaukumu dachshund sausages (takšu desiņas, jo desiņas bija tievas un garas kā šī suņu šķirne), bet tā kā šo vārdu amerikāņiem bija grūti izrunāt, tad nosaukums mainījās uz dog (suns). Parasti hotdogi tiek pārdoti karsti un tāpēc ātri vien radās apzīmējošais vārds hot (karsts). «Hot-dogs pret hotdogs pret hot dogs». Skrivanek. 2019. gada 20. februāris. Skatīts: 2019. gada 19. augustā.