Anne Hjersti Kalvo (norvēģu: Anne Kjersti Kalvå; dzimusi 1992. gada 5. jūnijā) ir norvēģu distanču slēpotāja, 2023. gada pasaules čempione stafetē un sudraba medaļas ieguvēja komandu sprintā. Pasaules kausa sacensībās debitēja 2013. gada 13. martā Drammenē, sprinta kvalifikācijā ieņemot 51. vietu. Pirmos punktus Pasaules kausa ieskaitē ieguva 2017. gada janvārī Toblahā, ieņemot 28. vietu sprintā. 2021. gada Pasaules čempionātā ieņēma 12. vietu 15 km skiatlonā un sesto vietu 30 km distancē klasiskajā stilā ar kopēju startu. 2022. gada 10. decembrī Beitostēlenē 10 km distancē klasiskajā stilā ieņēma 2. vietu, pirmo reizi izcīnot vietu uz goda pjedestāla Pasaules kausa posmos. 2023. gada Pasaules čempionātā Planīcā izcīnīja savu pirmo pasaules čempionātu medaļu — sudrabu komandu sprintā, startējot kopā ar Tīrilu Vengu. Stafetē Norvēģijas komandas sastāvā izcīnīja zeltu, bet 30 km distancē klasiskajā stilā, izcīnot sudrabu, saņēma arī savu pirmo individuālo medaļu. «Niskanen (FIN) claims first World Cup win of the season». fis-ski.com (angļu). 2022. gada 10. decembris. Skatīts: 2023. gada 2. martā. «Norwegian WC silver for the women in the team sprint». teknomers.com (angļu). 2023. gada 26. februāris. Skatīts: 2023. gada 2. martā. Vikikrātuvē par šo tēmu ir pieejami multivides faili. Skatīt: Anne Hjersti Kalvo. FIS profils (distanču slēpošana) (angliski)