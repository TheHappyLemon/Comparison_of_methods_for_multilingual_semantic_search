Čapļina rags (krievu: мыс Чаплина) vai Unaziks (unazigmita: Уӈазиӄ) ir zemesrags Beringa jūras krastā, Čukču pussalas galējais dienvidaustrumu punkts. Administratīvi ietilpst Krievijas Čukotkas autonomā apvidus Provideņijas rajonā. Zemesrags izvietojies Čukču pussalas dienvidaustrumu galā, 70 km plats jūrasšaurums to atdala no ASV piederošās Sentlorensas salas. zemesragu veido divas savienojošas smilšu sēres, tā krasti lēzeni, zemi. Smilšu sēres norobežo applūdušu zemieni — Naivaka ezeru. Zemesrags ietilpst Beringijas nacionālā parka teritorijā. Tagadējo nosaukumu zemesragam 1828. gadā piešķira Fjodors Litke par godu Pirmās Kamčatkas ekspedīcijas dalībniekam mičmanim Pjotram Čapļinam (Петр Чаплин). Senākās ASV izdotās kartēs saukts arī par Indienpointu (Indian Point). Čapļina rags un tā apkārtne ir vēsturiski viens no galvenajiem juitu apdzīvotības centriem — te atradās liels ciems Unazika (Čapļina), no kura cēlies čapļiniešu valodas (unazigmītas) nosaukums. Ciemu 1957. gadā pārvietoja uz jaunu vietu un nodēvēja par Novoje Čapļinu. Zemesraga apkārtnē atrodas vairāki eskimosu kultūras arheoloģiskie pieminekļi. Zemesragā izvietota bāka un robežsardzes postenis. No 1937. gada zemesragā darbojās Misčapļinas polārā meteostacija. Otrā pasaules kara laikā Čapļina ragā izbūvēja rezerves lidlauku lidmašīnu pārdzīšanas trasē no Aļaskas uz Sibīriju. Меновщиков Г.А. Местные названия на карте Чукотки. Краткий топонимический словарь «ОТ ПРОЛИВА СЕНЯВИНА ДО БУХТЫ ПРОВИДЕНИЯ». Arhivēts no oriģināla, laiks: 2021. gada 27. novembrī. Skatīts: 2021. gada 27. novembrī. Леонтьев В.В., Новикова К.А. Топонимический словарь Северо-Востока СССР /Науч. ред. Г.А. Меновщиков. – Магадан: Кн. изд-во, 1989. – 456 с. Igor Krupnik. The end of “Eskimo land”: Yupik relocation in Chukotka, 1958-1959 СВОДНЫЙ ПЕРЕЧЕНЬ ОБЪЕКТОВ КУЛЬТУРНОГО НАСЛЕДИЯ ФЕДЕРАЛЬНОГО, РЕГИОНАЛЬНОГО И МЕСТНОГО ЗНАЧЕНИЯ НА ТЕРРИТОРИИ ЧУКОТСКОГО АВТОНОМНОГО ОКРУГА Ангелочек Герасимова-Зыбина. Чаплинский аэродром PHOTO-ILLUSTRATIVE COLLECTIONS OF A.S.FORSHTEIN. Ungazik (Chaplino) village Arhivēts 2021. gada 27. novembrī, Wayback Machine vietnē. «Национальный парк «Берингия» МЫС ЧАПЛИНА