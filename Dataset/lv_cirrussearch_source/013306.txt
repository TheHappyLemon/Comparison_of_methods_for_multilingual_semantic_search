Saparmurats Nijazovs (turkmēņu: Saparmyrat Ataýewiç Nyýazow, izrunā: [θɑːpɑːrmɯːrɑːt niːjɑːðɒv], krievu: Сапармурат Атаевич Ниязов) jeb Turkmenbaši (turkmēņu: Türkmenbaşy — "Visu turkmēņu tēvs"; dzimis 1940. gada 19. februārī, miris 2006. gada 21. decembrī) bija PSRS un Turkmenistānas valstsvīrs, Turkmenistānas pirmais prezidents (vēlāk arī prezidents uz mūžu) no 1990. gada 2. novembra līdz pat savai nāvei 2006. gada 21. decembrī. Laikā no 1985. līdz 1991. gadam S. Nijazovs bija Turkmenistānas komunistiskās partijas vadītājs, taču pēc PSRS sabrukuma tika ievēlēts par Turkmenistānas prezidentu. Vēlāk viņš vairākas reizes tika pārvēlēts, līdz Tautas padome, kas ir valsts augstākais pārstāvniecības orgāns, pieņēma lēmumu, ka viņš savā amatā paliks līdz mūža beigām. S. Nijazovs mira 2006. gada 21. decembrī no miokarda infarkta. «Saparmurats Nijazovs - Turkmenistānas prezidents uz mūžu». Delfi.lv. Skatīts: 2012. gada 19. aprīlī. «Miris turkmenbaši Nijazovs». Tvnet.lv. Skatīts: 2012. gada 19. aprīlī. Vikikrātuvē par šo tēmu ir pieejami multivides faili. Skatīt: Saparmurats Nijazovs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)