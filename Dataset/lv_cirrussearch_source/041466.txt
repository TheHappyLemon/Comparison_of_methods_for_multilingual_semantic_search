2018. gada Abu Dhabi Tour bija šosejas riteņbraukšanas daudzdienu sacensības, kas notika no 21. līdz 25. februārim. Tā bija 4. reize, kad notika Abu Dhabi Tour sacensības un tās bija trešās sacensības 2018. gada UCI Pasaules tūres kalendārā. Sacensībās uzvarēja Movistar Team pārstāvis Alehandro Valverde no Spānijas, uzvarot posmā ar finišu Jebel Hafeet kalnā. Valverde finišēja ar 17 sekunžu pārsvaru pār nīderlandieti Vilko Keldermanu no Team Sunweb, bet pjedestālu noslēdza Kolumbijas sportists Migels Anhels Lopess (Astana) vēl 12 sekundes tālāk. Lopesa sniegums ļāva viņam uzvarēt arī jauno braucēju klasifikācijā. No citām sacensību klasifikācijām punktu klasifikācijā uzvarēja Elia Vivjāni (Quick-Step Floors), uzvarot arī sacensību otrajā posmā, bet Gazprom–RusVelo sportists Nikolajs Trusovs no Krievijas uzvarēja sprintu klasifikācijā, esot vadībā no pirmā posma līdz pat finišam. Komandu klasifikācijā uzvarēja Bora–Hansgrohe, kuras sportisti Rafals Majka, Dāvids Formolo un Emanuels Buhmanis bija kopvērtējuma pirmajā desmitniekā. Tā kā šīs sacensības UCI Pasaules tūres kalendāram tika pievienotas tikai 2017. gadā, visas UCI WorldTeam komandas tika ielūgtas, bet tām nebija obligāti jāpiedalās. Sacensībās piedalījās septiņpadsmit no astoņpadsmit WorldTeam komandām, izņemot FDJ, par vienu vairāk kā 2017. gadā. Tika uzaicinātas trīs UCI profesionālās kontinentālās komandas, veidojot 16 komandu pelotonu. Sacensību maršruts tika publiskots 2018. gada 23. janvārī. Sacensības tika paplašinātas no četriem posmiem uz pieciem, pirmoreiz pievienojot individuālo braucienu. Sacensības noslēdzās ar finišu Jebel Hafeet kalnā, nevis Jasmarinas trasē. «UCI announces 2018 road calendar». Cycling News. Skatīts: 2017. gada 20. oktobris. «2018 UCI WorldTour calendar unveiled». Velon. Arhivēts no oriģināla, laiks: 2017. gada 25. septembrī. Skatīts: 2016. gada 20. oktobris. «Abu Dhabi, stage 5: Valverde climbs to stage win and overall title». VeloNews (Competitor Group). 2018. gada 25. februāris. Skatīts: 2018. gada 25. februāris. «Valverde wins Abu Dhabi Tour with final stage victory». Cyclingnews.com (Immediate Media Company). 2018. gada 25. februāris. Skatīts: 2018. gada 25. februāris. «The Abu Dhabi Tour Five Stage Edition – Route and Jerseys Unveiled». ADSC.ae (Abu Dhabi Sports Council). 2018. gada 23. janvāris. Arhivēts no oriģināla, laiks: 2019. gada 4. aprīlī. Skatīts: 2018. gada 21. februāris. N. D. Prashant. «Abu Dhabi Tour 2018: Meet the teams». Gulf News (Al Nisr Publishing), 2018. gada 20. februāris. Skatīts: 2018. gada 21. februāris. «2018 Abu Dhabi Tour TV Coverage and Schedule». Abu Dhabi Tour (RCS MediaGroup). 2018. gada 19. februāris. Skatīts: 2018. gada 21. februāris. Oficiālā tīmekļa vietne ProCyclingStats profils