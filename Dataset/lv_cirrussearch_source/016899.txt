EUTELSAT 70B (sākotnējais nosaukums W5A) ir Francijas uzņēmuma Eutelsat sakaru pavadonis. Orbītā palaists 2012. gada decembrī. Tas nodrošina sakarus un datu pārraides pakalpojumus Vidējiem Austrumiem, Centrālāzijai, Dienvidaustrumāzijai un daļai Āfrikas un Eiropas. 2010. gada jūnijā Eutelsat noslēdza līgumu ar uzņēmumu Astrium par pavadoņa W5A būvi. Tas tika izgatavots uz platformas Eurostar E3000 bāzes. Pavadonis apgādāts ar 48 Ku joslas raidītājiem. 2012. gada 1. martā Eutelsat unificēja savu pavadoņu nosaukumu sistēmu. Kosmiskie aparāti turpmāk tika identificēti pēc to orbitālās pozīcijas. W5A ieguva nosaukumu EUTELSAT 70B. EUTELSAT 70B tika palaists 2012. gada 3. decembrī 20:43:59 UTC ar nesējraķeti Zenit-3SL no peldošās platformas Odyssey Klusajā okeānā. Ģeostacionāro orbītu 11. decembrī tas sasniedza ar saviem dzinējiem. Sākotnēji EUTELSAT 70B tika novietots ģeostacionārās orbītas punktā 49° austrumu garuma testēšanas un pārbaužu fāzei. 2013. gada 16. janvārī EUTELSAT 70B tika nodots pasūtītājam un sāka darba režīmu. Tas atrodas pozīcijā 70,5° austrumu garuma un nomainīja EUTELSAT 70A (Eutelsat W5), kas palaists 2002. gadā. EUTELSAT 70A tika pārvietots uz punktu 25,5° A, kur atradās līdz EUTELSAT 25B palaišanai. EUTELSAT SELECTS ASTRIUM TO DELIVER W5A SATELLITE TO DRIVE UP CAPACITY AND FLEXIBILITY AT 70.5 DEGREES EAST Eutelsat, 2010-06-30, (angliski) Eutelsat unifies satellite names Jason Saundalkar, ITP Business Publishing, 2012-03-11 (angliski) 2012 - Launches to Orbit and Beyond Eutelsat powers up EUTELSAT 70B satellite[novecojusi saite] Eutelsat, 2013-01-16, (angliski) EUTELSAT 70B :: 70.5° East Eutelsat (angliski) Past Mission - EUTELSAT-70B Sea Launch (angliski) Eutelsat 70B (Eutelsat W5A) Gunter Dirk Krebs (angliski)