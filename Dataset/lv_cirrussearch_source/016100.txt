Huvsguls (arī Hubsuguls; mongoļu: Хөвсгөл нуур — Hövsgöl nuur) ir liels saldūdens ezers Mongolijas ziemeļos, Huvsgula aimakā, tuvu Krievijas robežai. Dziļākais un otrs lielākais ezers Mongolijā. Ezera ūdens ir mīksts, bagāts ar skābekli, lieliskas kvalitātes dzeramais ūdens. Ap ezeru atrodas skaisti, augsti kalni. Augstākais kalns ezera krastā ir Munkusardiks (3492 m). Sens ezers, vecums pārsniedz 2 miljonus gadu. Ezerā atrodas ap 2% no pasaules virszemes atkusušā saldūdens. Ezera pirmatnējā daba lieliski saglabājusies. Mongoļi Huvsgulu uzskata par svētu ezeru, jo šajā sausajā zemē saldūdens ezeri ir retums. No ezera iztek Egas upe, kas ietek Selengā, kura savukārt ietek Baikālā. Kaut arī Baikāls no Huvsgula atrodas 200 kilometrus tālu, upēm jātek 1000 km un kritums līdz Baikālam ir 1200 m. Ziemā ezers pilnībā aizsalst. Ezers tiek aizsargāts; šeit 1992. gadā izveidots nacionālais parks kura platība 838 tūkstoši hektāru. Viena no ezera apkaimes lielajām vērtībām ir tā atrašanās pārejas zonā starp taigu un stepi. Nacionālajā parkā dzīvo daudz retu dzīvnieku sugu. Ezerā dzīvo 9 zivju sugas. Viens no tūristu intereses objektiem Mongolijā; krastā vairākas tūristu bāzes. Hubsugul.ru Pasaules lielākie ezeri pēc tilpuma Vikikrātuvē par šo tēmu ir pieejami multivides faili. Skatīt: Huvsguls. Encyclopædia Britannica raksts (angliski) Krievijas Lielās enciklopēdijas raksts (krieviski) NASA uzņēmumi no kosmosa