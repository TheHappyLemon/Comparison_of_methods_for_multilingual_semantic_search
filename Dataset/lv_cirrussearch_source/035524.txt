Sendija Stjuarte (angļu: Sandy Stewart; dzimusi 1958. gada 13. janvārī Sanfrancisko) ir dziesmu autore, dziedātāja un taustiņinstrumentāliste no Hjūstonas Teksasā, ASV. Viņa ir galvenokārt pazīstama ar savu albumu Cat Dancer un sadarbību ar grupas Fleetwood Mac vokālisti Stīviju Niksu. Sendija Stjuarte piedalās Purple Songs Can Fly Project labdarības projektā, muzikāli palīdzot bērniem, kas ārstējas no vēža un asins traucējumiem Teksasas bērnu onkoloģijas centrā. 1983. gadā tika izdots Stjuartes pirmais singls Saddest Victory. Dziesmas video tika atskaņots MTV vairākas nedēļas, bet dziesma neiekļuva Billboard singlu topā. Saddest Victory bija pirmais singls no Sendijas Stjuartes debijas albuma Cat Dancer. Sendija Stjuarte dziedāja fona vokālu, spēlēja sintezatorus un klavieres Stīvijas Niksas otrajā albumā 1983. gada Wild Heart. Stjuarte kopā ar Stīviju sarakstīja vairākas albuma dziesmas, ieskaitot If Anyone Falls, Stīvijas un Sendijas duetu Nightbird un Nothing Ever Changes. Divas no Stjuartes sarakstītajām dziesmām sasniedza top 40 ASV singlu topā — If Anyone Falls guva 17. vietu, bet Nightbird sasniedza 33. vietu. Sendija un Stīvija kopā sarakstīja dziesmas arī vēlākajiem Stīvijas albumiem — Street Angel un Trouble in Shangri-la. 1985. gadā Stjuarte ierakstīja duetu This Is Your Day ar Nīlu Rodžersu filmai "Baltās naktis" ar Mihailu Barišņikovu un Gregoriju Hainu galvenajās lomās. 1985. gadā Stjuarte arī piedalījās Japānas bezalkoholiskā dzēriena Mets TV reklāmā. 1987. gadā tika izdots albums Blue Yonder, ko ierakstīja Sendija Stjuarte kopā ar Deividu Mandeju. Albums sākotnēji bija iecerēts kā Stjuartes otrais solo albums, bet tika nolems to veidot sadarbībā ar Mandeju. Šajā pašā gadā viņa sarakstīja dziesmu Seven Wonders ar Stīviju Niksu. Dziesma tika izdota 1987. gada Fleetwood Mac albumā Tango in the Night. Dziesma sasniedza 19. vietu ASV Billboard Hot 100 singlu topā un 2. vietu ASV Billboard roka dziesmu topā. 2014. gada janvārī Niksa izpildīja dziesmu "Amerikāņu šausmu stāsta" trešās sezonas noslēguma sērijā. Tas palīdzēja dziesmai sasniegt 18. vietu ASV digitālajā roka topā un pārdot 13 000 singla kopijas. Stjuarte sarakstīja dziesmu Valentine Belindas Kārlaislas 1989. gada albumam Runaway Horses. Kārlaisla šo dziesmu izpilda vairākās koncerttūrēs. 2009. gada 10. novembrī Sendijas Stjuartes Cat Dancer tika izdots CD formātā. Bill Merrill. «Record Review». Altus Times, 1984. gada 30. maijs. Skatīts: 2011. gada 24. janvāris. Purple Songs Can Fly projekta dalībnieki Singla Saddest Victory informācija discogs.com Sendijas Stjuartes albuma Cat Dancer recenzija[novecojusi saite] Sendijas Stjuartes singlu vēsture Albuma The Wild Heart informācija discogs.com «Stīvijas Niksas singlu panākumi Billboard topā». Arhivēts no oriģināla, laiks: 2016. gada 7. augustā. Skatīts: 2016. gada 23. septembrī. Bob Leszczak. Dynamic Duets: The Best Pop Collaborations from 1955 to 1999. Rowman & Littlefield Publishers, 2016. gada 15. novembris. 96. lpp. ISBN 978-1-4422-7150-0. Dziesmas This Is Your Day informācija allmusic.com Filmas "Baltās naktis" skaņu celiņa informācija «Informācija par Japānas dzērienu Mets». Arhivēts no oriģināla, laiks: 2012. gada 26. jūnijā. Skatīts: 2016. gada 23. septembrī. Japānas TV reklāma YouTube Albuma Blue Yonder informācija discogs.com Singla Seven Wonders informācija discogs.com Paziņojums par Seven Wonders panākumiem ASV topos 2014. gadā, Fleetwood Mac ziņu lapā Albuma Runaway Horses informācija discogs.com Albuma Cat Dancer atkalizdevuma informācija discogs.com