Heinrihs Šics (vācu: Heinrich Schütz; dzimis 1585. gada 18. janvārī, miris 1672. gada 6. novembrī) bija vācu komponists un ērģelnieks. Iespējams, pazīstamākais vācu komponists pirms Johana Sebastiāna Baha. Vācu pirmās operas "Dafne" autors. Opera pirmoreiz atskaņota Torgavā 1627. gadā un mūsdienās ir pazaudēta. Dzimis Bādkestricā, vēlāk ģimene pārcēlās uz Veisenfelsu, kur tēvs kļuva par krogus īpašnieku un vēlāk - pilsētas birģermeistaru. 1598. gadā, uzturoties pilsētā Heinriha Šica muzikālo talantu pamanīja Heseles-Kaseles landgrāfs Morics, kurš pierunāja ģimeni dod Heinrihu izglītoties mūzikā. Kādu laiku darbojies kā kora zēns, Heinrihs Šics studēja tiesības Marburgā, bet no 1609. līdz 1612. gadam Venēcijā apguva mūziku pie Džovanni Gabriēli. 1615. gadā Drēzdenē kļuva par Saksijas galma komponistu un palika amatā līdz savai nāvei 1672. gadā, dažkārt dodamies ilgākos braucienos (uz Venēciju, divreiz uz Kopenhāgenu). Vikikrātuvē par šo tēmu ir pieejami multivides faili. Skatīt: Heinrihs Šics. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Heinriha Šica profils AllMusic (angliski) Šica notis IMSLP (angliski)