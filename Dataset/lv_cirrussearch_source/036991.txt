Bertolds Englišs (vācu: Berthold Englisch; 1851. gada 9. jūlijs Čehijas Silēzija — 1897. gada 19. oktobris Vīne) bija Austrijas šahists. Piedzimis Hocenplocas ciemā Čehijas Silēzijā (tagad Osoblahas ciems Bruntālas apriņķī Morāvijas-Silēzijas apgabalā Čehijā). Visu mūžu strādājis par tirdzniecības aģentu. 19. gadsimta beigās bijis viens no Austroungārijas vadošajiem šahistiem. 1879. gadā Leipcigā uzvarējis 1. Vācijas šaha savienības kongresā, apsteidzot Lūisu Paulsenu, un dalījis pirmo vietu Vīsbādenes šaha turnīrā ar Džozefu Blekbērnu un Ādolfu Švarcu. 1885. gadā Hamburgā dalījis otro vietu kopā ar Maksu Veisu un Zīgbertu Tarrašu; 1890. gadā zaudējis mačā Emanuelam Laskeram ar 1:4, bet 1896. gadā zaudējis Harijam Pilsberijam ar 0:5. Starptautiskajos šaha turnīros savstarpējās partijas ieguvis neizšķirtu bilanci arVilhelmu Steinicu (+1, -1, =4), un 1878. gada Parīzes šaha turnīrā uzvarējis Ādolfu Andersenu. Das Internationale Turnier Leipzig 1879 (1. DSB-Kongress) Hamburg (1885) Šahista profils chessgames.com mājaslapā (angliski) Šahista profils 365chess.com mājaslapā (angliski)