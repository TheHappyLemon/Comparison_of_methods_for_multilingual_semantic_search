Edinburgas pils (angļu: Edinburgh Castle) ir 11. gadsimta viduslaiku pils, kas paceļas pār Skotijas galvaspilsētu Edinburgu. Tā ir viens no Edinburgas un Skotijas simboliem un populārs tūrisma objekts. Vismaz no 12. gadsimta (karaļa Dāvida I laikā) šeit atradās Skotijas karaļu pils un tā bija karaļu rezidence līdz 1633. gadam. Pilī un ap to notikuši daudzi Skotijai svarīgi vēsturiski notikumi, tā bijusi aplenkta vismaz 26 reizes. No pils celtnēm maz kas saglabājies senāks par 1573. gadu, kad to aplenkumā sagrāva ar lielgabalu palīdzību. Edinburgas pilī glabājas Skotijas karalistes regālijas. Karaliskā jūdze savieno Edinburgas pili ar Holirūdas pili. Vikikrātuvē par šo tēmu ir pieejami multivides faili. Skatīt: Edinburgas pils. Oficiālā tīmekļa vietne Encyclopædia Britannica raksts (angliski) Pasaules vēstures enciklopēdijas raksts (angliski)