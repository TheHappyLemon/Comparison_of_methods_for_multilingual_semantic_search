Hedviga Rozenbaumova (čehu: Hedwiga Rosenbaumová; dzimusi 1864. gada 3. jūlijā, mirusi 1939. gada 31. jūlijā), zināma arī kā Hedviga Rozenbauma (Hedwig Rosenbaum) bija vācu izcelsmes Bohēmijas tenisiste, kas olimpiskajās spēlēs pārstāvēja Bohēmiju. Viņa izcīnīja divas olimpiskās bronzas medaļas. Viņa tenisu aktīvi spēlēja no 1899. līdz 1904. gadam. Rozenbaumova uzvarēja 1899. gada Berlīnes turnīru un 1904. gada Bohēmijas turnīru, kā arī 1904. gadā palika otrajā vietā Austrijas čempionātā. Rozenbaumova bija vācu izcelsmes tenisiste, bet dzīvoja Prāgā. Viņa 1886. gadā apprecējās ar sporta žurnālistu Zigfrīdu Rozenbaumu. 1900. gada vasaras olimpiskajās spēlēs Rozenbaumova izcīnīja divas bronzas medaļas. Vienu no tām, pārstāvot Bohēmiju sieviešu vienspēlēs, savukārt otru bronzas medaļu viņa ieguva kopā ar britu tenisistu Arčibaldu Vordenu jauktajās dubultspēlēs. Viņu rezultāts un iegūtā medaļa tiek pieskaitītas pie Jauktās komandas panākumiem. Līdz ar to Hedviga Rozenbaumova kļuva par pirmo Bohēmijas sportisti, kas olimpiskajās spēlēs izcīnīja medaļu. «Hedwig Rosenbaum — Biographical information». Olympedia.org. Skatīts: 2020. gada 18. augusts. «‘Mistaken Identities’ – Hedwig Rosenbaumthe First Olympic Medallist from Bohemia» (angļu). academia.edu. Skatīts: 2021-12-15. «Paris 1900 Tennis: singles women». Starptautiskā Olimpiskā komiteja. Skatīts: 2020. gada 13. augusts. «Paris 1900 Tennis: doubles mixed». Starptautiskā Olimpiskā komiteja. Skatīts: 2020. gada 18. augusts. «First female competitors at the Olympics by country». Olympedia. Skatīts: 2020. gada 26. jūnijs. Hedviga Rozenbaumova (SOK profils) (angliski) Hedviga Rozenbaumova (Olympedia.org) (angliski) Hedviga Rozenbaumova (Sports Reference profils) (angliski)