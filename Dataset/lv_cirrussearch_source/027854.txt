Askolds Felikss Hermanovskis (dzimis 1912. gada 19. septembrī (pēc vecā stila — 6. septembrī), miris 1967. gada 18. augustā) bija latviešu kalnu slēpotājs. Dzimis 1912. gadā Rīgā inženiera Georga Teodora Hermanovska un viņa sievas Paulīnes, dzimušas Milleres, ģimenē. Tēvs Teodors Hermanovskis bijis pirmās Latvijas pagaidu valdības Satiksmes un darbu ministrs. Brāļi Egils (gleznotājs, 1918-1992 ASV), Vidvars (arhitekts, 1922-1990 ASV) un Gunārs (gleznotājs, 1914-1969 Latvijā) Hermanovski. 1931. gadā beidza mācības Rīgas pilsētas 1. ģimnāzijā un iestājās Latvijas Universitātes Arhitektūras fakultātē. Hermanovskis bija pirmais sportists, kas Latvijā sāka nodarboties ar kalnu slēpošanu. Trenējās LU sporta klubā "Universitātes sports". Piedalījās 1936. gada ziemas olimpiskajās spēlēs, startēja kalnu slēpošanas divcīņā — nobraucienā ieņēma 54. vietu, taču slalomā tika diskvalificēts. 1936. gadā ar jahtu šķērsoja Atlantijas okeānu no Plimutas Anglijā uz Masačūsetsu ASV. Pēc tam apmetās uz dzīvi Bermudu salās. Pēc ilgas slimības miris 1967. gada 18. augustā Ņujorkā. Rīgas Sv. Ģertrūdes ev. lut. draudzes dzimušo reģistrs. 1912. gads - Nr.319 «Austrālijas Latvietis. - 1967.g. 22. septembris». Arhivēts no oriģināla, laiks: 2019. gada 15. maijā. Skatīts: 2019. gada 3. novembrī. Gunārs Hermanovskis LU studentu datubāze «Atpūta. - 1940.g. 19. janvāris». Arhivēts no oriģināla, laiks: 2019. gada 15. maijā. Skatīts: 2019. gada 3. novembrī. «Laiks. - 1967.g. 26. augusts». Arhivēts no oriģināla, laiks: 2019. gada 15. maijā. Skatīts: 2019. gada 3. novembrī. Olympedia profils (angliski) LOK profils