Katerina Stefanidi (grieķu: Κατερίνα Στεφανίδη; dzimusi 1990. gada 4. februārī Atēnās) ir grieķu kārtslēcēja, 2016. gada olimpisko spēļu čempione. Viņa bieži tiek uzskatīta par izcilāko sievieti Grieķijas sporta vēsturē. Stefanidi vecāki arī ir bijuši vieglatlēti. Viņa sasniedza pasaules rekordus visās vecuma grupās no 11 līdz 14 gadiem, viņas rekordi vecuma grupās līdz 13 un līdz 14 gadiem vēl aizvien nav pārspēti. Viņas pirmās starptautiskās sacensības bija 2005. gada pasaules jauniešu čempionāts, kurā viņa 15 gadu vecumā uzvarēja ar rezultātu 4,30 m. 2007. gada pasaules jauniešu čempionātā viņa ieguva sudraba medaļu ar rezultātu 4,25 m. 2008. gadā viņa ieguva bronzas medaļu pasaules junioru čempionātā ar rezultātu 4,25 m. 2011. gadā Stefanidi ieguva sudraba medaļu Eiropas U23 čempionātā ar rezultātu 4,45 m. 2012. gadā viņa piedalījās savās pirmajās olimpiskajās spēlēs, nepārvarot kvalifikācijas kārtu. 2014. gadā viņa ieguva sudraba medaļu Eiropas čempionātā ar rezultātu 4,60 m, zaudējot tikai Andželikai Sidorovai. Nedēļu pirms čempionāta viņa bija uzlekusi 4,71 m, kas bija atkārtots Grieķijas rekords. 2015. gada Eiropas čempionātā telpās K. Stefanidi atkal ieguva sudraba medaļu, šoreiz ar rezultātu 4,75 m. 2016. gada 20. februārī viņa uzstādīja savu personīgo un arī Grieķijas rekordu telpās — 4,90 m. Tajā pašā gadā viņa ieguva bronzas medaļu Pasaules čempionātā telpās, kā arī kļuva par Eiropas čempioni ar rezultātu 4,81 m. 2016. gada olimpiskajās spēlēs Stefanidi ar lēcienu 4,85 m kļuva par olimpisko čempioni. Tajā pašā gadā viņa uzvarēja Dimanta līgas kopvērtējumā. 2017. gadā viņas sekmīgie rezultāti turpinājās, K. Stefanidi kļuva par Eiropas čempioni telpās, kā arī par Pasaules čempioni ar rezultātu 4,91 m, kas kļuva par viņas personīgo, kā arī Grieķijas rekodu. 2018. gadā viņa ieguva bronzas medaļu Pasaules čempionātā telpās, kā arī kļuva par Eiropas čempioni ar rezultātu 4,85 m, kas ir čempionāta rekords. 2019. gada Pasaules čempionātā Dohā ieguva bronzas medaļu. 2020. gada olimpiskajās spēlēs Tokijā K. Stefanidi ieņēma 4. vietu. 2022. gada Eiropas čempionātā Minhenē izcīnīja sudrabu, piekāpjoties tikai Somijas kārtlēcējai Vilmai Murto. Stefanidi ir ieguvusi bakalaura grādu cilvēka bioloģijā Stenforda Universitātē, kā arī maģistra grādu kognitīvajā psiholoģijā Arizonas štata Universitātē. 2015. gadā viņa apprecējās ar amerikāņu kārtslēcēju Mičelu Krājeru, kurš kļuva arī par viņas treneri. Viņa dzīvo Amerikas Savienotajās Valstīs. «Arhivēta kopija». Arhivēts no oriģināla, laiks: 2019. gada 24. maijā. Skatīts: 2019. gada 24. maijā. «ΣΤΙΒΟΣ - ΚΑΤΕΡΙΝΑ ΣΤΕΦΑΝΙΔΗ / Κατερίνα Στεφανίδη: Παγκόσμιο "φαινόμενο" η κορυφαία Ελληνίδα όλων των εποχών!». Αυγή. 2017. gada 14. aug. «NEW HEIGHTS». spikes.iaaf.org. 2014. gada 5. novembrī. Skatīts: 2019-05-24. «Katerina Stefanidi». onassisusa.org. Arhivēts no oriģināla, laiks: 2019-05-24. Skatīts: 2019-05-24. «AGONA SPOTLIGHT: KATERINA STEFANIDI, HER JOURNEY TO STARDOM». agonasport.com. Arhivēts no oriģināla, laiks: 2019-05-24. Skatīts: 2019-05-24. Vikikrātuvē par šo tēmu ir pieejami multivides faili. Skatīt: Katerina Stefanidi. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlētes profils (angliski) IAAF Dimanta līgas profils (angliski)