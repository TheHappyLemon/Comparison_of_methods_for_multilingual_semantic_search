Jekaterina Bukina (krievu: Екатерина Борисовна Букина; dzimusi 1987. gada 5. maijā) ir bijusī krievu brīvā stila cīkstone, 2016. gada vasaras olimpisko spēļu bronzas medaļas ieguvēja, pasaules un Eiropas čempionātu medaļniece, Krievijas Nopelniem bagātā sporta meistare. Ar brīvo cīņu sāka nodarboties 2000. gadā. Pirmā medaļa starptautiskā arēnā tika iegūta par otro vietu 2004. gada Eiropas kadetu čempionātā. 2006. gadā ieguva bronzas medaļu pasaules junioru čempionātā Gvatemalā. 2007. gadā bija otrā pasaules junioru čempionātā Pekinā. 2010. gadā, piedaloties pieaugušo sacensībās, ieguva sudraba medaļu Eiropas čempionātā Baku un bronzas medaļu pasaules čempionātā Maskavā. 2011. gada pasaules čempionātā izcīnīja sudraba medaļu. 2013. gadā kļuva par Kazaņas universiādes uzvarētāju. Pēc uzvaras universiādē Bukina izcīnīja vēl vairākas medaļas Eiropas mērogā. Viņa ieguva 2015. gada Eiropas spēļu sudraba medaļu, 2014. gada Eiropas čempionātā bronzas medaļu un bija otrā 2018. gada Eiropas čempionātā. Jekaterina Bukina bija arī 2010., 2011., 2013., 2014., 2016., 2018. gada Krievijas čempione un 2009., 2012., 2015. gada vicečempione. Ordeņa "Par nopelniem tēvijas labā", II pakāpes medaļa.. Jekaterinas Bukinas profils infosport.ru (krieviski) Приказ «О присвоении почётного спортивного звания „Заслуженный мастер спорта России“» Arhivēts 2019. gada 26. maijā, Wayback Machine vietnē. (krieviski) Указ Президента Российской Федерации от 25.08.2016 № 429 «О награждении государственными наградами Российской Федерации» (krieviski) Olympedia profils (angliski) FILA profils (angliski) «Букина Екатерина Борисовна» (krievu). Ruspekh. Arhivēts no oriģināla, laiks: 2019-05-26. Skatīts: 2019-05-26.