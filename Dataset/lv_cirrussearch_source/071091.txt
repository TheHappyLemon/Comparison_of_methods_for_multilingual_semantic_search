C.R.A.Z.Y. ir 2005. gada Kanādas drāmas filma, kuras režisors ir Žans Marks Valē. Filmā galvenās lomas atveido Marks Andrē Grondēns, Mišels Kotē un Daniela Prū. Filma stāsta par jaunu vīrieti, kurš 1960. un 1970. gados kopā ar četriem brāļiem uzaug konservatīvā ģimenē. Filmas C.R.A.Z.Y. pirmizrāde notika 2005. gada 27. maijā. Filmas skaņu celiņš sastāv no tādu mūziķu kā Pink Floyd, The Rolling Stones, Deivida Bovija, Jefferson Airplane, The Cure, Šarla Aznavūra un Elvisa Preslija dziesmām. Gandrīz 10% no budžeta tika iztērēti, lai iegūtu tiesības uz filmā izmantotajām dziesmām. Filma guva lielu kritiķu atzinību, saņemot Kanādas ''Genie'' balvas 11 kategorijās. C.R.A.Z.Y. izvēlējās kā Kanādas kandidatūru par labāko filmu svešvalodā 78. Kinoakadēmijas balvai, tomēr to nenominēja. 2015. gadā Toronto Starptautiskā kinofestivāla žūrija filmu C.R.A.Z.Y. iekļāva Kanādas 10 visu laiku labāko filmu sarakstā. Tīmekļa vietnē Rotten Tomatoes filmai ir 100% vērtējums. Peter Howell Movie Critic. «Peter Howell: Quebec’s Jean-Marc Vallée was an impactful filmmaker who swung his sledgehammer softly». Toronto Star (angļu), 2021-12-27. Skatīts: 2024-01-29. «Atanarjuat voted No. 1 Canadian film of all time». cbc.ca. 2015-04-24. Skatīts: 2024-01-29. «C.R.A.Z.Y. | Rotten Tomatoes». www.rottentomatoes.com (angļu). 2005-05-27. Skatīts: 2024-01-29. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Rotten Tomatoes profils (angliski)