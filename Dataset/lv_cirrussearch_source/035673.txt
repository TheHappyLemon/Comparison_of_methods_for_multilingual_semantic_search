Vana Lei (ķīniešu: 王蕾, piņjiņs: Wáng Lěi; dzimusi 1975. gada 4. februārī Šanhajā) ir Ķīnas starptautiskā lielmeistare šahā (1996). 1990. gadu beigās un 2000. gadu sākumā bijusi viena no vadošajām Ķīnas šahistēm. Četras reizes uzvarējusi Ķīnas sieviešu šaha čempionātos (1997, 1998, 2000, 2001). 1993. gadā Bratislavā dalījusi 4.-6. vietu Pasaules junioru šaha čempionātā U18 vecuma grupā. 1995. gadā Kišiņevā Pasaules šaha čempiones izcīņas cikla starpzonu turnīrā palikusi 18. vietā. 1996. gadā Leonā uzvarējusi Universiādes individuālajā sieviešu šaha turnīrā. 2000. gadā piedalījusies Pasaules sieviešu šaha čempionātā pēc izslēgšanas sistēmas, kur 2. kārtā zaudējusi Penai Džaocjiņai. Sekmīgi pārstāvējusi Ķīnas komandu lielākajos komandu šaha turnīros: Pasaules šaha olimpiādēs, kurās piedalījusies 4 reizes (1990, 1996-2000). Komandu vērtējumā izcīnījusi 2 zelta (1998, 2000), sudraba (1996) un bronzas (1990) medaļas, bet individuālajā vērtējumā izcīnījusi 2 zelta (1998 - divas) medaļas; Āzijas komandu šaha čempionātos piedalījusies 1999. gadā un gan komandu, gan individuālajā vērtējumā izcīnījusi zelta medaļas. 2001. gadā uzrādījusi labāko individuālo rezultātu Krievijas un Ķīnas sieviešu šaha komandu mačā, iegūstot 4 punktus no 6 iespējamiem. Kopš 2003. gada nepiedalās FIDE organizētajos šaha turnīros. 1995 Kishinev Interzonal Tournament «LIST OF WUC CHESS MEDAL LISTS». Arhivēts no oriģināla, laiks: 2016. gada 4. martā. Skatīts: 2016. gada 5. oktobrī. 2000 FIDE Knockout Matches OlimpBase :: Women's Chess Olympiads :: Wang Lei OlimpBase :: Women's Asian Team Chess Championship :: Wang Lei OlimpBase :: Russia vs China :: Wang Lei «Ergebnis von Eloabfrage: Wang Lei». Arhivēts no oriģināla, laiks: 2017. gada 5. martā. Skatīts: 2016. gada 5. oktobrī. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)