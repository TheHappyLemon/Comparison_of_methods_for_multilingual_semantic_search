Dvuhpilotovas strēle (krievu: Коса Двух Пилотов — ‘Divu pilotu strēle’) ir Krievijai piederoša neapdzīvota smilšu strēle, faktiski — sala, ko no visām pusēm apskalo ūdens. Administratīvi ietilpst Čukotkas autonomā apvidus Iultinas rajonā. Sala izvietojusies pie Amguemas upes ietekas jūrā; dienvidos to apskalo Tenkergikinmangki un Amguemas lagūnas, ziemeļos — Čukču jūra. Strēles platums no dažiem simtiem metru līdz 1 km. Augstākā vieta ir 11 m vjl. Strēli ziemeļrietumos ap 300 m šaurais Piļgina šaurums atdala no tās ģeoloģiskā turpinājuma, kas stiepjas līdz Misšmitas ciematam. Sākotnēji strēle, tāpat, kā lagūna, dēvēta par Tankerginpiļginu (Таӈӄэргын пильгын — ‘Tenkergina kakls’) pēc kādreiz šajā apvidū dzīvojušā čukčas vārda. 1933. gadā strēle pārdēvēta par godu diviem amerikāņu polārajiem lidotājiem Karlam Eielsonam un Ērlam Borlandam, kuri gāja bojā austrumos no strēles 1929. gada rudenī. 1940. gados strēles austrumu galā darbojās Daļstroja pārkraušanas bāze Iuļtinas raktuvēm. No 1957. gada līdz 1970. gadiem strēles austrumdaļā darbojās sezonālā Kosadvuhpilotovas polārā meteostacija. Леонтьев В.В., Новикова К.А. Топонимический словарь Северо-Востока СССР /Науч. ред. Г.А. Меновщиков. – Магадан: Кн. изд-во, 1989. – 87 с. История строительства автодороги Эгвекинот - Иультин Коса Двух пилотов Панорамный памятник «Коса двух пилотов»