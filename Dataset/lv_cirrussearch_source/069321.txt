The Spiral Staircase ir 1946. gada ASV psiholoģiska šausmu filma, kuras režisors ir Roberts Siodmaks. Filmā galvenās lomas atveido Dorotija Makgvaira, Džordžs Brents, Etele Berimora un Elza Lančestera. Filma balstīta uz Eteles Linas Braunas 1933. gada romānu Some Must Watch. Filma stāsta par mēmu sievieti 20. gadsimta sākuma Vērmontas pilsētā, kuru lielā savrupmājā vajā un terorizē sērijveida slepkava. Tiesības uz filmu sākotnēji iegādājās producents Deivids Selzniks, kurš galvenajai lomai iecerēja Ingrīdu Bergmani. Tomēr vēlāk viņš tiesības uz filmu pārdeva RKO Pictures, kas galvenajai lomai nolīga Makgvairu. Filmas The Spiral Staircase pirmizrāde notika 1946. gada 6. februārī. Filma guva finansiālus panākumus, nopelnot gandrīz 3 miljonus ASV dolāru. Filma guva arī pozitīvas kritiķu atsauksmes, slavējot operatora darbu, atmosfēru un spriedzi. Par savu tēlojumu Berimoru nominēja Amerikas Kinoakadēmijas balvai kategorijā "Labākā aktrise otrā plāna lomā". Mūsdienās filmu uzskata par klasiku, kurā apvienoti film noir un šausmu filmas elementi un to uzskata par vienu no "slešera" žanra priekštecēm. Tīmekļa vietnē Rotten Tomatoes filmai ir 86% vērtējums. Peter Hutchings. The A to Z of Horror Cinema. Lanham, Maryland : Scarecrow Press, 2009. 294. lpp. ISBN 978-0-810-87050-5. Véronique Maisier. Recovering 1940s Horror Cinema: Traces of a Lost Decade. Lexington Books, 2014. 90–93. lpp. ISBN 978-1-498-50380-8. Stephen Whitty. «From monstrous metaphor to brainless splatter, the slasher film devolves». nj.com (angļu), 2009-03-08. Skatīts: 2023-10-10. «The Spiral Staircase - Rotten Tomatoes». www.rottentomatoes.com (angļu). 1946-02-06. Skatīts: 2023-10-10. IMDb profils (angliski) AllMovie profils (angliski) Turner Classic Movies profils (angliski) Rotten Tomatoes profils (angliski)