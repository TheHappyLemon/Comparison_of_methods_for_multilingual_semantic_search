Žaks Marī Lisjēns Rauls Simonpaoli (franču: Jacques Marie Lucien Raoul Simonpaoli; zināms kā Rauls Paoli; dzimis 1887. gada 24. novembrī, miris 1960. gada 23. martā) bija franču vieglatlēts, bokseris, airētājs, regbists, cīkstonis un aktieris. Izcīnījis olimpisko bronzas medaļu airēšanā 1900. gada vasaras olimpiskajās spēlēs. Paoli kopumā ir startējis piecās vasaras olimpiskajās spēlēs no 1900. līdz 1928. gadam. 1900. gada vasaras olimpiskajās spēlēs Parīzē viņš startēja stūrmaņu divniekos, kur kopā ar airētājiem Karlosu Deltūru un Antuānu Vedrēnu izcīnīja bronzas medaļu. Viņa favorītdisciplīna bija lodes grūšana. Olimpiskajās spēlēs viņš lodes grūšanā startēja 1912. gadā, 1920. gadā, 1924. gadā un 1928. gada vieglatlētikas sacensībās, kur labāko rezultātu sasniedza 1924. gadā, kad izcīnīja 9.vietu. 1912. gada Stokholmas olimpiskajās spēlēs viņš startēja arī cīņas sportā. Šajās olimpiskajās spēlēs viņš bija Francijas karognesējs olimpisko spēļu atklāšanas ceremonijā. Paoli bija arī Francijas čempions boksā un regbijā ar komandu Stade Français. 1911.— 1912. gadā viņš aizvadīja trīs starptautiskās regbija spēles Francijas regbija izlasē un guva vienu piezemējumu. 1933. gadā viņš bija līdzdibinātājs Francijas profesionālās cīņas sporta asociācijai. «Raoul Paoli». Olympedia. Skatīts: 2022. gada 6. janvāris. «Paris 1900 Rowing: pair-oared shell with coxswain men Results». Starptautiskā Olimpiskā komiteja. Skatīts: 2021. gada 29. decembris. «Rowing at the 1900 Paris Summer Games: Men's Coxed Pairs». Sports Reference. Arhivēts no oriģināla, laiks: 2021. gada 29. decembris. Skatīts: 2021. gada 29. decembris. «Raoul PAOLI: Olympic Results». Starptautiskā Olimpiskā komiteja. Skatīts: 2022. gada 6. janvāris. John Grasso. Historical Dictionary of Wrestling. Scarecrow Press, 2014. gada 6. marts. 104. lpp. ISBN 978-0-8108-7926-3. Rauls Paoli (Olympics profils) (angliski) Rauls Paoli (Olympedia profils) (angliski) Rauls Paoli (Sports Reference profils) (angliski)