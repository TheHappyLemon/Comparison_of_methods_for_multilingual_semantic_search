Krievija piedalījās 2016. gada vasaras olimpiskajās spēlēs, kas no 2016. gada 5. augusta līdz 21. augustam notika Riodežaneiro, Brazīlijā. Krievijai šīs bija sestās vasaras olimpiskās spēles kā neatkarīgai valstij. 2015. gada novembrī Starptautiskā Vieglatlētikas federācija paziņoja, ka tā aizliedz dalību starptautiskās sacensībās visiem Krievijas vieglatlētiem Krievijas Vieglatlētikas federācijas sistemātisko dopinga pārkāpumu dēļ. 2016. gada jūlijā Starptautiskās Antidopinga aģentūras neatkarīgās izmeklēšanas komisijas vadītājs Ričards Maklarens paziņoja, ka Krievijas Sporta ministrija un Federālais drošības dienests kontrolēja un pārraudzīja to krievu sportistu, kas lieto dopingu, aizsargāšanu, analīžu apmaiņu. Pēc šī paziņojuma Starptautiskā Olimpiskā komiteja paziņoja par ārkārtas sēdes sasaukšanu, kurā lemt par Krievijas delegācijas pilnīgu diskvalificēšanu no Riodežaneiro olimpiskajām spēlēm. 2016. gada 24. jūlijā Starptautiskā Olimpiskā komiteja paziņoja, ka tā nediskvalificēs visu Krievijas delegāciju, taču ļaus sporta veidu starptautiskajām federācijām izlemt par attiecīgā sporta veida pārstāvju pielaišanu dalībai olimpiskajās spēlēs. Aizliegta dalība olimpiskajās spēlēs tiks visiem tiem sportistiem, kas agrākajā karjerā bijuši pieķerti dopinga lietošanā vai ir minēti Maklarena ziņojumā. Vairāku sporta veidu federācijas izmantoja šo iespēju un liedza Krievijas sportistiem startēt Riodežaneiro. 2016. gada 4. augustā tika apstiprināta 279 sportistu dalība olimpiskajās spēlēs, 118 sportistiem tika aizliegta dalība. Vienīgā Krievijas pārstāve vieglatlētikā bija Darja Kļišina. «Volleyball star Tetyukhin named Russia’s Olympic flag bearer». Russian News Agency TASS. 2016. gada 28. jūlijs. Arhivēts no oriģināla, laiks: 2016. gada 1. oktobrī. Skatīts: 2016. gada 29. jūlijs. «McLaren Independent Investigations Report into Sochi Allegations». World Anti-Doping Agency. Arhivēts no oriģināla, laiks: 2016. gada 23. jūlijs. Skatīts: 2016. gada 26. jūlijs. «Decision of the IOC Executive Board concerning the participation of Russian athletes in the Olympic Games Rio 2016». IOC. 2016. gada 24. jūlijs. Skatīts: 2016. gada 24. jūlijs. «Rio 2016: 270 Russians cleared to compete at Olympic Games». BBC. Arhivēts no oriģināla, laiks: 2016-08-04. Skatīts: 2016-08-04. Eoghan Macguire, Steve Almasy. «271 Russian athletes cleared for Rio Games». CNN. Skatīts: 2016-08-04. Valsts lapa 2016. gada vasaras olimpisko spēļu mājaslapā Arhivēts 2016. gada 26. augustā, Wayback Machine vietnē.