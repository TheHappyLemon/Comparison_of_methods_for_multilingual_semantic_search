Šis raksts ir par dzelzceļa staciju Rīgā. Par citām jēdziena Šķirotava nozīmēm skatīt nozīmju atdalīšanas lapu. Šķirotava ir šķirošanas stacija Rīgā, līnijā Rīga—Krustpils. Tās vidējais apgrozījums ir 5000—5600 kravas vagonu diennaktī. Šķirotavas stacija apkalpo vagonu plūsmu no visām Rīgas dzelzceļa mezgla stacijām, kā arī pienākošos vagonus no Krustpils, Valgas, Jelgavas un Ventspils virzieniem. Šķirotavā tiek formēti kravas vilcieni (arī no pusvagoniem un cisternām), notiek sastāvu tehniskā apskate un komercapskate, vagonu tehniskā apskate un atkabes remonts, kā arī pasažieru vilcienu caurlaišana un pasažieru vagonu aizlaišana uz Rīgas-Tehnisko staciju. Šķirotavā pietur visi Aizkraukles virziena elektrovilcieni, kā arī Rīga—Krustpils maršruta dīzeļvilcieni. Šķirotavas stacijas teritorijā atrodas arī pasažieru pieturas un stacijas Jāņavārti, Daugmale un Gaisma. Kā līnijas parks Šķirotavā ietilpst arī Rīgas Preču stacija un savienojošie ceļi Jāņavārti—Rīga Preču un Šķirotava—Rīga Preču. Biļešu kase stacijā ir slēgta. Kā šķirošanas stacija Šķirotava uzbūvēta 1905. gadā. Nav noskaidrots, kad Šķirotavā sākuši pieturēt pasažieru vilcieni, bet pirms Pirmā pasaules kara izdotās kartēs atrodama Platforma Nr.8 apmēram Šķirotavas vietā. 1919. gadā pietura nosaukta par Dreiliņiem, pēc gada pārdēvēta par Šķirošanu un vēl pēc gada (1921) tai piešķirts tagadējais nosaukums. 2016. gada 8. marta atklāts modernizētais Šķirotavas stacijas šķirošanas uzkalns. Tā pārstrādes spēja palielināta līdz 3500 vagoniem diennaktī, samazināts trokšņu līmenis, izbūvēti 5 km jaunu sliežu ceļu, modernizēta vadības un kontroles sistēma, uzstādīta jauna vagonu bremzēšanas sistēma. Projekta kopējās izmaksas pārsniedza 40,3 miljonus eiro. Projekta ģenerāluzņēmējs bija AS BMGS, bet uzkalna centralizācijas un vadības sistēmas piegādāja uzņēmums Siemens. A parks ir paredzēts vilcienu pieņemšanai, tajā ir 9 pieņemšanas ceļi un 10 strupceļi, kas paredzēti refrižeratorvagonu stāvēšanai. A parkā atrodas arī maršrutu-releju centralizācijas posteņa ēka un vagonu tehniskās apkopes punkts. Blakus A parkam atrodas Šķirotavas stacijas pasažieru ēka. B parks ir šķirošanas parks ar automatizēto šķirošanas uzkalnu. B parkā veic vagonu uzkrāšanu un sastāvu formēšanu un izformēšanu. Tajā ir 26 sliežu ceļi. Rīgas pusē tie apvienoti četrās grupās, bet uzkalna pusē (pāra jeb Krustpils virzienā) — trijās grupās. Pamatraksts: Jāņavārti J parks ir vilcienu nosūtīšanas parks, tajā atrodas arī dažādas dienesta telpas un ēkas. C parks ir plānots kā tranzīta parks, pārsvarā tiek izmantots vagonu stāvēšanai. Pie C parka atrodas Daugmales pasažieru vilcienu pieturas punkts. E parks atrodas Šķirotavas stacijas Krustpils pusē, tas kalpo kā vietējo kravu izvadāšanas parks. Tā pievedceļos izkrauj un iekrauj vagonos vietējiem saņēmējiem un nosūtītājiem paredzētās kravas. E parka tuvumā atrodas Gaismas pieturas punkts. Šķirotavas stacijas ēka 2010. gadā Sliežu ceļi Rīgas virzienā Sliežu ceļi Krustpils virzienā Elektrovilciens ER2-1342 pienāk Šķirotavas stacijā Maršrutu-releju centralizācijas posteņa ēka Šķirotavas B parks un pasažieru dīzeļvilciens starp Jāņavārtu un Daugmales pieturām Šķirotavas perons un pasažieru ēka Refrižeratorvagoni A parkā Sliežu izvērsums Krustpils virzienā Manevrējošs sastāvs ar cisternām B parka šķirošanas uzkalns Vagoni Šķirotavas stacijā Skats uz Šķirotavas staciju Administratīvās ēkas Sastāvs ar cisternām un B parks Šķirotava, dzelzceļa stacija «B kategorijas atļauja Nr. RI 10 IB 0063». Arhivēts no oriģināla, laiks: 2020. gada 28. oktobrī. Skatīts: 2011. gada 21. augustā. Rīga—Šķirotava. Vilcienu saraksts. «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-08-01. T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 29. lpp. ISBN 978-9984-38-698-0 „Latvijas dzelzceļš” atklāj rekonstruēto Šķirotavas stacijas šķirošanas uzkalnu Rīgā 08.03.2016, Latvijas dzelzceļš Rīgas—Daugavpils līnijas vēsture Arhivēts 2012. gada 14. maijā, Wayback Machine vietnē. Šķirotavas stacija no putna lidojuma «Skats uz A parku». Arhivēts no oriģināla, laiks: 2013-06-30. Skatīts: 2011-08-21. (krieviski) Šķirotavas stacijas lokomotīvju griezulis (foto)