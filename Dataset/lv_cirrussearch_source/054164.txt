Karpasas pussala jeb Karpasijas pussala (grieķu: Καρπασία, turku: Karpaz) ir pussala Kipras galējos ziemeļaustrumos. Pussalas teritoriju kontrolē starptautiski neatzītā Ziemeļkipras valsts. Pussala ir Kirēnijas kalnu turpinājums un beidzas ar Apustuļa Andreja ragu. Iedzīvotāju blīvums ir mazāks nekā pārējā salas daļā, kas labvēlīgi ietekmē jūras dzīvnieku, piemēram, jūras bruņurupuču, populāciju. Pussalā dzīvo galvenokārt Kipras turki, ir neliela Kipras grieķu un kurdu kopiena. Šeit atrodas Apustuļa Andreja klosteris - viena no svarīgākajām Kipras grieķu svētvietām. Izveidojusies savvaļas ēzeļu populācija. Pludmale Apustuļa Andreja rags Apustuļa Andreja klosteris Karpasas pussalas ēzeļi Vikikrātuvē par šo tēmu ir pieejami multivides faili. Skatīt: Karpasas pussala.