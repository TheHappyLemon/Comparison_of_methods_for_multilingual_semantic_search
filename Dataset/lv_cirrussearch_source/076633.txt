Angolas Republikas ģerbonis ir viens no Angolas simboliem. Ģerbonis veidots neheraldiskā stilā pēc sociālistisko valstu valsts simbolu parauga. Ģerboņa centrā zilā laukā sarkana saule, virs kuras izvietotas sakrustotas mačete un kaplis, kas simbolizē lauksaimniecību un atbrīvošanās cīņas. Austošā saule simbolizē jauno valsti, kas neatkarību no Portugāles ieguva 1975. gadā. Virs mačetes un kapļa novietotā zelta piecstaru zvaigzne simbolizē starptautisko solidaritāti un progresu. Ģerboni apjož no vienas puses puse zobrata, kas simbolizē rūpniecību, un no otras kukurūzas, kafijas un kokvilnas kūlis — galvenās lauksaimniecības kultūras. Pie ģerboņa pamatnes novietota atvērta grāmata, kas simbolizē izglītību un kultūru. No apakšas ģerboni apvij zelta lente ar valsts nosaukumu "República de Angola". FOTW Angolas karogs