Irvings Saladino (spāņu: Irving Jahir Saladino Aranda; dzimis 1983. gada 23. janvārī) ir Panamas vieglatlēts, startē tāllēkšanas sacensībās. Piedalījies divās Olimpiskajās spēlēs (2004, 2008). 2004. gadā Atēnās nekvalificējās finālsacensībām, savukārt 2008. gadā Pekinā izcīnīja zelta medaļu. Izcīnītā zelta medaļa bija pirmā Panamas sportistu izcīnītā zelta medaļa Olimpisko spēļu vēsturē. Ar panākumiem startējis Pasaules čempionātā, 2007. gadā Osakā izcīnījis zelta medaļu. Vēl ir izcīnījis sudraba medaļu Pasaules čempionātā telpās 2006. gadā. Viņš tika izvēlēts par Panamas karognesēju 2012. gada vasaras olimpiskajās spēlēs. «2012. gada Olimpisko spēļu profils». London2012.com. Arhivēts no oriģināla, laiks: 2012. gada 23. jūlijā. Skatīts: 2012. gada 23. jūlijā. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski) IAAF Dimanta līgas profils (angliski)