Šis raksts ir par Francijas karali. Par Spānijas karali skatīt rakstu Felipe VI. Filips VI Valuā (franču: Philippe VI de Valois; dzimis 1293. gadā, miris 1350. gada 22. augustā) bija Francijas karalis no 1328. līdz 1350. gadam. Pirmais Valuā dinastijas Francijas karalis. Tā kā iepriekšējais Francijas karalis Šarls IV nomira bez vīriešu kārtas mantiniekiem, Filipam VI izcēlās Francijas troņa mantošanas strīds ar Anglijas karali Edvardu III, kas izvērtās par Simtgadu kara sākumu. Kara pirmajā posmā Francija cieta smagas sakāves, vispirms uz jūras - Sleisas kaujā 1340. gada 24. jūnijā, bet vēlāk - Kresī kaujā 1346. gada 26. augustā. Vienlaicīgi valstī plosījās Melnā nāve, kas vēl vairāk novājināja Franciju. No ieguvumiem minams, ka 1349. gadā Filips VI iegādājās Dofinē reģionu. Vikikrātuvē par šo tēmu ir pieejami multivides faili. Skatīt: Filips VI. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)