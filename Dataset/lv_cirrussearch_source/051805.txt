Edvards Vesterlunds (somu: Edvard Westerlund; dzimis 1901. gada 1. februārī, miris 1982. gada 7. decembrī) bija somu grieķu-romiešu stila cīkstonis, 1924. gada vasaras olimpisko spēļu čempions, pasaules čempions, pasaules un Eiropas čempionātu medaļnieks. Edvards Vesterlunds sāka cīkstēties kā pusaudzis. Viņš pārstāvēja Helsinku atlētu klubu Helsingfors. Kā parasti Somijā, viņš sākotnēji piedalījās tikai grieķu-romiešu stila sacensībās. Taču kopš 1920. gadu vidus piedalījās arī valsts mēroga brīvā stilā sacensībās. Vesterlunda starptautiskā karjera sākās jau 1921. gadā, kad viņš pasaules čempionātā Helsinkos grieķu un romiešu cīņā ieguva 3. vietu vidējā svara kategorijā. 1922. gadā Stokholmā Edvards Vesterlunds kļuva par pasaules čempionu grieķu-romiešu stilā vieglajā svarā. Savas karjeras lielāko panākumu viņš sasniedza 1924. gadā vasaras olimpiskajās spēlēs Parīzē, kur guva uzvaru grieķu-romiešu stila vidējā svara kategorijā. Viņš piedalījās arī 1928. gada vasaras olimpiskajās spēlēs Amsterdamā, kur ieguva bronzas medaļu grieķu-romiešu stila vieglajā svara kategorijā. Visbeidzot, savas karjeras beigu posmā viņš kvalificējās arī 1936. gada olimpiskajām spēlēm Berlīnē. Tur viņš startēja grieķu-romiešu stilā pussmagā svara kategorijā, taču ieguva tikai 8. vietu. Eiropas čempionātos, kurus regulāri organizēja no 1925. gada, viņš cīnījās tikai 1933. gadā Helsinkos. Viņš ieguva 3. vietu grieķu un romiešu cīņas vidējā svara kategorijā. Edvards Vesterlunds trīs reizes bija Somijas čempions, viņš šo titulu nav izcīnījis biežāk galvenokārt Somijas spēcīgās konkurences dēļ. Viņa spēcīgākais konkurents bija Veine Kokinens. Edvarda Vesterlunda brāļi Kalle un Emīls bija labi cīkstoņi. «Edvard Westerlund» (angļu). sports-reference.com. Arhivēts no oriģināla, laiks: 2009-10-12. Skatīts: 2020-01-29. Arhivēts 2020-04-17 Wayback Machine vietnē. «Vesterlund, Edvard Vilhelm (FIN)» (angļu). at.uni-leipzig.de. Skatīts: 2020-01-29. Vikikrātuvē par šo tēmu ir pieejami multivides faili. Skatīt: Edvards Vesterlunds. Olympedia profils (angliski) FILA profils (angliski)