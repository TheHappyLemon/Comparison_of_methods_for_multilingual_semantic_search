Bāžciems ir Jūrmalas pilsētas daļa tās rietumu daļā Lielupes kreisajā krastā starp Sloku un Brankciemu. Bāžciemā no 1. aprīļa līdz 15. oktobrim pietur 2. mikroautobusu maršruts. Kurzemes hercogu Slokas muižai piederošais Bāžciems jeb Bāžnieki (vācu: Bahseneck) izveidojās pie Slokas miestiņa robežas, ko iezīmēja Vecslocenes upe ar dzirnavām. Poļu-zviedru kara laikā zviedri šeit 1605.-1608. gadā uzcēla nocietinājumus. Kurzemes saimnieciskā uzplaukuma periodā hercogs Jēkabs vēlējās izveidot ar Rīgu konkurējošu eksporta ostu Slokā, kur tika izveidotas stikla fabrikas un vara ceplis. Viņš pavēlēja izbūvēt kanālu, kas savienotu Slokas ostu pie Lielupes ar Baltijas jūru pa tagadējo Vecslocenes upīti un Slokas ezeru. 1783. gadā Slokas muižu kopā ar Slokas novadu atdalīja no Kurzemes un Zemgales hercogistes un pievienoja Krievijas Impērijai. 1795. gadā ciemā bija 159 iedzīvotāji - 82 vīrieši un 77 sievietes. 1925. gadā ciemu pievienoja Slokas pilsētai. 1959. gadā Sloku kopā ar Bāžciemu iekļāva Jūrmalas pilsētas sastāvā. Jūrmalas pilsētas teritorijas plānojums P. Belte. Rīgas Jūrmalas, Slokas un Ķemeru pilsētas ar apkārtni. Vēsturisks apskats ar 204 ilustrācijām. 1935. 50 lpp.