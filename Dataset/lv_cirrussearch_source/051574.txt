Karls Marinuss Jensens (dāņu: Carl Marinus Jensen; dzimis 1882. gada 13. septembrī, miris 1942. gada 4. aprīlī) bija dāņu grieķu-romiešu stila cīkstonis, 1908. gada vasaras olimpisko spēļu bronzas medaļas ieguvējs. Kā Dānijas pārstāvis Jensens piedalījās 1908. gada vasaras olimpiskajās spēlēs un izcīnīja bronzas medaļu pussmagā svara kategorijā (līdz 93 kg). Lai gan Jensens svēra tikai 85 kg, viņš startēja arī supersmagā svara kategorijā (virs 93 kg), taču jau pirmajā cīņā zaudēja šīs kategorijas uzvarētājam ungāru cīkstonim Rihardam Veisam. 1907. gadā Jensens uzvarēja neoficiālajā Eiropas čempionātā. 1907. un 1908. gadā Karls bija Dānijas čempions smagajā svarā. Blakus saviem cīkstoņa sportiskajiem sasniegumiem, Karls bija ugunsdzēsēju priekšnieks Kopenhāgenā. Karls nomira 59 gadu vecumā 1942. gada 4. aprīlī Frederiksbergā. «Carl Marinus Jensen» (dāņu). Danmarks Brydeforbund. Skatīts: 2020-01-08. Andersen, Axel; Lundqvist, Jørgen Budtz Jørgensen; Vitus Gay (red.) (1944). Dansk Sportsleksikon. Standard Forlaget. (dāniski) Vikikrātuvē par šo tēmu ir pieejami multivides faili. Skatīt: Karls Jensens. Olympedia profils (angliski) FILA profils (angliski)