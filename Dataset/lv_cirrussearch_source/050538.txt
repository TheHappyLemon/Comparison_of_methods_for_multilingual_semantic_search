Magnuss Kirts (igauņu: Magnus Kirt; dzimis 1990. gada 10. aprīlī Tervā) ir igauņu vieglatlēts, startē šķēpa mešanas sacensībās. Viņš ir 2018. gada Eiropas čempionāta bronzas medaļas un 2019. gada Pasaules čempionāta sudraba medaļas ieguvējs, kā arī Igaunijas rekordists šķēpa mešanā. Pirmo reizi Pasaules čempionātā piedalījās 2015. gadā Pekinā, taču nepārvarēja kvalifikāciju un ieņēma 22. vietu. Piedalījās 2016. gada vasaras olimpiskajās spēlēs Riodežaneiro, kur kvalifikācijā ieguva 23. vietu. 2017. gada Pasaules čempionātā Londonā iekļuva pamatsacensībās un izcīnīja 11. vietu. 2018. gada 3. jūnijā Gustava Sules memoriālajās sacensībās Tartu viņš laboja Andrusam Vernikam piederošo Igaunijas rekordu, raidot šķēpu 88,45 metru tālumā. Pēc divām dienām Pāvo Nurmi spēlēs viņš rekordu uzlaboja līdz 88,73 metriem. Tā paša gada 13. jūlijā uzvarēja IAAF Dimanta līgas posmā Rabātā un vēlreiz laboja valsts rekordu, sasniedzot 89,75 metrus. 2018. gada Eiropas čempionātā izcīnīja bronzas medaļu ar rezultātu 85,96 m. Pirmo reizi 90 metru atzīmi pārsniedza 2019. gada 20. jūnijā Golden Spike sacensībās Ostravā, Čehijā, sasniedzot 90,34 metrus. Divas dienas vēlāk Kuortanē, Somijā, viņš Igaunijas rekordu uzlaboja līdz 90,61 m. 2018. un 2019. gadā tika atzīts par Igaunijas gada sportistu. 2019. gada Pasaules čempionātā Dohā ar rezultātu 86,21 metri izcīnīja sudraba medaļu. «Kirt breaks Estonian javelin record with 88.45m in Tartu». european-athletics.org (angļu). 2018. gada 4. jūnijā. Skatīts: 2019. gada 9. oktobrī. «Štrobinderam devītā vieta Dimanta līgas sacensībās; ar Igaunijas rekordu uzvar Kirts». lsm.lv. 2018. gada 14. jūnijā. Skatīts: 2019. gada 9. oktobrī. «Magnus Kirt uuendas Soomes taas Eesti rekordit». err.ee (igauņu). 2019. gada 22. jūnijā. Skatīts: 2019. gada 9. oktobrī. «Par Igaunijas gada sportistiem izvēlēti olimpiskā ātrslidotāja Alusalu un šķēpmetējs Kirts». delfi.lv. 2018. gada 27. decembrī. Skatīts: 2019. gada 9. oktobrī. «Šķēpā zeltu savāc Pīterss, igaunis Kirts tiek pie sudraba un nestuvēm». la.lv. 2019. gada 7. oktobrī. Skatīts: 2019. gada 9. oktobrī. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski) IAAF Dimanta līgas profils (angliski)