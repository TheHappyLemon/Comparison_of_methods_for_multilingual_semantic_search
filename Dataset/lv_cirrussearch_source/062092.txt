Progress MS-20 (Прогресс МС-20; SKS apzīmējums ISS-81P) bija Krievijas automātisks Progress-MS sērijas kravas kosmosa kuģis, kas Starptautiskajā kosmosa stacijā (SKS) nogādāja kravu. Tas orbītā tika palaists 2022. gada 3. jūnijā. Progress MS-20 darbību beidza 2023. gada 7. februārī. Kopējā kravas masa starta brīdī bija 2517 kg. Īpašajās tvertnēs ietilpa degviela (599 kg), saspiestas gāzes (slāpeklis) (40 kg), ūdens (420 kg). Hermētiskajā kravas telpā bija iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces. Kravā bija arī 3D printeris, 2 pavadoņi JuZGU-55 (№ 11 un № 12) un 2 pavadoņi Ciolkovskij-Rjazan (№ 1 un № 2). Progress MS-20 tika palaists 2022. gada 3. jūnijā 09:32:20 UTC ar nesējraķeti Sojuz-2.1a no Baikonuras kosmodroma. Saslēgšanās ar SKS automātiskā režīmā notika pēc diviem Zemes apriņķojumiem 13:02:03 UTC pie Zvezda moduļa. 2023. gada 7. februārī 04:56:36 UTC Progress MS-20 atvienojās no SKS. 08:04 UTC tika iedarbināts dzinējs bremzēšanas manevram. Kravas kuģis iegāja Zemes atmosfēras blīvajos slāņos un sadega. Nesadegušās daļas aptuveni 08:37 UTC iekrita Klusā okeāna dienvidu daļā. Российский корабль доставил на МКС 2,5 т грузов novosti-kosmonavtiki.ru, 2022-06-03 Vikikrātuvē par šo tēmu ir pieejami multivides faili. Skatīt: Progress MS-20. Progress MS-20 to dock at Zvezda Anatoly Zak Progress-MS 01 — 19 Gunter Dirk Krebs