Topoļčani (slovāku: Topoľčany) ir pilsēta Slovākijā, Nitras apgabala Topoļčanu apriņķa centrs. Pilsētā atrodas Slovākijas armijas kara bāze - bāzējas 1. mehanizētā brigāde. Rakstos pilsēta pirmoreiz minēta 1173. gadā. Tāpat kā lielākā daļa no Slovākijas teritorijas, Topoļčani līdz 1918. gadam atradās Ungārijas sastāvā, tās ungāriskais nosaukums ir Naģtopolčāņa (Nagytapolcsány). Līdz 1920. gadam pilsētas nosaukums bija Veļke Topoļčani (Veľké Topoľčany). Pēc Pirmā pasaules kara iekļāvās Čehoslovākijā. No 1993. gada - Slovākijā. 1945. gada 24. septembrī pilsētā notika ebreju grautiņš. 2001. gadā vairums pilsētas iedzīvotāju bija slovāki (98 %). Pēc reliģiskās pārliecības - katoļi (82,94 %), nereliģiozi (11,37 %). Topoļčani ir Slovākijas premjera Roberta Fico (Robert Fico, 1964), astronoma Ļubora Kresāka (Ľubor Kresák, 1927-1994), hokejista Ļubomīra Višņovska (Ľubomír Višňovský, 1976) un no Aušvices izbēgušā Rūdolfa Vrbas (Rudolf Vrba, 1924-2006) dzimtā pilsēta. Vikikrātuvē par šo tēmu ir pieejami multivides faili. Skatīt: Topoļčani. Q110227967.