Balsīgs labiodentāls eksplozīvs slēdzenis ir mutvārdu valodās reti sastopams līdzskanis, ko izrunā līdzīgi [b], tikai gaisa plūsmas noslēgšanai apakšlūpa tiek piespiesta augšzobiem, kā artikulējot [v]. Starptautiskajā fonētiskajā alfabētā šo skaņu attēlo ar simbolu kombināciju [b̪], attiecīgais X-SAMPA simbols ir b_d. Speciāls, IPA neiekļauts, simbols bieži tiek lietots bantu valodniecībā - db ligatūra ȸ. Fonēmiski balsīgais labiodentālais eksplozīvais slēdzenis nav sastopams nevienā valodā. Alofoniski tas sastopams: Austronēziešu siku valodā šī skaņa ir labiodentālā flapa alofons. Conu valodas šinkunas dialektā ir afrikātas [p̪͡f] un [b̪͡v] (respektīvi, [ȹ͡f] un [ȸ͡v]), kuras, atšķirībā no vācu valodas bilabiāli labiodentālās afrikātas [p͡f], ir tīri labiodentālas. Balsīga labiodentāla eksplozīva slēdzeņa raksturojumi: Pēc artikulācijas veida tas ir eksplozīvs slēdzenis; balss traktā tiek noslēgta gaisa plūsma. Pēc artikulācijas vietas tas ir labiodentāls līdzskanis; tiek artikulēts ar apakšlūpu pret augšzobiem, Pēc fonācijas tas ir balsīgs; artikulācijas laikā balss saites vibrē. Tas ir orāls līdzskanis; gaiss plūst caur muti. Tas ir centrāls līdzskanis; gaiss plūst pāri mēles vidum, nevis tās malām. Pēc gaisa plūsmas mehānisma tas ir ekspiratorisks; gaisa plūsma tiek virzīta uz āru ar plaušu palīdzību. Latviešu valodā balsīgo labiodentālo eksplozīvo slēdzeni atveido ar burtu "b". Nebalsīgs labiodentāls eksplozīvs slēdzenis