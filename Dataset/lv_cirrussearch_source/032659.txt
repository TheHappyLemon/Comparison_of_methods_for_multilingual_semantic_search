Urānija ir valsts izglītības institūts un observatorija Austrijas galvaspilsētā Vīnē. Observatorijas ēka ir būvēta jūgendstilā, ar skatu uz Vīnes upi, un tās arhitekts ir Makss Fabiani (Oto Vāgnera skolnieks). Observatorija tika atvērta 1910. gadā, to atklāja Francis Jozefs I kā izglītojošo un publisko observatoriju. Observatorija nosaukta par godu astronomijas mūzai — Urānijai. Otrā Pasaules kara laikā Urānija tika stipri bojāta, observatorija pilnīgi iznīcināta. 1957. gadā notika tās rekonstrukcija un tā tika atkal atvērta. Observatorijas novērošanas iespējas gadu gaitā ir tikušas uzlabotas, atjaunojot tehniskās ierīces. Šodrīb Urānijā ir arī semināru telpas, kur notiek plaša mēroga nodarbības un lekcijas, kinoteātris, kur ikgadēji norisinās Vīnes filmu un leļļu teātra festivāls, ko izveidoja aktieris Hanss Krauss. Observatorijā ir ierīkots arī restorāns. Vikikrātuvē par šo tēmu ir pieejami multivides faili. Skatīt: Urānija. Wiener Urania Arhivēts 2003. gada 16. decembrī, at Archive.is Urania Observatory Koordinātas: 48°12′42″N 16°23′01″E﻿ / ﻿48.21167°N 16.38361°E﻿ / 48.21167; 16.38361