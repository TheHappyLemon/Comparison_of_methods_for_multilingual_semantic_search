Kwangmyŏngsŏng-2 (korejiešu: 광명성 2호, Handža: 光明星 2號) bija pavadonis, kuru Ziemeļkoreja uzskata, ka palaidusi orbītā ar raķeti Unha-2 2009. gadā. Neviena cita valsts un neatkarīgie novērotāji nebija pamanījuši šo pavadoni orbītā. Kwangmyŏngsŏng-2 tika palaists 05.04.2009. 02:30:15 UTC ar nesējraķeti Unha-2 no Tonhe pavadoņu palaišanas stacijas. Saskaņā ar Ziemeļkorejas oficiālo paziņojumu starts noticis 02:20 UTC un pēc 9 min 2 s pavadonis ticis ievadīts orbītā ar slīpumu 40,6 grādi, perigeju 490 km un apogeju 1426 km. Tika paziņots, ka Kwangmyŏngsŏng-2 pārraida revolucionāras un patriotiskas dziesmas. ASV dienesti nebija novērojuši nevienu objektu orbītā, kas būtu saistīts ar šo raķetes startu. Sākotnēji Krievijas Ārlietu ministrija paziņoja par Ziemeļkorejas veiksmīgu pavadoņa palaišanu, bet nākamajā dienā Aizsardzības ministrijas pārstāvis paziņoja, ka Krievijas dienesti nav atraduši orbītā šo pavadoni. «TEXT-N.Korea says it successfully launched satellite» (angliski). Reuters. KCNA. 2009-04-05. Skatīts: 2012-04-15. Минобороны РФ: Северокорейского спутника нет на орбите Российская газета, 2009-04-06 (krieviski) Kwangmyŏngsŏng 2 Gunter Dirk Kreb