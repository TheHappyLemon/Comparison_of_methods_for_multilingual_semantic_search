Breidens Šenns (angļu: Brayden Schenn; dzimis 1991. gada 22. augustā) ir kanādiešu hokejists, centra uzbrucējs. Pašlaik (2023) spēlē NHL kluba Sentluisas "Blues" rindās. Kopš 2023. gada septembra pilda arī komandas kapteiņa funkcijas. Breidena brālis Lūks arī ir profesionāls hokejists. Savu spēlētāja karjeru Šenns uzsāka dzimtajā Saskatūnā, taču 2007. gadā viņš pievienojās Rietumu hokeja līgas klubam Brendonas "Wheat Kings". 2009. gada NHL draftā Breidenu ar kopējo piekto numuru izvēlējās Losandželosas "Kings", un jau nākamajā sezonā Šens aizvadīja savu debijas spēli NHL. Tiesa, atlikušo sezonas daļu viņš aizvadīja "Wheat Kings" rindās, būdams komandas kapteinis. Līdz 2011.gada jūnijam Šenns pārstāvēja Nacionālās hokeja līgas klubu Losandželosas "Kings", aizmainīts uz Filadelfijas "Flyers". Vien "Flyers" rindās Šennam izdevās nostiprināties NHL, 2013.—14. gada sezonā aizvadot savu pirmo pilno sezonu. 2015.—16. un 2016.—17. gada sezonās bija komandas trešais rezultatīvākais spēlētājs. 2017. gada jūnijā tika aizmainīts uz Sentluisas "Blues". 2019. gadā kopā ar Sentluisas "Blues" izcīnīja Stenlija kausu. Kanādas hokeja izlases sastāvā spēlējis 2008. gada Pasaules U18 čempionātā, kā arī 2010. un 2011. gada Pasaules čempionātā junioriem. Ja 2008. gadā Šenns kopā ar izlasi izcīnīja čempionu titulu, 2010. gadā kanādieši finālā piekāpās ASV izlasei, bet 2011. gadā — Krievijas izlasei. Tas gan netraucēja Šennam tikt atzītam par turnīra vērtīgāko spēlētāju. Breidens ar 18 rezultativitātes punktiem bija arī turnīra rezultatīvākais spēlētājs. Arī Breidena brālis Lūks ir profesionāls hokejists. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)