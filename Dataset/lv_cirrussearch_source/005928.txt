}} Raiens Johansens (angļu: Ryan Johansen; dzimis 1992. gada 31. jūlijā) ir kanādiešu hokejists, centra uzbrucējs. Pašlaik (2023) Johansens pārstāv Nacionālās hokeja līgas klubu Kolorādo "Avalanche". Raiens spēlēt sāka dzimtajā Vankūverā, taču 2009. gadā viņš pievienojās Rietumu hokeja līgas klubam Portlendas "Winterhawks". Sezonu viņš noslēdza ar 69 rezultativitātes punktiem 71 spēlē, kas lika viņu ievērot, un 2010. gada NHL draftā viņu ar kopējo ceturto numuru izvēlējās Kolumbusas "Blue Jackets" vienība. 2011.—12. gada sezonu Johansens aizvadīja "Blue Jackets" rindās. 2012.—13. gada NHL lokauta laikā spēlēja "Blue Jackets" Amerikas hokeja līgas fārmklubā Springfīldas "Falcons". "Blue Jackets" rindās bija viens no komandas vadošajiem aizsargiem, taču 2015.—16. gada sezonas vidū tika aizmainīts uz Našvilas "Predators". Kanādas izlases rindās Johansens spēlējis 2011. gada Pasaules čempionātā junioriem, kurā kopā ar izlasi izcīnīja sudraba medaļas, kā arī tika iekļauts turnīra simboliskajā izlasē. Eliteprospects profils (angliski) Internet Hockey Database profils (angliski) Hockey-Reference profils (angliski)