Subordinētais aizdevums ir aizdevums, kurš paredz līdzekļu nodošanu uz laiku bankas īpašumā; pēc norunātā laika posma banka atgriež līdzekļus tādā pašā apjomā un izmaksāt procentus, ja tādi ir atrunāti. Izšķir divus veidus subordinētiem aizdevumiem: Subordinātais aizdevums kredītiestādēm — naudas līdzekļi, kurus kredītiestāde aizņemas uz laiku, kas nav īsāks par septiņiem gadiem, turklāt aizņēmuma līgums paredz, ka aizdevējs var atprasīt aizdevumu pirms termiņa vienīgi kredītiestādes likvidācijas gadījumā un viņa prasība tiek apmierināta pēc visu citu kreditoru prasību, bet pirms akcionāru prasību apmierināšanas. Subordinētais aizdevums uzņēmumiem — juridiski noformēts aizdevums, kas liedz aizdevuma atmaksu pirms saistībām,kurām par labu ir nodefinēta subordinācija. Abos gadījumos aizdevuma būtība ir, ka aizdevuma atgriešana iespējama pēc primāro saistību segšanas. Subordinācija maina prioritizāciju aizdevuma atgriešanai. Subordinācijas līgumu var noslēgt dažādās situācijās. Kredītiestādes parasti pieprasa noslēgt subordinācijas līgumu šādās situācijās: Investīciju projektā, kad uzņēmumu īpašnieki nav gatavi patstāvīgi palielināt pašu kapitālu, bet ir gatavi daļēji atbalstīt investīciju projektu aizdevuma veidā; Investīciju projektā, kad ir atrasts investors, kurš nav īpašnieks un gatavs daļēji atbalstīt investīciju projektu; Uzņēmuma pašu kapitāls ir mazāks nekā esošo kredītu nosacījumos minētā prasība par pašu kapitāla koeficientu, bet eksistē īpašnieka/investora aizdevumi. Lai kontrolētu naudas plūsmas iziešanu no uzņēmuma pirms kredītiestādes aizdevuma dzēšanas, tiek slēgts līgums, par to, ka uzņēmuma īpašnieki/investori apņemas nepieprasīt aizdevuma atmaksu konkrētā periodā vai līdz brīdim, kad pilnībā segts primārais aizdevums. «Rietumu Banka - banka lieliem uzņēmumiem un turīgām privātpersonām.». www.rietumu.com. Skatīts: 2023-04-10. «Kredītiestāžu likums». www.likumi.lv. LR Saeima. Skatīts: 02.03.2019. «Subordination Agreement». www.investopedia.com. Investopedia. Skatīts: 02.03.2019.