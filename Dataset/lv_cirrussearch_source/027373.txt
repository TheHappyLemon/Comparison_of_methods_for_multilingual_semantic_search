Vasilijs Vereščagins (krievu: Василий Васильевич Верещагин; dzimis 1842. gada 26. oktobrī, miris 1904. gada 13. aprīlī) bija krievu gleznotājs. Gleznojis eksotiskas sadzīves ainas, tomēr visplašāko ievērību ieguvis kā batālists. Dzimis muižnieku ģimenē. Mācījās Sanktpēterburgas Jūras kadetu korpusā, bet pēc tā beigšanas, no 1860. līdz 1863. gadam - Pēterburgas Ķeizariskā mākslas akadēmijā. Papildinājies Parīzē pie Žana Leona Žeroma. 1867. gadā kļuva par mākslinieku Krievijas Turkestānas ģenerālgubernatora Konstantīna Kaufmaņa karaspēkā. Samarkandā piedalījās karadarbībā, par ko saņēma Svētā Jura Ordeni. Kļuva plaši pazīstams pēc 1871. gada, kad Minhenē ierīkoja savu ateljē. Krievu—turku kara laikā piedalījās kaujas pie Šipkas un Plevnas aplenkumā. Bez piedalīšanās karadarbībā plaši ceļoja pa daudzām eksotiskām valstīm, kuru dzīves ainas attēloja savos darbos. Gāja bojā Krievijas—Japānas karā laikā pie Portartūras, nogrimstot flotes flagmanim eskadriļas bruņukuģim "Petropavlovska". Kara apoteoze (Апофеоз войны), 1871 Pie pilsētas mūra. "Lai ienāk!" (У крепостной стены. "Пусть войдут!"), 1871 Nāvīgi ievainots (Смертельно раненный), 1873 Vikikrātuvē par šo tēmu ir pieejami multivides faili. Skatīt: Vasilijs Vereščagins. Encyclopædia Britannica raksts (angliski) Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Pareizticīgo enciklopēdijas raksts (krieviski) Enciklopēdijas Krugosvet raksts (krieviski)