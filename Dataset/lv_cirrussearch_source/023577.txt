Avdijivka (ukraiņu: Авдіївка) ir pilsēta Ukrainas austrumos Doneckas apgabalā. Izvietojusies apgabala vidusdaļā, ietilpst Doneckas aglomerācijā, faktiski viena no Doneckas ziemeļrietumu piepilsētām. Apdzīvotā vieta nodibināta 1778. gadā pēc Jaunkrievijas gubernatora rīkojuma un tā kļuva par valsts īpašumu. Pēc nostāstiem, nosaukta pēc pirmā iedzīvotāja Avdija (Avdeja) vārda. 1880. gados ierīkots dzelzceļš. Pilsēta izveidota 1956. gadā apvienojot pilsētciematus Avdijivka-1 un Avdijivka-2. Mūsdienās koksa ķīmijas (Eiropā lielākais koksa ķīmijas uzņēmums), būvmateriālu ražošanas uzņēmumi, dzelzceļa mezgls. Pēc Krievijas 2022. gada iebrukuma Ukrainā par pilsētu risinājās smagas kaujas, īpaši kopš 2023. gada oktobra, un apšaudes to gandrīz pilnībā iznīcināja. Cenšoties panākt Avdijivkas aplenkumu, krievu armija tur līdz 2024. gada 19. janvārim bija cietusi vairāk nekā desmitkārt lielākus ar gaisa novērošanu apstiprinātus tehnikas zaudējumus nekā viņu pretinieki, taču pilsēta uz to laiku joprojām bija ukraiņu rokās. 2024. gada 17. februārī Ukrainas armija, lai izvairītos no draudošā aplenkuma, atkāpās no Avdijivkas un tā nonāca Krievijas kontrolē. «АКХЗ и город». Arhivēts no oriģināla, laiks: 2013. gada 16. aprīlī. Skatīts: 2014. gada 20. aprīlī. «Российская армия ведет массированный штурм Авдеевки. Что там происходит». BBC News Русская служба (krievu). 2023-10-14. Skatīts: 2024-01-23. «Города, которых не стало. Что осталось от населенных пунктов на востоке Украины после "освобождения" российской армией». Настоящее Время (krievu). 2023-06-07. Skatīts: 2024-01-23. «Okupanti pie Avdijivkas zaudējuši desmitkārt vairāk tehnikas nekā Ukraina». www.delfi.lv (latviešu). Skatīts: 2024-01-23. «Украинские войска покинули Авдеевку. Какое это имеет значение?». BBC News Русская служба (krievu). 2024-02-17. Skatīts: 2024-02-18. Vikikrātuvē par šo tēmu ir pieejami multivides faili. Skatīt: Avdijivka. Lielās Ukrainas enciklopēdijas raksts (ukrainiski) Mūsdienu Ukrainas enciklopēdijas raksts (ukrainiski)