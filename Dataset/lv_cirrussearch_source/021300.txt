Ektors Gimārs (franču: Hector Guimard; dzimis 1867. gada 10. martā, miris 1942. gada 20. maijā) bija franču jūgendstila (Francijā pazīstams kā Art nouveau) arhitekts. Pazīstamākie Gimāra darbi ir Parīzes metro ieejas paviljoni. No 1882. līdz 1885. gadam mācījās Nacionālajā dekoratīvo mākslu augstākajā skolā (École nationale supérieure des arts décoratifs), kur ietekmējies no Ežēna Violē le Dika. Par sekmēm mācībās ieguva iespēju ceļot uz Angliju un Beļģiju, kur Briselē iepazinās ar Viktora Ortā darbiem. 1898. gadā uzprojektēja Beranžē pili (Castel Béranger), ar ko kļuva pazīstams. Kā tas pierasts jūgendstilā, radījis arī ēku interjera un mēbeļu dizainu. 1938. gadā emigrējis uz ASV, kur miris un apglabāts. Daudzas no Gimāra celtnēm ir nojauktas, jo to vērtība tika apzināta vien 20. gadsimta 60. gados. Gimāra darbu kolāža Castel Béranger L'hôtel Guimard interjera mēbeles Maison Coilliot Lillē Vikikrātuvē par šo tēmu ir pieejami multivides faili. Skatīt: Ektors Gimārs. Ektors Gimārs archIFORM