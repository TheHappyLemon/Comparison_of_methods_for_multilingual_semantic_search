Baker (latviešu: beķeris, maiznieks) ir izplatīts senangļu (anglosakšu) izcelsmes uzvārds. No Anglijas uzvārds izplatījies uz kaimiņzemēm, piemēram, Velsu, Skotiju un Īriju, kā arī uz angliski runājošajiem apgabaliem Amerikā un Okeānijā, kur tas arī ir ļoti izplatīts. Baker gēlu forma Skotijā un Īrijā ir Mac a'Bhacstair. Uzvārds ir profesijas nosaukums, kas cēlies 8. gadsimtā pirms mūsu ēras no vārda: baker (beķeris). No vidusangļu vārdiem bakere un senangļu valodas bæcere, kas ir atvasinājums no bacan un nozīmē "karstumā izžūt". Šī uzvārda īpašnieks varēja būt ne tikai maizes cepējs. Ar šo vārdu apzīmēja arī tos, kas kaut kādā veidā bija saistīti ar cepšanu, tostarp koplietošanas krāsns īpašnieku nabadzīgākās kopienās. Vārda sievišķā forma ir Baxter (Bakstere), kas biežāk sastopama Skotijā. Vācu vārda forma ir Bäcker. Vārds Beker sastopams daudzās atsaucēs, un laiku pa laikam vienas ģimenes ietvaros uzvārdam sastopams dažāds pieraksts, gan Baker, gan Bakere. Skrīveri un baznīcas amatpersonas pierakstīja vārdu tā, kā tas izklausījās, un bieži vien rakstība mainījās pat paša cilvēka dzīves laikā. Uzvārds Baker Lielbritānijā ienāca kopā ar anglosakšiem, kuri pēc tradicionāliem uzskatiem tur apmetās uz dzīvi no mūsu ēras 5. gadsimta, lai gan ģermāņu kopienas Lielbritānijā jau bija labi izveidotas jau ilgi pirms šī laika. Baker var būt: Beikere — uzvārds sieviešu dzimtē; Beikers — uzvārds vīriešu dzimtē. «Baker at surnamedb.com». Skatīts: 2013-10-10.