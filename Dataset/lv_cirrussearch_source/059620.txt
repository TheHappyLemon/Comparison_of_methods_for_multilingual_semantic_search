Rirkaipija (krievu: Рыркайпий; čukču: Рыркайпиян — ‘valzirgu šķērslis’) ir nacionālais čukču ciems Krievijas ziemeļaustrumos, administratīvi ietilpst Čukotkas autonomā apvidū Iuļtinas rajonā. Izvietojies Čukču jūras krastā rietumos no Oto Šmita zemesraga. Ciems pirmo reizi minēts angļu jūrasbraucēja Džozefa Bilingsa 1791. gada ekspedīcijas piezīmēs. Kā pastāvīga apdzīvota vieta dibināts 1930. gadā. 1932. gadā 2. Starptautiskā polārā gada programmas ietvaros līdzās ciemam uzbūvēta Misšmitas polārā meteostacija. Vēlākos gados 5 km uz austrumiem no ciema izauga Misšmitas pilsētciemats apkārtnes zelta raktuvju apkalpošanai. Rirkaipijas ciems attīstījās par ciema padomes centru, uz turieni pārcēlās iedzīvotāji no mazākajiem apkārtnes ciemiem. Mūsdienās ciemā ir internātvidusskola, bērnudārzs, slimnīca, pasts, vairāki uzņēmumi. Iedzīvotāju galvenā nodarbošanās ir briežkopība, zveja un jūras dzīvnieku medības. Меновщиков Г. А. Местные названия на карте Чукотки. Краткий топонимический словарь «Избирательная комиссия Чукотского автономного округа. Рыркайпий». Arhivēts no oriģināla, laiks: 2011. gada 24. augustā. Skatīts: 2022. gada 5. janvārī. Рыркайпий. Паспорт территориального образования Чукотского автономного округа (на 1 января 2019 года) Полярная Почта. Мыс Шмидта Рыркайпий, октябрь 2006-го (video) Мыс Отто Шмидта. Рыркайпий-солнце