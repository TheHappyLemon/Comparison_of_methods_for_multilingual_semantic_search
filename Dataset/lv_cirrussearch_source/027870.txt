"Jaunais Noass" (angļu: The New Noah) ir dabaspētnieka Džeralda Darela grāmata, kas izdota 1955. gadā. Tajā autors apraksta savas agrīnās dzīvnieku vākšanas ekspedīcijas uz Kamerūnu (1947/1948 un 1949), Gajānu (1950) un Paragvaju (1953/1954). Grāmatas ievadā Darels rakstīja: "Šajā grāmatā esmu aprakstījis trīs dzīvnieku vākšanas ekspedīcijas, kādās esmu piedalījies dažādās pasaules malās, un centies attēlot, kā notiek grūtā, taču interesantā dzīvnieku vākšana. Lielākā daļa cilvēku nevar pat iedomāties, ar kādām grūtībām dzīvnieku vākšanas ekspedīcijās jāsaskaras, lai sagūstītu visus brīnišķīgos putnus un zvērus, par kuru apskati zoodārzos viņi maksā". Grāmatu latviski 2003. gadā laida klajā izdevniecība "Nordik". «Grāmatu katalogs». Nordik (latviski). Arhivēts no oriģināla, laiks: 2016. gada 5. martā. Skatīts: 2015. gada 26. februārī.