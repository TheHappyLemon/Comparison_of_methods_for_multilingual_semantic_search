Roberts Mihaels Dornboss (nīderlandiešu: Robert Michael Doornbos; dzimis 1981. gada 23. septembrī, Roterdamā, Nīderlandē) ir nīderlandiešu sacīkšu braucējs, kurš ir piedalījies vairākās sacīkšu sērijās, tostarp Formula 1, Champ Car un Superleague Formula. Sākotnēji Dornboss bija tenisists, taču viņa interese par motoru sportu palielinājās 1998. gadā, kad viņu Williams komanda uzaicināja skatīties Beļģijas Grand Prix. Kopš tā laika viņš beidza spēlēt tenisu un tā vietā sāka nodarboties ar autosportu. 2004. gadā Roberts jau bija Jordan komandas testpilots un pēc gada nobrauca 8 sacīkstes Minardi komandā pēc tam, kad Patrikam Frīzaheram aptrūkās nauda un viņš vairs nevarēja braukt sacīkstēs. Vēl 3 sacīkstes holandietis nobrauca Red Bull komandā pēc tam, kad atlaida Kristianu Klīnu. 2007. gadā viņš brauca Champ Car un bieži cīnījās par uzvarām. Vikikrātuvē par šo tēmu ir pieejami multivides faili. Skatīt: Roberts Dornboss.