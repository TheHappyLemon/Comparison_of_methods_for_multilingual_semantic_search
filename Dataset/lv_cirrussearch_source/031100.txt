Estonian Air no 1991. gada bija Igaunijas nacionālā lidsabiedrība. 2015. gadā tā pārtrauca savu darbību, jo Eiropas Komisija atzina par likumam neatbilstošu Igaunijas valdības ilglaicīgi nodrošināto finansiālo atbalstu. 90% tās kapitāldaļu piederēja Igaunijas valstij, bet 10 % Skandināvijas lidsabiedrībai SAS. 2015. gada 7. novembrī Estonian Air veica pēdējo lidojumu, 20. novembrī Harju apriņķa tiesā lidsabiedrība iesniedza bankrota pieteikumu. Igaunijas valdība 2015. gada nogalē nodibināja jaunu aviosabiedrību Nordic Aviation Group (tagad Nordica), kas pārņēma daļu no Estonian Air maršrutiem. Estonian Air līdz 2015. gada novembrim lidoja uz Amsterdamu, Berlīni, Briseli, Kopenhāgenu, Kijevu, Maskavu, Nicu, Oslo, Parīzi, Pēterburgu, Stokholmu, Tronheimu, Vīni un Viļņu. 2012. gadā tā īslaicīgi veica arī lidojumus Tallina-Rīga. «Estonian Air» iesniedz tiesā bankrota pieteikumu LETA/BNS, 2015. gada 20. novembris «EK Igaunijas atbalstu «Estonian Air» atzīst par nepamatotu; aviokompānija beidz pastāvēt». lsm.lv. Skatīts: 2005-11-08.