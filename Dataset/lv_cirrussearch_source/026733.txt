Arodbiedrība ir organizācija, kurā ir apvienojušies darba ņēmēji, lai sasniegtu kopējus mērķus. Arodbiedrība ir neatkarīga nevalstiska organizācija, kas pārstāv un aizstāv savu biedru darba un citas sociālās un ekonomiskās tiesības un intereses. Arodbiedrību mērķi ietver, piemēram, tiekšanos nodrošināt labākus darba apstākļus no darba devēju puses, vai arī panākt saistītās izmaiņas likumdošanā. Jau kopš arodbiedrību kustības pirmsākumiem 18. gadsimtā, arodbiedrības kalpojušas kā spēcīgs politikas instruments. Arodbiedrības vadība apspriež darba koplīgumu ar darba devējiem. Tas var ietvert sarunas par algām, darba noteikumiem, sūdzību procedūras, kas reglamentē pieņemšanu darbā, atlaišanu no darba, darba ņēmējus, pabalstus, darba drošības un politikas veicināšanu. Arodbiedrības mērķis ir pievērst uzmanību darbinieku vajadzībām, panākt viņu ienākumu nepārtrauktu pieaugumu, darba tiesību aizsargāšanu un tādu sociālo garantiju nodrošināšanu, kas veicinātu personības brīvu un vispusīgu attīstību.