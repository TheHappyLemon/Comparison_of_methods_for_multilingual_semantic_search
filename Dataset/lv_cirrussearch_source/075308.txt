Čeļabinska (krievu: Челябинск) ir Krievijas Federācijas pilsēta Dienvidurālu austrumu nogāzēs pie Miasas upes, Čeļabinskas apgabala centrs. Liels militārās rūpniecības cetrs. Federālā autoceļa M5 galapunkts. Dibināta 1736. gadā, kad Miasas upes krastā Orenburgas aizsardzībai pret baškīriem Krievijas impērijas armija uzcēla Čeļebi (Челеби) cietoksni, kura nosaukums tjurku valodā nozīmē ‘caradēls’ vai ‘izglītotais’. Jau 1744. gadā cietoksni ieņēma Jemeļjana Pugačeva karaspēks. 1787. gadā Čeļabinskai piešķīra pilsētas tiesības. 1890. gados pilsēta sāka strauji attīstīties saistībā ar Transsibīrijas maģistrāles izbūvi. 1918. gada maijā Čeļabinskā notika incidents, kurš noveda pie Čehoslovāku leģiona dumpja. Vēl vienu impulsu pilsētas attīstībai deva Otrais pasaules karš, kad no PSRS rietumu apgabaliem šeit tika pārceltas lielas militārās rūpnīcas — kara gados Čeļabinska bija tanku T-34 un reaktīvo ieroču, t.s. katjušu ražošanas centrs. Čeļabinskā bāzēts Kontinentālās hokeja līgas klubs Čeļabinskas "Traktor", kurš savas mājas spēles aizvada 2009. gadā atklātajā Čeļabinskas Sporta pilī. "Traktor" jauniešu klubs Čeļabinskas "Belije Medvedi" spēlē Jaunatnes hokeja līgā. Čeļabinskā dzimuši: Ļera Averbaha — komponiste Ivans Dorns — ukraiņu dziedātājs Sergejs Gončars — hokejists Sergejs Makarovs — hokejists Staņislavs Olijars — Latvijas sportists Gaļina Starovoitova — politiķe Jevgeņijs Svešņikovs — Latvijas šahists https://rosstat.gov.ru/storage/mediabank/CcG8qBhP/mun_obr2020.rar; arhivēšanas datums: 17 oktobris 2020; arhīva URL: https://web.archive.org/web/20200822004543/https://rosstat.gov.ru/storage/mediabank/CcG8qBhP/mun_obr2020.rar. Vikikrātuvē par šo tēmu ir pieejami multivides faili. Skatīt: Čeļabinska. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Austrumeiropas enciklopēdijas raksts (vāciski)