Panamas Nacionālā banka (spāņu: Banco Nacional de Panamá, BNP) ir Panamas galvenā banka. Tā ir viena no divām valstij piederošajām bankām. Otra banka ir Caja de Ahorros. Panamas Nacionālā banka nav centrālā banka klasiskajā izpratnē, jo tai nav papīra naudas emisijas funkciju (valstī izmanto ASV dolāru banknotes), un tā nepārvalda banku sistēmu. Savukārt saskaņā ar likumdošanu un starptautiskajām vienošanām tā veic dažas darbības, kas raksturīgas centrālajai bankai. Bez šīm funkcijām Nacionālā banka veic plašas privātās bankas darbības. Drīz pēc Panamas neatkarības iegūšanas pieņemts lēmums par centrālās bankas izveidi. 1904. gada 12. septembrī darbu sāka valstij piederošā "Republikas hipotēku un ķīlu banka", kuras sākuma kapitāls bija 500 00 peso. Tā sākotnēji izsniedza aizdevumus un pieņēma noguldījumus. 1911. gada janvārī ta pārdēvēta par "Nacionālo banku". 1941. gada 30. septembrī dibināta Panamas Republikas Centrālā emisijas banka, kurai bija tiesības emitēt naudu. Banka paspēja izlaist apgrozībā nelielu daudzumu banknošu, bet oktobrī notika ASV atbalstīts valsts apvērsums, un 1941. gada 30. decembrī pieņemts likums par balboa banknošu izņemšanu no apgrozības un to iznīcināšanu. Oficiālā vietne Arhivēts 2019. gada 12. septembrī, Wayback Machine vietnē.