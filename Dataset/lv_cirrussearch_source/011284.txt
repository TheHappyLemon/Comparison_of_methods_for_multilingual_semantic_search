Guntars Antoms (dzimis 1960. gada 24. jūlijā Rīgā) ir advokāts un starptautiskais meistars šahā, kas uzvarējis Latvijas šaha čempionātā 2001. gadā. Guntara Antoma pirmais panākums šahā bija 14 gadu vecumā, kad viņš ieguva 4. vietu Latvijas skolēnu čempionātā. Pēc trim gadiem viņš kopā ar Edvīnu Ķeņģi dalīja pirmo vietu Latvijas jauniešu čempionātā. Guntars Antoms ir bieži piedalījies Latvijas šaha čempionāta finālos, bet 2001. gadā viņam izdevās izcīnīt Latvijas čempiona titulu, apsteidzot lielmeistarus Viesturu Meijeru, Arturu Neikšānu, Jāni Klovānu, Zigurdu Lanku un Ilmāru Starostītu. Tajā pašā gadā viņš ieguva arī FIDE starptautiskā meistara nosaukumu. Guntars Antoms bija Latvijas šaha federācijas viceprezidents un valdes loceklis. 2023. gadā uzvarējis Latvijas ātrā šaha čempionātā. Guntars Antoms ir beidzis Rīgas 2. vidusskolu (1978) un Latvijas Universitātes Juridisko fakultāti (1983). No 1984. gada bijis izmeklētājs Rīgas pilsētas Ļeņingradas rajona prokuratūrā, no 1985. gada - izmeklēšanas daļas prokurors, bet no 1988. gada februāra līdz 1988. gada oktobrim - sevišķi svarīgu lietu izmeklētājs. Pēc tam darbojies dažādos juridiskos amatos. No 1993. gada 12. aprīļa zvērināts advokāts savā birojā. Guntars Antoms ir Baltijas starptautiskās šķīrējtiesas prezidija loceklis un Latvijas Krimināllietu advokātu biedrības biedrs. 2001. gads, 1. vieta Latvijas šaha čempionātā. 2001. gads, piedalījies Latvijas komandas sastāvā Eiropas šaha komandu čempionātā pie 4. galdiņa (+0, =2, -2). 2004. gads, piedalījies Latvijas komandas sastāvā Pasaules šaha 36. olimpiādē pie 2. rezerves galdiņa (+1, =1, -2). «Kontakti » Latvijas Šaha Federācija». Arhivēts no oriģināla, laiks: 2012. gada 21. februārī. Skatīts: 2011. gada 9. decembrī. Latvian Rapid Chess Championship 2023 VII Ventspils Juris Neimanis memorial Par Latvijas čempioniem rapidā kļūst Antoms un Rogule «"Baltijas Starptautiskā Šķīrējtiesa"». Arhivēts no oriģināla, laiks: 2009. gada 4. septembrī. Skatīts: 2011. gada 9. decembrī. «Biedri : Latvijas Krimināllietu advokātu biedrība». Arhivēts no oriģināla, laiks: 2012. gada 26. aprīlī. Skatīts: 2011. gada 9. decembrī. OlimpBase :: 13th European Team Chess Championship, Leon 2001, Latvia OlimpBase :: 36th Chess Olympiad, Calvia 2004, Latvia Latvijas advokatūra. Advokāti, zvērināti advokāti un zvērināto advokātu palīgi biogrāfijās. 1944-2010. Sast. Dr.hist. Valters Ščerbinskis. – Rīga: Latvijas Zvērinātu advokātu padome, 2011. ISBN 978-9984-9866-2-3, 55.lpp. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski) Šahista profils olimpbase.org mājaslapā (Eiropas komandu šaha čempionāts) (angliski)