Visoke Tatri (slovāku: Vysoké Tatry) ir pilsēta Slovākijā, Prešovas apgabala Popradas apriņķī Augsto Tatru piekalnē. Tūrisma, atpūtas un ārstniecības centrs. Apdzīvotai vietai īsti nav pilsētas raksturs, jo tā sastāv no atsevišķām daļām, kas apvienotas 1990. gadā. Līdz 1999. gadam tās nosaukums bija Stari Smokoveca, pilsētas lielākās daļas vārdā. Iedalās Višne Hāgos (Vyšné Hágy), Stari Smokovecā (Starý Smokovec) un Tatranska Lomnicā (Tatranská Lomnica), kas iedalās vēl sīkākās daļās. Pēc etniskā sastāva vairums pilsētas iedzīvotāju ir slovāki (92,95 %). Pēc reliģiskās piederības — katoļi (61,96 %), bez reliģiskās piederības (18,96 %), luterāņi (7,64 %), grieķu katoļi (3,62 %). Vikikrātuvē par šo tēmu ir pieejami multivides faili. Skatīt: Visoke Tatri. Q110227967.