Osvalds Zebris (dzimis 1975. gada 21. februārī Rīgā) ir latviešu rakstnieks un žurnālists. O. Zebris beidzis Latvijas Universitātes Ekonomikas un vadības fakultāti, kur ieguvis maģistra grādu uzņēmējdarbības vadībā. Bijis žurnālists un redaktors laikrakstos „Diena” un „Neatkarīgā Rīta Avīze”, bijis žurnāla „Kapitāls” galvenais redaktors, vadījis portālu kulturasdiena.lv, kā arī bijis literārā žurnāla „Domuzīme” redaktors. Strādājis mārketinga komunikāciju jomā uzņēmumos "Hill and Knowlton Latvia” un "McCann”, 2013. gadā izveidojis uzņēmumu "Tekstu Cehs". Saņēmis Latvijas Žurnālistu asociācijas "Izcilības balvu" par kultūrvēsturisku lekciju sēriju "Vaidelote" portālā Delfi. Sadarbībā ar Delfi tapuši tādi projekti kā "Uzticēšanās vērtība", "100 gadu 100 dienās", "Mājupceļš brīvībā: 1989", "Dailes teātris – 100", kuros O. Zebris līdzdarbojies gan kā redaktors, gan tekstu autors. O. Zebris ir viens no žurnāla "IR Nauda" autoriem. Ar rakstniecību nodarbojas kopš 2007. gada. 2008./2009. gadā piedalījies Latvijas Rakstnieku savienības organizētajā Literārajā akadēmijā. Pirmā grāmata, stāstu krājums „Brīvība tīklos” saņēma Literatūras gada balvu nominācijā "Spilgtākā debija". Pēc tam izdoti trīs romāni: "Koka nama ļaudis", "Gaiļu kalna ēnā" un "Māra", un stāstu krājums "Šaubas". Romāni "Koka nama ļaudis" un "Gaiļu kalna ēnā" ir tikuši nominēti Literatūras gada balvai kā gada labākie prozas darbi. Ir Latvijas Rakstnieku savienības biedrs. 2016. un 2018. gadā vadījis Rakstnieku savienības Literārās akadēmijas prozas meistardarbnīcas. 2018./2019. gadā strādāja kā VKKF Literatūras nozares eksperts. Par romānu "Gaiļu kalna ēnā" 2017. gadā Zebris saņēmis Eiropas Savienības Literatūras balvu. Romāns tulkots angļu, ungāru, franču, itāļu, albāņu, serbu, lietuviešu, horvātu un bulgāru valodā, tā izdošanas tiesības pārdotas 7 Eiropas valstīs. Romāns līdz šim izdots Serbijā (izdevn. Arete), Ungārijā (L'Harmattan), Bulgārijā (Paradox), Itālijā (Mimesis), Francijā (Agullo Editions) un Albānijā (Botime Pegi). Stāstu krājums "Brīvība tīklos" tulkots angļu un itāļu valodā, 2020. gadā tas tika izdots Itālijā (Mimesis). 2021. gadā izdots Imanta Ziedoņa citātu krājums "Minimismi II" (izd. fonds "Viegli"), kuru sakārtojis O. Zebris. 2021. gadā tika izdotas Baltijas autoru īsgrāmatiņas bērniem "Tiny Books from Baltic authors", viens no autoriem (stāsts "Albatross") ir O. Zebris (ilustrāciju autore – māksliniece Egle Gelažūte-Petrauskiene). 2022. gadā izdots romāns "Mežakaija", kas veltīts rakstniekam Gunaram Janovskim. 2022. gada pavasarī romāns iekļuvis Latvijas sabiedrisko mediju gada balvai "Kilograms kultūras" finālā. Brīvība tīklos [stāsti]. Rīga: Jānis Roze, 2010. Koka nama ļaudis [romāns]. Rīga: Dienas grāmata, 2013. Gaiļu kalna ēnā [romāns]. Rīga: Dienas grāmata, 2014. Māra [romāns]. Rīga: Dienas grāmata, 2019. Šaubas [stāsti]. Rīga: Dienas grāmata, 2021. Mežakaija [romāns sērijā "Es esmu..."]. Rīga: Dienas grāmata, 2022. "Izcilības balva" Vaidelote Brīvība tīklos Gaiļu kalna ēnā Māra Šaubas «Literatūras balva». Arhivēts no oriģināla, laiks: 2021. gada 25. augustā. Skatīts: 2021. gada 25. augustā. LA. Osvalds Zebris saņems ES Literatūras balvu «Imanta Ziedoņa turpinājums mīlestībā – izdota grāmata “Minimismi II”». ltv.lsm.lv (latviešu). 2021-11-26. Skatīts: 2021-11-26. «18 izprintējamas īsgrāmatiņas mazajiem lasītājiem. Izdrukā, saloki un lasi!». www.lsm.lv (latviešu). Skatīts: 2022-01-27. «Sper atsperēs, ēd astras! Osvalda Zebra romāna Mežakaija recenzija». www.diena.lv. Skatīts: 2022-05-31. «Balsojumā noskaidroti balvas «Kilograms kultūras 2022» pirmie finālisti». www.lsm.lv (latviešu). Skatīts: 2022-05-31.