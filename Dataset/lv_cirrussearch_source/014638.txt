Berils (iespējams, no grieķu valodas termina beryllos, ar ko apzīmēja dažādus zilganzaļus akmeņus) ir izplatīts minerāls. Berilam raksturīgi labi veidoti, heksagonāli stabveida kristāli, kuri var sasniegt ļoti lielus izmērus — pat 18 m garumu un 3,5 m platumu (Madagaskara, Malakialina). Jau kopš seniem laikiem dzidri berila kristāli ir uzskatīti par vērtīgiem dārgakmeņiem to skaistās krāsas, izturības un spīduma dēļ. Visvērtīgākais berila paveids ir koši zaļais smaragds, taču ļoti vērtīgs ir arī zeltaini dzeltenais heliodors, jūras zilizaļais akvamarīns un citi berila paveidi. Berila paveidi pieder pie vērtīgākajiem dārgakmeņiem. Berils ir viena no nozīmīgākajām metāla — berilija rūdām. Berilu agrākās kultūrās (Senā Britānija) izmantoja okultai praksei — no berila izgatavotās lodēs priesteri saskatīja pārdabiskas lietas. Tikai vēlākos laikos okultajā praksē izmantotās kristāla bumbas sāka izgatavot no citiem materiāliem. Berilu visbiežāk atrod granītu pegmatītos. Apzinātas tūkstošiem berila atradnes visos pasaules kontinentos. Latvijai tuvākās ir: Austrija — Augšaustrija, Karintija, Lejasaustrija, Štīrija, Tirole, Zalcburga Čehija — Bohēmija un Morāvija Polija, Lejassilēzija Slovākija — sešas atradnes Somija — septiņas atradnes Ungārija Vācija — Bādene-Virtemberga, Bavārija, Hesene, Saksonija, Šlēzviga-Holšteina, Tīringene Zviedrija — 53 atradnes visā valstī, ieskaitot Arlandas lidostu pie Stokholmas Berila paveidus izdala pēc to krāsas. Vairāki berila paveidi pieder pie vērtīgākajiem un pazīstamākajiem dārgakmeņiem. Aeroidess — bāli zils Akvamarīns — jūras zils Biksbīts (sarkanais berils) — sarkans, aveņkrāsas Eglestonas ametista bazaltīns — violets Gošenīts — gandrīz bezkrāsains Heliodors (zelta berils) — zeltaini dzeltens Maksikss (maksiksa akvamarīns) — pleohroisks, gaismas jūtīgs akvamarīns Morganīts (cēzija berils) — rozā Pačea — tumši zaļš, ar hromu bagāts smaragds Rīzlingas berils — zaļu vīnogu krāsas berils, atklāts Vācijā 1850. gados, atrodams tikai Vācijā Smaragds — koši zaļš, skaistākais berils atrodams Kolumbijā Vorobjevīts — šis termins tiek lietots gan bezkrāsainiem ar cēziju bagātinātiem beriliem, gan arī rožu krāsas beriliem Vikikrātuvē par šo tēmu ir pieejami multivides faili. Skatīt: Berils. Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Mindat.org (angliski) Webmineral.org (angliski)