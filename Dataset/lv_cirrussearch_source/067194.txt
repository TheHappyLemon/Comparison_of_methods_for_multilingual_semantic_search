Ķīnas Tautas atbrīvošanas armija (vienkāršotā ķīniešu: 中国人民解放军) ir Ķīnas Komunistiskās partijas bruņotie spēki. Armija tika izveidota 1927. gada 1. augustā. Tautas atbrīvošanas armija ir skaitliski lielākais militārais spēks pasaulē. Tajā ir aptuveni 2 250 000 militārpersonu (aptuveni 0,18 % no Ķīnas iedzīvotāju skaita). KTAA sastāv no sauszemes spēkiem, Jūras spēkiem, Gaisa spēkiem, Otrā artilērijas korpusa un rezerves spēkiem. Militārais dienests ir obligāts visiem vīriešiem un sievietēm, kas sasnieguši 18 gadu vecumu. Armijas rezerves karavīra vecuma ierobežojums ir 50 gadi. Kara laikā teorētiski varētu mobilizēt līdz 750 miljoniem cilvēku (neņemot vērā materiālos ierobežojumus). Ķīnas Tautas Republika ir nosūtījusi KTAA uz dažādiem karstajiem punktiem, pildot Ķīnas kā nozīmīgas Apvienoto Nāciju Organizācijas dalībvalsts lomu. Šādas vienības parasti ietver inženieru un loģistikas vienības, kā arī bruņoto policiju, tās ir izvietotas miera uzturēšanas operācijās Libānā, Kongo Republikā, Sudānā, Kotdivuārā, Haitī, Malī un Dienvidsudānā. Vikikrātuvē par šo tēmu ir pieejami multivides faili. Skatīt: Ķīnas Tautas atbrīvošanas armija. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)