Rostest (krievu: Ростест) ir Krievijas Federācijas lielākā praktiskās metroloģijas un sertifikācijas organizācija. Rostest galvenais pienākums ir metroloģijas valsts uzraudzība, lai nodrošinātu un uzturētu vienotu mērījumu sistēmu rūpniecībā, veselības aprūpē, sakaru sistēmās, tirdzniecībā, militārajā aizsardzībā, resursu uzskaites procesā, kā arī dabas aizsardzībā un citu veidu saimnieciskajā darbībā. Rostest speciālisti veic dažādu mērīšanas līdzekļu pārbaudes, kalibrēšanu un testēšanu, lai apstiprinātu to veidus un testēšanas iekārtu, kā arī mērījumu izpildes metožu lietošanu. Lai importētu un pārdotu preces Krievijā, ir jāsaņem atļaujas dokumenti. Šos dokumentus izsniedz akreditētā centrā Rīgā. Tie ietver atbilstības sertifikātus, atbilstības deklarācijas un atbrīvojuma vēstules. Rostest galvenais uzdevums ir atļaujošo sertifikācijas dokumentu sagatavošana. Institūcijas, kas sadarbojas ar Rostest Krievijā, ir Tehniskās regulēšanas un metroloģijas federālā aģentūra, Ārkārtas situāciju ministrija, Patērētāju tiesību aizsardzības un cilvēku labklājības federālais uzraudzības dienests, Viskrievijas sertifikācijas zinātniskās pētniecības institūts. Saņemot vajadzīgos Krievijas sertifikātus, ārvalstu ražotāji iegūst priekšrocības salīdzinājumā ar citiem ražotājiem: viņi var nodrošināt savas piedāvātās preces ar vajadzīgajiem dokumentiem, tādējādi ietaupot izplatītāju naudu. Agrāk ārzemju produkcijas izplatītāji un pircēji Krievijā paši sagatavoja sertifikācijas dokumentus, bet tagad vairums klientu Krievijā vēlas iegādāties preces, kam jau ir visi vajadzīgie Krievijas sertifikāti. Rostest sertifikācijas centrs sadarbojas tieši ar ražotājiem un sagatavo sertifikātus saskaņā ar dažādām sertifikācijas shēmām. Viena no tām ir dokumentu izstrāde produkcijas sērijai. Šī shēma ļauj nodot sertifikāta kopiju jebkuram pircējam vai izplatītājam Krievijā. Viena no pirmajām preču, pakalpojumu un kvalitātes sistēmu sertifikācijas institūcijām obligātās sertifikācijas sistēmas ietvaros uz Rostest bāzes Maskavā tika izveidota 20. gadsimta 90. gadu sākumā. Sertifikācija obligātajā sertifikācijas sistēmā apstiprina preču un pakalpojumu drošumu cilvēkiem un videi. Šāda veida sertifikācija ir nepieciešama, lai importētu un pārdotu savus ražojumus Krievijas Federācijas teritorijā. Turklāt Rostest pieder viens no Eiropā lielākajiem testēšanas centriem, kur tas var testēt produktu, sadzīves tehnikas un patēriņa preču lietderības un kvalitātes atbilstību Krievijas, kā arī starptautisko standartu prasībām. Rostest pieder mūsdienīga testēšanas bāze un visjaunākais aprīkojums. Rostest aktīvi sadarbojas ar ievērojamiem testēšanas centriem un laboratorijām Krievijā un ārvalstīs. Rostest laboratorijās tiek veikti gan obligātās, gan brīvprātīgās sertifikācijas testi, lai apstiprinātu ražojumu drošuma un kvalitātes atbilstību normatīvajiem dokumentiem. Rostest oficiālā mājaslapa (krieviski) Rostest oficiālā tīmekļa vietne Latvijā (latviski)/(krieviski)/(angliski)