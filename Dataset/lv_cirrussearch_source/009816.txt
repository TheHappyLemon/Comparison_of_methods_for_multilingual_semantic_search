Rēzeknes-Aglonas diecēze (latīņu: diocesis - "pārvalde, province") ir Romas katoļu baznīcas sastāvdaļas Rīgas metropolijas noteikta teritorija jeb sufraganija, kas ietilpst Rīgas metropolijas kā Baznīcas provinces teritorijā. Diecēzi ar tai piederošo teritoriju — sufraganiju pārvalda tās garīgais un administratīvais vadītājs sufragans — bīskaps, kas, savukārt, pakļaujas arhibīskapam — metropolītam. Rēzeknes Aglonas diecēzē ir: dekanāti: 9 draudzes: 117 priesteri: 72 diakoni: 4 baznīcas: 114 Rēzeknes-Aglonas diecēzi nodibināja pēc pāvesta Jāņa Pāvila II rīkojuma 1995. gada 2. decembrī. To izveidoja, atdalot no Rīgas arhidiecēzes Latgales apgabalu. Par jaunizveidotās diecēzes pirmo bīskapu kļuva Jānis Bulis. Diecēzi vada diecēzes bīskaps. Bīskapa sēdeklis atrodas Rēzeknes Jēzus Sirds katedrālē, kas katedrāles statusu ieguva 1996. gada 6. janvārī pirmā diecēzes bīskapa inaugurācijas jeb ingresa dienā un Aglonas bazilika. Diecēze ir sadalīta 9 dekanātos — Aglonas, Varakļānu, Viļakas, Daugavpils, Dagdas, Preiļu, Līvānu, Rēzeknes, Ludzas, kurus vada dekāni. Katrā dekanātā ietilpst tā teritorijā ietilpstošas draudzes, kuras vada prāvesti. Pamatraksts: Rēzeknes-Aglonas diecēzes draudzes Kopumā Rēzeknes-Aglonas diecēzē ir 117 draudzes, ko apkalpo 72 priesteri, 4 diakoni un bīskaps. Jānis Bulis — Rēzeknes-Aglonas diecēzes bīskaps no 06.01.1996. (dzimis 17.08.1950, ordinēts 22.05.1977, nominēts 08.05.1999., konsekrēts 24.06.1999, nominēts Rēzeknes-Aglonas diecēzei 07.12.1996, no 06.01.2006 Rēzeknes-Aglonas bīskaps.) Cakuls, J. Latvijas Romas katoļu Baznīcas vēstures materiāli. 20. gadsimts. Rīga:Rīgas Metropolijas kūrija, 2001. 648.lpp. Rēzeknes-Aglonas diecēzes mājas lapa Rēzeknes-Aglonas diecēzes draudzes Rēzeknes-Aglonas diecēzes priesteri[novecojusi saite]