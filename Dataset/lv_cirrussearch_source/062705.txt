Albērs Ernests Glandazs (franču: Albert Ernest Glandaz; dzimis 1870. gada 5. janvārī, miris 1943. gada 22. martā) bija franču burātājs. Startējis 1900. gada vasaras olimpiskajās spēlēs. Glandazs 1900. gada Parīzes olimpiskajās spēlēs startēja burāšanas sacensību 0,5 līdz 1 tonnu laivu klases pirmajā braucienā, kur ieguva 13. vietu, bet otrajā braucienā nefinišēja. Viņš bija Francijas airēšanas klubu federācijas un Francijas jahtu sacīkšu asociācijas prezidents, kā arī bija aktīvs Francijas Touring Club biedrs. Glandazs bija Nacionālās sporta komitejas prezidents 1910. gadā un vienu gadu, no 1912. līdz 1913. gadam ieņēma nacionālās olimpiskās komitejas prezidenta amatu. Glandazs 1913. gada janvārī tika iekļauts Starptautiskajā Olimpiskajā komitejā, kur strādāja līdz savai nāvei 1943. gadā. 1920. gadā viņš sagatavoja SOK pētījumu par dažādiem jahtu veidiem. «Albert Glandaz». Olympedia. Skatīts: 2022. gada 9. jūlijs. «Albert Glandaz». Sports Reference. Arhivēts no oriģināla, laiks: 2022. gada 9. jūlijs. Skatīts: 2022. gada 9. jūlijs. Albērs Glandazs (Olympics profils) (angliski) Albērs Glandazs (Olympedia profils) (angliski) Albērs Glandazs (Sport Reference profils) (angliski)