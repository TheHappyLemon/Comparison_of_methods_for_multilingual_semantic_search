Italo Santelli (itāļu: Italo Santelli; dzimis 1866. gada 15. augustā, miris 1945. gada 8. februārī) bija itāļu paukotājs, olimpiskās sudraba medaļas ieguvējs 1900. gada vasaras olimpiskajās spēlēs, kā arī viņš tiek uzskatīts par "modernās paukošanas ar zobenu tēvu". Santelli dzimis 1866. gada 15. augustā Karrodano pilsētā, Ligūrijā. Viņš ir mācījies itāļu skolās, tostarp Scuola Magistrale of Rome, kuru absolvēja 1889. gadā. 1896. gadā Santelli tika uzskatīts par atzītu paukošanas speciālistu un pārcēlās uz Budapeštu kopā ar brāli Otello, arī paukotāju, un viņa sievu. Santelli 1897. gadā Ungārijā piedzima dēls Džordžo, kurš saglabāja Itālijas pilsonību, pirms viņš devās uz ASV. Tieši Ungārijā Italo Santelli sāka veidot jaunu paukošanas ar zobenu stilu. Šis stils ietvēra daudz ātrāku aizsardzību, nekā prasīja klasiskais treniņš, un kļuva pazīstams kā Santelli "modernais stils". 1900. gadā viņš startēja Parīzes olimpiskajās spēlēs, kur demonstrēja savu moderno paukošanas stilu. Šajās olimpiskajās spēlēs viņš startēja divās paukošanas disciplīnās profesionāļiem — paukošana ar floreti un paukošana ar zobenu. Paukošanā ar floreti viņš izcīnīja 6. vietu, bet paukošanā ar zobenu ieguva sudraba medaļu. Santelli savas karjeras laikā trenēja daudzus ievērojamus paukošanas audzēkņus. Santelli nomira 1945. gada 8. februārī, 78 gadu vecumā, Livorno. «Italo Santelli». Olympedia. Skatīts: 2022. gada 28. jūnijs. «Italo Santelli». www.oocities.org. «Great Fencing Champions». acfencers.com. Arhivēts no oriģināla, laiks: 2008. gada 15. maijs. Skatīts: 2012. gada 10. oktobris. «Italo Santelli». Sports Reference. Arhivēts no oriģināla, laiks: 2022. gada 28. jūnijs. Skatīts: 2022. gada 28. jūnijs. Italo Santelli (Olympics profils) (angliski) Italo Santelli (Olympedia profils) (angliski) Italo Santelli (Sports Reference profils) (angliski)