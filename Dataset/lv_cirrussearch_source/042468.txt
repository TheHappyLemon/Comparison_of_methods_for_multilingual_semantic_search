2018. gada La Flèche Wallonne bija šosejas riteņbraukšanas viendienas sacensības, kas notika 18. aprīlī. Tā bija 82. reize, kad notika La Flèche Wallonne sacensības un tās bija 17. sacensības 2018. gada UCI Pasaules tūres kalendārā. Sacensībās uzvarēja Žiljēns Alafilips, kurš izrāvienu veica trešajā un pēdējā kāpumā Mur de Huy, pēdējos 100 metros apsteidzot atrāvienā bijušo Jelli Vanendertu. Alehandro Valverde, kurš bija uzvarējis pēdējās četrās La Flèche Wallonne sacensībās, veica vēlu izrāvienu un gandrīz noķēra Alafilipu, bet Alafilips spēja veikt vēl vienu izrāvienu pēdējos metros, palielināt pārsvaru pār Valverdi un gūt uzvaru. Tā bija lielākā uzvara līdzšinējā Alafilipa karjerā un viņš kļuva par pirmo šajās sacensībās uzvarējušo francūzi kopš Lorāna Žalabēra 1997. gadā. Tā kā La Flèche Wallonne bija UCI Pasaules tūres sacensības, visas 18 UCI WorldTeam komandas tika ielūgtas un dalība tām bija obligāta. Papildus tika uzaicinātas septiņas UCI profesionālās kontinentālās komandas, veidojot 25 komandu pelotonu. «UCI announces 2018 road calendar». Cycling News. Skatīts: 2017. gada 20. oktobris. «2018 UCI WorldTour calendar unveiled». Velon. Arhivēts no oriģināla, laiks: 2017. gada 25. septembrī. Skatīts: 2016. gada 20. oktobris. «Alaphilippe wins La Flèche Wallonne». www.cyclingnews.com. 2018. gada 18. aprīlis. «Julian Alaphilippe ends Valverde dominance with powerful victory at La Flèche Wallonne 2018». www.cyclingweekly.com. 2018. gada 18. aprīlis. ProCyclingStats profils Vikikrātuvē par šo tēmu ir pieejami multivides faili. Skatīt: 2018. gada La Flèche Wallonne. Oficiālā tīmekļa vietne ProCyclingStats profils