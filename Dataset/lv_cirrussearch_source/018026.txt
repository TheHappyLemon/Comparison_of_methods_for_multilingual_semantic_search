Vircavas pagasts ir viena no Jelgavas novada administratīvajām teritorijām. Robežojas ar Viesturu, Sesavas, Platones un Jaunsvirlaukas pagastiem. Pagasta centrs ir Vircavā. Upes: Eleja, Liepars, Oglaine, Rēda, Sesava, Upele, Vircava. Mūsdienu Vircavas pagastā atradās Jostana muiža (Jostan), Kulpju muiža (Kulpenhof), Kroņvircavas muiža (Krons-Würzau, Vircava), Ķiles muiža (Killhof), Lauku muiža (Feldhof), Mazā Lauku muiža (Klein-Feldhof, Mazlauki), Mazskursteņu muiža (Klein-Schorstädt), Oglienes muiža (Oglai, Oglaine). 1935. gadā Vircavas pagasta (līdz 1925. gadam Kroņa Vircavas pagasts) platība bija 99,7 km². 1949. gadā pagastā izveidoja Vircavas un Sprīdīšu ciema padomes, bet pagastu 1949. gadā likvidēja. 1954. gadā Vircavas ciemam pievienoja Sprīdīšu ciemu, 1966. gadā - Lielvircavas ciemu, bet daļu Vircavas ciema pievienoja Jaunsvirlaukas ciemam. 1974. gadā ciemam pievieno daļas no Platones un Jaunsvirlaukas ciemiem, bet daļu Vircavas ciema - Platones ciemam. 1977. un 1979. gadā ciemā iekļauj daļas no Vecsvirlaukas ciema. 1987. gadā daļu Vircavas ciema pievieno Jaunsvirlaukas ciemam. 1990. gadā ciemu pārdēvē par pagastu. 2009. gadā pagastu kā administratīvu teritoriju iekļauj Jelgavas novadā. Esošajās robežās, pēc CSP un OSP datiem. Apdzīvotās vietas: Āriņi, Erverti, Mazlauki, Oglaine, Reikuļi, Roķi, Šķīras, Vircava. Jānis Bisenieks (1864—1923), agronoms, uzņēmējs, sabiedrisks darbinieks. Georgs Bisenieks (1885—1941), politiķis un diplomāts. Latvijas vēstnieks Apvienotajā Karalistē (1921—1924). Latvijas konsuls Ļeņingradā (1933—1934). «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 2 oktobris 2023. Latvijas iedzīvotāju skaits pašvaldībās 01.07.2010. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. OSP