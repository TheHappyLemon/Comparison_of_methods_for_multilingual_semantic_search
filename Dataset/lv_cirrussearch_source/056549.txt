Pazardžikas apgabals (bulgāru: Област Пазарджик) ir apgabals Bulgārijas rietumu daļā, nosaukts tā galvenās pilsētas — Pazardžikas — vārdā. Tas robežojas ar Sofijas apgabalu ziemeļos, Plovdivas apgabalu austrumos, Smoļanas apgabalu dienvidaustrumos un Blagojevgradas apgabalu dienvidrietumos. Apgabals sadalīts divpadsmit pašvaldībās, bet tā kopējais iedzīvotāju skaits ir 286 303 (2016. gada aprīlis). Reģiona ekonomikas pamatā ir industrija. Reģionā atrodas nozīmīgs triju hidroelektrostaciju komplekss ar kopējo jaudu ap 250 MW. Pazardžikas apgabalā atrodas Eiropas mērogā nozīmīgas vara raktuves. No industrijām attīstīta mašīnbūve, tiek ražoti svina-skābes akumulatori (Pazardžikas), optiskie materiāli (Panagjurišce). Pešterā attīstīta farmācijas industrija ar vairāk nekā 1000 ražotnē strādājošiem. Belovo attīstīta papīra ražošana. Reģiona dienvidu daļā attīstīta kokmateriālu ieguve un kokapstrāde. Tekstila industrija attīstīta Pazardžikā, Panagjurišcē un Velingradā. Pešterā atrodas liela apavu ražotne. Vairumā pilsētu atrodami pārtikas apstrādes uzņēmumi. Reģiona centrālajā daļā, kur ir auglīgākā augsne, attīstīta lauksaimniecība. Nozīmīgākās kultūras ir augļkoki (āboli, plūmes un zemenes), vīnogas, kvieši, mieži, rudzi un rīsi. Kalnainākajos apvidos attīstīta lopkopība. (angliski) Bulgarian Provinces area and population 1999 — National Center for Regional Development — page 90-91 Arhivēts 2011. gada 13. janvārī, Wayback Machine vietnē. (angliski) Bulgarian National Statistical Institute - Bulgarian provinces and municipalities in 2015 (angliski) „WorldCityPopulation“ http://www.grao.bg/tna/tab01.html Vikikrātuvē par šo tēmu ir pieejami multivides faili. Skatīt: Pazardžikas apgabals. Oficiālā tīmekļa vietne