Endžija Dikinsone (angļu: Angie Dickinson; dzimusi 1931. gada 30. septembrī) ir bijusī amerikāņu aktrise. Savu karjeru iesākusi 1950. gados, filmējoties epizodiskās lomās vairākos televīzijas seriālos. Kļuvusi atpazīstama pēc lomām filmā Gun the Man Down (1956) un Hauarda Hoksa režisētajā vesternā Rio Bravo (1959), kur tēlojusi kopā ar Džonu Veinu. Par lomu filmā Rio Bravo saņēmusi Zelta globusa balvu kā labākā jaunā zvaigzne. Dikinsone piedalījusies vairāk nekā 50 filmās, no kurām pazīstamākās ir China Gate (1957), Cry Terror! (1958), Ocean's 11 (1960), The Sins of Rachel Cade (1961), Jessica (1962), Captain Newman, M.D. (1963), "Slepkavas" (1964), The Art of Love (1965), The Chase (1966), Point Blank (1967), Pretty Maids All in a Row (1971), Un homme est mort (1972) un Big Bad Mama (1974). No 1974. līdz 1978. gadam atveidojusi galveno lomu NBC seriālā Police Woman, par ko saņēmusi Zelta globusa balvu un nominācijas trīs Emmy balvām. 1980. gadā atveidojusi galveno lomu Braiena De Palmas erotiskajā trillerī Dressed to Kill (1980), par ko saņēmusi Saturna balvu. Savas karjeras vēlākajā posmā piedalījusies filmās "Kad kovbojmeitenēm kļūst skumji" (Even Cowgirls Get the Blues, 1994), "Sabrina" (Sabrina, 1995), "Atmaksāt ar labu" (2000) un Big Bad Love (2001). Vikikrātuvē par šo tēmu ir pieejami multivides faili. Skatīt: Endžija Dikinsone. IMDb profils (angliski) Internet Broadway Database profils (angliski) AllMovie profils (angliski)