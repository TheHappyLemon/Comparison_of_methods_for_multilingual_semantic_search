Senita Zadika Zadika (itāļu: Senhit Zadik Zadik, dzimusi 1979. gada 1. oktobrī Boloņā) ir itāļu dziedātāja un dziesmu autore. Viņa pārstāvēja Sanmarīno 2011. gada Eirovīzijas dziesmu konkursā Diseldorfā, Vācijā ar dziesmu Stand By, neiekļūstot finālā, un arī 2021. gada Eirovīzijas dziesmu konkursā Roterdamā, Nīderlandē ar dziesmu Adrenalina, finālā iegūstot 22. vietu. Dzimusi 1979. gada 1. oktobrī Boloņā, Itālijā vecākiem no Eritrejas. Viņa aizsāka savu dziedāšanas karjeru, uzstājoties mūziklos Itālijā, Šveicē un Vācijā. 2011. gada 3. februārī SMRTV, Sanmarīno pārraidītājs, paziņoja, ka Senita pārstāvēs Sanmarīno 2011. gada Eirovīzijas dziesmu konkursā Diseldorfā, Vācijā. 11. martā tika pirmatskaņota un izlaista viņas dziesma Stand By, ar kuru dziedātāja uzstājās konkursa 1. pusfinālā 10. maijā. Viņa ieguva 16. vietu no 19 dalībvalstīm ar 34 punktiem, kas neļāva kvalificēties konkursa finālam. 2020. gada 6. martā SMRTV paziņoja, ka Senita atgriezīsies, pārstāvot Sanmarīno, 2020. gada Eirovīzijas dziesmu konkursā Roterdamā, Nīderlandē. 7. martā dziedātāja izlaida 2 iespējamās dziesmas, kas varētu pārstāvēt valsti, un atvēra tiešsaistes balsojumu, kas ilga mazāk par 48 stundām, lai noteiktu, kuru dziesmu sūtīt uz konkursu. 9. martā tika paziņots, ka Senita dziesmu konkursā dziedās dziesmu Freaky. Bija plānots, ka dziedātāja uzstāsies konkursa 2. pusfinālā 14. maijā, taču tas tika atcelts COVID-19 pandēmijas dēļ. Eirovīzija 2020: Eiropa staro! pārraides laikā 2020. gada 16. maijā Senita paziņoja, ka atgriezīsies pārstāvēt Sanmarīno 2021. gada Eirovīzijas dziesmu konkursā Roterdamā, Nīderlandē. Gatavojoties savas konkursa dziesmas izlaišanai, vairāku mēnešu laikā dziedātāja izlaida vairākas kaverversijas savā interpretācijā kopā ar jauniem videoklipiem dažādām Eirovīzijas dziesmām, kā Amar pelos dois, Rise Like a Phoenix, Waterloo, Toy un citām. 2021. gada 7. martā Senita izlaida savu konkursa dziesmu Adrenalina, kas sastāv arī no amerikāņu repera Flo Rida vokāliem. Lai gan sākotnēji nebija zināms, vai reperis kāps arī uz konkursa skatuves Roterdamā 2. pusfinālā 2021. gada 20. maijā, kad ir paredzēts valstij uzstāties, repa rindiņas dziesmā tika atstātas. 2021. gada 18. maijā tika paziņots, ka Flo Rida tomēr pievienosies Senitai uz skatuves. «Grand Final of Rotterdam 2021». Eurovision.tv (en-gb). Skatīts: 2021-05-24. «Rai Music - Senit ai microfoni di Rai Music» (itāļu). Rai. 2009. gada 21. augustā. Skatīts: 2021. gada 13. martā. «Senit». Eurovision.tv (angļu). EBU. Skatīts: 2021. gada 13. martā. Sanjay (Sergio) Jiandani. «San Marino: Senit officially confirmed by SMRTV». esctoday (angļu), 2011. gada 3. februārī. Skatīts: 2021. gada 13. martā. Victor Hondal. «San Marino: Senit to sing Stand by in Eurovision 2011». esctoday (angļu), 2011. gada 11. martā. Skatīts: 2021. gada 13. martā. Pedro Santos. «San Marino: Senhit to Eurovision 2020». EUROVISIONWORLD.COM (angļu), 2020. gada 6. martā. Skatīts: 2021. gada 13. martā. Neil Farren. «San Marino: Two Potential Eurovision Entries Released». Eurovoix (angļu), 2020. gada 7. martā. Skatīts: 2021. gada 13. martā. Cristian Scarpone. «San Marino: Senhit will sing “Freaky!” at Eurovision 2020». Wiwibloggs (angļu), 2020. gada 9. martā. Skatīts: 2021. gada 13. martā. Andra Ceriņa. «Covid-19 dēļ atcelts Eirovīzijas dziesmu konkurss». lsm.lv (LSM), 2020. gada 18. martā. Skatīts: 2021. gada 27. februārī. Pablo Nava. «“See you next year!” – Senhit announces she will represent San Marino at Eurovision 2021». Wiwibloggs (angļu), 2020. gada 16. maijā. Skatīts: 2021. gada 13. martā. William Lee Adams. «Senhit launches #FreakyTripToRotterdam series with “Cheesecake” teaser». Wiwibloggs (angļu), 2020. gada 13. jūlijā. Skatīts: 2021. gada 14. martā. Oliver Adams. «San Marino: Senhit releases Eurovision 2021 song “Adrenalina” featuring Flo Rida». Wiwibloggs (angļu), 2021. gada 7. martā. Skatīts: 2021. gada 14. martā. Nick van Lith. «🇸🇲 Senhit to deliver some “Adrenalina” at Eurovision 2021 – but will Flo Rida be there?». ESCXTRA (angļu), 2021. gada 7. martā. Skatīts: 2021. gada 14. martā. «Flo Rida will join Senhit for San Marino 🇸🇲». Eurovision.tv (angļu). EBU. 2021. gada 18. maijā. Skatīts: 2021. gada 18. maijā. Vikikrātuvē par šo tēmu ir pieejami multivides faili. Skatīt: Senita. Senitas profils Eurovision.tv lapā Facebook profils Instagram profils