Aksana Mjaņkova (baltkrievu: Аксана Мянькова) jeb Oksana Meņkova (krievu: Оксана Менькова; dzimusi 1982. gada 28. martā Kričevā, Baltkrievijas PSR, PSRS) ir baltkrievu vieglatlēte, vesera metēja. A. Mjaņkova sākotnēji uzvarēja 2008. gada vasaras olimpiskajās spēlēs un uzstādīja olimpisko rekordu vesera mešanā. Viņas tālākais metiens bija 76,34 metrus tāls. 2016. gadā pēc atkārtotas dopinga analīžu pārbaudes tika konstatēta aizliegto vielu klātbūtne, un viņas rezultāts olimpiskajās spēlēs tika anulēts, bet medaļa atņemta. Viņa ir izcīnījusi 2. vietu 2003. gada Eiropas U-23 čempionātā, taču citās lielākajās sacensībās nav iekļuvusi turnīru finālsacensībās. Viņas personīgais rekords ir 78,69 metri, kas tika sasniegti 2012. gadā. Vesera mešanā triumfē Baltkrievijas pārstāve. Diena. 2008. gada 20. augusts. Atjaunināts: 2010. gada 14. jūlijā. «IOC sanctions seven athletes for failing anti-doping tests at Beijing 2008 and London 2012». olympics.com. 2016. gada 25. novembrī. Skatīts: 2021. gada 14. oktobrī. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlētes profils (angliski)