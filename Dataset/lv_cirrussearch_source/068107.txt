Sers Stīvens Artūrs Frīrss (angļu: Sir Stephen Arthur Frears; dzimis 1941. gada 20. jūnijā) ir angļu kinorežisors un producents. Savas karjeras laikā saņēmis vairākus apbalvojumus, tai skaitā trīs BAFTA kino balvas un Emmy balvu, kā arī divas Amerikas Kinoakadēmijas balvas nominācijas. 2008. gadā The Daily Telegraph Frīrsu iekļāva savā britu kultūrā 100 ietekmīgāko personu sarakstā. Savu karjeru iesācis kā režisora asistents teātrī un kino, kā arī strādājot par televīzijas režisoru. 1971. gada režisējis savu pirmo filmu Gumshoe. Savu atpazīstamību iemantojis 1980. gados, režisējot vairākas kritiķu un skatītāju atzītas filmas, kā My Beautiful Laundrette (1985), Prick Up Your Ears (1987) un "Bīstamie sakari" (Dangerous Liaisons, 1988). Nominēts Amerikas Kinoakadēmijas balvai kategorijā "Labākais režisors" par filmām The Grifters (1990) un "Karaliene" (The Queen, 2006). Režisējis arī filmas "Augstākā precizitāte" (High Fidelity, 2000), "Netīrā jaukā dzīve" (Dirty Pretty Things, 2002), Mrs Henderson Presents (2005), "Valdzinošā Tamāra Drū" (Tamara Drewe, 2010), "Filomena" (2013), "Programma" (2015), "Florense Fostere Dženkinsa" (2016) un "Viktorija un Abduls" (2017). «The 100 most powerful people in British culture: 62-80». www.telegraph.co.uk. Skatīts: 2023-07-19. Vikikrātuvē par šo tēmu ir pieejami multivides faili. Skatīt: Stīvens Frīrss. IMDb profils (angliski) AllMovie profils (angliski) Box Office Mojo profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski)