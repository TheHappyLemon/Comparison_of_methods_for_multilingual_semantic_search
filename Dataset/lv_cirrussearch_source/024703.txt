Leons Draizaitls (vācu: Leon Draisaitl; dzimis 1995. gada 27. oktobrī) ir vācu hokejists, centra uzbrucējs. Pašlaik (2024) Draizaitls pārstāv Nacionālās hokeja līgas vienību Edmontonas "Oilers". Viņa tēvs Peters Draizaitls arī bija hokejists, spēlējis Vācijas izlasē. Līdz 16 gadu vecumam Draizaitls spēlēja dažādās Vācijas junioru līgās, taču tad pārcēlās uz Ziemeļameriku. 2012.—13. gada sezonā sāka spēlēt Rietumu hokeja līgas vienībā Princalbertas "Raiders". 2013.—14. gada sezonu Draizaitls noslēdza ar 105 rezultativitātes punktiem, kas viņu padarīja par ceturto rezultatīvāko līgas spēlētāju. 2014. gada augustā Draizaitls noslēdza trīs gadu līgumu ar Edmontonas "Oilers". NHL debiju uzbrucējs piedzīvoja 9. oktobra spēlē pret Kalgari "Flames". Pirmos vārtus NHL hokejists guva 24. oktobra spēlē pārspējot Karolīnas "Hurricanes" vārtsargu Antonu Hudobinu. Jau 2015.—16. gada sezonā kļuva par vienu no komandas vadošajiem spēlētājiem. 2019.—20. gada saīsināto sezonu noslēdza kā visas līgas rezultatīvākais spēlētājs, iegūstot Arta Rosa balvu. Draizaitls tika atzīts par līgas vērtīgāko spēlētāju, iegūstot Harta balvu. Vācijas hokeja izlases rindās spēlējis piecos Pasaules čempionātos. Agrāk spēlējis virknē jauniešu un junioru čempionātu. Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)