Tirgus stratēģija nosaka galvenos uzņēmuma tirgdarbības mērķus. Tirgus stratēģija izriet no uzņēmuma biznesa mērķiem, kuru sasniegšanai tā tiek izstrādāta. Tirgus stratēģijas mērķu īstenošanai tiek izstrādāts detalizētāks tirgvedības plāns. Tirgus stratēģija norāda "kas" ir jāsasniedz, kamēr mārketinga plāns demonstrē "kā" tas tiks izdarīts. Mārketinga stratēģijā parasti iekļauj: galvenos tirgus mērķus, pozicionējuma aprakstu, īstermiņa un ilgtermiņa tirgus mērķus. Stratēģijas dokumentā parasti iekļauj uzņēmuma aprakstu, tā biznesa mērķus, produkta unikālo pārdošanas piedāvājumu, tirgus un konkurentu apskatu, mērķa pircēju definīciju, produkta vai pakalpojuma galvenās īpašības, pozicionējuma mērķi, izvēlētos tirgdarbības kanālus un atvēlēto budžetu. Galvenie biznesa mērķi var būt produkta atpazīstamības celšana, ieiešana jaunā tirgū, pārdošanas apjomu palielināšana u.c. Neatkarīgi no izvēlētajiem mērķiem tiem jābūt definētiem izmērāmās vienībās, lai vēlāk varētu noteikt tirgdarbības kampaņu rezultātus. Marketing Strategy vs. Marketing Plan «Ne soli bez mārketinga stratēģijas». Arhivēts no oriģināla, laiks: 2016. gada 6. novembrī. Skatīts: 2017. gada 19. februārī. «Develop a marketing strategy». Arhivēts no oriģināla, laiks: 2017. gada 5. martā. Skatīts: 2017. gada 19. februārī.