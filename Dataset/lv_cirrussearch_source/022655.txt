Šērlija Templa Bleka (angļu: Shirley Temple Black; dzimusi Šērlija Templa (Shirley Temple) 1928. gada 23. aprīlī, mirusi 2014. gada 10. februārī) bija amerikāņu kino un televīzijas aktrise, dziedātāja, dejotāja un diplomāte: ASV vēstniece Ganā un Čehoslovākijā. Šērlija Templa tiek uzskatīta par visu laiku populārāko bērnu lomu atveidotāju. Aktrises karjeru uzsākusi 1932. gadā triju gadu vecumā, 1934. gadā kļuva populāra ar lomu filmā Bright Eyes. Kā atzinību par izcilo sniegumu 1934. gada filmās saņēma Amerikas Kinoakadēmijas Speciālo balvu - Akadēmijas jaunatnes balvu (Academy Juvenile Award). Jaunietes vecumā pameta kinoindustriju, tomēr turpmākajos gados vēl uzņēmās dažās filmās, līdz 1950. gadā pilnībā beidza aktrises karjeru 22 gadu vecumā. Filmējusies tādās filmās kā The Little Colonel, Curly Top, Wee Willie Winkie, Heidi, A Little Princess, The Bachelor and the Bobby-Soxer un Fort Apache. 1958. gadā pievērsās šovbiznesam, tāpat piedalījās dažādos TV raidījumos kā viese. Bijusi dažādu korporāciju un organizāciju valdēs, tai skaitā The Walt Disney Company, Del Monte Foods. Neveiksmīgi kandidēja uz vietu ASV Kongresā no ASV Republikāniskās partijas. Laikā no 1969. gada septembra līdz decembrim bija ASV pārstāve Apvienoto Nāciju Ģenerālajā asamblejā, vēl bija ASV vēstniece Ganā (1974—1976) un Čehoslovākijā (1989—1992). 1999. gadā Amerikas Kinoinstitūts ierindoja Templu 18. vietā izcilāko sieviešu kārtas zvaigžņu sarakstā. Mirusi 2014. gada 10. februārī 85 gadu vecumā savās mājās Vudsaidā, Kalifornijā. «America's Greatest Legends». Amerikas Kinoinstitūts. Arhivēts no oriģināla, laiks: 2011. gada 16. jūlijā. Skatīts: 2013. gada 24. jūlijā. «Hollywood star Shirley Temple dies». BBC News. 2014. gada 11. februāris. Skatīts: 2014. gada 11. februāris. «Shirley Temple, former Hollywood child star, dies at 85». Reuters. Arhivēts no oriģināla, laiks: 2014. gada 22. februārī. Skatīts: 2014. gada 11. februāris. Vikikrātuvē par šo tēmu ir pieejami multivides faili. Skatīt: Šērlija Templa. Oficiālā tīmekļa vietne IMDb profils (angliski) AllMovie profils (angliski) «Shirley Temple Black, Hollywood’s Biggest Little Star, Dies at 85». NY Times. Skatīts: 2014. gada 30. martā.