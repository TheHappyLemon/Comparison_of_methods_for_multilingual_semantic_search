Šis raksts ir par futbolistu. Par citām jēdziena Višņakovs nozīmēm skatīt nozīmju atdalīšanas lapu. Eduards Višņakovs (dzimis 1990. gada 10. maijā Rīgā) ir Latvijas futbolists, spēlē uzbrucēja pozīcijā, Latvijas futbola izlases dalībnieks. Pašlaik pārstāv Latvijas Virslīgas klubu SK Super Nova. 2008. gada sezonā kļuva par 1. līgas rezultatīvāko spēlētāju ar 30 gūtiem vārtiem. Pirms 2009. gada sezonas parakstīja līgumu ar FK Ventspils, bet uzreiz tika izīrēts uz FC Tranzīts lielākas spēļu prakses iegūšanai. 2009. gada augustā atgriezies FK Ventspils sastāvā. 2011. gadā palīdzējis klubam izcīnīt Latvijas kausu, kā arī kļuvis par Virslīgas čempionu. 2012. gada jūnijā pievienojies Kazahstānas klubam Karaghandi "Šahter". Tā paša gada sezonā kļuvis par Kazahstānas čempionu. 2013. gada jūlijā pārcēlies uz Polijas Ekstraklasa klubu Lodzas "Widzew". Savā pirmajā sezonā Polijā guvis 12 vārtus, iekļūstot līgas 10 labāko vārtu guvēju skaitā. 2014.–2015. gada sezonas sākumā pārgājis uz citu Polijas klubu Hožovas "Ruch". 2015. gada augustā parakstījis divu gadu līgumu ar Beļģijas klubu KVC Westerlo. 2015.–2016. gada sezonā kluba sastāvā aizvadījis 16 spēles un guvis divus vārtus. 2016. gada augustā uz īres līguma tiesībām atgriezās Hožovas "Ruch". 2017. gada jūlijā atgriezās Latvijā, parakstot līgumu ar FK RFS. 2019. gada martā pievienojās Baltkrievijas klubam Saļihorskas "Šahtjor". Spēlējis Latvijas U19 un U21 izlasēs. Latvijas nacionālajā izlasē debitējis 2013. gada 11. oktobrī 2014. gada FIFA Pasaules kausa kvalifikācijas spēlē pret Lietuvas izlasi, nākot uz maiņu 77. minūtē. Arī viņa brālis Aleksejs ir profesionāls futbolists, kas pašlaik arī spēlē klubā RFS. Kopā ar brāli ir spēlējis arī FK Ventspils un Lodzas "Widzew" klubu sastāvos. 1. līgā triumfē "Daugava" «E.Višņakovs pārceļas uz Kazahstānu». sportacentrs.com. 2012. gada 28. jūnijs. Skatīts: 2016. gada 17. oktobrī. «E.Višņakovs noslēdz līgumu ar Polijas Ekstraklases klubu Widzew». sportacentrs.com. 2013. gada 19. jūlijs. Skatīts: 2016. gada 17. oktobrī. «Strzelcy» (poļu). 90minut.pl. Skatīts: 2016. gada 17. oktobrī. «E.Višņakovs beidzot oficiāli piederīgs "Ruch"». sportacentrs.com. 2014. gada 28. augusts. Skatīts: 2016. gada 17. oktobrī. «Oficiāli: Eduards Višņakovs no Polijas pāriet uz Beļģijas "Westerlo"». sportacentrs.com. 2015. gada 25. augusts. Skatīts: 2016. gada 17. oktobrī. «Oficiāli: E.Višņakovs atgriežas "Ruch"». sportacentrs.com. 2016. gada 31. augusts. Skatīts: 2016. gada 17. oktobrī. «E.Višņakovs atgriežas Latvijā un pievienojas RFS». sportacentrs.com. 2017. gada 11. jūlijs. Skatīts: 2017. gada 11. oktobrī. «Eduards Višņakovs pievienojies Baltkrievijas otrajam stiprākajam klubam 'Šahtjor'». delfi.lv. 2019. gada 26. martā. Skatīts: 2020. gada 8. februārī. «Eduards Višņakovs». LFF. Skatīts: 2016. gada 17. oktobrī. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)