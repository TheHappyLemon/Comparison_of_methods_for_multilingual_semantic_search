Uzņēmējdarbības globālais monitorings (Global Entrepreneurship Monitor jeb GEM) ir starptautisks pētniecības projekts, kura mērķis ir aprakstīt un analizēt uzņēmējdarbības aktivitātes un procesus visdažādākajās pasaules valstīs. Latvija šajā projektā piedalās kopš 2005. gada. Latvijas GEM ziņojums sniedz detalizētu informāciju par uzņēmējdarbības garu un jaunākajām uzņēmējdarbības aktivitātes tendencēm Latvijā, kā arī piedāvā starptautisku salīdzinājumu ar pārējām ES valstīm, kas piedalās šajā projektā. Latvija ir viena no 69 valstīm, kuras piedalījās GEM pētījumā 2012. gadā. Jaunākajā Latvijas GEM ziņojumā aprakstīts Latvijas uzņēmējdarbības profils, apskatīti vairāki uzņēmējdarbības aktivitātes un motivāciju veidi, un salīdzināta uzņēmējdarbības dinamika pēdējo astoņu gadu laikā (2005.- 2012. gads), kā arī papildus iekļautas agrīnās stadijas uzņēmējdarbības līdzības un atšķirības trijās Baltijas valstīs, jo 2012. gadā projektā pirmo reizi piedalījās arī Lietuva. Latvijas dalību GEM projektā finansiāli atbalsta TeliaSonera Institūts Rīgas Ekonomikas augstskolā. ASV Latīņamerika un Karību jūras reģions: Argentīna, Barbadosa, Brazīlija, Čīle, Kolumbija, Kostarika, Ekvadora, Salvadora, Meksika, Panama, Peru, Trinidāda un Tobāgo, Urugvaja. Tuvie Austrumi un Ziemeļāfrika: Alžīrija, Ēģipte, Irāna, Izraēla, Palestīna, Tunisija. Subsahāras Āfrika: Angola, Botsvāna, Etiopija, Gana, Malāvija, Namībija, Nigērija, Dienvidāfrika, Uganda, Zambija. Āzijas un Klusā okeāna reģions: Ķīna, Japāna, Koreja, Malaizija, Pakistāna, Singapūra, Taivāna, Taizeme. Eiropas Savienība: Austrija, Beļģija, Dānija, Igaunija, Somija, Francija, Vācija, Grieķija, Ungārija, Īrija, Itālija, Latvija, Lietuva, Nīderlande, Polija, Portugāle, Rumānija, Slovākija, Slovēnija, Spānija, Zviedrija, Lielbritānija. Valstis ārpus Eiropas Savienības: Bosnija un Hercegovina, Horvātija, Ziemeļmaķedonija, Norvēģija, Krievija, Šveice, Turcija. [1] Arhivēts 2013. gada 7. novembrī, Wayback Machine vietnē. Latvijas GEM 2012./2013. gada ziņojums Oficiālā tīmekļa vietne Latvijas GEM Baltijas Starptautiskā ekonomikas politikas studiju centra mājaslapā