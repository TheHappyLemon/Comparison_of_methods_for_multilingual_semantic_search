Nikola Tesla (serbu: Никола Тесла; 1856. gada 10. jūlijā—1943. gada 7. janvārī) bija serbu izcelsmes izgudrotājs, fiziķis, mašīnbūves un elektrotehnikas inženieris, kas emigrēja uz Ameriku 1884. gadā, 1891. gadā kļuva par ASV pilsoni. Viņš ir plašāk pazīstams ar savu ieguldījumu elektrības un magnētisma pētījumos 19. gadsimta beigās un 20. gadsimta sākumā. Dzimis 1856. gada 10. jūlijā Smijanā, Austrijas Impērijā (mūsdienu Horvātijas teritorija). 1878. gadā viņš pabeidza politehnisko institūtu Grācā un 1880. gadā – Prāgas Universitāti. Pēc studiju beigšanas Nikola Tesla strādāja par inženieri Budapeštā un Parīzē. 1884. gadā viņš pārcēlās uz Ņujorku, kur radīja savu laboratoriju un izgudroja trīsfāžu maiņstrāvas ģeneratoru. 1888. gadā Tesla atklāja magnētiskā lauka indukcijas fenomenu, uz kura pamata radīja augstu frekvenču elektroģeneratorus. 1891. gadā viņš konstruēja rezonanses transformatoru (Teslas transformators). Zinātnieks uzbūvēja radiostaciju Kolorādo un radioantenu Longailendā. Nikola Tesla nomira 1943. gada 7. janvārī Ņujorkā. Teslas vārdā ir nosaukta magnētiskā lauka indukcijas mērvienība – T (tesla). Maiņstrāvas ģenerators (1882) Bezvadu enerģijas pārraide (Vardenklifas tornis) Radio (Teslam pieder ASV patents par "bezvadu datu pārraidi") Elektromobilis Radiovadāmie mehānismi Vikikrātuvē par šo tēmu ir pieejami multivides faili. Skatīt: Nikola Tesla. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Zinātniskās fantastikas enciklopēdijas raksts (angliski) Enciklopēdijas Krugosvet raksts (krieviski) Nikola Teslas tornis - Bezvadu elektrība - Plašāk par Nikola Teslas elektrības pārraides torni NikolaTesla.fr Arhivēts 2011. gada 1. oktobrī, Wayback Machine vietnē. - More than 1,000 documents on Tesla