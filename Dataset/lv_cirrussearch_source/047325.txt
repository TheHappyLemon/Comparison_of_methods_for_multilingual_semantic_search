Mazie eleotrisi (Micropercops) ir viena no saldūdens eleotrisu dzimtas (Odontobutidae) ģintīm, kas apvieno 5 zivju sugas. To dabīgais izplatības areāls Austrumāzija un Dienvidaustrumāzija no Vjetnamas ziemeļiem areāla dienvidos, ietverot Jandzi upes baseinu, līdz Amūras baseinam ziemeļos, Korejas pussalu un Japānu ieskaitot. Ģints zinātniskais nosaukums atvasināts no grieķu valodas un latviski nozīmē: mikros — "mazs"; perke un ops — "asarveidīgs". Lai arī Latvijā līdz šim nav konstatēta neviena mazo eleotrisu ģints suga, tomēr sarakstā viena suga ir ietverta — eleotriss (Micropercops swinhonis), tā kā tas sastopams Lietuvā un citās Austrumeiropas valstīs. Mazie eleotrisi no citiem saldūdens eleotrisiem atšķiras ar vairākām iezīmēm. Tiem ir vidēji attīstīti galvas sensorie kanāli. Žaunu kreisā membrāna atdalīta no labās, piestiprinājumu punkti katrā pusē atrodas tuvu blakus viens otram. Sānu līnijas nav, ķermeni sedz cikloīdas zvīņas. Mazie eleotrisi ir nelielas zivtiņas ar no sāniem saplacinātu ķermeni. To augums nepārsniedz 10 cm. Mute ar zobiem. Mazo eleotrisu ģints (Micropercops) Eleotriss (Micropercops swinhonis) Ķīnas eleotriss (Micropercops cinctus) Mazais eleotriss (Micropercops dabryi) Vjetnamas mazais eleotriss (Micropercops hotayensis) Ziemeļu eleotriss (Micropercops borealis) Fish Base: Genus: Micropercops[novecojusi saite] First Record of the Amur Sleeper Perccottus glenii in Romania[novecojusi saite] Fish Base: Micropercops dabryi[novecojusi saite] «Latvijas Daba: Eleotrisu dzimta». Arhivēts no oriģināla, laiks: 2016. gada 20. martā. Skatīts: 2019. gada 1. martā. Latvijas Daba: Eleotriss The Biology of Gobies iNaturalist: Genus Micropercops Phylogenetic classification of bony fishes, 2016