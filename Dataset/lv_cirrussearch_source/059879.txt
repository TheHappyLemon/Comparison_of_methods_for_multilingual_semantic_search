Gaļīgā hoija (Hoya carnosa), sarunvalodā saukta arī par vaskapuķi un porcelāna puķi, ir epifītiska augu suga hoiju ģintī. Dabā tā ir sastopama Austrumāzijā un Austrālijā. Mūsdienās bieži tiek audzēta kā telpaugs tās vaskaino lapu un saldi smaržojošo ziedu dēļ. Gaļīgā hoija ir kultivēta jau vairāk nekā 200 gadus, tai ir radītas vairākas šķirnes, kas atšķiras gan pēc lapotnes formas, gan ziedu krāsas. Gaļīgā hoija ir mūžzaļš, daudzgadīgs lakstaugs, kuram var attīstīties vairāki gludi, pelēcīgi, kāpelējoši vai nokareni zari. Šim augam ir tumši zaļas, ovālas, garenas vai sirds formas lapas, lai gan lapu krāsa un forma ir atkarīgas no šķirnes. Lapas ir nedaudz sulīgas, biezas un to virspuse ir vaskaina. Tās (parasti) uz zariem ir izvietotas simetriski, pa pāriem. Ziedkopu veido čemurs ar vairākiem vaskainiem baltiem vai rozā zvaigžņu formas ziediem, kuru virspusi klāj nelieli matiņi. Gaļīgajai hoijai ir sastopamas daudzas šķirnes, piemēram: Trīskrāsu (tricolor) - pazīstama arī kā Krimson Princess — lapām raksturīgs krēmkrāsas viducis, Albomarginata - pazīstama arī kā Krimson Queen — lapām raksturīgas baltas malas, Compacta - raksturīgas saliekušās un saskrullējušās lapas un rozā ziedi (var būt krustota ar Tricolor un Albomarginata šķirnēm), Rubra — raksturīgi tumši violeti ziedi. «Hoya carnosa | wax plant Houseplants/RHS Gardening». www.rhs.org.uk (en-gb). Skatīts: 2022-01-22. Albers Focke. Succulent Encyclopedia. Asclepiadaceae (milkweed plants). Stuttgart : Eugen Ulmer, 2002. 150. lpp. ISBN 3-8001-3982-0. «Hoya carnosa - Wax Plant - Asclepiadaceae». web.archive.org. 2008-04-17. Arhivēts no oriģināla, laiks: 2008-04-17. Skatīts: 2022-01-22. Ces. «Hoya Carnosa and its complicated variegated varieties». Hoya Obsession NZ (angļu), 2020-01-24. Arhivēts no oriģināla, laiks: 2022-01-22. Skatīts: 2022-01-22. Vikikrātuvē par šo tēmu ir pieejami multivides faili. Skatīt: Gaļīgā hoija. Encyclopædia Britannica raksts (angliski) Encyclopædia of Life raksts (angliski)