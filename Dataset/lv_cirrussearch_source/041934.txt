Džordans Hevorts Pīls (angļu: Jordan Haworth Peele; dzimis 1979. gada 21. februārī) ir amerikāņu aktieris, komiķis, rakstnieks, producents un režisors. Kļuvis pazīstams ar lomu skeču komēdijšovā Key & Peele (2012—2015). 2016. gadā Par šo skeču sēriju kā viens no producentiem ieguvis Emmy balvu. Darbojies arī skeču seriālā Mad TV. Filmējies epizodiskā lomā seriālā "Fārgo". Kā režisors debitējis 2017. gadā ar šausmu filmu "Prom!". Filmu nominēja Amerikas Kinoakadēmijas balvai kā labāko filmu (Pīls bija viens no filmas producentiem), kā arī Pīls nominēts kā labākais režisors un par labāko oriģinālscenāriju. No šīm nominācijām ieguva vienu balvu — par labāko oriģinālscenāriju. Viņš ir viens no pirmajiem, kas par savu debijas filmu saņēmis šīs trīs nominācijas, kā arī pirmais afroamerikānis, kas vispār nominēts šajās kategorijās. 2018. gadā viņu kā producentu nominēja Kinoakadēmijas balvai kategorijā ""Labākā filma" par režisora Spaika Lī filmu "Melnais KKKlanmens". 2019. gadā Džordans Pīls saņēma BAFTA Britannia balvu par izcilību režijā. Režisējis arī atzīto šausmu filmu "Mēs" (2019) un zinātniskās fantastikas šausmu filmu "Nē" (Nope, 2022). «Jordan Peele makes Oscars history with Get Out nominations». Consequence of Sound (en-US). 2018. gada 24. janvāris. Skatīts: 2018. gada 28. janvāris. «Džeina Fonda BAFTA balvu saņem neklātienē, jo aizturēta par dalību protestā». lsm.lv. 2019. gada 28. oktobrī. Skatīts: 2019. gada 29. oktobrī. Vikikrātuvē par šo tēmu ir pieejami multivides faili. Skatīt: Džordans Pīls. IMDb profils (angliski) AllMovie profils (angliski) Box Office Mojo profils (angliski)