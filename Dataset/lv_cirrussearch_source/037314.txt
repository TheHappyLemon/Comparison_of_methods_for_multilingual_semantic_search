Karmena Miranda (Carmen Miranda, dzimusi Marija du Karmu Miranda da Kunja (Maria do Carmo Miranda da Cunha) 1909. gada 9. februārī Marku de Kanavazišā, Portugālē, mirusi 1955. gada 5. augustā Beverlihilsā, ASV) bija portugāļu izcelsmes Brazīlijas sambas dziedātāja un kinoaktrise. Vislielākos panākumus guvusi ASV 20. gadsimta četrdesmitajos gados. Dzimusi Portugālē, bet gandrīz tūlīt pēc Karmenas piedzimšanas ģimene emigrēja uz Brazīliju. 20. gadsimta divdesmito gadu beigās Karmena kļuva par ievērojamu Brazīlijas sambas dziedātāju. 1939. gadā kopā ar grupu ieradās ASV, kur kļuva par slavenību. 1945. gadā Karmena Miranda bija visaugstāk apmaksātā ASV sieviete (viņas ieņēmumi togad bija 200 000 $). No 1940. līdz 1953. gadam piedalījusies 14 Holivudas filmās. Viņas "firmas zīme" bija īpatnējas, bieži no augļiem veidotas cepures. Mirusi no infarkta Beverlihilsā, bet apglabāta Riodežaneiro. Viņas bērēs Brazīlijā piedalījās pusmiljons cilvēku. Karmenas Mirandas mājaslapa Arhivēts 2007. gada 27. jūnijā, Wayback Machine vietnē. (angliski)/(portugāliski) IMDb profils (angliski) Internet Broadway Database profils (angliski) AllMovie profils (angliski)