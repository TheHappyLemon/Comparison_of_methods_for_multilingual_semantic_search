"Spensere" (angļu: Spencer) ir 2021. gada vēsturiska drāmas filma, kuras režisors ir Pablo Larrains. Filmā galvenās lomas atveido Kristena Stjuarta, Timotijs Spols, Džeks Fartings, Šons Heriss un Sallija Hokinsa. Filma stāsta par princeses Diānas eksistenciālo krīzi 1991. gada Ziemassvētkos, kad viņa apsver pamest princi Čārlzu. Filmas "Spensere" pirmizrāde notika 2021. gada 3. septembrī 78. Venēcijas kinofestivālā. Latvijā filmas pirmizrāde notika 2022. gada 8. martā. Filma nopelnīja 25,2 miljonus ASV dolāru pie 18 miljonu dolāru budžeta, kā arī saņēma galvenokārt pozitīvas kritiķu atsauksmes, īpaši slavējot Stjuartas aktierspēli. Par Diānas lomu Stjuartu nominēja 94. Kinoakadēmijas balvai kategorijā "Labākā aktrise galvenajā lomā" un 79. Zelta globusa balvai kategorijā "Labākā aktrise drāmas filmā". Tīmekļa vietnē Rotten Tomatoes filmai ir 83% vērtējums. «Spencer (2021)». Box Office Mojo. Skatīts: 2024. gada 18. februārī. «Spencer | Rotten Tomatoes». www.rottentomatoes.com (angļu). 2021-11-05. Skatīts: 2024-02-18. IMDb profils (angliski) Metacritic profils (angliski) Rotten Tomatoes profils (angliski)