Alfreds Kristensens (dāņu: Alfred Christensen; 1905. gada 16. augusts — 1974. gads) bija Dānijas šahists. 1930. gadu beigās un 1940. gadu pirmajā pusē bijis viens no vadošajiem Dānijas šahistiem. Vairākkārtējais Dānijas šaha čempionātu dalībnieks (1935, 1936, 1939, 1942). Pārstāvējis Dānijas komandu lielākajos komandu šaha turnīros: Pasaules šaha olimpiādē piedalījies 1939. gadā; neoficiālajā Pasaules šaha olimpiādē piedalījies 1936. gadā un izcīnījis sudraba medaļu individuālajā vērtējumā. Vairāku šaha grāmatu autors. 1943. gadā izdevis grāmatu "Kaīsas kalpībā" (dāņu: "I Caissas Tjeneste"), kurā apkopojis savas labākās šaha partijas laika posmā no 1934. līdz 1942. gadam. Tajā pašā gadā kopā ar Bjernu Nīlsenu izdevis šaha mācību grāmatu "Par šahu" (dāņu: "Alt om Skak"). OlimpBase :: Men's Chess Olympiads :: Alfred Christensen OlimpBase :: unofficial Chess Olympiads :: Alfred Christensen I Caissas Tjeneste Alt om Skak Šahista profils chessgames.com mājaslapā (angliski) Šahista profils 365chess.com mājaslapā (angliski)