Karvedilols (latīņu: Carvedilol) ir famakoloģiska viela, alfa un bēta adrenoblokators. Karvedilols ir racēmisks savienojums no diviem enantiomēriem, kurā bēta1 un bēta2 bloķējoša aktivitāte ir S(-)-enantiomēram, bet alfa1 bloķējoša iedarbība ir R(+) un S(-)-enantiomēram vienādā pakāpē. Karvedilols ir balts vai gandrīz balts kristālisks pulveris. Viegli šķīstošs dimetilsulfoksīdā, šķīstošs metilēnhlorīdā un metanolā, grūti šķīstošs 95% etanolā un izopropanolā, nenozīmīgi šķīstošs dietilēterī un gandrīz nešķīstošs ūdenī. Molmasa 406,5 (g/mol). Vielai ir hipotenzīva, antiangināla, antiaritmiska, pretglaukomas iedarbība. Neselektīvi bloķē alfa un bēta adrenoreceptorus. Pieder pie II klases antiaritmiskiem līdzekļiem. Paplašina asinsvadus, pazemina vispārējo perifērisko asinsvadu pretestību, samazina sirds izsviedi. Pilinot konjunktivālā maisā, samazinās intraokulārais spiediens (samazinās acs iekšējā šķidruma apjoms). Intraokulārais spiediens sāk pazemināties 15 minūtes pēc iepilināšanas un sasniedz maksimumu pēc 4—6 stundām. Карведилол (Carvedilol): инструкция, применение и формула. rlsnet.ru