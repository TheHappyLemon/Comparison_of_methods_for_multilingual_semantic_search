Nura Tatara (turku: Nur Tatar; dzimusi 1992. gada 16. augustā) ir Turcijas tekvondiste, pasaules un Eiropas čempione, olimpisko spēļu medaļniece. Nura Tatara dzimusi 1992. gada 16. augustā Vanā. Viņa ir kurdu izcelsmes turciete. Sākumā viņa pārstāvēja Ankaras sporta klubu TSE, pēc tam — Ankaras "İller Bankası". Viņas trenere bija Džineita Gilčeka.. 2007. gadā 15 gadu vecumā Nura Tatara kļuva par Eiropas tekvondo junioru čempionāta bronzas medaļnieci. Turpmākajos gados viņa veiksmīgi piedalījās dažādos Eiropas tekvondo junioru čempionātos, 2009. un 2010. gadā kļūstot par Eiropas čempioni. Tajā pašā 2010. gadā Sanktpēterburgā viņa piedalījās Eiropas pieaugušo čempionātā, izcīnot sudraba medaļu. Pirmie panākumi ļāva runāt par Nuru Tataru kā spilgtāko Turcijas tekvondo komandas "jaunpienācēju" . 2012. gadā viņa kļuva par Eiropas čempioni, iegūstot tiesības piedalīties olimpiskajās spēlēs. Londonā viņa ieguva olimpisko spēļu sudraba medaļu, finālā zaudējot korejietei Hvanai Gjunsonai ar rezultātu 5:12.. 2013. gadā Mersinā Nura Tatara kļuva par Vidusjūras spēļu čempioni.. 2014. gada Eiropas čempionātā Baku Nura Tatata pusfinālā zaudēja topošajai čempionei krievietei Anastasijai Barišņikovai, taču izdevās uzvarēt duelī par bronzas medaļu.. 2015. gada pasaules čempionātā Čeļabinskā viņa kļuva par vicečempioni un ieguva bronzas medaļu Universiādes sacensībās Kvandžu. Nura Tatara piedalījās pirmajās Eiropas spēlēs Baku, tur izcīnot bronzas medaļu. Turnīra laikā viņa ceturtdaļfinālā zaudēja azerbaidžānietei Faridai Azizovai, bet pēc tam, piedaloties gandarījuma cīņās, ieguva bronzu, pieveicot holandieti Džoisu van Bārenu un pēc tam francūzieti Abiju Niāru.. 2016. gadā viņa atkal ieguva tiesības piedalīties savās otrajās olimpiskajās spēlēs, kas notika Riodežaneiro. Svara kategorijā līdz 67 kilogramiem Nura Tatara aizkļuva līdz pusfinālam, kur papildu kārtā pēc pēkšņas nāves likuma zaudēja francūzietei Abijai Niārai, bet bronzas mačā uzvarēja Čuanu Čiačia no Taivānas.. 2018. gadā maijā Nura Tatara ieguva sudraba medaļu Eiropas čempionātā, bet gada otrajā pusē bronzas medaļu Grand Prix sacensībās Mančestrā un zelta medaļu Grand Prix sacensībās Fudžeirā. 2019. gadā Tatara papildināja savu medaļu krājumu, iegūstot sudraba medaļu pasaules čempionātā Mančestrā. 2017. gadā Nura Tatara apprecējās ar bijušo irāņu tekvondistu Mehranu Askari. «Kürt'üm, ay yıldızlı bayrağı gururla taşıyorum». Sporaktif.com.tr (turku). 2012. gada 21. augusts. Arhivēts no oriģināla, laiks: 2014. gada 5. marts. Skatīts: 2020. gada 24. marts. «Nur Tatar» (angļu). Herbalife Sports. Arhivēts no oriģināla, laiks: 2012-03-23. Skatīts: 2020. gada 24. marts. Güli Adnan. «Vali Karaloğlu, Nur Tatar'ı altınla ödüllendirdi». Yeni Şafak (turku), 2009-11-13. Skatīts: 2020. gada 24. marts. «European Taekwondo Union». Arhivēts no oriģināla, laiks: 2011-11-19. «Türk Sporcular 2012 Londra Olimpiyatklarında-Tekvando-Nur Tatar» (Turkish). GSB. Arhivēts no oriģināla, laiks: 2012-08-02. Skatīts: 2020. gada 24. marts. «Women's -67kg - Olympic Taekwondo». London2012.com. Arhivēts no oriģināla, laiks: 2012-12-08. Skatīts: 2020. gada 24. marts. «Nur Tatar'dan altın madalya». CNN Türk (turku). 2013-06-22. Arhivēts no oriģināla, laiks: 2016-03-03. Skatīts: 2020. gada 24. marts. «Nur Tatar'dan bronz madalya!» (turku). NTVSpor.net. Skatīts: 2020. gada 24. marts. «TaekwondoData - Nur Tatar» (angļu). TaekwondoData. Arhivēts no oriģināla, laiks: 2018-08-12. Skatīts: 2020. gada 24. marts. «Baku 2015 European Games - Taekwondo - Women's 67Kg» (angļu). Baku 2015. Arhivēts no oriģināla, laiks: 2017-11-03. Skatīts: 2020. gada 24. marts. «Baku 2015 European Games - Taekwondo - Women's 67Kg» (angļu). Baku 2015. Arhivēts no oriģināla, laiks: 2017-11-03. Skatīts: 2020. gada 24. marts. «Türk Sporcular 2012 Londra Olimpiyatklarında-Tekvando-Nur Tatar» (turku). GSB. Arhivēts no oriģināla, laiks: 2012-08-02. Skatīts: 2020. gada 24. marts. «Rio 2016 - Taekwondo - Women -67kg - Standings» (angļu). Rio2016. 2016-08. Arhivēts no oriģināla, laiks: 2016-08-26. «Nur Tatar muradına erdi» (turku). sabah.com.tr. Skatīts: 2020. gada 24. marts. Olympedia profils (angliski) Taekwondo Data profils (angliski)