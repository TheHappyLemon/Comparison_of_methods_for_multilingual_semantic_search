Badmintons 2016. gada vasaras olimpiskajā spēlēs Riodežaneiro norisinājās no 11. līdz 20. augustam. Badmintona sacensības notika Riocentro 4. paviljonā. Šī bija 7. reize, kad badmintons bija iekļauts oficiālajā olimpisko spēļu programmā. Šajās olimpiskajās spēlēs badmintonā startēja 172 sportisti, kuri sacentās 5 disciplīnās. Visvairāk medaļu badmintonā izcīnīja Ķīnas pārstāvji — 3 medaļas, no tām 2 zelta un 1 bronzas medaļa. Otrajā vietā ar izcīnītām 2 medaļām, no tām 1 zelta un 1 bronzas, bija Japānas sportisti. Savukārt vēl pa vienai zelta medaļai izcīnīja Indonēzijas un Spānijas sportisti. Ķīniešu badmintona spēlētājs Džans Naņs bija vienīgais, kurš šajās olimpiskajās spēlēs badmintonā izcīnīja 2 olimpiskās medaļas. Badmintonā tika aizvadītas 5 disciplīnas — vīriešu vienspēles, vīriešu dubultspēles, sieviešu vienspēles, sieviešu dubultspēles un jauktajās dubultspēles. Līdzīgi kā 2012. gada Londonas olimpiskajās spēlēs šajās spēlēs badmintonā tika saglabātas grupu spēles un arī izslēgšanas posma kombinācijas. Visos dubultspēļu turnīros Pasaules badmintona federācija pēc iepriekšēju olimpisko spēļu skandāla ieviesa vairākas izmaiņas sacensības noteikumos. Visi pāri, kas finišēja savu grupu otrajās vietās, tika ielozēti citā izlozē, lai noteiktu, ar kuriem pāriem viņi spēlēs nākamajā kārtā. Savukārt katras grupas pirmās vietas palika noteiktajās pozīcijās, kas atbilda izslēgšanas turnīra fāzei. Šajās olimpiskajās spēlēs tika izmantoti 8400 badmintona volāni. Pamatraksts: Badmintons 2016. gada vasaras olimpiskajās spēlēs - Kvalifikācija Olimpiskais kvalifikācijas periods badmintonam bija no 2015. gada 4. maija līdz 2016. gada 1. maijam, un vietu sadalīšanai tika izmantots Pasaules badmintona federācijas ranga saraksts, kuru publicēja 2016. gada maijā. Atšķirībā no iepriekšējām spēlēm, vīriešu un sieviešu vienspēlēs varēja kvalificēties ne vairāk kā divi spēlētāji, jo abi ierindojas Pasaules labāko 16 skaitā; Pretējā gadījumā bija viena kvota. Līdzīgi noteikumi kā vienspēļu turnīros attiecās arī uz spēlētājiem, kuri sacentās dubultspēlēs, jo Nacionālās olimpiskās komitejas varēja iekļaut ne vairāk kā divus pārus, ja abi bija pasaules labāko astoņniekā, bet pārējiem bija viena kvota. M = Rīta sesija, A = Pēcpusdienas sesija, E = Vakara sesija 2016. gada vasaras olimpisko spēļu badmintona sacensībās bija pārstāvētas 46 valstis. Pirmoreiz airēšanā bija pārstāvēta Brazīlija, Bruneja un Kuba. Iekavās norādīts sportistu skaits no attiecīgās valsts.  ASV (7)  Austrālija (5)  Austrija (2)  Beļģija (2)  Brazīlija (2)  Bruneja (2)  Bulgārija (2)  Čehija (2)  Dānija (8)  Dienvidāfrika (1)  Dienvidkoreja (14)  Francija (2)  Gvatemala (1)  Honkonga (7)  Igaunija (2)  Indija (7)  Indonēzija (10)  Itālija (1)  Izraēla (1)  Īrija (2)  Japāna (9)  Kanāda (2)  Krievija (4)  Kuba (1)  Ķīna (15)  Ķīnas Taipeja (4)  Lielbritānija (8)  Malaizija (8)  Maurīcija (1)  Meksika (1)  Nīderlande (1)  Polija (5)  Portugāle (2)  Singapūra (2)  Somija (1)  Spānija (2)  Surinama (1)  Šrilanka (1)  Šveice (1)  Taizeme (7)  Turcija (1)  Ukraina (2)  Ungārija (1)  Vācija (7)  Vjetnama (2)  Zviedrija (1) Pamatraksts: Badmintonistu uzskaitījums 2016. gada vasaras olimpiskajās spēlēs 2016. gada vasaras olimpisko spēļu badmintona sacensībās startēja 172 sportisti. «Rio 2016: Badmintons». Rio 2016. Arhivēts no oriģināla, laiks: 2015. gada 17. aprīlis. Skatīts: 2015. gada 17. aprīlis. Duncan Mackay. «Olympics doubles rules changed for Rio 2016 after match-fixing scandal». Inside the Games, 2012. gada 30. novembris. Skatīts: 2015. gada 24. jūnijs. «8,400 shuttlecocks, 250 golf carts, 54 boats... the mind-blowing numbers behind the Rio 2016 Games». Arhivēts no oriģināla, laiks: 2016. gada 7. jūlijs. «Rio 2016 – BWF Badminton Qualification System» (PDF). BWF. Arhivēts no oriģināla, laiks: 2015. gada 23. septembris. Skatīts: 2015. gada 24. jūnijs. Badmintons 2016. gada vasaras olimpiskajās spēlēs (Rio2016.com) Arhivēts 2016. gada 26. augustā, Wayback Machine vietnē. Badmintons 2016. gada vasaras olimpiskajās spēlēs (SR/Olympic Sports)[novecojusi saite]