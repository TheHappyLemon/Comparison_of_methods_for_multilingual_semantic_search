"Mistera Makinlija bēgšana" ir padomju režisora Mihaila Šveicera 1975. gadā studijā "Mosfilm" uzņemtā divsēriju fantastikas filma. Kāds vieglprātīgs zinātnieks izgudro līdzekli ("koloīdo gāzi"), kas ļauj cilvēkam aizmigt, nogulēt simt vai vairāk gadus un pamosties gandrīz tādā pašā fiziskajā stāvoklī kā pirms laišanās miegā. Koloīdā gāze tiek nekavējoties izmantota komerciālos nolūkos. Miljardieris Sems Boulders izveido salvatoriju sistēmu — labiekārtotas glabātuves dziļā pazemē tiem cilvēkiem, kas vēlas doties nākotnē — bēgt no šodien neārstējamas slimības, no garlaicības, no kodolkara draudiem vai vienkārši tāpēc, ka vēlas "palikt mūžīgi čempioni" (Brazīlijas futbola komanda). L. Ļeonova oriģinālajā stāstā, kas sarakstīts 1960. gadā, ļaudis uz salvatorijiem devās, bēgot no kara šausmām vai slēpjoties no kapitālistiskās iekārtas, filmā šī ideoloģija gandrīz nav manāma. Filmas galvenais varonis Makinlijs ir mazs, neievērojams cilvēciņš, kādas reklāmas aģentūras darbinieks. Viņu moka nepilnvērtības komplekss, ko varonis uztver kā bailes no kodolkara un vispasaules katastrofas. Makinlijs cenšas bēgt no apkārtējās pasaules un pats no sevis. Vairāki Makinlija mēģinājumi tikt pie naudas, lai nopirktu kāroto biļeti uz salvatoriju, beidzas neveiksmīgi. Visubeidzot viņš atrod loterijas biļeti un laimē summu, kas nepieciešama salvatorija biļetes iegādei. Sapnis piepildās — Makinlijs iegrimst mierīgā miegā, lai pamostos pēc 250 gadiem. Nomazgājies un noskuvies viņš gatavojas ienākt jaunajā pasaulē, nepievēršot uzmanību salvatorija darbinieku dīvainajai uzvedībai, kuri savus pienākumus gan pilda stingrā saskaņā ar norādījumiem, bet ar jūtamu naidu un nicinājumu. Lifts izved Makinliju virszemē, un ziedoša dārza vietā to sagaida pasaule, ko izdedzinājuši neskaitāmi kari. Taču tas bijis tikai sapnis. Fināls ir diezgan optimistisks — Makinlijs paliek savā laikā un, lai tiktu vaļā no kompleksiem, viņš ar acīmredzamu prieku dara to, ko pirms tam nekad nav darījis. Donats Baņonis — misters Makinlijs Žanna Bolotova — mis Betla Boriss Babočkins — miljardieris Sems Bolders Alla Demidova — ielasmeita Vladimirs Visockis — ielu dziedonis Bils Sigers Leonīds Kuravļovs — misters Droots Olga Barneta — miss Ketija Bensona un citi aktieri. Šī kinofilma bija viena no pirmajām filmām, kas tika uzņemta jaunizveidotajā sistēmā ar universālu kadra formātu, kas deva iespēju filmas kopijas veidot gan parastā, gan platekrāna vai platformāta versijās. Ielas ainas tika filmētas Budapeštā, kas tolaik bija visrietumnieciskākā no Austrumeiropas valstu galvaspilsētām. Filmā redzamas reklāmu izkārtnes ar uzrakstiem vācu valodā, vienā no epizodēm var redzēt izkārtni "Könyvesbolt" ("Grāmatnīca") ungāru valodā. «Бегство мистера Мак-Кинли». Encyclopedia of Russian Cinema. Arhivēts no oriģināla, laiks: 2018. gada 17. martā. Skatīts: 2018. gada 8. decembrī. Arhivēts 2018. gada 17. martā, Wayback Machine vietnē. «Энциклопедия кино — БЕГСТВО МИСТЕРА МАККИНЛИ». dic.academc.ru. «БЕГСТВО МИСТЕРА МАК-КИНЛИ. Х/Ф». Russia-K. Arhivēts no oriģināla, laiks: 2018. gada 18. decembrī. Skatīts: 2018. gada 8. decembrī. Леонид Леонов. Бегство Мистера Мак-Кинли «Высоцкий. Глава 61. Бегство мистера Мак-Кинли». Echo of Moscow. Arhivēts no oriģināla, laiks: 2018. gada 25. oktobrī. Skatīts: 2018. gada 8. decembrī. «Бегство мистера Мак-Кинли» на Youtube «Баллада об оружии», кинопроба к фильму «Бегство мистера Мак-Кинли» YouTube IMDb profils (angliski)