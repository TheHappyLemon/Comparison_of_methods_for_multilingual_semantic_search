Lorēna Koena (angļu: Lauren Cohan; dzimusi 1982. gada 7. janvārī) ir britu/amerikāņu aktrise un modele. Visvairāk pazīstama ar Megijas Grīnas lomu TV seriālā "Staigājošie miroņi", kā arī lomām seriālos Supernatural kur atveidoja Bellu Talbotu un "Vampīra dienasgrāmatas", filmējusies vairākās kinofilmās. Dzimusi 1982. gadā ģimenē ar angļu, īru, norvēģu un skotu saknēm. Uzaugusi Ņūdžersijā, 13 gadu vecumā pārcēlusies uz dzīvi Apvienotajā Karalistē. Pabeigusi Vinčesteras Universitāti Anglijā, kur studējusi drāmu un angļu literatūru. Karjeru uzsāka 2005. gadā ar Beatrises lomu filmā "Kazanova". Vēlāk atveidojusi vienu no galvenajām lomām komēdijā Van Wilder: The Rise of Taj. 2007. gadā sākusi filmēties arī TV seriālos. Seriāla Supernatural trešajā sezonā atveidojusi Belu Talbotu. No 2010. līdz 2012. gadam filmējusies seriālā "Vampīra dienasgrāmatas". 2011. gadā piedalījusies seriāla Chuck piecās sērijās. Kopš 2011. gada filmējas amerikāņu šausmu/drāmas seriālā "Staigājošie miroņi". Nospēlējusi galveno lomu 2016. gadā iznākušajā filmā "Puika" (The Boy). Filmējusies arī filmā "Betmens pret Supermenu: Taisnības rītausma", kur atveidojusi Martu Veinu. «Lauren Cohan» (angļu). ethnicelebs.com. Arhivēts no oriģināla, laiks: 2017. gada 14. decembrī. Skatīts: 2017. gada 28. novembrī. «Interview: 'Walking Dead' has it all for Lauren Cohan» (angļu). chicagotribune.com. 2014. gada 11. martā. Skatīts: 2017. gada 28. novembrī. Vikikrātuvē par šo tēmu ir pieejami multivides faili. Skatīt: Lorēna Koena. IMDb profils (angliski) AllMovie profils (angliski)