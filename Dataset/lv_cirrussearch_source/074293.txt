Čukči (pašnosaukums: ӆыгъоравэтӆьэт; IPA: [ɬəɣʔoráwətɬʔǝt]) ir viena no daudzskaitlīgākajām Krievijas Tālo Austrumu un Galējo Ziemeļu tautām. Apdzīvo plašu teritoriju Čukotkas autonomajā apvidū un tā pierobežas rajonos Kamčatkā, Jakutijā un Magadanas apgabalā. 2002. gada tautskaitē par čukčiem sevi atzina 15 767 cilvēku. Savu etnonīmu čukči ieguvuši 17. gadsimtā no čukču valodas vārda "чаучу" ([ʧawʧəw], briežiem bagāts), ar kuru briežkopji čukči apzīmēja sevi pretēji piekrastes čukčiem-suņkopjiem "анкальын" (jūrmalnieki, no vārda "анкы" — 'jūra'). Pašnosaukums оравэтӆьэт (cilvēki) vai ӆыгъоравэтӆьэт (īstie cilvēki). Rases tips ir jaukts. Visumā mongoloīds, bet ar dažām atšķirībām. Biežāk ir sastopamas acis ar horizontālu, nekā slīpu griezumu. Ādai nav dzeltenīga, bet bronzas nokrāsa. Sastopami indivīdi ar biezu sejas apmatojumu un viļņainiem, gandrīz sprogainiem matiem. [nepieciešama atsauce] Apmēram pusei čukču (7742 pēc 2002. gada datiem) dzimtā ir čukču valoda. No pārējiem lielākā daļa par dzimto uzskata krievu valodu. [nepieciešama atsauce] Krievu-čukču karš‎ Jaranga Первая чукотская. Россия годами воевала с чукчами. Почему она не могла победить гордый народ? Vikikrātuvē par šo tēmu ir pieejami multivides faili. Skatīt: Čukči. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)