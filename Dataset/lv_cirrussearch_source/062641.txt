Estele Herisa (angļu: Estelle Harris; dzimusi Nusbauma (angļu: Nussbaum) 1928. gada 22. aprīlī , mirusi 2022. gada 2. aprīlī) bija amerikāņu aktrise un komiķe, zināma ar savu pārspīlēti spalgo, ķērcošo balsi. Pazīstama pēc Esteles Kostansas lomas seriālā Seinfeld. Kā balss aktrise ieskaņojusi Kartupeļgalvas kundzi "Rotaļlietu stāsta" filmu sērijā, atveidojusi Marielu situāciju komēdijseriālā "Zaka un Kodija greznā dzīve" (The Suite Life of Zack & Cody) un ieskaņojusi Mammas Gundas balsi animācijas filmā "Tarzāns 2" (Tarzan II). Savas karjeras Herisa laikā piedalījusies dažādās televīzijas reklāmās. Viņa ieskaņojusi lomas vairākos animācijas seriālos un filmās, tostarp Mamma Lipskas lomu seriālā "Kima Possibla", Nāves māti seriālā "Mana trakā ģimene", veco lāču sievu filmā "Brālis lācis" (2003), Odriju filmā "Reiz prērijā" (2004). Herisas pēdējā loma bija Kartupeļgalvas kundzes balss filmā "Rotaļlietu stāsts 4" (2019). N. F. Mendoza. «With An Eye On...Why Estelle Harris wants to be a full-time mom to her boy George on 'Seinfeld'». Los Angeles Times, 1995. gada 29. janvāris. Skatīts: 2022. gada 2. aprīlis. «Estelle Harris (visual voices guide)». Behind The Voice Actors. Skatīts: 2022. gada 3. aprīlis. Vikikrātuvē par šo tēmu ir pieejami multivides faili. Skatīt: Estele Herisa. IMDb profils (angliski) AllMovie profils (angliski)