Paolo Sorrentīno (itāļu: Paolo Sorrentino; dzimis 1970. gada 31. maijā) ir itāļu kinorežisors un scenārists. Uzskatīs par vienu no ievērojamākajiem mūsdienu Itālijas kino režisoriem. Pazīstams ar savām vizuāli iespaidīgajām un sarežģītajām drāmām, kuras bieži salīdzina ar Federiko Fellīni un Mikelandželo Antonioni filmām. Savas karjeras laikā saņēmis vairākus apbalvojumus, tai skaitā BAFTA kino balvu, divas balvas Kannu kinofestivālā, četras balvas Venēcijas kinofestivālā, kā arī četras Eiropas Kino balvas. Saņēmis arī astoņas David di Donatello balvas un sešas Nastro d'Argento balvas. Savas karjeras sākumā režisējis tādas filmas kā L'uomo in più (2001), Le Conseguenze dell'Amore (2004), L'amico di famiglia (2006) un "Šī varētu būt īstā vieta" (This Must Be the Place, 2011). Par filmu Il divo (2009) saņēmis Žūrijas balvu Kannu kinofestivālā. Kļuvis starptautiski atpazīstams ar mākslas filmu "Dižais skaistums" (La grande bellezza, 2013), kas saņēma Amerikas Kinoakadēmijas balvu, Zelta globusa balvu un BAFTA kino balvu kā labākā ārzemju filma. Vēlāk sekoja filmas "Jaunība" (2015), "Silvio" (Loro, 2018) un "Tā bija Dieva roka" (2021). Pazīstams arī ar darbu televīzijā. Bijis autors un režisors HBO drāmas seriāliem "Jaunais pāvests" (2016) un "Jaunais pāvests" (The New Pope, 2020). Vikikrātuvē par šo tēmu ir pieejami multivides faili. Skatīt: Paolo Sorrentīno. IMDb profils (angliski) AllMovie profils (angliski)