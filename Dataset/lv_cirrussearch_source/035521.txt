Marta Litinska (ukraiņu: Марта Іванівна Літинська; dzimusi kā Šula (ukraiņu: Шуль) 1949. gada 25. martā Ļvivā, arī Litinska-Šula) ir Ukrainas starptautiskā lielmeistare šahā (1976). No 1970. gadu sākuma līdz 1980. gadu beigām bijusi viena no vadošajām PSRS šahistēm. PSRS sieviešu šaha čempionātos izcīnījusi zelta (1972), 5 sudraba (1971, 1973, 1974, 1982, 1985) un bronzas (1981) medaļas. Ukrainas izlases sastāvā 2 reizes (1979, 1981) uzvarējusi PSRS komandu šaha čempionātos. 1982. gadā komandas Trud sastāvā uzvarējusi PSRS komandu šaha kausā. 1991. gadā Ukrainas izlases sastāvā uzvarējusi PSRS sieviešu komandu šaha čempionātā. Daudzu starptautisko šaha turnīru laureāte, tajā skaitā izcīnījusi 2. vietu Brašovā (1972), dalījusi 1.-2. vietu Belgradā (1987), dalījusi 2.-3. vietu Atēnās (1990), dalījusi 1.-2. vietu Ļvivā. Par panākumiem turnīros FIDE 1972. gadā Litinskai piešķīra starptautiskās meistares (WIM), bet 1976. gadā - starptautiskās lielmeistares (WGM) nosaukumu. Vairākkārt piedalījusies Pasaules šaha čempiones izcīņas cikla starpzonu turnīros, kuros divas reizes uzvarējusi (1985, 1987). Divas reizes piedalījusies Pasaules šaha čempiones izcīņas pretendentu mačos, kuros 1974. gadā pusfinālā Rīgā piekāpusies Nanai Aleksandrijai ar 2½:5½ (+2, =1, -5), bet 1980. gadā ceturtdaļfinālā Bādenbādenē uzvarējusi Gīzelu Fišdiku ar 4½:3½ (+4, =1, -3), taču pusfinālā Viļņā atkal piekāpusies Aleksandrijai ar 5:7 (+3, =4, -5). Divas reizes piedalījusies arī Pasaules šaha čempiones izcīņas pretendentu turnīros, kuros 1986. gadā Malmē ierindojusies 3. vietā, bet 1988. gadā Chaltubo (tagad Gruzija) palikusi 4. vietā. Pārstāvējusi PSRS un Ukrainas komandas lielākajos komandu šaha turnīros: Pasaules šaha olimpiādēs piedalījusies 4 reizes (1988, 1992-1996). Komandu vērtējumā izcīnījusi 2 sudraba (1988, 1992) medaļas. Individuālajā vērtējumā izcīnījusi sudraba (1988) medaļu; Eiropas komandu šaha čempionātā piedalījusies 1992. gadā un komandu vērtējumā izcīnījusi zelta medaļu. 2002. gadā Naumburgā (Vācija) uzvarējusi Pasaules senioru šaha čempionātā. Arī nākamajos Pasaules senioru šaha čempionātos bijusi uz goda pjedestāla: 2003. gadā - 2. vieta, bet 2004. gadā - 3. vieta. Pēc izglītības ir matemātiķe, beigusi Ļvivas Universitāti. OlimpBase :: Soviet Team Chess Championship :: Marta Litinskaya OlimpBase :: Soviet Team Chess Cup :: Marta Litinskaya OlimpBase :: Soviet Women's Team Chess Championship :: Marta Litinskaya «1985 Zeleznovodsk Interzonal Tournament». Arhivēts no oriģināla, laiks: 2020. gada 29. jūnijā. Skatīts: 2016. gada 23. septembrī. 1987 Smederevska Palanka Interzonal Tournament «1974-75 Candidates Matches». Arhivēts no oriģināla, laiks: 2012. gada 25. maijā. Skatīts: 2016. gada 23. septembrī. 1980-81 Candidates Matches 1986 Malmo Candidates Tournament 1988 Chaltubo Candidates Tournament OlimpBase :: Women's Chess Olympiads :: Marta Litinskaya OlimpBase :: European Women's Team Chess Championship :: Marta Litinskaya «12. Schachweltmeisterschaft der Senioren 2002». Arhivēts no oriģināla, laiks: 2011. gada 17. septembrī. Skatīts: 2016. gada 23. septembrī. «13. Senioren-Schachweltmeisterschaft 2003». Arhivēts no oriģināla, laiks: 2016. gada 4. martā. Skatīts: 2016. gada 23. septembrī. «14. Senioren-Schachweltmeisterschaft 2004». Arhivēts no oriģināla, laiks: 2015. gada 24. septembrī. Skatīts: 2016. gada 23. septembrī. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)