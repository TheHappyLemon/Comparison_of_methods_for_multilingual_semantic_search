Nacionālās basketbola asociācijas 2002.—2003. gada sezona bija 57. NBA sezona. Šajā sezonā piedalījās 29 komandas (28 no ASV un 1 no Kanādas). Par NBA čempioniem kļuva Sanantonio "Spurs" spēlētāji, kas sešu spēļu finālsērijā pieveica Ņūdžersijas "Nets" ar 4—2. Par regulārās sezonas un finālsērijas vērtīgāko spēlētāju tika atzīts Sanantonio "Spurs" spēlētājs Tims Dankans. 2002. gada NBA drafts notika 2002. gada 26. jūnijā, tajā Hjūstonas "Rockets" ar pirmo numuru izvēlējās ķīniešu centra spēlētāju Jao Minu. 52. NBA Visu zvaigžņu spēle notika Philips Arena arēnā Atlantā, Džordžijas štatā 2003. gada 19. februārī. Tajā Rietumu komanda uzvarēja Austrumus ar 155—145. Par spēles vērtīgāko spēlētāju tika atzīts Kevins Gārnets no Minesotas "Timberwolves". Lai noskaidrotu spēles uzvarētāju, bija nepiciešami divi papildlaiki, tā bija visilgākā Visu zvaigžņu spēle līgas pastāvēšanas vēsturē. Šajā sezonā Maikls Džordans trešoreiz un pēdējoreiz paziņo par karjeras beigām. Savu pēdējo spēli viņš aizvadīja 2003. gada 16. aprīlī Filadelfijā. Piezīmes z – Ieguva mājas spēļu priekšrocības visām izslēgšanas spēlēm. c – Ieguva mājas spēļu priekšrocības konferences izslēgšanas spēlēm. y – Ieguva divīzijas titulu. x – Iekļuva izslēgšanas spēlēs. Piezīmes: Treknraksts = komanda uzvar kārtā MVP: Tims Dankans, Sanantonio "Spurs" Labākais aizsardzībā: Bens Volless, Detroitas "Pistons" Debitants: Amare Stademaijers, Fīniksas "Suns" Rezervists: Bobijs Džeksons, Sakramento "Kings" Visvairāk progresējušais: Gilberts Arenass, Goldensteitas "Warriors" Treneris: Gregs Popovičs, Sanantonio "Spurs" Ģenerālmenedžeris: Džo Dumarss, Detroitas "Pistons" Oficiālā NBA mājaslapa (angliski) Basketball Reference profils Arhivēts 2012. gada 4. oktobrī, Wayback Machine vietnē. (angliski)