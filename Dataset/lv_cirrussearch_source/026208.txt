Babuškina (krievu: Бабушкин, burjatu: Бабушкин хото) ir pilsēta Sibīrijas dienviddaļā, Burjatijas Republikas Kabanskas rajonā. Izvietojusies Baikāla ezera dienvidu krastā Misovkas upītes grīvā pie Transsibīrijas maģistrāles. Viena no Burjatijas piecām vēsturiskajām pilsētām. Mūsdienās mežrūpniecības centrs un transporta mezgls. Dibināts ap 1760. gadu kā Posoļskas klostera ciemats (выселок). Šeit sākās Udunginas trakts pāri Hamardabana grēdai, ko ierīkoja Kjahtas tirgotāji preču transportēšanai no Ķīnas. Līdz 1892. gadam saukta par Misovsku (Мысовский), līdz 1902. gadam — pasta stacija Misovaja (Мысовая), līdz 1941. gadam — Misovska (Мысовск). Strauja attīstība sākās sakarā ar Transsibīrijas maģistrāles būvniecību. 1900. gadā tika izveidota dzelzceļa stacija Misovaja un līdz Baikālu no dienvidiem apliecošā posma izbūvei 1904. gadā uz Misovajas piestātni ar prāmi pāri ezeram tika transportēti vilcienu sastāvi. 1902. gadā piešķirts bezapriņķa pilsētas statuss. 1941. gadā pārdēvēta tagadējā vārdā par godu profesionālajam revolucionāram Ivanam Babuškinam, kuru 1906. gadā Misovskā nošāva soda vienība. «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Arhivēts no oriģināla, laiks: 26 jūlijs 2018. Skatīts: 23 janvāris 2019. Города России. Бабушкин (Бурятия) Vikikrātuvē par šo tēmu ir pieejami multivides faili. Skatīt: Babuškina. Krievijas Lielās enciklopēdijas raksts (krieviski)