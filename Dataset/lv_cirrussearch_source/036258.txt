Korina Peptana (rumāņu: Corina Peptan; dzimusi 1978. gada 17. martā Bumbešti-Žiu) ir Rumānijas starptautiskā lielmeistare šahā (1995). Trīspadsmit gadu vecumā kļuvusi par Rumānijas sieviešu šaha čempionāta uzvarētāju. Kopumā Rumānijas sieviešu šaha čempionātos izcīnījusi 16 medaļas: 11 zelta, 2 sudraba un 3 bronzas. Daudzkārtējā Eiropas un Pasaules junioru šaha čempionātu laureāte, kuros izcīnījusi 4 zelta (1988. gadā Pasaules junioru čempionāts U10 vecuma grupā, 1990. gadā Pasaules junioru čempionāts U12 vecuma grupā, 1991. gadā Pasaules junioru čempionāts U14 vecuma grupā, 1995. gadā Pasaules junioru čempionāts U18 vecuma grupā), 4 sudraba (1992. gadā Pasaules junioru čempionāts U14 vecuma grupā, 1992. gadā Eiropas junioru čempionāts U14 vecuma grupā, 1993. gadā Eiropas junioru čempionāts U16 vecuma grupā, 1996. gadā Pasaules junioru čempionāts U20 vecuma grupā) un 5 bronzas (1989. gadā Pasaules junioru čempionāts U12 vecuma grupā, 1991. gadā Eiropas junioru čempionāts U14 vecuma grupā, 1994. gadā Eiropas junioru čempionāts U16 vecuma grupā, 1995. gadā Pasaules junioru čempionāts U20 vecuma grupā, 1996. gadā Pasaules junioru čempionāts U18 vecuma grupā) medaļas. Trīs reizes piedalījusies Pasaules sieviešu šaha čempionātos pēc izslēgšanas sistēmas (2000, 2001, 2004), kur labāko panākumu guvusi 2000. gadā Ņūdelī, kad uzvarot Moniku Kalsetu Ruisu, Maiju Čiburdanidzi un Nanu Joseliani iekļuvusi 4. kārtā, kur piekāpusies Cjiņai Kaņjinai. 1998. gadā uzvarējusi Eiropas šaha klubu kausā sievietēm Timišoaras komandas AEM-Luxten Timişoara sastāvā. Daudzu starptautisko šaha turnīru uzvarētāja, tajā skaitā uzvarējusi Timišoarā (1995, 2002), Belgradā (1995), Kišiņevā (1998), Ostravā (1999), Marijas Albulecas memoriālā Breilā (2008). Pārstāvējusi Rumānijas komandu lielākajos komandu šaha turnīros: Pasaules šaha olimpiādēs piedalījusies 10 reizes (1992-1998, 2002-2008, 2014-2016). Individuālajā vērtējumā izcīnījusi zelta (2004) un sudraba (1994) medaļas; Eiropas komandu šaha čempionātos piedalījusies 6 reizes (1992-1999, 2005-2009). Komandu vērtējumā izcīnījusi sudraba (1997) un bronzas (1999) medaļas. Par panākumiem turnīros FIDE 1994. gadā Peptanai piešķīra starptautiskās meistares (WIM), bet 1995. gadā - starptautiskās lielmeistares (WGM) nosaukumu. 2004. gadā saņēmusi starptautiskā meistara vīriešiem (IM) nosaukumu. «Federaţia Română de Şah: Prezentare». Arhivēts no oriģināla, laiks: 2018. gada 17. martā. Skatīts: 2016. gada 8. novembrī. 2000 FIDE Knockout Matches OlimpBase :: 3rd European Chess Club Cup (women), Wuppertal 1998, AEM-Luxten Timişoara OlimpBase :: Women's Chess Olympiads :: Corina-Isabela Peptan OlimpBase :: European Women's Team Chess Championship :: Corina-Isabela Peptan Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)