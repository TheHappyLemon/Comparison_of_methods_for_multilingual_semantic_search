Austrumukraina (ukraiņu: Східна Україна) ir kultūrvēsturiskais reģions, kas ietver Harkivas, Doneckas un Luhanskas apgabalu. Ukrainas austrumos 18. gadsimtā dzīvoja dažādas etniskās grupas, tostarp ukraiņi (61,3% Doneckas apgabalā), krievi — 12,2 %, rumāņi — 6,2% (2,5%), grieķi — 3,7%, armēņi — 2,6%. Pēc holodomora tika pārcelti krievi, galvenokārt uz Donbasu, Dņepras un Odesas reģioniem. Strādāt Donbasa raktuvēs atbrauca cilvēki no visas Krievijas un Padomju Savienības. Austrumukraina un Donbass kā tās galvenā daļa pašlaik ir vāji integrēta valsts procesos, iedzīvotāji runā galvenokārt krieviski. Tajā pašā laikā etniskā, reliģiskā un kultūras motivācija būtiski neietekmē vēlēšanu izvēli. Karš Austrumukrainā (ukraiņu: Війна на сході України) ir daļa no Krievijas—Ukrainas kara Ukrainas Donbasa teritorijā (Doneckas un Luhanskas apgabalā), kas sākās pēc Krimas aneksijas 2014. gada martā ar pret jauno Ukrainas valdību vērstām prokrieviskām demonstrācijām Doneckā, Luhanskā un citās Ukrainas austrumu un dienvidu pilsētās, kas pārauga vardarbīgos mēģinājumos ieņemt vietējo pašvaldību iestādes. Lai nodrošinātu reģiona attīstību, ir jārisina vairāki ekonomiski, sociāli un vides jautājumi. Galvenais jautājums ir ražošanas materiāli tehniskās bāzes atjaunošana, īpaši Donbasa smagajā rūpniecībā, nepieciešama racionāla ekonomiskā un investīciju politika. Sausuma dēļ Luhanskas un Doneckas apgabalos katru gadu tiek novēroti ugunsgrēki. Harkiva — slavena ar savu universitāti, kas dibināta 1806. gadā, un ar savu mašīnbūves un militāro rūpniecību. Donecka — neformālā akmeņogļu ieguves rajona Donbasa galvaspilsēta. Luhanska — ievērojams mašīnbūves (lokomotīves, tramvaji, kalnrūpniecības iekārtas), metalurģijas, pārtikas rūpniecības centrs. Kramatorska — ievērojams dzelzceļa mezgls, mašīnbūves, metalurģijas, vieglās, pārtikas un būvmateriālu rūpniecības centrs. Bahmuta — pilsētā ir attīstīta būvmateriālu, mašīnbūves, pārtikas rūpniecība un akmens sāls ieguve. Mariupole — pilsētā atrodas liels mašīnbūves uzņēmums Azovmaš (līdz 2022. gadam), kā arī ievērojama jūras osta. Slovjanska — ievērojams dzelzceļa mezgls, attīstīta ķīmiskā rūpniecība. Centrālukraina Ziemeļukraina Rietumukraina Dienvidukraina Donbass «Donbas: Why Russia is trying to capture eastern Ukraine». BBC News (en-GB). 2022-04-01. Skatīts: 2023-04-06. Rietumukraina