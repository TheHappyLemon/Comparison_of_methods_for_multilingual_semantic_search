Jarno Trulli (itāļu: Jarno Trulli; dzimis 1974. gada 13. jūlijā Peskārā, Itālijā) ir itāļu autosportists, pazīstams pateicoties savai Formula 1 karjerai. Viņš tika nosaukts par godu somu motosportistam Jarno Sārinenam, kurš gāja bojā Moncas trasē neilgi pirms piedzima Trulli. Sākot ar 2010. gadu pārstāv Lotus komandu. Trulli debitēja F1 1997. gada Austrālijas Grand Prix ar Minardi. Sezonas vidū viņš pārcēlās uz Prost komandu, kur aizvietoja savainoto Olivjē Panī. Austrijas Grand Prix viņš bija tuvu tam, lai finišētu otrajā vietā, tomēr izstājās dzinēja defekta dēļ. Trulli bija Panī komandas biedrs Prost 1998. un 1999. gadā. 1999. gada Eiropas Grand Prix Trulli finišēja 2. vietā un izcīnīja pirmo goda pjedestālu karjerā. 2000. gadā Trulli kļuva par Jordan komandas pilotu. Savā pirmajā sezonā ar šo komandu viņš izcīnīja 6 punktus, bet 2001. gadā — 12 punktus un 9. vietu kopvērtējumā, kas bija viņa labākais sasniegums karjerā. 2002. gadā itālis pievienojās jaunizveidotajai Renault komandai un bija astotais kopvērtējumā. 2003. gadā, pateicoties punktu sistēmas izmaiņām, Trulli guva punktus 9 no 16 sacīkstēm un Vācijas Grand Prix bija trešais. 2004. gada Monako Grand Prix Jarno Trulli izcīnīja savu pirmo un pagaidām vienīgo uzvaru, kā arī pirmo pole-position. Sezonas beigās pilots lauza līgumu ar Renault un pēdējās sacīkstes aizvadīja Toyota komandā, ar kuru tika noslēgts līgums arī uz nākamajām sezonām. 2005. gadā viņš trīsreiz kāpa uz pjedestāla. Nākamās divas sezonas bija mazāk veiksmīgas, Trulli un Toyota reti izcīnīja punktus. 2008. un 2009. gadā komandas sniegums atkal uzlabojās, pilots sezonu kopvērtējumā ieņēma attiecīgi 9. un 8. vietu. 2009. gada beigās Toyota paziņoja, ka beigs dalību F1. Sākot ar 2010. gadu Trulli pārstāv Lotus komandu. Viņa komandas biedrs ir Heiki Kovalainens. Trulli ir precējies ar Barbaru. Pārim ir divi dēli — 2005. gadā dzimušais Enco, kurš ir nosaukts par godu Jarno tēvam un 2006. gadā dzimušais Marko. Jarno ir arī vīna dārza līdzīpašnieks un ražo pats savu vīnu ar nosaukumu "Jarno". Sacīkstes treksnrakstā sāktas no pirmās starta pozīcijas. Sacīkstēs slīprakstā ir uzrādīts ātrākais apļa laiks. ‡ Iegūta puse no punktiem, jo netika veikti 75% sacīkstes. Oficiālā mājaslapa (angliski) "Jarno" vīna mājaslapa (angliski), (itāliski)