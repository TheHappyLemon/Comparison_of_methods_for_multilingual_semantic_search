Mirjana Mariča (serbu: Мирјана Марићћ; dzimusi 1970. gada 10. janvārī Ņujorkā) ir Serbijas starptautiskā lielmeistare šahā (1991). Piedzimusi ASV, kur viņas tēvs strādājis ANO. 1985. gadā uzvarējusi Pasaules junioru šaha čempionātā U16 vecuma grupā. Divas reizes uzvarējusi Dienvidslāvijas sieviešu šaha čempionātā (1991 - kopā ar Suzanu Maksimoviču, 1993). Divas reizes piedalījusies Pasaules šaha čempiones nosaukuma izcīņas cikla starpzonu turnīros, kuros abos nospēlējusi neveiksmīgi. 1991. gadā Suboticā ierindojusies 23. vietā, bet 1993. gadā Džakartā ieņēmusi 21. vietu. 1996. gadā Dienvidslāvijas komandas Agrouniverzal Zemun sastāvā uzvarējusi Eiropas šaha klubu komandu sacensībās sievietēm. Pārstāvējusi Dienvidslāvijas komandu lielākajos komandu šaha turnīros: Pasaules šaha olimpiādēs piedalījusies 3 reizes (1990, 1994-1996); Eiropas komandu šaha čempionātā piedalījusies 1992. gadā. Par panākumiem turnīros FIDE 1991. gadā Maričai piešķīra starptautiskās lielmeistares (WGM) nosaukumu. Mirjanai ir dvīņumāsa Alise, kas ir piedzimusi tikai par 20 minūtēm ātrāk un arī ir šaha lielmeistare. Māsas Maričas ir vienīgās dvīņu māsas pasaulē ar lielmeistares tituliem. «1991 Subotica Interzonal Tournament». Arhivēts no oriģināla, laiks: 2016. gada 3. martā. Skatīts: 2017. gada 25. aprīlī. 1993 Jakarta Interzonal Tournament OlimpBase :: 1st European Chess Club Cup (women), Smederevska Palanka 1996, Agrouniverzal Zemun OlimpBase :: Women's Chess Olympiads :: Mirjana Marić OlimpBase :: European Women's Team Chess Championship :: Mirjana Marić Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)