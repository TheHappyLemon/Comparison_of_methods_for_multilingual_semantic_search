Maikls De Luka (angļu: Michael De Luca; dzimis 1965. gada 13. augustā) ir amerikāņu kinoproducents un scenārists. Bijušais ražošanas direktors New Line Cinema un DreamWorks studijās, De Luka trīs reizes ticis nominēts Amerikas Kinoakadēmijas balvai nominācijā "Labākā filma". De Luka piedzima Bruklinā, Ņujorkā. Viņa māte bija emigrējusi vācu ebrejiete, tēvs itāļu izcelsmes amerikānis, kurš strādāja uzņēmumā ConEdison. 1986. gadā De Luka uzsāka darbu šovbiznesā. Iesākumā viņš strādāja par scenāriju redaktoru, bet ļoti ātri pakāpās pa karjeras kāpnēm, lielākoties patiecoties savam mentoram Robertam Šaiji. 195. gadā De Luka pabeidza Ņujorkas Universitātes mākslas skolas studijas. 1988. gadā, De Luka debitēja kino industrijā kā līdzproducents filmai Leatherface: The Texas Chainsaw Massacre III. De Luka kopš bērnības ir liels komiksu un grafisko romānu fans, tostarp arī Frenka Millera darbiem un zinātniskai fantastikai, kā piemēram "Zvaigžņu ceļš". 1996. gadā, De Luka, pašpasludinātais trekijs, vērsās pie producentiem Brenona Bragas un Rona Mūra ar ideju priekš seriāla Star Trek: Voyager un ieguva tiesības sarakstīt scenāriju vienai no sērijām. De Luka ir scenārija līdzautors populāra britu komiksa varoņa tiesneša Dreda filmas adaptācijai, kurā galveno lomu atveido Silvestrs Stallone. De Luka bija New Line Cinema studijas ražošanas direktors. Viņa pienākumos ietilpa pirms producēšanas iespējamo filmu caurskatīšana, viņa laikā studija izlaida tādas filmas kā "Septiņi", "Piektdiena" (Friday), "Naktis bugi stilā", "Ostins Pauerss" (Austin Powers), "Spriedze" (Rush Hour), "Asmens" un "Magnolija". De Luka sarakstīja scenāriju un producēja filmu Freddy's Dead: The Final Nightmare, kas ir sestā filma "Šausmas Gobu ielā" filmu sērijā. Pēc darba studijā New Line Cinema, no 2001. līdz 2004. gadam De Luka strādāja par ražošanas direktoru studijā DreamWorks. Pēc sadarbības līguma beigām ar studiju DreamWorks, De Luka parakstīja līgumu ar studiju Sony Pictures un izveidoja pats savu producentu uzņēmumu Michael De Luca Productions. Pirmā filma, ko producēja viņa uzņēmums ir "Rēgu Bruņinieks" (Ghost Rider, 2007) ar Nikolasu Keidžu galvenajā lomā, pēc tam sekoja filmas "21" (2008) un "Mīlas guru" (2008) ar Maiku Maiersu galvenajā lomā. Viņš divas reizes ticis izvirzīts Amerikas Kinoakadēmijas balvai nominācijā "Labākā filma" — 2010. gadā par filmu "Sociālais tīkls" un 2011. gadā par filmu "Naudas spēle". Trešo reizi De Luka tika nominēts šai balvai par 2014. gadā producēto Pola Grīngrasa filmu "Kapteinis Filipss: Somālijas pirātu gūstā". Vēl De Luka ir producējis 2011. gada rīmeiku klasiskai kulta vampīru šausmu filmai Fright Night. De Luka kopā ar Danu Bruneti producēja "Greja piecdesmit nokrāsas" (Fifty Shades of Grey), kas ir 2015. gada adaptācija tāda paša nosaukuma romānam dižpārdoklim. 2009. gadā apprecējās ar aktrisi Andželiku Madridi (1974), viņiem ir meita Skailāre (2008) un dēls Keidens (2012). «Michael De Luca Biography (1965–)». Filmreference.com. Skatīts: 2012. gada 11. jūlijs. Stephen Galloway. «The Confessions of Mike De Luca». The Hollywood Reporter. «NYU Alumnus Mark Bridges Wins Oscar for Best Costume Design for "The Artist"». New York University. 2012. gada 27. februāris. Skatīts: 2012. gada 27. februāris. «Judge Dredd». 1995. gada 30. jūnijs. Skatīts: 2016. gada 31. oktobris – caur IMDb. Masked Slasher. «Mike De Luca Dishes on Priest, Mentions August as Possible Release Date». Dreadcentral.com, 2010. gada 15. janvāris. Skatīts: 2012. gada 11. jūlijs. «Michael De Luca». Skatīts: 2016. gada 31. oktobris. «Fright Night Remake Still in the Cards». Dreadcentral.com. Skatīts: 2012. gada 11. jūlijs. «The Social Network Producers Team Up Again For Fifty Shades of Grey Adaptation». BusinessInsider.com. Skatīts: 2012. gada 10. jūlijs. «'Sony Fires Up 'Gran Turismo' Movie With 'Fifty Shades' Producers (Exclusive)». The Wrap. 2013. gada 23. jūlijs. Arhivēts no oriģināla, laiks: 2013. gada 25. jūlijā. Skatīts: 2013. gada 24. jūlijā. IMDb profils (angliski) AllMovie profils (angliski) Box Office Mojo profils (angliski) De Lukas intervija Collider De Lukas intervija Variety De Luka vietnē Hollywood