Peiteļa ezers (arī Pītelis, Piteļa ezers; krievu: Питель) ir ezers uz Latvijas un Krievijas robežas. Izvietojies Mudavas zemienes Zilupes līdzenumā Ludzas novada Līdumnieku pagastā un Krievijas Pleskavas apgabala Krasnogorodskas rajonā; no 3,47 km² kopējās platības Latvijas teritorijā ir 1,39 km². Dibens smilšains, dūņains, vietām siekstains. Krasti zemi, krastos lieli purvu masīvi, tai skaitā Kļešņiku purvs. Ezera rietumu krastā Peiteļu pilskalns (Purva saliņa). Cauri ezeram tek Rūbeža upe uz Zilupi. Makrofīti: niedres, kosas, glīvenes, kalmes, lēpes, grīšļi, meldri. Mīt asaris, līdaka, rauda, karūsa, plaudis, ālants. LĢIA vietvārdu datubāze Valsts kultūras pieminekļu aizsardzības inspekcija. Valsts aizsargājamo nekustamo kultūras pieminekļu saraksts[novecojusi saite] Ezeri.lv Pītelis