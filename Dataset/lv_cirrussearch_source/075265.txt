Ernests Foldāts (1925. gada 15. maijs — 2003. gada 15. janvāris) bija latviešu biologs, doktors. Latvijas Universitātes Goda doktors (1991), Latvijas Zinātņu akadēmijas ārzemju loceklis (1993). Starptautiski pazīstams orhideju pētnieks, kas aprakstījis 70 jaunas orhideju sugas. Veicis Venecuēlas orhideju stādu dāvinājumus LU Botāniskajam dārzam un Latvijas Nacionālajam botāniskajam dārzam. Ernests Foldāts dzimis 1925. gada 15. maijā Liepājā, kur mācījās pamatskolā un Liepājas ģimnāzijā. Otrā pasaules kara laikā viņu iesauca Latviešu leģiona 15. divīzijā. Otrā pasaules kara beigās Vācijā padevās gūstā Rietumu sabiedrotajiem, pēc atbrīvošanas pabeidza Ēbenveileras latviešu ģimnāziju (1945). Studēja matemātiku Freiburgas Alberta Ludviga universitātē (1946-1948), pēc tam bioloģiju Venecuēlas Centrālajā Universitātē (1949-1954). Pēc tam kā universitātes darbinieks organizēja ekspedīcijas Venecuēlas orhideju izpētei, atklāja vairāk par 70 līdz tam nezināmu orhideju sugu. Par šo tēmu 1964. gadā Hārvarda Universitātē aizstāvēja doktora disertāciju un papildinājās Jūras bioloģijas laboratorijā Vudskūlā (Woodshool, ASV). Publicēja 5 sējumu grāmatu par Venecuēlas orhideju floru (1969–1970). Bija Venecuēlas Centrālās Universitātes Botānikas departamenta un Bioloģijas fakultātes direktors, Zinātņu fakultātes dekāns. Marakaibo Botāniskā dārza Augstākās Daiļdārzkopības skolas dibinātājs un vadītājs (1980-1983), Botānikas institūta orhideologs. Latvijas Universitātes Bioloģijas fakultātes viesprofesors (1990, 1993). Latviešu valodā nolasīja lekciju kursus "Tropu ekoloģija", "Algoloģija", "Tuksneša ekoloģija" un "Orhideju ekoloģija". Bioloģijas fakultātes botānikas un ekoloģijas katedrai uzdāvināja Venecuēlas orhideju un ķērpju herbāriju. 1991. gadā piedalījās Pasaules latviešu zinātnieku kongresā Rīgā. Ernests Foldāts bija jaunākās latviešu studentu korporācijas Fraternitas Vanenica biedrs. Miris 2003. gada 15. janvārī. Starptautiskā Kreolas prēmiju zinātnē (1964) Venecuelas Centrālās Universitātes Zinātņu fakultātes Zelta medaļa un diploms (1965) Hosē Marias Vargas ordenis, pirmā klase (1974, 1994) Henrija Pitiera pirmās klases ordenis par sasniegumiem dabas aizsardzībā (1982) International Federation of Scientific Societies Goda diploms (1989) Linneja biologu biedrības loceklis (1993) Francisko De Venanci ordenis (1998) Publicējis vairāk kā 50 zinātniskus darbus. Nozīmīgākais no tiem ir Venecuēlas orhideju flora 5 sējumos: Foldats, Ernesto. Orchidaceae. Caracas: Edición Especial del Instituto Botanico. Foldats, Ernesto. Contríbucíón a la Orquídíoflora de Venezuela. Caracas: Empresa "El Cojo". Biogrāfija Arhivēts 2008. gada 15. decembrī, Wayback Machine vietnē. Foto (angliski) Ernests Foldāts Arhivēts 2016. gada 5. martā, Wayback Machine vietnē. Riharda Kondratoviča nekrologs "Universitātes Avīzē" 11.03.2003.