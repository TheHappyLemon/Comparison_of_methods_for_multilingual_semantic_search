41. šaha olimpiāde notika no 2014. gada 1. līdz 14. augustam Norvēģijas pilsētā Trumsē. Olimpiādē piedalījās 177 vīriešu (ieskaitot Norvēģijas "B", "C" un "D") un 136 sieviešu (ieskaitot Norvēģijas "B", "C" un "D") komandas. Spēles reglaments: Šveices sistēma 11 kārtās. Apdomas laiks: katram spēlētājam 90 minūtes 40 gājieniem un turpinājumā 30 minūtes līdz partijas beigām ar 30 sekunžu pieskaitījumu katram partijā izdarītam gājienam sākot ar pirmo. Vērtējums: Par uzvaru mačā komanda ieguva divus mačpunktus, par neizšķirtu (2:2) vienu mačpunktu. Turnīra noslēgumā augstāku vietu ieguva komanda, kura bija guvusi 11 kārtās vairāk mačpunktu (MP). Pie vienādiem rādītājiem, vietas noteikšanai lietoja Zonneborna-Bergera punktu summu (ZBP). Ja arī tā izrādījās vienāda, tad bija jāizšķir partijās iegūtai punktu summai (P). Olimpiādes galvenais tiesnesis bija FIDE starptautiskais tiesnesis Panagiotis Nikolopoulos (Grieķija). Vīriešu (atklātā) turnīra labākās komandas bija: Šajā olimpiādē katra galdiņa labākais spēlētājs tika noteikts pēc performances reitinga. Ķīnas šahistam Jui Janji bija labākais performances reitings starp visiem olimpiādes dalībniekiem. 1. galdiņš: Veselins Topalovs 2872 2. galdiņš: Ngujens Ngok Čion Šons 2843 3. galdiņš: Jui Janji 2912 4. galdiņš: Nikola Sedlaks 2773 Rezervists: Semjuels Šenklends 2831 Latvijas vīriešu komanda ierindojās 35. vietā. Tās dalībnieku rezultāti apkopoti tabulā: Sieviešu turnīrā labākās komandas bija: Šajā olimpiādē katra galdiņa labākā šahiste tika noteikta pēc performances reitinga. Gruzijas šahistei Nanai Dzagnidzei tas bija vislabākais starp visām olimpiādes dalībniecēm. 1. galdiņš: Nana Dzagnidze 2719 2. galdiņš: Valentīna Guņina 2651 3. galdiņš: Aleksandra Kosteņuka 2639 4. galdiņš: Natālija Žukova 2512 Rezerviste: Padminī Routa 2584 Latvijas sieviešu komanda ierindojās 39. vietā. Tās dalībnieču rezultāti apkopoti tabulā: Nonas Gaprindašvili vārdā nosaukto balvu ieguva Ķīna, kurai bija visaugstākie rādītāji abu tās komandu (vīriešu un sieviešu) vērtējumā. 41st Chess Olympiad: Tromsø 2014 (angliski) 41st Chess Olympiad (women): Tromsø 2014 (angliski) Olympiad Pairing Rules (angliski) 41st Chess Olympiad: Tromsø 2014 Standings (angliski) 41st Chess Olympiad: Tromsø 2014 Latvia (LAT) (angliski) 41st Chess Olympiad (women): Tromsø 2014 Standing (angliski) 41st Chess Olympiad (women): Tromsø 2014 Latvia (LAT) (angliski) 41st Chess Olympiad: Tromsø 2014 (angliski) Oficiālā mājaslapa (angliski)