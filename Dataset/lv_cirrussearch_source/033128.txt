Roberts Birns (angļu: Robert Byrne; 1928. gada 20. aprīlis, Ņujorka — 2013. gada 12. aprīlis, Ņujorka) bija ASV starptautiskais lielmeistars šahā (1964). 1960.-1970. gados bijis viens no ASV spēcīgākajiem šahistiem. 1972. gadā uzvarējis ASV šaha čempionātā. 1960. un 1962. gadā bijis ASV šaha čempionāta sudraba laureāts. 1964. gadā starptautiskajā šaha turnīrā Buenosairesā izcīnījis 3. vietu (aiz Tigrana Petrosjana un Paula Keresa). Par panākumiem turnīros FIDE 1952. gadā Birnam piešķīrusi starptautiskā meistara (IM), bet 1964. gadā - starptautiskā lielmeistara (GM) nosaukumu. Vairākkārt piedalījies Pasaules šaha čempiona izcīņas ciklos. 1967. gadā pirmo reizi piedalījies starpzonu turnīrā Susā (Tunisija), kur gan palicis 18. vietā. Tomēr jau 1973. gadā Ļeņingradā bijis 3. vietā (aiz Anatolija Karpova un Viktora Korčnoja) un ieguvis tiesības piedalīties pretendentu mačos. 1974. gadā Sanhuanā ceturtdaļfināla mačā piekāpies Borisam Spaskim ar 1½:4½ (+0, −3, =3). 1976. gadā starpzonu turnīrā Šveicē palicis 6. vietā, tikai par puspunktu atpaliekot no ceļazīmes uz pretendentu mačiem. Sekmīgi pārstāvējis ASV komandu Pasaules šaha olimpiādēs, kurās piedalījies 9 reizes (1952, 1960-1962, 1966-1968, 1972-1978). Komandu vērtējumā ieguvis zelta (1976), 2 sudraba (1960, 1966) un 2 bronzas (1974, 1978) medaļas. Individuālajā vērtējumā izcīnījis sudraba (1960) un bronzas (1952) medaļas. Pēc profesijas bijis filozofijas pasniedzējs koledžā, taču vēlāk pilnībā veltījis sevi šaham. No 1972. līdz 2006. gadam vadījis šaha nodaļu ietekmīgajā Ņujorkas laikrakstā The New York Times. Arī Roberta Birna brālis Donalds (1930—1976) ir bijis starptautiskais meistars šahā. US Championship (1972) 1967 Sousse Interzonal Tournament 1973 Leningrad Interzonal Tournament «1973-75 Candidates Matches». Arhivēts no oriģināla, laiks: 2016. gada 21. martā. Skatīts: 2016. gada 11. maijā. OlimpBase :: Men's Chess Olympiads :: Robert Byrne A Farewell, After 34 Years, and a Memorable 1952 Game Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)