Kumiki (kumiku: къумукъ, къумукълар, kumuk, kumuklar) ir tjurku tauta, vieni no Dagestānas, Čečenijas un Ziemeļosetijas pirmiedzīvotājiem. Kumiku kopskaits ir aptuveni 600 000 cilvēku, un tā ir lielākā tjurku tauta Ziemeļkaukāzā. Kumiku apdzīvotās zemes sauc par Kumikiju. Izplatītākā reliģija ir sunnītu islāms, kas nostiprinājās 8.—12. gadsimtā. Kumiki praktizē arī "tautas islāmu", kas ietver rituālus no pirmsislāma laikiem. Pamatraksts: Kumiku valoda Kumiki lieto tjurku valodām piederošo kumiku valodu, kas līdz 20. gadsimta 30. gadiem bija Ziemeļkaukāza tautu lingua franca. Kumiku valoda ir viena no senākajām Dagestānas literārajām valodām. 20. gadsimtā tās rakstību mainīja divas reizes: 1929. gadā tradicionālo arābu rakstu aizstāja ar latīņu alfabētu, bet 1938. gadā latīņu alfabētu aizstāja ar kirilicu. Plaši izplatītas starp kumikiem ir arī krievu un turku valoda 1944. gadā kumiki bija viena no Dagestānas deportētajām tautām. Kumiku deportācija līdz šim nav oficiāli atzīta. «Kumyks». Minority Rights Group (en-GB). 2015-06-19. Skatīts: 2023-04-03. Vikikrātuvē par šo tēmu ir pieejami multivides faili. Skatīt: Kumiki. Encyclopædia Britannica raksts (angliski) Krievijas Lielās enciklopēdijas raksts (krieviski)