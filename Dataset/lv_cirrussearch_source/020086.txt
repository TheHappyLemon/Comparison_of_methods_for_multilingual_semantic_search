Spānijas Marija Anna (spāņu: María Ana de Austria y Austria-Estiria, vācu: Maria Anna von Spanien; dzimusi 1606. gada 18. augustā, mirusi 1646. gada 13. maijā) bija Spānijas infante, pēc laulībām ar Ferdinandu III — Svētās Romas imperatore, Ungārijas un Bohēmijas karaliene. Spānijas karaļa Felipes III un karalienes Austrijas Margaretes jaunākā meita. Iesākumā Anglijas karalis Džeimss I Stjuarts uzlūkoja Mariju Annu kā līgavu savam dēlam Čārlzam I, tomēr, kaut arī Čārlzs I personīgi bija ieradies Spānijā, laulību darījums izjuka. Tā vietā Čārlzs apprecējās ar Francijas karaļa meitu Henrietu Mariju, bet Marija Anna 1631. gada 20. februārī - ar nākamo Svētās Romas imperatoru Ferdinandu III. Trīsdesmitgadu kara dēļ ļoti bīstamo ceļu no Spānijas uz Austriju viņa veica 14 mēnešos. Mirusi 6. bērna dzemdībās. Vikikrātuvē par šo tēmu ir pieejami multivides faili. Skatīt: Spānijas Marija Anna.