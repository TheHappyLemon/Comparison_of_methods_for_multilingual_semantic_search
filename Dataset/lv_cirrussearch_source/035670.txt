Lī Mārvins (angļu: Lee Marvin; dzimis 1924. gada 19. februārī, miris 1987. gada 29. augustā) bija amerikāņu kino un teātra aktieris. Ar savu garo augumu, gaišajiem matiem un zemo balsi, Lī Mārvins tiek uzskatīts par vienu no hrestomātiskajiem skarbā vīra (tough guy) ampluā aktieriem.[nepieciešama atsauce] Bieži spēlējis ļaundaru, karavīru un tamlīdzīgas lomas kā otrā plāna aktieris. 1965. gada Oskara kā labākais aktieris galvenajā lomā ieguvējs. Par lomu vesterna filmā Cat Ballou (1965), kur spēlējis kopā ar Džeinu Fondu, saņēmis Amerikas Kinoakadēmijas balvu kategorijā "Labākais aktieris galvenajā lomā", Zelta globusa balvu kategorijā "Labākais aktieris mūziklā vai kinokomēdijā", kā arī BAFTA kino balvu. Citas Mārvina kino lomas ir filmās "Lielais drudzis" (1953), The Wild One (1953), "Keina dumpis" (1954), Bad Day at Black Rock (1955), Seven Men from Now (1956), "Vīrs, kurš nošāva Libertiju Volensu" (1962), "Slepkavas" (1964), The Professionals (1966), The Dirty Dozen (1967), Point Blank (1967), Hell in the Pacific (1968), Paint Your Wagon (1969), Prime Cut (1972), The Big Red One (1980) un "Vienība Delta" (The Delta Force, 1986), kas kļuva arī par viņa pēdējo lomu. Vikikrātuvē par šo tēmu ir pieejami multivides faili. Skatīt: Lī Mārvins. Encyclopædia Britannica raksts (angliski) Encyclopædia Universalis raksts (franciski) IMDb profils (angliski) Internet Broadway Database profils (angliski) AllMovie profils (angliski)