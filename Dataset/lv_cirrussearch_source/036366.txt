Paranormālas parādības ir notikumi, kam no masu kultūras un folkloras viedokļa nav zinātniska izskaidrojuma (spoki un poltergeisti, ekstrasensu pārdabiskas spējas, NLO, levitācija, telepātija, psihokinēze jeb telekinēze u.tml.). Šī iemesla dēļ paranormālās parādības biežāk tiek atspoguļotas nevis zinātniskajā literatūrā, bet gan masu kultūrā un folklorā. Zinātnieki norāda, ka sabiedrībā ticība paranormālajām parādībām mūsdienās joprojām ir salīdzinoši liela. Daļa vainas par šādu situāciju būtu jāuzņemas plašsaziņas līdzekļiem un izklaides nozarei, kas bieži vien pietiekami nepievērš uzmanību paranormālo parādību zinātniskajai analīzei, pasniedzot informāciju caur televīziju un cita veida avotiem. Ne velti zinātnieki uzsver, ka tiem cilvēkiem, kuriem ir samērā viegli noticēt paranormālo parādību esamībai, īstajā dzīvē ir salīdzinoši grūti atšķirt iedomas no īstenības. Šī iemesla dēļ cilvēkiem, kas pārlieku paļaujas uz paranormālo parādību autentiskumu, var būt samērā vāji attīstīta kritiskā un analītiskā domāšana. Parapsiholoģija Pseidozinātne "Paranormal". merriam-webster.com. Aplūkots 17.11.2016. "Paranormal". dictionary.com. Aplūkots 17.11.2016. "Paranormal". dictionary.cambridge.org. Aplūkots 17.11.2016. Lynne, K. The Skeptic's Guide to the Paranormal. Crows Nest, NSW: Allen & Unwin, 2004. pp. v-vi. "Belief in the Paranormal or Pseudoscience". National Science Foundation. August 18, 2015. Aplūkots 17.11.2016. Lynne, K. The Skeptic's Guide to the Paranormal. Crows Nest, NSW: Allen & Unwin, 2004. ISBN 1 74114 059 5 Vikikrātuvē par šo tēmu ir pieejami multivides faili. Skatīt: Paranormāls.