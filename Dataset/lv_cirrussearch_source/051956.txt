Lucije Harvātova (čehu: Lucie Charvátová; dzimusi 1993. gada 1. februārī) ir čehu biatloniste. Karjeras sākumā nodarbojusies ar distanču slēpošanu, biatlonam pievērsusies 2013. gadā. Piedalījusies 2013. gada Pasaules čempionātā distanču slēpošanā Valdifjemmē. Pasaules kausa sacensībās biatlonā debitēja 2013. gada 12. decembrī stafetē Ansī, Francijā. Harvātova ir ieguvusi vairākas godalgas PK posmos stafetes komandas sastāvā. Pirmā uzvara stafetē izcīnīta 2016. gada 13. februārī Preskailā, ASV. Pirmo reizi Pasaules čempionātā biatlonā piedalījusies 2016. gadā Holmenkollenē, Oslo, kur stafetē izcīnīja 6. vietu, bet labāko rezultātu individuāli sasniedza iedzīšanā — 18. vieta. 2020. gada Pasaules čempionātā Antholcā izcīnīja bronzas medaļu sprintā. «Dramatiskā stafetē zelts Čehijai, TOP7 vien divas izlases bez soda apļiem». sportacentrs.com. 2016. gada 14. februāris. Skatīts: 2020. gada 18. februārī. «Bendika sasniedz pasaules čempionātu karjeras rekordu». sportacentrs.com. 2020. gada 14. februāris. Skatīts: 2020. gada 18. februārī. Vikikrātuvē par šo tēmu ir pieejami multivides faili. Skatīt: Lucije Harvātova. Olympedia profils (angliski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)