Bangkoka (taju: กรุงเทพมหานคร, Krung Thep) ir pilsēta Taizemes centrālajā daļā pie Čaoprejas upes netālu no Taizemes līča. Valsts galvaspilsēta un lielākā pilsēta. Valsts galvenais ekonomikas, kultūras un politikas centrs. Pilsētas ceremoniālais pilnais nosaukums ir กรุงเทพมหานคร อมรรัตนโกสินทร์ มหินทรายุธยามหาดิลก ภพนพรัตน์ ราชธานีบุรีรมย์ อุดมราชนิเวศน์ มหาสถาน อมรพิมาน อวตารสถิต สักกะทัตติยะ วิษณุกรรมประสิทธิ์ (Eņģeļu pilsēta, lielā pilsēta, pilsēta - mūžīgais dārgums, Indras neieņemamā pilsēta, lieliskā pasaules galvaspilsēta, apdāvināta ar deviņiem dārgakmeņiem, laimīgā pilsēta, pārpilnībā slīgstošā grandiozā Karaļa pils, kas atgādina dievišķo mītni, kur valda iemiesojies dievs, pilsēta, kuru dāvinājis Indra un uzcēlis Višnukarms) un tas ierakstīts Ginesa rekordu grāmatā kā visgarākais pilsētas nosaukums. Viena no dinamiskākajām Dienvidaustrumāzijas pilsētām. Populārs tūrisma centrs. Pilsētā tiek radīts 43% no visas valsts IKP. Bankgkoka bija mazs ciematiņš ar nosaukumu Bangmakoka (Bang Makok), līdz 1767. gadā birmieši nopostīja seno Siāmas galvaspilsētu Ajutaju (Ayutthaya), un galvaspilsēta tika pārcelta uz Tonburi (Thonburi, tagad Bangkokas daļa). 1782. gadā Siāmas karalis Buda Jodfa Čulaloke (Buddha Yodfa Chulaloke) upes krastā uzcēla karaļa pili un nosauca pilsētu par Krungtepu (tulkojumā Eņģeļu pilsēta, taizemieši par Bangkoku sauc tikai vienu pilsētas daļu). Bangkokā dzimuši: Princs Bira (Prince Bira) (1914-1985) - Formula 1 pilots Čulalongkorns (พระบาทสมเด็จพระจุลจอมเกล้าเจ้าอยู่หัว, Chulalongkorn) (1853-1910) - Siāmas karalis Mongkuts (พระบาทสมเด็จพระจอมเกล้าเจ้าอยู่หัว, Mongkut) (1804-1868) - Siāmas karalis Pradžadipoks (พระบาทสมเด็จพระปกเกล้าเจ้าอยู่หัว, Prajadhipok) (1893-1941) - Siāmas karalis Sirikita (สมเด็จพระนางเจ้าสิริกิติ์ พระบรมราชินีนาถ, Sirikit) (1932-) - Taizemes karaliene Paradorns Šričafans (ภราดร ศรีชาพันธุ์, Paradorn Srichaphan) (1979-) - tenisists Vadživaruds (พระบาทสมเด็จพระมงกุฎเกล้าเจ้าอยู่หัว, Vajiravudh) (1881-1925) - Siāmas karalis Vikikrātuvē par šo tēmu ir pieejami multivides faili. Skatīt: Bangkoka. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Mājaslapa (angliski) http://stat.dopa.go.th/stat/statnew/statTDD/views/showDistrictData.php?statType=1&year=61&rcode=10; izdevējs: Q13012489.