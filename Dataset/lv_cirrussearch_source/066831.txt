Tianzhou 6 (ķīniešu: 天舟六号), piņjiņs: Tiān Zhōu 6 — "Debess kuģis 6") bija Ķīnas Tianzhou sērijas automātiskais kravas kosmosa kuģis orbitālās stacijas Tiangong apgādei. Orbītā to palaida 2023. gada 10. maijā; kuģis no orbītas tika novadīts 2024. gada 19. janvārī. Sākot ar Tianzhou 6, Ķīnas kravas kuģiem ir veikti uzlabojumi. Tianzhou 6 kravas ietilpība bija palielināta par 20 %, ļaujot tam pārvadāt līdz 7,4 tonnām kravas. Sākot ar šo misiju, Tianzhou kravas kosmosa kuģu palaišanas biežums tika pielāgots no diviem kuģiem gadā līdz trim kuģiem reizi divos gados. Tianzhou 6 kravā (masa vairāk nekā 7 tonnas) bija krājumi un iekārtas stacijai un apkalpei, to skaitā stacijas iekārtas, zinātniskās kravas, pārtika. Kuģis uz staciju nogādāja arī apmēram 1750 kg degvielas. Tianzhou 6 tika palaists 2023. gada 10. maijā 13:22 UTC ar nesējraķeti Chang Zheng 7 no Venčanas pavadoņu palaišanas centra 2. starta laukuma. Tā kravā bija arī pavadonis Jinling (Bayi-08). Tajā pašā dienā 21:16 UTC kravas kuģis saslēdzās ar orbitālo staciju Tiangong pie tās moduļa Tianhe pakaļgala pieslēgvietas. 2024. gada 12. janvārī 08:02 UTC Tianzhou 6 atvienojās no stacijas. 18. janvārī no kravas kuģa brīvā lidojumā tika palaists nanopavadonis Dalian-1 Lianli. 19. janvārī Tianzhou 6 tika novadīts no orbītas, un 12:37 UTC sadega Zemes atmosfērā virs Klusā okeāna. 天舟六号有效装载容积扩大20% 载货能力提升到7.4吨 (Tianzhou VI kravnesības tilpums tika palielināts par 20 procentiem, palielinot tā kravnesību līdz 7,4 tonnām) news.china.com.cn, 2023-05-08 Vikikrātuvē par šo tēmu ir pieejami multivides faili. Skatīt: Tianzhou 6. Tianzhou 6 (TZ 6) Gunter Dirk Krebs