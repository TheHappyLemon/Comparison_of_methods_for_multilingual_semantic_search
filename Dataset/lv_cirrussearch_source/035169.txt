Šis raksts ir par grupu. Par žurnālu skatīt rakstu Rolling Stone. The Rolling Stones ir britu grupa no Londonas. Tā tika izveidota 1962. gadā, kad multiinstrumentālists Braiens Džounss un pianists Ians Stjuarts pievienojās dziedātājam Mikam Džegeram, ģitāristam Kītam Ričardsam, basģitāristam Bilam Vaimenam un bundziniekam Čārlijam Votsam. 1963. gadā Stjuarts vairs nebija oficiāls grupas biedrs, jo tika uzskatīts kā neatbilstošs pusaudžu elkam, bet turpināja darbu ar grupu kā koncertturneju menedžeris līdz savai nāvei 1985. gadā. Grupas sākuma gados Džegers un Ričardss kļuva par partneriem dziesmu rakstīšanā un pamazām pārņēma līderu pozīcijas no nepatikšanu cēlēja Džounsa. Sākumā grupa pārsvarā ierakstīja amerikāņu blūza un ritmblūza dziesmu kaverversijas, bet kopš 1966. gada izdotā albuma Aftermath viņi pārsvarā izpildīja Džegera/Ričardsa dziesmas. Dziesma (I Can't Get No) Satisfaction 1966. gadā padarīja viņus par pazīstamiem rokenrola mūziķiem. Miks Teilors aizvietoja Džounsu īsi pēc viņa nāves 1969. gadā. Teilors grupu pameta 1974. gadā, 1975. gadā viņa vietu ieņēma Faces ģitārists Rons Vuds, kurš spēlē The Rolling Stones vēl joprojām. Vaimens pameta grupu 1992. gadā; Derils Džounss, kas nav oficiāls grupas biedrs, strādā ar grupu kopš 1994. gada. Sākumā The Rolling Stones bija populāri tikai Apvienotajā Karalistē un Eiropā, bet uz ASV grupa devās 60. gadu sākumā, britu invāzijas laikā. The Rolling Stones ir izlaiduši 22 studijas albumus Apvienotajā Karalistē (ASV 24 albumus), astoņus koncertalbumus (ASV deviņus) un ir pārdevuši vairāk kā 200 miljonus albumu visā pasaulē. 1971. gada albums Sticky Fingers iesāka virkni ar astoņiem spēcīgiem studijas albumiem, kas sasnieguši pirmo vietu Amerikas Savienotajās valstīs. Pēdējo albumu A Bigger Bang grupa izlaida 2005. gadā. 1989. gadā The Rolling Stones tika uzņemti Rokenrola slavas zālē. Žurnāls Rolling Stone atzina viņus par ceturto labāko grupu pasaulē.[nepieciešama atsauce] The Rolling Stones (1964, Apvienotā Karaliste) / England's Newest Hit Makers (1964, ASV) The Rolling Stones No. 2 (1965, Apvienotā Karaliste) / 12 X 5 (1964, ASV) The Rolling Stones, Now! (1965, ASV) Out of Our Heads (1965, Apvienotā Karaliste) / Out of Our Heads (1965, ASV) December's Children (And Everybody's) (1965, ASV) Aftermath (1966, Apvienotā Karaliste) / Aftermath (1966, ASV) Between the Buttons (1967, Apvienotā Karaliste) / Between the Buttons (1967, ASV) Their Satanic Majesties Request (1967) Beggars Banquet (1968) Let It Bleed (1969) Sticky Fingers (1971) Exile on Main St. (1972) Goats Head Soup (1973) It's Only Rock 'n Roll (1974) Black and Blue (1976) Some Girls (1978) Emotional Rescue (1980) Tattoo You (1981) Undercover (1983) Dirty Work (1986) Steel Wheels (1989) Voodoo Lounge (1994) Bridges to Babylon (1997) A Bigger Bang (2005) Blue and Lonesome (2016) Hackney Diamonds (2023) Vikikrātuvē par šo tēmu ir pieejami multivides faili. Skatīt: The Rolling Stones. Latvijas Nacionālās enciklopēdijas šķirklis Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Zinātniskās fantastikas enciklopēdijas raksts (angliski) Enciklopēdijas Krugosvet raksts (krieviski)