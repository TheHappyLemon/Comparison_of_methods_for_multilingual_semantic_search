Pfeifera nūjiņa, arī hemofilā nūjiņa vai influences baktērija (Haemophilus influenzae) ir gramnegatīva baktērija. Fakultatīvi anaeroba, bet labāk aug aerobos apstākļos. Ir patogēnas tikai cilvēkam, kam var izraisīt pneimoniju, otītu (vidusauss iekaisums), sinusītus, laringotraheītu, bronhītu u.c. Haemophilus influenzae biovar aegyptius izraisa strutainu konjunktivītu. Šo baktēriju pirmo reizi aprakstīja vācu bakteriologs Rihards Pfeifers (1858—1945), kļūdaini uzskatot to par gripas jeb influences ierosinātāju. Haemophilus influenzae (Rd celms) bija pirmais brīvi dzīvojošais organisms, kuram 1995. gadā tika veikta pilna genoma sekvenēšana. Медицинская микробиология, вирусология и иммунология. В 2-х томах. Том 2. Лечебное дело, Педиатрия, Медико-профилакт. дело / под. ред. В. В. Зверева, М. Н. Бойченко. - М.:ГОЭТАР-Медиа, 2010. - 480 с.: ил.+ CD. ISBN 978-5-9704-1422-4 Fleischmann R, Adams M, White O, Clayton R, Kirkness E, Kerlavage A, Bult C, Tomb J, Dougherty B, Merrick J (1995). "Whole-genome random sequencing and assembly of Haemophilus influenzae Rd". Science 269 (5223): 496–512. doi:10.1126/science.7542800. PMID 7542800.