EUROfusion ir Eiropas Savienības, Apvienotās Karalistes, Šveices un Ukrainas nacionālo kodolsintēzes pētniecisko institūtu konsorcijs, kurš dibināts 2014. gadā kā Eiropas kodolsintēzes pētniecisko laboratoriju koordinējošā organizācija, lai turpinātu Eiropas Kodolsintēzes attīstības nolīgumu (EFDA). Konsorciju finansē Eiropas Atomenerģijas kopienas programma Horizon 2020. EIROfusion konsorcija vienošanos ir parakstījušas 30 pētnieciskās organizācijas un universitātes no 25 Eiropas Savienības valstīm, kā arī no Šveices, Ukrainas un Apvienotās Karalistes. EUROfusion programmas administrācijas birojs, t.sk. koordinators, atrodas Garhingā, netālu no Minhenes, Vācijā, Maksa Planka Plazmas fizikas institūtā (IPP). Konsorcijs EUROfusion finansē kodolsintēzes pētījumus saskaņā ar Kodolsintēzes enerģētikas realizācijas un attīstības plānu, kurā izklāstīts efektīvākais veids, kā līdz 2050. gadam uzsākt elektroenerģijas ražošanu ar kodolsintēzi. EUROfusion ietvaros veiktie pētījumi sagatavo ITER iekārtu eksperimentiem un izstrādā konceptu kodolsintēzes demonstrācijai DEMO iekārtā. EUROfusion ietvaros veic ar kodolsintēzi saistītus pētījumus JET, kurš atrodas Kalemas Kodolsintēzes enerģētikas centrā, Apvienotajā Karalistē. Citas kodolsintēzes iekārtas Eiropā, kur veic pētījumus EUROfusion ietvaros, ir uzskaitītas zemāk: «Europe launches EUROfusion to make fusion energy a reality». Horizon 2020 Projects. Arhivēts no oriģināla, laiks: 2017-08-30. Skatīts: 2015-07-10. «European Commission - PRESS RELEASES - Press release - Questions and Answers: Signature of the European Fusion Joint Programme – 'EUROfusion'». europa.eu. «Max-Planck-Institut für Plasmaphysik». mpg.de. «Contract between EC and EUROfusion is signed». fusenet.eu.