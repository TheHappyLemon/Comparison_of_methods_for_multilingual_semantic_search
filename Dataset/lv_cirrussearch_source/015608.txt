Tomāšs Zāborskis (slovāku: Tomáš Záborský; dzimis 1987. gada 14. novembrī) ir slovāku hokejists, malējais uzbrucējs. Pašlaik (2016) Zāborskis pārstāv SM līgas komandu Helsinku IFK. Profesionāļa karjeru Zāborskis uzsāka 2005.—06. gada sezonā, kad debitēja Slovākijas Ekstralīgas klubā Trenčīnas "Dukla", kura sistēmā bija spēlejis jau vairākus gadus. 2006. gada vasarā Zāborskis pārcēlās uz Ziemeļameriku, tur nākamās divas sezonas aizvadot Ontārio hokeja līgā. 2008.—09. gada sezonu Zāborskis aizvadīja ECHL, astoņas spēles gan aizvadot arī AHL klubā Hartfordas "Wolf Pack". 2009. gada vasarā Tomāšs atgriezās Eiropā, pievienojoties SM līgas vienībai Pori "Ässät". Tās sastāvā 2011.—12. gada sezonā Zāborskis kļuva par līgas rezultatīvāko spēlētāju, saņemot arī regulārās sezonas labākā spēlētāja balvu. 2012.—13. gada sezonu Zāborskis aizvadīja KHL klubā Omskas "Avangard", taču 2013.—14. gada sezonas pirmajā pusē pārcēlās uz Ufas "Salavat Julajev". Pēc sezonas beigām pievienojās Helsinku IFK. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski)