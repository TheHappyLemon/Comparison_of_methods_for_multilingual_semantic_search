Nimrod ir amerikāņu pankroka grupas Green Day piektais studijas albums. Tas tika izdots 1997. gada 14. oktobrī sadarbībā ar ierakstu kompāniju Reprise Records. Albums Billboard topā debitēja 10. vietā un pēc RIAA sistēmas tika sertificēts ar dubulto platīna disku, kaut gan nesasniedza Dookie pārdošanas rādītājus. ASV albums tika pārdots 2 083 000 kopiju un vairāk nekā 5 miljonos kopiju visā pasaulē. Tāpat Nimrod tika atzinīgi novērtēts no kritiķu puses, it īpaši albuma singls Good Riddance (Time of Your Life). Uz albuma vāka attēloti bijušie ASV prezidenti Dvaits Eizenhauers un Harijs Trumens. 2009. gada 16. jūnijā albums tika pārizdots vinila diska veidā. Visu dziesmu tekstus sarakstīja Billijs Džo Ārmstrongs, visu mūziku sarakstīja Green Day. Green Day oficiālā mājaslapa (angliski)