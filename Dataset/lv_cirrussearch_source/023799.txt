Sorokine (ukraiņu: Сорокіне) ir apgabala pakļautības pilsēta Ukrainas austrumos Luhanskas apgabalā. Izvietojusies apgabala dienvidaustrumos, Sorokines rajona centrs (rajonā neietilpst). Sorokines pilsētas padomei pakļautas Molodohvardijskas un Suhodiļskas pilsētas, kā arī Jenheļsoves, Izvarines, Sorokines, pilsētciemati (kopā 77 km², 104 030 iedzīvotāju (2012)). Apdzīvotā vieta sāka veidoties 1914. gadā kā ciemats pie Sorokines akmeņogļu raktuvēm. 1938. gadā piešķirtas pilsētas tiesības un pārdēvēta par Krasnodonu (Краснодон). Otrā pasaules kara laikā pilsētā darbojās jauniešu pagrīdes organizācija «Jaunā gvarde» (Молода гвардія, "Moloda hvardija"). Mūsdienās ievērojams akmeņogļu ieguves un mašīnbūves centrs. 2016. gadā ukrainizācijas ietvaros atjaunots sākotnējais pilsētas nosaukums. Kopš 2014. gada pilsētu kontrolē pārņēmuši neatzītās Luhanskas tautas republikas spēki, kas turpina lietot nosaukumu Krasnodona. http://www.ukrstat.gov.ua/druk/publicat/kat_u/2017/zb/06/zb_chnn_0117pdf.zip. Vikikrātuvē par šo tēmu ir pieejami multivides faili. Skatīt: Sorokine. Encyclopædia Britannica raksts (angliski)