Fun and Fancy Free ir 1947. gada ASV muzikāla animācijas filma, kuras pirmizrāde norisinājās 1947. gada 27. septembrī. Filmas režisori ir Hamiltons Lasks, Bills Robertss, Džeks Kinnijs un Viljams Morgans. Galvenos tēlus angļu valodā ierunājuši Klifs Edvardss, Edgars Berdžens, Luana Patena, Volts Disnejs (Disnejs ir arī filmas producents), Klarenss Nešs, Pinto Kolvigs, Billijs Gilberts un Anita Gordone. Šī ir devītā Volta Disneja pilnmetrāžas animācijas filma. Filma sastāv no divām daļām: Bongo un Mickey and the Beanstalk. Bongo galvenais varonis ir cirka lācēns Bongo, kurš vēlas izjust brīvību. Bongo aizbēg no cirka un pēc kāda laika izveido romantiskas attiecības ar lāceni Lulubelli. Drīz vien Bongo saprot, ka viņam ir sevi jāpierāda, lai Lulubelle kļūtu par viņa otro pusīti. Mickey and the Beanstalk pamatā ir stāsts "Džeks un brīnumpupa". Mikijs, Donalds un Spruksts ir trīs zemnieki, kuri izmanto maģiskas pupiņas un debesīs atklāj milža Villija pili. Trijotnei jācīnās ar milzi, lai atgūtu mieru savā ielejā. «Fun and Fancy Free». Britu filmu klasifikācijas padome. Arhivēts no oriģināla, laiks: 2019. gada 24. Marts. Skatīts: 2019. gada 24. marts. Sedgwick, John (1994). "Richard B. Jewell's RKO Film Grosses, 1929–51: The C. J. Trevlin Ledger: A comment.". Historical Journal of Film, Radio and Television 14 (1): 51–8. Oficiālā tīmekļa vietne (angliski) IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Rotten Tomatoes profils (angliski)