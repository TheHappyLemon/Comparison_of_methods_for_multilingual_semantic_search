Šis raksts ir par 1980. gadā dzimušo mūziķi. Par citām jēdziena Maarja nozīmēm skatīt nozīmju atdalīšanas lapu. Mārja-Līsa Ilusa pazīstama ar savu skatuves vārdu Maarja (igauņu: Maarja-Liis Ilus; dzimusi 1980. gada 24. decembrī Tallinā, Harju apriņķī, Igaunijā) ir igauņu dziedātāja. Mārja ir 2 reizes pārstāvējusi Igauniju Eirovīzijas dziesmu konkursā, vēl ir guvusi panākumus Igaunijā. Tiek uzskatīta par pirmo igauņu dziedātāju, kurai ir starptautiski panākumi. Mārjas dzīvesbiedrs ir mūzikas producentrs Freds Krīgers. Mārja savu karjeru sāka 4 gadu vecumā, kad viņa debitēja muzikālā filmā "Veiksmīgais cilvēks" (igauņu: Õnneseen). Vēl viņa koncertēja kopā ar Igaunijas Televīzijas bērnu kori. Savus skolas gadus pavadījusi Tallinas 21. vidusskolā. Mārja 1996. gadā izdeva savu debijas albumu ar sava skatuves vārda nosaukumu — Maarja. Tajā pašā gadā viņa kopā ar citu igauņu mūziķi Ivo Linnu pārstāvēja Igauniju Eirovīzijas dziesmu konkursā ar dziesmu igauņu valodā "Kaelakee Hääl", dziesma konkursā Oslo ieguva 5. vietu. Vēl Igaunijas atlasē Eirovīzijai Mārja kopā ar Evelīnu Samuelu, Karlu Madisu un Pearu Paulusu piedalījās ar dziesmu "Kummalisel teel", taču ieguva tikai 6. vietu. Pēc šī panākuma viņu pamanīja daudzi producenti un sākās viņas starptautiskā karjera. 1997. gadā Mārja atkal piedalījās Igaunijas atlasē Eirovīzijai ar 2 dziesmām: "Keelatud Maa" un "Aeg", kuru izpildīja kopā ar Hannu-Līnu Vēsu un Annu Vērvimānu. Dziesma "Aeg" ieņēma 7. vietu, taču "Keelatud Maa" uzvrēja ar lielu balsu pārsvaru. Pēc uzvaras nacionālajā atlasē, Mārja konkursa finālā ieņēma 8. vietu. Pēc piedalīšanās konkursā Mārja vairāk veltīja laiku albuma ierakstīšanai un 1998. gada 25. augustā viņa izdeva savu otro studijas albumu First In Line. Mārja sasniedza labus panākumus ASV Billboard topos. 1998. gadā Mārja vēl izdeva albumu igauņu valodā Kaua Veel, vēl viņa ieguva balvu "Igaunijas gada dziedātāja". 1999. gada 1. jūlijā Mārja kļuva par UNICEF labas gribas vēstnieci. Savu ceturto albumu City Life Mārja izdeva 2000. gadā. 2002. gadā viņa debitēja muziklos, pirmais mūzikls, kurā viņa piedalījās, bija "Miss Saigon", kur viņa tēloja Elēnu. Vēl viņa ir piedalījusies šādos mūziklos: "Mūzikas skaņas" (angļu: The Sound of Music; tēlo Mariju), "Kaķi" (angļu: Cats; tēlo Grizabellu) un daudzos citos. Pēc tam viņa 2003. gada piedalījās Zviedrijas nacionālajā atlasē Eirovīzijai, kas saucas "Melodifestivalen", ar dziesmu "He Is Always On My Mind", taču nepārvarēja pusfināla barjeru. Šī dziesma vēlāk tika izdots kā singls kopā ar dziesmas "City Life" modificētu versiju, singls sasniedza atzīstamus komerciālos panākumus. 2004. gadā Mārja jau 3. reizi startēja Igaunijas atlasē Eirovīzijai ar pašsacerēto dziesmu "Homme", kas ierindojās 4. vietā. Vēl šajā pašā gadā viņa iesaistījās dažādos džeza projektos, sadarbojās ar klubu džeza grupu Hinkus un iedziedot Tēnu Rādika albumu Flow of Dreams. 2005. gadā viņa ierakstīja duetu ar latviešu mākslinieku Lauri Reiniku. Dziesma "And You Came" guva panākumus abu mākslinieku valstīs. 2006. gadā viņa publiski paziņoja, ka ir nelaimīga, jo skatuves vārdu Maarja izmanto cita igauņu dziedātāja, bijusī grupas Vanilla Ninja ģitāriste un vokāliste Mārja Kivi. Šī skatuves vārda līdzība ir novedusi pie abu mākslinieču sajaukšanas. 2007. gadā Mārja jau 5. reizi ņēma dalību kādā no Eiropas valstu Eirovīzijas nacionālajām atlasēm. Šoreiz viņa iejutās Eurolaul 2007 vadītājas lomā, konkursu viņa vadīja kopā ar Marko Reikopu. Konkursā Mārja uzstājās arī kā viesmāksliniece, izpildot 2006. gada Eirovīzijas dziesmu konkursa uzvarētāju Lordi dziesmu "Hard Rock Hallelujah". 2009. gada nogalē viņa izdeva albumu Homme, taču 2009. gadā tika izdots albums Jõuluingel. Vēl 2009. gadā viņa bija konkursa "Igaunija meklē superzvaigzni" (igauņu: Eesti otsib superstaari) žūrijas locekle. 1996 — Maarja-Liis 1998 — First In Line 1998 — Kaua Veel 1998 — First In Line Japāna 1998 — Heart Japāna 2000 — City Life 2005 — Look Around 2006 — Läbi jäätunud klaasi (kopā ar Reinu Rannapu) 2008 — Homme 2009 — Jõuluingel 2012 — Kuldne põld Pamatraksts un citi raksti: Eurolaul un Melodifestivalen Eurolaul 1996 (Igaunija) Mārja piedalās kopā ar Ivo Linnu ar dziesmu "Kaelakee Hääl" un iegūst 1. vietu. Mārja piedalās kopā ar Evelīnu Samuelu, Karlu Madisu un Pearu Paulusu ar dziesmu "Kummalisel teel" un iegūst 6. vietu. Eurolaul 1997 (Igaunija) Mārja piedalās ar dziesmu "Keelatud Maa" un iegūst 1. vietu. Mārja piedalās kopā ar Hannu-Līnu Vēsu un Annu Vērvimānu ar dziesmu "Aeg" un iegūst 7. vietu. Melodifestivalen 2003 (Zviedrija) Mārja piedalās ar dziesmu "He Is Always On My Mind". Eurolaul 2004 (Igaunija) Mārja piedalās ar dziesmu "Homme" Pamatraksts: Eirovīzijas dziesmu konkurss 1996 — Pārstāvot Igauniju kopā ar Ivo Linnu ar dziesmu "Kaelakee Hääl" tiek iegūta 5. vieta. 1997 — Pārstāvot Igauniju ar dziesmu "Keelatud Maa" tiek iegūta 8. vieta. Oficiālā mājaslapa Arhivēts 2016. gada 14. aprīlī, Wayback Machine vietnē. (angliski)