Dividende ir uzņēmuma (akciju sabiedrības) tīrās peļņas daļa, kuru saņem akcionārs. Ja akcijas netiek pārdotas, tad dividendes ir vienīgais reālais ienākums no akcijām. To, cik lielas būs dividendes, t.i., cik daudz naudas tiks izmaksāts dividendēs, izlemj akcionāru sapulcē. Ja persona Latvijā par sertifikātiem ir ieguvusi (privatizējusi) kāda uzņēmuma akcijas, bet neko ar tām nav darījusi un tās joprojām nav dereģistrētas, tad dividendes, kas ir maksātas par šīm akcijām, glabājas Latvijas Centrālajā depozitārijā. Tās varēs saņemt tikai tad, kad tiks atvērts vērtspapīru konts bankā vai brokeru sabiedrībā un veikta akciju dereģistrācija. Ja persona ir atvērusi vērtspapīru kontu bankā vai brokeru sabiedrībā un veikusi akciju dereģistrāciju, tad dividendes naudas kontā tiks ieskaitītas automātiski. Latvijas Centrālais depozitārijs dividendes par dereģistrētajām akcijām pārskaita vienu reizi nedēļā – katru pirmdienu. Lēmumu par dividenžu izmaksu pieņem uzņēmuma akcionāri, saskaņā ar uzņēmuma attīstības stratēģiju un ņemot vērā uzņēmuma iepriekšējā gadā gūto peļņu. Ja dividendes netiek izmaksātas, uzņēmuma peļņa tiek atstāta nesadalīta un tiek novirzīta uzņēmuma attīstībai vai iepriekšējo gadu zaudējumu segšanai. Datumu, kurā tiks aprēķinātas, kā arī datumu, kurā tiks izmaksātas dividendes, nolemj akcionāru sapulcē. Dividenžu izmaksas datumā nauda tiek pārskaitīta uz akcionāra bankas kontu vai Sākotnējo reģistru. Dividenžu izmaksa notiek ar Latvijas Centrālā depozitārija starpniecību. Informācija par izmaksātajām un plānotajām dividendēm ir atrodama Nasdaq Baltic mājas lapā Arhivēts 2018. gada 15. janvārī, Wayback Machine vietnē., kurā ir sniegta informācija tikai par tām izmaksām akcionāriem, kuras ir apstiprinājuši Nasdaq Baltijas biržās tirgoto akciju emitenti. Informācija, kas tiek ietverta akcionāru sapulces lēmumā par dividenžu izmaksu: Dividendes lielums uz vienu akciju. Akcionāram ir svarīgi zināt, cik daudz naudas par katru akciju viņš saņems, nevis, piemēram, faktu, ka dividenžu izmaksai kopā paredzēti 10 000 eiro vai 50% no sabiedrības peļņas. Dividenžu aprēķina datums — diena, kuras sākumā tiek fiksēts to akcionāru saraksts, kuriem ir tiesības saņemt dividendes. Akcionāram nav obligāti jāpiedalās akcionāru sapulcē, lai saņemtu dividendes, ir būtiski, lai dividenžu aprēķina datumā akcionāra finanšu instrumentu kontā būtu akcijas, par kurām viņš vēlas saņemt dividendes. Dividenžu maksājuma datums — datums, kurā sabiedrība ieskaita visu dividendēs izmaksājamo naudas summu Latvijas Centrālā depozitārija norādītā naudas kontā, no kura tālāk tiek veikta dividenžu sadale akcionāriem. «Dividendes - Latvijas Centrālais depozitārijs». www.nasdaqbaltic.com (latviešu). Arhivēts no oriģināla, laiks: 2016-09-26. Skatīts: 2018-02-13. «Biežāk uzdotie jautājumi – Investoru portāls Naudas Lietas». www.naudaslietas.lv (lv-LV). Arhivēts no oriģināla, laiks: 2018-02-17. Skatīts: 2018-02-13. «FKTK - 2009-01-21 Skaidrojums par dividendēm». www.fktk.lv (lv-lv). Skatīts: 2018-02-13.[novecojusi saite]