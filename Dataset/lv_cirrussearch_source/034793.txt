Boroviči (krievu: Боровичи) ir pilsēta Krievijā, Novgorodas apgabala austrumu daļā, Boroviču rajona centrs pie Mstas upes. Pēc iedzīvotāju skaita otrā lielākā apgabala pilsēta. Boroviču pogosts rakstos pirmoreiz minēts 1495. gadā. 1564. gadā minēta kā Boroviču rjadoks. Boroviči attīstījās vietā zem Mstas upes Boroviču krācēm un daudzu iedzīvotāju nodarbošanās bija izvadīt upes transportlīdzekļus starp krācēm. 1770. gadā Katrīna Lielā piešķīra Borovičiem pilsētas tiesības. 19. gadsimtā pilsētas apkārtnē tika atklātas ugunsizturīgā māla atradnes. Līdz 19. gadsimta beigām Boroviči kļuva par ievērojamu ķieģeļu ražošanas centru. 1905. gadā pār Mstas upi uzbūvēja pirmo Krievijas arku tiltu. Pilsētas ekonomikas pamats ir "Boroviču ugunsturu kombināts" (Боровичский комбинат огнеупоров), kas ražo produkciju metalurģijas uzņēmumiem. Boroviču pievārtē, Končanskas-Suvorovskas ciemā no 1797. līdz 1799. gadam izsūtījumā dzīvoja krievu karavadonis Aleksandrs Suvorovs, mūsdienās šeit iekārtots muzejs. Polinovkā atradās komponista Anatolija Ļadova (Анатолий Константинович Лядов) īpašums, kur viņš pavadīja vasaras un mira 1914. gadā. «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019. Vikikrātuvē par šo tēmu ir pieejami multivides faili. Skatīt: Boroviči. Encyclopædia Britannica raksts (angliski) Krievijas Lielās enciklopēdijas raksts (krieviski) Boroviči enciklopēdijā "Mana pilsēta" (krieviski) Boroviču ugunsturu kombināts (krieviski)