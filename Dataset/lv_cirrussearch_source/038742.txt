Diplūras, divastes (latīņu: Diplura) ir segžokleņu kārta. Diplūras ir sīki (2-6 mm), bālgani seškāji ar slaidu, garu ķermeni. Galva liela, izvirzīta uz priekšu. Acu un actiņu nav. Taustekļi gari, pērļveida. Priekškrūtis ir mazākas par pārējām krūšu daļām. Vēders garš, posmots 11 posmos. Vēdera 2. un 3. posms ar kāju rudimentiem. Pie pēdējā vēdera posma - pērļveida vai knaibļveida cerkas. Kājas ar diviem nagiem. Dzīvo augsnē, sūnās, zem akmeņiem, skudru ligzdās. Pārtiek no aļģēm, sēņu sporām un micēlija, trūdvielām, arī no sīkiem posmkājiem un to kāpuriem. Pasaulē ir zināmas ap 800 diplūru sugu. Latvijā konstatētas divas sugas Campodea staphylinus un Campodea fragilis. Kārta Diplūras (Diplura) (Divastes) dzimta Anajapygidae dzimta Campodeidae dzimta Japygidae Latvijas diplūru sugas Diplūras