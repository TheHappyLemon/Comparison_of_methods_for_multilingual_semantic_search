Joanna Voreka (poļu: Joanna Worek; dzimusi 1986. gada 23. janvārī Pščinā) ir Polijas starptautiskā lielmeistare šahā (2013), kas kopš 2016. gada pārstāv Čehiju. Vairākkārt uzvarējusi Polijas junioru šaha čempionātos dažādās vecuma kategorijās: U10 (1996), U14 (1999), U16 (2001). No 1995. līdz 2003. gadam pārstāvējusi Poliju Eiropas un Pasaules junioru šaha čempionātos, kuros izcīnījusi sudraba (1997. gadā Eiropas junioru šaha čempionāts U12 vecuma grupā) un divas bronzas (1996. gadā Eiropas junioru šaha čempionāts U10 vecuma grupā un 2001. gada Pasaules junioru šaha čempionāts U16 vecuma grupā) medaļas. 2006. gadā uzvarējusi starptautiskajā šaha turnīrā Pščinā. Divas reizes uzvarējusi Polijas sieviešu čempionātā šaha ātrspēlē (2008, 2009). 2015. gadā bijusi otrā Polijas sieviešu čempionātā ātrajā šahā. 2016. gadā uzvarējusi Čehijas sieviešu šaha čempionātā. Pārstāvējusi Polijas un Čehijas komandas lielākajos komandu šaha turnīros: Pasaules šaha olimpiādēs piedalījusies 2 reizes (2012, 2016); Eiropas komandu šaha čempionātā piedalījusies 2013. gadā. Par panākumiem turnīros FIDE 2007. gadā Vorekai piešķīra starptautiskās meistares (WIM), bet 2013. gadā - starptautiskās lielmeistares (WGM) nosaukumu. «World Youth Championships 2001». Arhivēts no oriģināla, laiks: 2016. gada 1. oktobrī. Skatīts: 2017. gada 18. aprīlī. «Zlato pro Pláta a Worek». Arhivēts no oriģināla, laiks: 2016. gada 22. novembrī. Skatīts: 2016. gada 21. novembrī. OlimpBase :: Women's Chess Olympiads :: Joanna Worek OlimpBase :: European Women's Team Chess Championship :: Joanna Worek Title Applications (WGM): Worek, Joanna Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)