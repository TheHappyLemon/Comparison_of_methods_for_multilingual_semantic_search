Svitenes pagasts ir viena no Bauskas novada administratīvajām teritorijām tā dienvidrietumos, Lietuvas pierobežā. Robežojas ar sava novada Viesturu un Rundāles pagastiem, Jelgavas novada Sesavas pagastu, kā arī Lietuvas Šauļu apriņķa Jonišķu rajona Krjuku seņūniju un Pakrojas rajona Žeimeles seņūniju. Upes: Kapupe, Liepars, Svitene, Virsīte. Mūsdienu Svitenes pagasta teritorijā vēsturiski atradās Svitenes muiža (Gut Schwitten). 1891. gadā izveidots Svitenes pagasts, apvienojot tajā Svitenes un Lielsvitenes muižu pagastu. Pēc 1920. gada zemes reformas Svitenes muiža (Schwitten) sadalīta 86 vienībās 1296 ha kopplatībā un Lielbērsteles muiža (Groß-Bersteln, 821 ha) 75 vienībās. Pagasta teritorijā atradās arī Annas, Kaupēnu (Kaupen), Liepara (Leeparshof, arī Melles muiža) un Ošu pusmuižas. 1935. gadā Bauskas apriņķa Svitenes pagasta platība bija 75 km² un tajā dzīvoja 1667 iedzīvotāji. 1945. gadā pagastā izveidoja Svitenes un Bērsteles ciema padomes, bet pagastu 1949. gadā likvidēja. Svitenes ciems ietilpis Elejas (1949-1956) un Bauskas (pēc 1956) rajonos. Svitenes ciemam 1963. gadā pievienoja Viesturu ciema kolhoza «Svitene» teritoriju, bet 1977. gadā daļu ciema teritorijas pievienoja Viesturu ciemam. 1990. gadā ciemu reorganizēja par pagastu. 2009. gadā Svitenes pagastu kā administratīvo teritoriju iekļāva Rundāles novadā. 2021. gadā Rundāles novadu iekļāva Bauskas novadā. Lielākās apdzīvotās vietas ir Svitene (pagasta centrs), Tīrumi, Virsīte, Grābēni. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Latviešu konversācijas vārdnīca. XXI sējums. Rīga : Anša Gulbja izdevniecība. 41 404. sleja. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9