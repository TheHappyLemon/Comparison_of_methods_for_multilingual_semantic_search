Informatica Corporation ir ASV programmatūras izstrādes uzņēmums, kas sniedz datu integrācijas risinājumus. Dibināts 1993. gadā. Galvenais birojs atrodas Redvudsitijā, Kalifornijā. 1993. gadā Diaz Nesamoney un Gaurav Dhillon Paloalto dibināja uzņēmumu Informatica. Sākotnēji uzņēmums koncentrējās uz datu migrāciju starp platformām, kad tajā laikā notika pāreja no lieldatoriem uz klients-serveris arhitektūru. 1994. gadā izlaists pirmais produkts — OpenВridge — rīks, kas sagatavoja atbilstības starp datu modeļiem no dažādiem avotiem. 1996. gadā izlaists PowerMarts, kas izmantoja Data mart koncepciju. 1998. gadā uz PowerMarts pamata izlaists produkts datu izvilkšanai, transformēšanai un ielādei (ETL). 1998. gadā strauji pieauga ieņēmumi (gandrīz 15 reizes vairāk nekā 1996. gadā). 1999. gadā Informatica akcijas sāka kotēt NASDAQ biržā. 1999. gada decembrī nopirkts analītikas programmatūras izstrādātājs Influence. 2006. gadā iegādāti ETL risinājumu uzņēmumi Itemfield un Similarity. 2008. gadā nopirkta Somijas mobilo telefonu ražotāja Nokia nodaļa Identity Systems, kas izstrādāja identifikācijas sistēmas. 2009. gadā nopirkts Vācijas uzņēmums Address Doctor, kas izstrādāja programmatūru adrešu informācijas apstrādei pēc noteikta formāta aptuveni 200 valstīm. 2009. gadā iegādāts uzņēmums Applimation, kas izstrādāja informācijas dzīves cikla pārvaldības risinājumus. 2010. gadā nopirkts uzņēmums Siperian, kas bija viens no trijiem līderiem Master data management risinājumos. Informatica akcijas tika kotētas NASDAQ biržā (kods INFA). Lielākie akcionāri 2013. gada augustā bija: Janus Capital Management LLC (8,28 %), Columbia Wanger Asset Management, L.P. (5,76 %), Columbia Wanger Asset Management, LLC (5,28 %), Vanguard Group, Inc. (5,27 %). 2015. gada 7. aprīlī paziņots, ka uzņēmumu par aptuveni 5,3 miljardiem USD pērk uzņēmums, kuru kontrolē investīciju fonds Permira un CPP Investment Board. Darījums pabeigts 6. augustā. Bez tam uzņēmumi Microsoft un Salesforce Ventures piekrituši kļūt par stratēģiskajiem investoriem. «Informatica Corporation. IPO Prospectus» (angļu). Informatica. 1999-04-28. Arhivēts no oriģināla, laiks: 2013-01-27. Skatīts: 2013-08-14. Nokia Annual Report 2008[novecojusi saite] «Major shareholders of Informatica Corp.». Morning Star (angļu). 2013-01-09. Arhivēts no oriģināla, laiks: 2013-01-27. Skatīts: 2013-08-14. Informatica Corporation Announces Completion of Acquisition by the Permira Funds and Canada Pension Plan Investment Board. Microsoft and Salesforce Ventures Join as Strategic Investors. Company Announces CEO Transition Arhivēts 2015. gada 31. oktobrī, Wayback Machine vietnē. Informatica Corporation, August 6, 2015 Informatica Corporation vietne