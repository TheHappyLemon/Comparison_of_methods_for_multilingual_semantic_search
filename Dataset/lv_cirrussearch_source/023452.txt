Horļivka (ukraiņu: Горлівка) ir apgabala pakļautības pilsēta Ukrainas austrumos Doneckas apgabalā. Horļivkas rajona centrs. Izvietojusies apgabala austrumos Doņecas skrausta rietumu atzaros, Horļivkas—Jenakijeves aglomerācijas centrs (kopā ap 782 000 iedzīvotāju). Pilsētas municipalitātei pakļauti 3 pilsētciemati (Hoļmivska, Zaiceve un Pantelejmoņivka) un 4 ciema padomes (kopā 422 km², 274 463 iedzīvotāji). Apdzīvotā vieta sākusi veidoties 1754. gadā kā Gosudarevbairakas (Государев Байрак, Государевий Буєрак) kazaku ciems. 1779. gadā nodibināta apdzīvota vieta Gosudarevposada. 19. gadsimta sākumā atklātas akmeņogļu iegulas. 1867. gadā pie jaunbūvējamā Kurskas—Harkivas—Azovas dzelzceļa izveidota Korsuņas stacija un ciemats, kā arī akmeņogļu raktuves. 1869. gadā stacija un ciemats pārdēvēti par godu kalnrūpniecības inženierim, akmeņogļu ieguves aizsācējam Donbasā, Pjotram Gorlovam (1839-1915). 1879. gadā atklātas cinobra raktuves. 1932. gadā piešķirtas pilsētas tiesības. Mūsdienās ievērojams akmeņogļu ieguves, mašīnrūpniecības un ķīmiskās rūpniecības centrs. Чисельність населення на 1 лютого 2014 року та середня за січень 2014 року Vikikrātuvē par šo tēmu ir pieejami multivides faili. Skatīt: Horļivka. Encyclopædia Britannica raksts (angliski) Ukrainas Interneta enciklopēdijas raksts (angliski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski)