Olomoucas Palacka universitāte (čehu: Univerzita Palackého v Olomouci) ir 1573. gadā dibināta valsts universitāte Čehijas pilsētā Olomoucā. Otra senākā universitāte valstī. Dibināta kā jezuītu universitāte, kad Olomouca bija Morāvijas galvaspilsēta un bīskapijas centrs. Pēc 1848. gada revolūcijas vairākas universitātes fakultātes tika slēgtas, universitātes darbība pilnībā tika atjaunota 1946. gadā, nosaucot Františeka Palacka vārdā. Universitātē mācās vairāk nekā 24 000 studentu. Visā Olomoucā iedzīvotāju skaits ir mazliet virs 100 000, tāpēc pilsētas raksturu stipri ietekmē lielais studentu skaits. Universitātē ir 8 fakultātes. Bijušo universitātes studentu vidū minami vēsturnieks Bohuslavs Balbīns (Bohuslav Balbín, 1621 — 1688), ģenētikas pamatlicējs Gregors Mendelis (Gregor Mendel, 1822—1884), kardināls Františeks Tomāšeks (František Tomášek, 1899—1992), karavīrs un politiķis Albrehts fon Vallenšteins (Albrecht Wallenstein, 1583—1634). Vikikrātuvē par šo tēmu ir pieejami multivides faili. Skatīt: Olomoucas Palacka universitāte. Oficiālā tīmekļa vietne