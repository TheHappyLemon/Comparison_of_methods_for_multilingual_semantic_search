"Viņpus paradīzei" (angļu: Beyond Paradise) ir Apvienotās Karalistes krimināldrāmas televīzijas seriāls, kura pirmā sērija izdota 2023. gada 24. februārī. Tas ir kriminālseriāla "Nāve paradīzē" atvasinājums, un tajā galveno lomu atveido Kriss Māršals. Seriālu Latvijā pārraida Latvijas Televīzija. 2023. gada 8. aprīlī paziņoja, ka tiek filmēta seriāla otrā sezona un Ziemassvētku speciālizlaidums. Seriāls vēsta par detektīvinspektoru Hamfriju Gudmenu, kurš pameta Karību salu Sentmerī, lai būtu kopā ar Martu Loidu. Kad abi saderinājušies, viņi pārceļas uz Martas dzimto pilsētu Šipton-Ebotu, kas atrodas Devonā, Anglijā. Hamfrijs sāk darbu vietējā policijas iecirknī. Viņš spēj atstāt spilgtu iespaidu uz vietējiem policistiem: detektīvseržanti Esteri Viljamsu, konsteblu Kelbiju Hārtfordu un biroja vadītāju Margo Mārtinsu. Visi ir pārsteigti par jaunā detektīva darba metodēm, kuras izrādās visai iedarbīgas. Kriss Māršals — detektīvinspektors Hamfrijs Gudmens Sallija Bretone — Marta Loida, Hamfrija līgava Zahra Ahmadi — detektīvseržante Estere Viljamsa Dilans Levelins — konstebls Kelbijs Hārtfords Felisitija Montagjū — Margo Mārtinsa, biroja vadītāja Barbara Flina — Anna Loida, Martas māte Hamfrijs Gudmens bija viens no populārākajiem seriāla "Nāve paradīzē" varoņiem, un producenti zināja, ka viņš patīk skatītājiem visā pasaulē. Seriāla veidotāji uzskatīja, ka auditorija vēlas uzzināt, kas notika ar Hamfriju un Martu. Zahra Ahmadi un Barbara Flina iepriekš bija parādījušās "Nāve paradīzē" sērijās, attēlojot dažādus tēlus. Seriāla darbība risinās izdomātajā Šipton-Ebotas pilsētā Devonas dienvidos. Tika apsvērtas vairākas vietas, taču producenti izvēlējās Devonu, jo uzskatīja, ka Devona nav tik bieži attēlota televīzijas drāmās. Veidotāji nolēma seriālu filmēt Kornvolas pilsētā Lū, jo tajā bija plaukstoša zvejas uzņēmumu kopiena. Izdomātā pilsēta atrodas nedaudz tālāk no krasta, lai varētu attīstīt dažādus sižetus. Jack Seale. «Beyond Paradise review – Kris Marshall’s detective spinoff swaps sunshine for awful fart gags». The Guardian (en-GB), 2023-02-24. ISSN 0261-3077. Skatīts: 2023-12-17. «Par raidījumu - Viņpus paradīzei». ltv.lsm.lv (latviešu). Arhivēts no oriģināla, laiks: 2023-12-17. Skatīts: 2023-12-17. «Beyond Paradise future confirmed after series 1 finale». Digital Spy (en-GB). 2023-04-07. Skatīts: 2023-12-17. «Hit BBC Drama Beyond Paradise to return for second series and Christmas Special - bbc.co.uk.». «South West Police (Beyond Paradise)». Fictional Police Forces in UK Media Wiki (angļu). Skatīts: 2023-12-24. «Beyond Paradise - Meet the cast, characters and creative team behind the Death in Paradise spin-off series». www.bbc.co.uk (angļu). Skatīts: 2023-12-17. «Beyond Paradise (2023) / Characters». TV Tropes. Skatīts: 2023-12-17. «Kriss Māršals atgriežas policijā». lasi.lv (latviešu). Skatīts: 2023-12-17. «Beyond Paradise - Meet the cast, characters and creative team behind the Death in Paradise spin-off series». www.bbc.co.uk (angļu). Skatīts: 2023-12-17. Lucy Aplin. «Beyond Paradise filming location in Cornwall for the BBC's Death in Paradise spin-off series». inews.co.uk (angļu), 2023-02-24. Skatīts: 2023-12-17. Oficiālā tīmekļa vietne IMDb profils (angliski) Rotten Tomatoes profils (angliski)