Anatolijs Papanovs (krievu: Анатолий Дмитриевич Папанов; dzimis 1922. gada 31. oktobrī, miris 1987. gada 22. augustā) bija padomju aktieris un komiķis, PSRS Tautas skatuves mākslinieks, PSRS Valsts prēmijas ieguvējs. Dzimis Vjazmā. Viņa tēvs bija armijas virsnieks, bet māte modiste. Pirms Otrā pasaules kara strādāja gultņu fabrikā, brīvajā laikā aizrāvās ar teātri. Kara laikā komandēja artilēristu vienību. 1942. gadā viņš tika ievainots uzbrukuma laikā. Demobilizējies kā 3. grupas invalīds, viņš iestājās teātra fakultātē. 1946. gadā aizbrauca strādāt uz Klaipēdu. 1948. gadā viņš atgriezās Maskavā, pieņemot režisora Andreja Gončarova aicinājumu kļūt par Satīras teātra aktieri. 1960. gados viņam sāka piedāvāt labas lomas kino. Kļuva slavens, sadarbojoties ar Andreju Mironovu, vairākās filmās viņus uzņēma, izmantojot kā savdabīgu duetu. Filmējies tādās filmās kā "Cilvēks, kurš iet pēc saules" (Человек идёт за солнцем, 1961), "Dona Kihota bērni" (Дети Дон Кихота, 1965), "Sargies auto!" (1966), "Briljantu roka" (1969), "Fortūnas džentlmeņi" (1971), "Aukstā 53. gada vasara" (1987). Ieskaņojis animācijas filmas un piedalījies teātra izrādēs. «31. oktobris. Dzimis krievu komiķis Anatolijs Papanovs». lr1.lsm.lv/lv. Skatīts: 2019. gada 6. janvārī.[novecojusi saite] Vikikrātuvē par šo tēmu ir pieejami multivides faili. Skatīt: Anatolijs Papanovs. Krievijas Lielās enciklopēdijas raksts (krieviski) Enciklopēdijas Krugosvet raksts (krieviski) IMDb profils (angliski) AllMovie profils (angliski)