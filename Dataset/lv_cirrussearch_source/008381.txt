Hisela Dulko (spāņu: Gisela Dulko; dzimusi 1985. gada 30. janvārī Buenosairesas provincē, Argentīnā) ir profesionāla argentīniešu tenisiste. Profesionālo karjeru uzsāka 2001. gadā. H. Dulko labākais sasniegums WTA Tūres vienspēļu rangā ir 2005. gada 21. novembrī sasniegtā 26. vieta, dubultspēlēs viņa ir bijusi ranga līdere (2010. gada 1. novembris). Lielākos panākumus tenisiste ir guvusi dubultspēlēs, kurās ir guvusi savu pirmo uzvaru Grand Slam turnīros: kopā ar Flāviju Penetu viņa uzvarēja 2011. gada Austrālijas atklātajā čempionātā. Ar F. Penetu tika gūta uzvara arī 2010. gada WTA tūres noslēguma čempionātā. Vikikrātuvē par šo tēmu ir pieejami multivides faili. Skatīt: Hisela Dulko. Olympedia profils (angliski) WTA tenisistes profils (angliski) ITF profils (angliski) Billijas Džīnas Kingas kausa profils (angliski) Tennis Temple profils (angliski) tennisabstract.com profils (angliski)