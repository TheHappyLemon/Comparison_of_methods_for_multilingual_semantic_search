Vilkove (ukraiņu: Вилкове) ir pilsēta Ukrainas dienvidrietumos, Odesas apgabala Izmajilas rajonā. Izvietojusies apgabala dienvidrietumos Donavas deltā 207 km no apgabala centra Odesas. Tiek dēvēta arī par Donavas vai Ukrainas Venēciju — pilsētā vēsturiski izveidots sazarots transporta kanālu (jeriku) tīkls un vēl 20. gadsimta otrajā pusē ūdenstransports pilsētā bija biežāk lietots nekā autotransports. Pilsētu iekļauj Donavas biosfēras rezervāts. Apdzīvotā vieta dibināta 1746. gadā kā Lipovanskas (Липованское) vecticībnieku ciems. Ciems uzbūvēts pie pašas Donavas ietekas Melnajā jūrā, bet upes deltas paplašināšanās rezultātā tas tagad atrodas 6 km no jūras. Pilsētas statuss kopš 1762. gada. Lielākā daļa iedzīvotāju joprojām pēc ticības ir krievu vecticībnieki. Galvenā iedzīvotāju nodarbošanās ir zveja, kā arī dārzkopība (vīnogas, zemenes). «Vilkova». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 760. lpp. Вилківська міська рада. Історична довідка Vikikrātuvē par šo tēmu ir pieejami multivides faili. Skatīt: Vilkove. Ukrainas Interneta enciklopēdijas raksts (angliski) Mūsdienu Ukrainas enciklopēdijas raksts (ukrainiski)