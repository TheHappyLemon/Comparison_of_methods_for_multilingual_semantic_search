UAE Team Emirates (UCI komandas kods: UAE) ir profesionāla Itālijas šosejas riteņbraukšanas komanda. 2005. gadā tā bija zināma kā Lampre-Caffita, kura izveidojās, apvienojoties iepriekšējai Lampre un Saeco Macchine per Caffè komandai. Lampre ir Itālijas ražošanas uzņēmums, kurš specializējies tērauda izstrādājumu ar pārklājumu ražošanā. Merida ir Taivānas velosipēdu ražotājs. Komanda ir UCI ProTour dalībniece jau kopš augstākās kategorijas izveides šosejas riteņbraukšanā 2005. gadā. Tomēr Lampre bija īslaicīgi diskvalificēta 2010. gadā, izlaižot 2010. gada Tour Down Under. Laikā, kad komanda bija reģistrēta Itālijā, tajā pārsvarā bija Itālijas sportisti. No 1999. līdz 2002. gadam četras sezonas komandā brauca Latvijas riteņbraucējs Raivis Belohvoščiks. 2004. gadā šajā komandā savu pēdējo sezonu profesionālajā sportā aizvadīja Latvijas sportists, 2000. gada Pasaules čempions Romāns Vainšteins. piezīme: Andress Kamilo Ardila Lampre granted temporary ProTour license Vikikrātuvē par šo tēmu ir pieejami multivides faili. Skatīt: UAE Team Emirates. Oficiālā tīmekļa vietne