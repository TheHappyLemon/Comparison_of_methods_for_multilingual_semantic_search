Tīrumeņu ģints jeb tīrumenes (Agrocybe) ir lapiņu sēņu ģints, kas pieder virpainīšu dzimtai. Latvijā atrastas 10 sugas, visā Ziemeļeiropā 12. GBIF 2021. gada beigās norāda pasaulē pavisam 127 tīrumeņu sugu. Ģints zinātnisko aprakstu devis Fajods 1889. gadā. Tīrumenes ir sīka līdz vidēja izmēra cepurīšu sēnes, ar sausām vai retāk vāji lipīgām un plānām, baltām, dzeltenīgām vai brūnām cepurītēm, lapiņu krāsa no dzeltenīgas līdz brūnganai. Cepurītes forma no izliektas līdz plakanai, kātiņš tievs, sākumā gaišs, vēlāk brūnējošs, bez maksts, ar vai bez gredzena. Sporu birumraksts brūnā krāsā. Tīrumenes kopumā ir sastopamas visos kontinentos un klimatiskajās zonās, izņemot Antarktīdu. Latvijā atrasto sugu nosaukumi norādīti pēc LMB 2002. gada saraksta ar dažiem Latvijas mikologu 2020. gada labojumiem. Agrocybe acericola, Agrocybe allocystis, Agrocybe broadwayi, Agrocybe dura, Agrocybe farinacea, Agrocybe howeana, Agrocybe lazoi, Agrocybe putaminum, Agrocybe retigera, Agrocybe rivulosa, Agrocybe salicacola, Agrocybe sororia, Agrocybe viscosa. Tīrumenes ir saprofīti — uz trūdvielām un koksnes augošas sēnes. Vairums tīrumeņu, īpaši Eiropā, nav indīgas, bet pārtikā netiek plaši lietotas to mazo izmēru dēļ. Izņēmumi ir tagad uz jaunizveidoto Cyclocybe ģinti pārceltās tumšā tīrumene (agrāk Agrocybe erebia, tagad Cyclocybe aegerita), kas Eiropā tiek mākslīgi audzēta jau kopš antīkā laikmeta, Cyclocybe cylindracea un Cyclocybe parasitica. Taču vairākas to sugas tiek regulāri lietotas Rietumāfrikā. Latvijā konstatētās sēņu sugas Arhivēts 2019. gada 8. novembrī, Wayback Machine vietnē. — Cepurīšu sēnes — A I.Dāniele, D.Meiere "Lielā Latvijas sēņu grāmata", Karšu izdevniecība Jāņa sēta, Rīgā, 2020, 25., 37. lpp. GBIF sugu saraksts Mycobank — Agrocybe GBIF tīrumeņu atrašanas vietu karte Boa E. (2004). Wild Edible Fungi: A Global Overview Of Their Use And Importance To People (Non-Wood Forest Products). Food & Agriculture Organization of the UN. p. 135. ISBN 978-92-5-105157-3. Kuo, M. (2021, December). Agrocybe and Cyclocybe. MushroomExpert.Com Mediterranean vegetables : a cook's ABC of vegetables and their preparation in Spain, France, Italy, Greece, Turkey, the Middle East, and north Africa with more than 200 authentic recipes for the home cook. Wright, Clifford A Vikikrātuvē par šo tēmu ir pieejami multivides faili. Skatīt: Tīrumeņu ģints. Encyclopædia of Life raksts (angliski) Mycobank (angliski) Index Fungorum (angliski)