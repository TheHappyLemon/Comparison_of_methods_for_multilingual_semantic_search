Baltijas aizsardzība ir šaha atklātne, kas sākas ar gājieniem: 1. d2-d4 d7-d5 2. c2-c4 Lc8-f5 . Pieder pie dāmas gambīta un to klasificē pie slēgtām atklātnēm ar Šaha atklātņu enciklopēdijas kodu D06. Pēc šaha partiju datubāzēm šo atklātni visagrāk (Ševeningena, 1923) spēlējis Edvards Laskers. Bet popularitāti tā ieguvusi tikai pēc Otrā pasaules kara, tad to bieži savās partijās lietojis čehu šahists Karels Opočenskis. No Latvijas šahistiem Baltijas aizsardzība bijusi Vladimira Bagirova repertuārā, to spēlējis arī Aleksejs Širovs, bet Igoram Rausim partiju ar to iekrājies vairāk par septiņdesmit. Šī atklātne dod iespēju melniem piešķirt spēlei taktisku raksturu. Baltie parasti iegūst savā kontrolē centru un var izmantot iespēju uzbrukt bez apsardzības palikušajam bandiniekam b7. 4.Db3 Zc6 4.e3 Zf6 5.Db3 Zc6 4.Zc3 Zf6 5.Db3 Zc6 4.cxd5 exd5 5.Db3 Zc6 3...e5 4.Dxb7 Zd7 5.Zf3 Tb8 6.Dxd5 Lb4+ 7.Zfd2 (7.Ld2?? Ze7−+) Ze7 8.Df3 exd4 ar melno iniciatīvu par upurēto bandinieku. 3...Lxb1 4.Da4+ Dd7 5.Dxd7+ Zxd7 6.Txb1 Zgf6 7.Zf3 3...e6 4.Zf3 Andrew Soltis. Baltic Defense to the Queen's Gambit. Chess Digest, 1993. ISBN 0-87568-228-6. (angliski) Giovanni Falchetta. Keres Defence, 1992. ISBN 88-86127-07-3. (angliski) Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 423. lpp. ISBN 5-85 270-005-3. (krieviski)