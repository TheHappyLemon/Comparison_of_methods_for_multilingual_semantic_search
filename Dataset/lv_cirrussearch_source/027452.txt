"Dejas ar vilkiem" (angļu: Dances with Wolves) ir 1990. gada amerikāņu vesterns, kura režisors un producents un galvenās lomas attēlotājs ir Kevins Kostners. Filmas sižets veidots pēc Maikla Bleika 1988. gada grāmatas Dances with Wolves. Filma ir par Amerikas pilsoņu kara ASV armijas leitnantu, kas dodas uz pierobežu, kur iepazīstas ar vietējiem indiāņiem. Galvenās lomas filmā attēlo Kostners, Mērija Makdonela, Greiems Grīns un Rodnijs Grānts. Filmas nosaukums Dances with Wolves (lakotu: Šuŋgmánitu Tȟáŋka Ób Wačhí) ir siu indiāņu dotais vārds Kostnera attēlotajam varonim — "Tas Kas Dejo Ar Vilkiem". Tā guva labus panākumus, saņēma Amerikas Kinoakadēmijas balvu vairākās nominācijās, tai skaitā labākās filmas nominācijā. 2001. gadā "Dejas ar vilkiem" tika iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)