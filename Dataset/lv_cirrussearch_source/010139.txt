Šis raksts ir par plāksnes veida palīgierīci. Par ielu mākslas žanru skatīt rakstu Stensils. Trafarets (no itāļu: traforetto) jeb agrāk arī stensils (angļu: stencil) ir plāksnes veida palīgierīce ar izgriezumiem, kuru izmanto liela skaita identisku simbolu (ciparu, burtu, dažādu figūru) uzkrāsošanai uz dažādām virsmām. Trafarets ir neliela lapa no caurspīdīgas plēves vai papīra, kurā izgriezti vairāki segmenti, kas veido attēlu. Trafareta izgatavošanā attēls tiek sadalīts segmentos, lai trafarets turētos kopā. Trafaretus izmanto stensils zīmējuma formu piešķiršanai vai ātrai attēla dublēšanai vairākas reizes. Trafareti-stensili (angļu: stencil art) pārsvarā sevī ietver kādu jēgu, piemēram "Pilsoņi! Apšaudes gadījumā, šī ielas puse ir īpaši bīstama.", tātad liek aizdomāties, bet grafiti lielākoties vienkārši priecē ar izskatu. Lielākoties, šādus trafaretus izgriež ar skalpeli no papīra vai kartona un uzkrāso ar aerosola krāsas baloniņu palīdzību. Rūpniecībā un bruņotajos spēkos izmanto liela izmēra trafaretus. Tos izmanto ātrai lielu atzīmju, marķējumu un numerācijas uzkrāsošanai. Trafaretam uzkrāso krāsu ar krāsotāja rullīti 2—3 reizes vai arī to dara automatizēta sistēma. Rasēšanā metāliskie vai plastmasas trafareti atvieglo uzrakstu un standarta ģeometrisko figūru rasēšanu. Trafaretus izmanto dzīvojamo platību izrotāšanai. Trafareti ir arī bērnu rotaļlietas. 20. gadsimta 70. un 80. gados ar trafaretu palīdzību zīmēja uzrakstus uz plakātiem. Ir zināmi vairāki speciāli izstrādāti trafaretu burti. Trafaretus var izmantot dažādu brīdinājumu un ieteikumu uzkrāsošanai. Dažreiz trafaretus izmanto poligrāfijā, piemēram, rotatorā. Stensils Trafareta izgatavošana mājas apstākļos (krieviski)