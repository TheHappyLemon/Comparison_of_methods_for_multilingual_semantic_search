Trīspadsmitā Doktore ir Doktora, BBC zinātniskās fantastikas televīzijas seriāla Doctor Who personāža un galvenā varoņa piecpadsmitā inkarnācija, kuru atveido aktrise Džodija Vitakere. Doktors ir vairākus simtus gadu vecs Laika pavēlnieks no planētas Galifrejas, kurš ceļo laikā un telpā savā TARDIS, bieži kopā ar pavadoņiem. Kad Doktors ir nopietni ievainots, pēc viņa gribas ķermenis var "atjaunoties". Reģenerējoties mainās viņa izskats un personība, bet atmiņa un būtība paliek nemainīga. Šī iezīme ļāva Doktoru attēlot dažādiem aktieriem un tādējādi saglabāja saistību ar 1963. gada seriālu. Vitakere ir pirmā sieviete, kas seriālā atveido Doktoru. Seriālā viņa pirmoreiz parādījās 2017. gada Ziemassvētku speciālizlaidumā Twice Upon a Time, un kā Trīspadsmitā Doktore no 2018. gada, sākoties seriāla vienpadsmitajai sezonai. Dž. Vitakere turpināja šo lomu atveidot arī seriāla divpadsmitajā sezonā, kas sākās 2020. gadā. 2016. gada janvārī Stīvens Mofats paziņoja, ka pēc desmitās sezonas beigām viņš pametīs seriālu un viņa vietā nāks jauns galvenais scenārists — Kriss Čibnells. Gadu vēlāk arī Pīters Kapaldi apstiprināja, ka desmitā būs viņa pēdējā sezona. Pēc šiem paziņojumiem sākās mediju spekulācijas par to, kas būs Trīspadsmitais doktors, kas aizvietos Pīteru Kapaldi. Tika minēti Bens Višovs (angļu: Ben Whishaw), Fēbe Volere-Bridža (angļu: Phoebe Waller-Bridge), Kriss Māršals (angļu: Kris Marshall) un Tilda Svintone (angļu: Tilda Swinton). Pieņēmums, ka Doktoru varētu tēlot sieviete, pirmoreiz tika izteikts 1981. gadā, kad Toms Beikers pēc tam, kad viņš paziņoja par Ceturtā Doktora atveides beigām, izteica domu, ka viņa pēctecis varētu būt sieviete. Vēlāk tika apspriesta iespēja, ka sieviete kā Sestā Doktore varētu nomainīt Pīteru Deivisonu, Piekto Doktoru, līdzīgi tika spriests arī par Septīto, Astoto un Divpadsmito Doktoru, pieļaujot, ka nākamā Doktora lomu varētu atveidot sieviete. Ideja par to, ka Laika Pavēlnieki pie reģenerācijas var mainīt dzimumu, tika realizēta visu laiku, kamēr Stīvens Mofats bija seriāla režisors. 2011. gada sērijā The Doctor's Wife Doktors piemin Korsāru (Corsair), Laika Pavēlnieku, kam bijušas vismaz divas inkarnācijas — sievietes. 2013. gada īsajā sērijā The Night of the Doctor Karna māsu draudze (Sisterhood of Karn) piedāvā mirstošajam Astotajam Doktoram iespēju pie reģenerācijas izvēlēties dzimumu. Pirmo reizi dzimuma maiņa norisinās 2015. gada sērijā Hell Bent, kur galifrejiešu ģenerālis pārtop par melnādainu sievieti, kura apgalvo, ka ka viņas iepriekšējais iemiesojums bijusi vienīgā reize, kad viņa bija vīrietis. Pirms Vitakeres parādīšanās seriālā Laika Pavēlnieks, kurš bija iemiesojies gan vīrieša, gan vēlāk sievietes ķermenī, bija Meistars, kuru no 2014. līdz 2017. gadam attēloja skotu aktrise Mišela Gomeza. Viņas atveidotais Meistars sevi dēvēja par Missiju (Missy; saīsinājums no Mistress). Intervijā Radio Times Kriss Čibnells raksturoja Trīspadsmito Doktori kā "neapšaubāmi Doktoru, taču... neticami dzīvīgu, sirsnīgu, jautru, enerģisku... viņa ir labākais draugs, kādu jūs varētu vēlēties kā gidu ceļojumam Visumā". Tai pašā intervijā aktrise Mandipa Džila (Mandip Gill), kas atveidoja Doktores pavadoni Džasminu Hanu (Yasmin Khan), komentēja, ka Vitakeres Doktorei "ir līdzīga enerģija kā Meta Smita atveidotajam Doktoram... ļoti spēcīga enerģija". Trīspadsmitās Doktores tērps, kas pirmo reizi tika parādīts minūti garā klipā 2017. gada novembrī, sastāv no gaiši violetas krāsas apmetņa, tumši zilas krāsas T-krekla, kā arī brūniem zābakiem un zilām pusgarām biksēm (cullotes) ar bikšturiem. Trīspadsmitā Doktore izmanto jaunu skaņas skrūvgriezi, kura dizains ievērojami atšķiras no tā, ko lietoja Divpadsmitais Doktors. Skrūvgriezi Doktore izveidoja no tobrīd pieejamiem materiāliem: tā korpuss bija izgatavots no pārkausētām tērauda karotēm. Pati Laika Pavēlniece savu instrumentu nosauca par "Šveices skaņas nazi". Skatītāju reakcija uz Vitakeri Doktora lomā lielā mērā bija pozitīva. Tūlīt pēc Džodijas Vitakeres pasludināšanas par Trīspadsmito Doktori britu žurnāls Radio Times veica aptauju, kurā piedalījās vairāk nekā 12 000 skatītāju, un tā parādīja, ka kopumā par pirmo Doktori — sievieti pārsvarā ir pozitīvs viedoklis. Tikai 15% aptaujāto bija pret. 42% uzskatīja risinājumu par "lielisku", un 43% aptaujāto skatītāju atbildēja, ka nevēlas izdarīt priekšlaicīgus secinājumus un vispirms gaidīs pirmo epizodi ar Džodiju kā Doktori. Savu viedokli izteica arī daži iepriekšējie Doktora lomas atveidotāji. Pīters Deivisons (Piektais Doktors) uztvēra ziņu ar sapratni, bet ne ar entuziasmu. Viņš teica: "Ja man ir kādas šaubas, tas ir tāpēc, ka tagad nebūs parauga zēniem, kuriem, manuprāt, Doktors ir ļoti svarīgs. Tāpēc esmu nedaudz skumjš, bet saprotu jēgu". Kolins Beikers (Sestais Doktors) nekavējoties atbildēja uz viņa vārdiem: "Lai būtu paraugs, nav jābūt konkrētam dzimumam. Vai nepietiek tikai būt cilvēkam? Puišiem piemērs bija jau piecdesmit gadus. Man žēl Pītera, bet tu runā muļķības, pilnīgas muļķības". Savu viedokli pauda arī aktrise Kārena Gilana, kas seriālā bija atveidojusi Amēliju Pondu. Pēc viņas teiktā, viņa bijusi ārkārtīgi priecīga dzirdēt šo ziņu, jo tik radikālas pārmaiņas, viņasprāt, ideālā gadījumā palīdzētu piešķirt seriālam jaunu svaigumu. "Jā, Džodij! Jā! Uz priekšu, jā! Doktors — sieviete! Cik lieliski!" Kārena izteicās izdevumā Entertainment Weekly. Seriālā iepriekš lomas atveidojušie aktieri Kristofers Eklstons, Deivids Tenants, Billija Paipere un Džons Berovmens uz ziņu par Vitakeri Doktores lomā reaģēja pozitīvi. «ВРАТА МИРОВ: ПОРТРЕТ ГЕРОЯ. ДОКТОР КТО». ТехноМир. Skatīts: 2013-08-03. Dowell, Ben (22 January 2016). "Doctor Who showrunner Steven Moffat quits to be replaced by Broadchurch creator Chris Chibnall". Radio Times. Atjaunināts: 1 July 2017. Sarah Doran. «Peter Capaldi confirms he's leaving Doctor Who at the end of series 10». Radio Times, 2017. gada 30. janvāris. Skatīts: 2017. gada 30. janvāris. Jack Shepherd. «Next Doctor Who odds: Ben Whishaw bookies favourite to replace Peter Capaldi, followed by Richard Ayoade». The Independent, 2017. gada 31. janvāris. Skatīts: 2017. gada 14. februāris. «Doctor Who: Phoebe Waller-Bridge is now the joint favourite». Den of Geek. Skatīts: 2017. gada 9. aprīlis. Roz Laws. «Aston Villa fan is new favourite to become next Doctor Who». Birmingham Mail, 2017. gada 11. februāris. Skatīts: 2017. gada 14. februāris. Rob Moran. «Tilda Swinton is favourite to become the next Doctor Who». The Sydney Morning Herald, 2017. gada 17. februāris. Skatīts: 2017. gada 25. februāris. Radio Times staff. «Is there going to be a female Doctor?». radiotimes.com. Radio Times. Arhivēts no oriģināla, laiks: 2018-07-06. Skatīts: 2017. gada 7. augusts. since 1981 when the outgoing Tom Baker mischievously answered the question about his successor, "you're making the presumption it's going to be a man." Alasdair Riley. «After Dr Who… Dr Her?». Daily Star, 1983. gada 29. jūlijs. Rich Johnston. «Doctor Who: As Jodie Whittaker Becomes The New Favourite, All Rumors Point To A Female Doctor». bleedingcool.com. Bleeding Cool, 2017. gada 15. jūlijs. Skatīts: 2017. gada 7. augusts. It was Tom Baker who first publicly mooted that the actor who could replace him in the role of The Doctor would be an actress «‘Doctor Who': 10 Things You May Not Know About ‘The Doctor’s Wife’ | BBC America». BBC America. Skatīts: 2017. gada 17. jūlijs. «‘Doctor Who’: Making Sense of ‘The Night of the Doctor’ | BBC America». BBC America. Arhivēts no oriģināla, laiks: 2017. gada 11. augustā. Skatīts: 2017. gada 17. jūlijs. Dan Martin. «Doctor Who, series 35, episode 12 – Hell Bent». The Guardian, 2015. gada 5. decembris. ISSN 0261-3077. Skatīts: 2017. gada 17. jūlijs. «Doctor Who Dark Water review: Gender reassignment and life after death launch a challenging finale». RadioTimes. Arhivēts no oriģināla, laiks: 2018-08-04. Skatīts: 2017. gada 17. jūlijs. «Doctor Who: Everything we know about Jodie Whittaker’s new Doctor». Huw Fullerton. «There's a crucial detail about Jodie Whittaker's Doctor Who costume that everyone missed». Radio Times (angļu). Skatīts: 2017-11-14. «It’s time to meet the Thirteenth Doctor». bbc.co.uk. Skatīts: 2018. gada 4. decembris. «How Jodie Whittaker 'missed' fan reactions to Doctor Who role». BBC News. 2017. gada 7. augusts. Skatīts: 2017. gada 10. decembris. Helena Horton. «Former Doctor Who Peter Davison says casting of woman means 'loss of role model for boys'». The Telegraph (en-GB), 2017-07-21. ISSN 0307-1235. Skatīts: 2017-10-31. «Two former Doctors clash over Jodie Whittaker casting». BBC. 2017. gada 21. jūlijs. Skatīts: 2017. gada 21. oktobris. «Doctor Who: Fans react to Jodie Whittaker casting». BBC News. 2017. gada 17. jūlijs. Skatīts: 2017. gada 17. jūlijs. «Christopher Eccleston Fully Approves of Jodie Whittaker as the New Doctor». Lorraine. «Karen Gillan is EXTREMELY excited about Doctor Who's new star Jodie Whittaker». Radio Times. «Jodie Whittaker’s First Interview after her Announcement as the 13th Doctor» https://www.gazeta.ru/culture/2017/02/01/a_10503941.shtml* Arhivēts 2021. gada 7. augustā, Wayback Machine vietnē. http://www.mirror.co.uk/tv/tv-news/doctor-who-could-peter-capaldis-3175645* Arhivēts 2021. gada 7. augustā, Wayback Machine vietnē. https://www.gazeta.ru/culture/2017/02/01/a_10503941.shtml http://www.mirror.co.uk/tv/tv-news/doctor-who-could-peter-capaldis-3175645