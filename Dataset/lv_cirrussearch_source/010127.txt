Beatrikse (Beatrix der Nederlanden; pilnā vārdā Beatrikse Vilhelmīna Armgarda (Beatrix Wilhelmina Armgard); dzimusi 1938. gada 31. janvārī) ir bijusī Nīderlandes karaliene. Viņa pārvaldīja Nīderlandi, Kirasao, Sintmārtenu un Arubu. Beatrikse ir karalienes Juliānas un prinča Bernharda cur Lipes-Bīsterfelda pirmā meita. Beatrikse studējusi tieslietas Leidenes Universitātē. 1966. gadā precējusies ar vācu diplomātu Klausu von Amsbergu. Par Nīderlandes karalieni Beatrikse kļuva 1980. gada 30. aprīlī, dienā, kad iepriekšējā Nīderlandes karaliene, viņas māte Juliāna atteicās no troņa. 2013. gada 28. janvārī Beatrikse paziņoja, ka nolēmusi atteikties no sava troņa par labu savam vecākajam dēlam Orānijas princim Vilemam Aleksandram. Karaliskā titula maiņa bija noteikta Beatrikses valdīšanas 33 gadadienā – 2013. gada 30. aprīlī. Vikikrātuvē par šo tēmu ir pieejami multivides faili. Skatīt: Beatrikse. Oficiālā mājaslapa Arhivēts 2011. gada 25. martā, Wayback Machine vietnē. (angliski)