Shenzhou 16 (ķīniešu: 神舟十六号, piņjiņs: Shénzhōu Shíliù-hào) bija Ķīnas pilotējams kosmosa kuģis. Tas orbītā tika palaists 2023. gada 30. maijā. Kosmosa kuģis orbitālajā stacijā Tiangong nogādāja 5. ekspedīciju. Uz zemes tas atgriezās 31. oktobrī. Kuģa Shenzhou 16 apkalpe augšupceļā un lejupceļā: Beihanas Universitātes profesors Gui Haičao ir pirmā Ķīnas civilā persona kosmosā. Pārējie divi kosmonauti ir Tautas Atbrīvošanas armijas virsnieki. Kosmosa kuģis tika palaists 2023. gada 30. maijā 01:31:10 UTC ar nesējraķeti Chang Zheng 2F no Dzjucjuaņas Pavadoņu palaišanas centra. Ar šo startu tika sasniegts rekordliels skaits cilvēku orbītā (17): seši Ķīnas pilsoņi, pieci amerikāņi, trīs krievi, divi Saūda Arābijas pārstāvji un viens Apvienoto Arābu Emirātu kosmonauts. Tajā pašā dienā 08:29 UTC Shenzhou 16 saslēdzās ar orbitālo staciju Tiangong pie moduļa Tianhe apakšējās pieslēgvietas. Stacijā kosmonautus sagaidīja Shenzhou 15 apkalpe (Tiangong 4. ekspedīcija). 2023. gada 30. oktobrī 12:37 UTC Shenzhou 16 atvienojās no Tiangong. 31. oktobrī 00:12 UTC kosmosa kuģa nolaižamais aparāts nolaidās Iekšējā Mongolijā Donfenas nolaišanās poligonā. Nosēšanās filmētajos materiālos bija redzams izpletnī un tas, ka un nolaižamais aparāts sagāzās trieciena rezultātā, taču apkalpe netika ievainota. Lidojuma ilgums bija 153 dienas 22 stundas 41 minūtes. Chinese astronaut launch breaks record for most people in orbit Stephen Clark, spaceflightnow.com, 2023-05-30 China's Shenzhou 16 astronauts apparently landed with a ripped parachute (photo) Andrew Jones, space.com, 2023-11-02 Shenzhou 8, 9, 10, 11, 12, 13 (SZ 8, 9, 10, 11, 12, 13) Gunter Dirk Krebs (angliski)