Metjū Stjuarts Dominiks (Matthew Stuart Dominick ; dzimis 1981. gada 7. decembrī) ir ASV astronauts, Jūras kara flotes lidotājs. Metjū Dominiks piedzima 1981. gada 7. decembrī Kolorādo štata Vītridžā Donalda un Rondas Dominiku ģimenē. 2005. gadā viņš ieguva bakalaura grādu elektrotehnikā Sandjego Universitātē. Studiju laikā viņš pabeidza rezerves virsnieku apmācības programmu. 2005. gadā Dominiku ieskaitīja ASV Jūras kara flotē. Viņš apmeklēja primāro lidojumu apmācību Jūras kara flotes gaisa stacijā Pensakolā, un 2007. gadā tika iecelts par Jūras kara flotes aviatoru. Viņš pabeidza F/A-18 Super Hornet mācības VFA-10 eskadriļā Jūras gaisa stacijā Oušenā. Pēc tam viņu norīkoja uz VFA-143 iznīcinātāju eskadriļu, kur Dominiks piedalījās divās misijās, atbalstot operāciju Enduring Freedom. Pēc tam viņš mācījās ASV Jūras spēku izmēģinājumu pilotu skolas (USNTPS) un Jūras spēku pēcdiploma skolas sadarbības programmā, kas ļāva viņam iegūt maģistra grādu sistēmu inženierijā Jūras spēku pēcdiploma skolā un apmeklēt ASV Jūras spēku izmēģinājumu pilotu skolu. 2013. gadā Dominiu norīkoja par izmēģinātājpilotu VX-23 izmēģinājumu eskadriļā Jūras gaisa stacijā Patuxent River Merilendā. Tur viņš dienēja kā izstrādes lidojumu izmēģinājumu projekta virsnieks vairākās programmās, tostarp MAGIC CARPET, Joint Precision Approach & Landing System un Infrared Search and Track Pod. Dominiks piedalījās arī X-47B, V-22 Osprey, E-2C Hawkeye un F-35C Lightning II izstrādē. 2016. gadā viņu norīkoja par nodaļas vadītāju VFA-115 eskadriļā kas atrodas Acugi Japānā. 2012. gadā Roberts Metjū Dominiks iesniedza pieteikumu dalībai NASA 21. astronautu iesaukumā, bet uz apsekošanu Džonsona kosmosa centrā viņu neizsauca. 2017. gada 7. jūnijā Dominiks tika ieskaitīts NASA 20. astronautu grupā kā astronauta kandidāts. Pēc pamata vispārējās kosmiskās sagatavošanas kursa 2020. gada 10. janvārī viņam piešķīra astronauta kvalifikāciju. 2023. gada4. augustā tika paziņots, ka Dominiks būs kosmosa kuģa SpaceX Crew-8 komandieris. Viņš bija Crew-7 dublieru apkalpes loceklis. Metjū Dominika pirmais kosmiskais lidojums sākās 2024. gada 4. martā, esot kosmosa kuģa SpaceX Crew-8 komandierim. Viņš bija Starptautiskās kosmosa stacijas 70. un 71. ekspedīcijas lidojuma inženieris. Kosmisko lidojumu kopsavilkums Vikikrātuvē par šo tēmu ir pieejami multivides faili. Skatīt: Metjū Dominiks. Matthew Dominick NASA (angliski) Мэттью Стюарт Доминик astronaut.ru (krieviski)