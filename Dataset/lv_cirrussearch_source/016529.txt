Sfera-53 (Сфера-53) bija Krievijas pasīvs mikropavadonis. To uz Starptautisko kosmosa staciju (SKS) nogādāja ar kravas kuģi Progress M-16M, un brīvā lidojumā palaida 2012. gada 20. augustā. Sfera veltīts Pirmā zemes mākslīgā pavadoņa palaišanas 55. gadadienai. Tas izgatavots pēc Sputnik-1 līdzības: lodes forma 53 cm diametrā (Sputnik-1 bija 58 cm), bet atšķirībā no pirmā, tam nav četru ārēju antenu stieņu un iekšienē aparatūra ir mūsdienīga. Tas bija paredzēts atmosfēras pretestības mērījumiem ar instrumentiem uz zemes. Pavadoņa novērošanu veica ar radiolokācijas un optiskām metodēm. Kravas kuģis Progress M-16M ar Sfera-53 iekšienē startēja no Baikonuras kosmodroma 2012. gada 1. augustā 19:35:13 UTC ar nesējraķeti Sojuz-U. 2. augustā kosmosa kuģis saslēdzās ar SKS. 20. augustā SKS 32. ekspedīcijas dalībnieki Genādijs Padalka un Jurijs Maļenčenko veica iziešanu kosmosā. Tās laikā viņi veica Sfera-53 sagatavošanu. Pavadonis tika palaists 18:29 UTC no iekārtas, kuru stacijā nogādāja kravas kuģis Progress M-15M. Pēc prognozēm Sfera noiešana no orbītas notika 2012. gada 24. novembrī. Запуск микроспутника Сфера эксперимент Вектор-Т 2012-08-21 (krieviski) Russian cosmonauts take spacewalk outside station WILLIAM HARWOOD, CBS NEWS "SPACE PLACE", 2012-08-20 (angliski) Запущенный с МКС микроспутник "Сфера" сгорит в атмосфере 24 ноября Новости космонавтики, 2012-11-22 (krieviski) Ручная «Сфера» Arhivēts 2013. gada 19. jūnijā, Wayback Machine vietnē. Роскосмос, 2012-09-01 (krieviski)