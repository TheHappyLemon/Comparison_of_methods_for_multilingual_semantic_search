Atraitnīšu raibeņu cilts (Argynnini) ir raibeņu dzimtas (Nymphalidae) cilts, kas pieder pie garspārnu raibeņu apakšdzimtas (Heliconiinae), apvienojot 8 ģintis. Šīs cilts sugas galvenokārt izplatītas mērenās joslas Holarktikas reģionā: Eirāzijā un Ziemeļamerikā. Tomēr ģints Yramea sugas izplatītas dienvidu puslodē — Andu kalnu mērenajā joslā, bet ģints Euptoieta sugas mājo Amerikas tropos. Latvijā sastopamas 15 atraitnīšu raibeņu cilts sugas. Atraitnīšu raibeņu cilts sugas galvenokārt ir nelieli vai vidēji lieli tauriņi, bet ir izņēmumi, piemēram, lielais meža raibenis ir viens no lielākajiem Eiropas raibeņiem. Gandrīz visām cilts sugām ir rudi spārni ar melniem raibumiem spārnu virspusē, bet apakšpusē daži pērļu balti punkti, visbiežāk uz aizmugurējiem spārniem. Reizēm šo cilti sistematizē kā garspārnu raibeņu cilts (Heliconiini) apakšcilti — Argynnina vai reizēm pat kā atsevišķu raibeņu dzimtas apakšdzimtu — Argynninae. Vēsturiski atraitnīšu raibeņu ciltī tika klasificētas 17 ģintis, bet saskaņā ar jaunākajiem ģenētiskajiem pētījumiem 2005. un 2006. gadā to skaits samazināts līdz 6 ģintīm, bet 2008. gadā pievienota monotipiskā ģints Pardopsis, kas pirms tam tika sistematizēta akreju ciltī (Acraeini). Astotā ģints ir diskutablā Amerikas atraitnīšu raibeņu ģints (Speyeria), kuru daļa sistemātiķu iekļauj atraitnīšu raibeņu ģintī (Argynnis). Diskusijas par cilts sistemātiku joprojām turpinās un kopumā tā ir mainīga un pakļauta jaunākajiem pētījumiem. Sugu skaits arī ir nenoteikts un mainīgs, bet apmēram tās ir nedaudz vairāk kā 100 sugas. Tomēr sugu piederība vienai vai otrai ģintij strauji mainās, iegūstot arvien jaunus ģenētisko pētījumu rezultātus. Atraitnīšu raibeņu cilts (Argynnini) Amerikas atraitnīšu raibeņi (Speyeria) Atraitnīšu raibeņi (Argynnis) Brūnvālīšu raibeņi (Brenthis) Papuves raibeņi (Issoria) Purvraibeņi (Boloria) ģints Euptoieta ģints Pardopsis ģints Yramea Atraitnīšu raibeņu cilts (Argynnini) Atraitnīšu raibeņi (Argynnis) Atraitnīšu raibenis (Argynnis laodice) Lielais atraitnīšu raibenis (Argynnis adippe) Lielais meža raibenis (Argynnis paphia) Mazais atraitnīšu raibenis (Argynnis niobe) Parastais perlamutra raibenis (Argynnis aglaja) Brūnvālīšu raibeņi (Brenthis) Brūnvālīšu raibenis (Brenthis ino) Papuves raibeņi (Issoria) Papuves raibenis (Issoria lathonia) Purvraibeņi (Boloria) Agrais purvraibenis (Boloria euphrosyne) Dzērveņu raibenis (Boloria aquilonaris) Lielais purvraibenis (Boloria frigga) Lielais vijolīšu purvraibenis (Boloria titania) Mazais purvraibenis (Boloria freija) Mazais vijolīšu purvraibenis (Boloria dia) Parastais purvraibenis (Boloria selene) Sūreņu purvraibenis (Boloria eunomia) Tolweb: Argynnini Swainson 1833 Latvijas daba: Raibeņu dzimta «Butterflies of Britain & Europe: Silver-washed Fritillary». Arhivēts no oriģināla, laiks: 2014. gada 4. martā. Skatīts: 2014. gada 17. martā. «Tolweb: Argynnis Fabricius 1807». Arhivēts no oriģināla, laiks: 2014. gada 5. februārī. Skatīts: 2014. gada 16. martā. Tribe Argynnini - Fritillaries Argynnini