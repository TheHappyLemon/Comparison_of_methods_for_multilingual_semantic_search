Valters Henrihs Alfrēds Hermanis fon Brauhičs (vācu: Walther Heinrich Alfred Hermann von Brauchitsch; dzimis 1881. gada 4. oktobrī, miris 1948. gada 18. oktobrī) bija vācu ģenerālfeldmaršals Otrā pasaules kara laikā. Vērmahta virspavēlnieks (1938—1941). Dzimis 1881. gada 4. oktobrī Berlīnē Prūsijas kavalērijas ģenerāļa ģimenē. Piedalījās kā štāba virsnieks Pirmajā pasaules karā. Starpkaru periodā turpināja militāro dienestu. Pēc ģenerālpulkveža Vernera fon Friča atstādināšanas kļuva Vērmahta virspavēlnieku. Otrā pasaules kara laikā vadīja Polijas kampaņu, iebilda Hitleram par vilcināšanos iebrukt Francijā 1939. gada novembrī. Pēc uzvaras pār Franciju 1940. gada 19. jūlijā paaugstināts par ģenerālfeldmaršalu. Atlaists no amata pēc zaudējuma kaujā par Maskavu 1941. gada 19. decembrī, vēlākajā kara gaitā vairs nepiedalījās. Piesaistīts Nirnbergas procesā kā liecinieks, miris no sirdstriekas 1948. gada 18. oktobrī Hamburgā apcietinājuma laikā. Vikikrātuvē par šo tēmu ir pieejami multivides faili. Skatīt: Valters fon Brauhičs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)