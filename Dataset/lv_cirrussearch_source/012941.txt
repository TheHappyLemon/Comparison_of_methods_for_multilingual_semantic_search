Kosmos-2479 (Космос-2479) bija Krievijas raķešu startu atklāšanas pavadonis.. Tas palaists 2012. gadā ģeostacionārajā orbītā un darbojās līdz 2014. gada aprīlim. Kosmos-2479 bija pēdējais sistēmas US-KMO (Oko-1) pavadonis. Tas izgatavots galvenokārt no palikušajām rezerves daļām. Turpmāk tiek veidota jauna Vienota kosmiskā sistēma (Edinaja kosmičeskaja sistema, Единая космическая система), kuras viens no uzdevumiem būs arī raķešu startu atklāšana. Pavadonim ir uzstādīts infrasarkanais teleskops ar 1 m diametra galveno spoguli. Izvēršama saules aizsarga garums ir 4,5 m. Kosmiskais aparāts tika palaists 2012. gada 30. martā 05:49 UTC ar nesējraķeti Proton-K/Blok DM-2 no Baikonuras kosmodroma. 12:27 UTC pavadonis atdalījās no pēdējās pakāpes Blok DM-2. Pēc veiksmīgās palaišanas tam piešķirts nosaukums Kosmos-2479. Šis bija pēdējais raķetes Proton-K, kā arī dzinējbloka Blok DM-2 starts. Kosmos-2479 tika nogādāts ģeostacionārajā orbītā. Pēc NORAD datiem tas sākotnēji atradās punktā 90° austrumu garuma. Līdz 12. aprīlim pavadonis bija pārvietots uz 80° A, kur tam tika veiktas pārbaudes un izmēģinājumi. 19. jūlijā tas sāka pārvietoties uz austrumiem. 2014. gada sākumā kosmiskajam aparātam sabojājās akumulatoru baterija, bet visi mēģinājumi atjaunot tā darbību nevainagojās sekmēm. Aprīlī Kosmos-2479 pārstāja atbildēt uz signāliem, un kļuva nevadāms. Pavadoņa plānotais darbības laiks bija 5 — 7 gadi, bet tas nokalpoja nepilnus divus gadus. Kosmos-2479 priekšgājējs Kosmos-2440 tika palaists 2008. gada jūnijā un darbojās līdz 2010. gada februārim. Ar Kosmos-2479 zaudēšanu Krievijai ģeostacionārajā orbītā vairs nav neviena raķešu startu atklāšanas pavadoņa, bet eliptiskajās orbītās esošie divi nodrošina novērojumus tikai trīs stundas diennaktī. "Око-1" лишилось зрения КОММЕРСАНТ №107 (5380), 2014-06-25 "Кобальт" внедрился в космическую группировку Газета "Коммерсантъ", №88 (4873), 2012-05-18, (krieviski) Источник: Последний старый спутник выйдет на орбиту в ближайшее время ВЗГЛЯД.РУ, 2011-10-10 (krieviski) Запущенный с Байконура военный спутник выведен на целевую орбиту РИА Новости, 2012-03-30 (krieviski) Последний «Протон-К» послужит Минобороны Arhivēts 2012. gada 24. jūnijā, at WebCite Вечерняя Москва, 2012-02-29 (krieviski) Cosmos-2479 - new geostationary early warning satellite Russian Strategic Nuclear Forces (angliski) SPRN constellation: US-K Anatoly Zak (angliski) US-KMO (71Kh6) Gunter Dirk Krebs Prognoz SPRN Encyclopedia Astronautica