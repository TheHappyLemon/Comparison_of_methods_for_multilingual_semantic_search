Leo Kārlsons (zviedru: Leo Carlsson; dzimis 2004. gada 26. decembrī Kārlstadē) ir zviedru hokejists, spēlē uzbrucēja pozīcijā, Zviedrijas hokeja izlases dalībnieks. Pašlaik pārstāv Nacionālā hokeja līgas klubu Anahaimas "Ducks". Hokeju sācis spēlēt dzimtās pilsētas kluba Färjestad BK jauniešu komandā. 2020. gadā pārgāja uz Örebro HK. 2021.—2022. gada sezonā debitēja Zviedrijas hokeja līgā 16 gadu vecumā. 2022. gada Pasaules U-18 čempionātā izcīnīja zelta medaļu. Piedalījās 2023. gada Pasaules čempionātā junioriem, kurā komanda ieguva 4. vietu. Zviedrijas hokeja izlases sastāvā pirmo reizi Pasaules čempionātā piedalījās 2023. gadā. Viņš kļuva par visu laiku jaunāko Zviedrijas izlases spēlētāju, kas spēlējis Pasaules čempionātā. Iemetot vārtus spēlē pret Austriju, 18 gadu un 139 dienu vecumā viņš kļuva arī par visu laiku jaunāko Zviedrijas vārtu guvēju pasaules čempionātos. 2023. gada NHL draftā viņu 1. kārtā ar kopējo otro numuru izvēlējās Anahaimas "Ducks". 2023. gada 12. jūlijā viņš ar Ducks parakstīja trīs gadu sākuma līmeņa līgumu. L. Kārlsons NHL debitēja 19. oktobrī, gūstot vārtus Ducks zaudējumā ar 2:3 pret Dalasas "Stars". «SHL Spotlight: Leo Carlsson». shl.se (angļu). 2021. gada 12. novembrī. Skatīts: 2023. gada 3. jūnijā. «Carlsson confident he's ready for NHL after playing at World Championship». nhl.com (angļu). 2023. gada 24. maijā. Skatīts: 2023. gada 3. jūnijā. «Leo Carlsson yngste målskytten någonsin». aftonbladet.se (zviedru). 2023. gada 14. maijā. Skatīts: 2023. gada 3. jūnijā. «Carlsson selected by Ducks with No. 2 pick in 2023 NHL Draft». nhl.com (angļu). 2023. gada 29. jūnijā. Skatīts: 2023. gada 29. jūnijā. «Ducks Sign Carlsson to Three-Year Entry-Level Contract». nhl.com (angļu). 2023. gada 12. jūlijā. Skatīts: 2023. gada 11. oktobrī. «Ducks loss highlighted by Leo Carlsson goal in debut». espn.com (angļu). 2023. gada 20. oktobrī. Skatīts: 2023. gada 21. oktobrī. Eliteprospects profils (angliski) Internet Hockey Database profils (angliski) Eurohockey profils (angliski)