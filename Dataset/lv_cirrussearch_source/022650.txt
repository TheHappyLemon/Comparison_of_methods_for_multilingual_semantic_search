Jaungvinejas jūra vai Bismarka jūra (angļu: Bismarck Sea) ir Klusajam okeānam piederīga malas jūra starp Jaungvinejas salu un Bismarka arhipelāga salām. Ūdens virsējā slāņa vidējā temperatūra ap 28 °C, sāļums — 34‰, plūdmaiņas — ap 1 m. Seismiski ļoti aktīva zona, ļoti aktīvs vulkānisms. Jūras gultnē atklātas bagātas vara, cinka, sudraba un zelta rūdu iegulas. Rūdas veido zemūdens karstie avoti (venti), ap kuriem izveidojušies arī savdabīgi organismi. Jaungvinejas jūrā 1943. gada 2.—4. martā notika Bismarka jūras kauja, kur ASV un Austrālijas gaisa spēki uzbruka Japānas flotes konvojam, kas uz Lae Papua-Jaungvinejā veda karaspēku. Japānas konvojs tika sakauts. Dienvidrietumos atrodas Jaungvinejas sala, no pārējām pusēm jūru apņem Bismarka arhipelāgs, tai skaitā lielā Jaunbritānijas sala dienvidaustrumos un Jaunīrijas sala ziemeļaustrumos. Dienvidos savienota ar Zālamana jūru, ziemeļos — ar Kluso okeānu. Vikikrātuvē par šo tēmu ir pieejami multivides faili. Skatīt: Jaungvinejas jūra. Encyclopædia Britannica raksts (angliski) Krievijas Lielās enciklopēdijas raksts (krieviski) Giant black smoker retrieved from abyss (angliski)