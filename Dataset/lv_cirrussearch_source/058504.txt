Roberto Donadoni (itāļu: Roberto Donadoni, dzimis 1963. gada 9. septembrī) ir itāļu futbola treneris un bijušais futbolists, spēlējis pussarga pozīcijā, bijis Itālijas futbola izlases dalībnieks. Savu karjeru sācis Itālijas klubā Atalanta. 1986. gadā pievienojies AC Milan komandai, kur viņš pavadīja savu lielāko daļu spēlētāja karjeras. Milan komandā Donadoni spēlēja ļoti veiksmīgi, izcīnot sešus Itālijas A sērijas titulus, trīs UEFA Čempionu līgas trofejas, trīs UEFA Superkausus un divus Starpkontinentālos kausus. Neilgu laiku spēlējis MLS līgas klubā MetroStars. Savu spēlētāja karjeru noslēdza Saūda Arābijā. Itālijas futbola izlases sastāvā spēlējis 1988. un 1996. gada Eiropas čempionātā, kā arī 1990. un 1994. gada FIFA Pasaules kausā. Savu trenera karjeru sācis Lecco, Livorno un Genoa komandās. 2006. gadā viņš kļuva par Itālijas futbola izlases galveno treneri, nomainot Marčello Lipi. Euro 2008 turnīrā Itālijas izlase sasniedza ceturtdaļfinālu, zaudējot nākamajiem čempioniem Spānijai. Pēc turnīra Donadoni tika atbrīvots no amata. Vēlāk Donadoni trenēja Itālijas komandas Napoli, Cagliari, Parma un Bologna. No 2019. līdz 2020. gadam bijis Ķīnas komandas Shenzhen treneris. Atalanta Itālijas B sērija: 1983–84 Itālijas C1 sērija: 1981–82 AC Milan Itālijas A sērija: 1987–88, 1991–92, 1992–93, 1993–94, 1995–96, 1998–99 Supercoppa Italiana: 1988, 1992, 1993, 1994 Eiropas kauss/UEFA Čempionu līga: 1988–89, 1989–90, 1993–94 UEFA Superkauss: 1989, 1990, 1994 Starpkontinentālais kauss: 1989, 1990 Al-Ittihad Saūda Arābijas Premjerlīga: 1999–2000 Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) MLS profils (angliski) Eu-football.info profils (angliski) FBref spēlētāja profils (angliski)