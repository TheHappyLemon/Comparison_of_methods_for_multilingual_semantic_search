Dankeldas katedrāle (angļu: Dunkeld Cathedral) ir Skotijas Baznīcas draudzes baznīca, kas atrodas Skotijas pilsētā Dankeldā uz ziemeļiem no Pērtas. Tā kā Skotijas Baznīca pieturas pie kalvinisma prezbiteriānisma novirziena, katedrāles nosaukums dievnamam ir tikai tradīcija. Katedrāles vietā 6. vai 7. gadsimta sākumā Svētais Kolumba nodibināja klosteri. Baznīca tika celta no 1260. līdz 1501. gadam. Līdz Skotijas reformācijai 16. gadsimtā baznīcā glabājās Svētā Kolumbas relikvijas, pēc tam tās pārvietoja uz Īriju. Katedrālē apglabāts Skotijas karaļa Roberta II dēls Aleksandrs Stjuarts. 1689. gada 21. augustā ap katedrāli notika Dankeldas kauja, kurā viljamīti sakāva jakobītus. Katedrāles vidusdaļa kopš 17. gadsimta sākuma ir drupās. Vikikrātuvē par šo tēmu ir pieejami multivides faili. Skatīt: Dankeldas katedrāle.