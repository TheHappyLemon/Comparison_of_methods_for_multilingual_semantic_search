Lorānda Ētveša universitāte (ungāru: Eötvös Loránd Tudományegyetem) ir 1635. gadā dibināta publiska pētniecības universitāte Ungārijas galvaspilsētā Budapeštā. Par universitātes pirmsākumiem uzskata jezuīta un kardināla Pētera Pazmāņa dibināto katoļu universitāti Trnavā. 1770. gadā to pārcēla uz Budu. Universitāte nosaukta fiziķa Lorānda Ētveša (Eötvös Loránd, 1848 – 1919) vārdā un vēstures gaitā tā 11 reizes mainījusi oficiālo nosaukumu (pašreizējais ir no 1950. gada). Vēsturiski zināmā arī kā Budapeštas universitāte. Universitātē ir 9 fakultātes, tās izvietotas dažādās Budapeštas vietās. Ar universitātes vārdu saistās Nobela prēmijas laureātu biofiziķa Ģerģa Bēkēši (Békésy György, 1899 – 1972), ekonomista Džona Harsaņi (John Harsanyi, 1920 – 2000), ķīmiķa Ģerģa de Heveši (Hevesy György Károly, 1885 – 1966), fiziķa Filipa Lenarda (1862 – 1947) darbība. Universitāti beiguši matemātiķi Pāls Erdēšs un Džons fon Neimans. Vikikrātuvē par šo tēmu ir pieejami multivides faili. Skatīt: Lorānda Ētveša universitāte. Encyclopædia Britannica raksts (angliski) Oficiālā tīmekļa vietne