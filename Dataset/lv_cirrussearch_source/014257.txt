Lāsma Kauniste (dzimusi Avotiņa 1942. gada 19. aprīlī Rīgā) ir bijusī latviešu ātrslidotāja. 1969. gada pasaules čempione ātrslidošanas daudzcīņā, Latvijas gada populārākā sportiste (1969). Izglītību ieguva LVFKI, ko pabeidza 1964. gadā. 1962. gadā apprecējās ar igauņu ātrslidotāju Toivo Kaunisti. Trenējās pie 1939. gada Eiropas ātrslidošanas čempiona Alfona Bērziņa, arī pie Arvīda Leinerta un Jevgeņija Krasiļņikova. 1967. gada pasaules čempionātā daudzcīņā izcīnīja 2. vietu, 1968. gadā — 4. vietu. Piedalījās 1968. gada ziemas olimpiskajās spēlēs. Tajās augstāko vietu ieņēma 1500 m distancē (5. vieta), vēl bija 11. vietā 1000 m distancē un 12. vietā 3000 m distancē. 1969. gada Pasaules čempionātā Grenoblē uzvarēja daudzcīņā ar 189,566 punktiem. Vairākas reizes uzvarēja arī PSRS čempionātos atsevišķās distancēs, bija vairākkārtēja vicečempione. Laikā no 1976. līdz 1989. gadam viņa bija Rīgas 7. bērnu un jaunatnes sporta skolas direktore. Pārstāvot Latviju World Champion Masters ātrslidošanas sacīkstēs, L. Kauniste 2002. un 2004. gadā uzvarēja vecuma grupā virs 60 gadiem, bet 2011. gadā — 65—70 gadu vecuma grupā. PSRS Nopelniem bagātā sporta meistare Darba Sarkanā karoga ordenis Latvijas enciklopēdija. 3. sējums. Rīga : Valērija Belokoņa izdevniecība. 2005. 353.—354. lpp. ISBN 9984-9482-3-4. «Lāsma Kauniste». Olimpiade.lv. Arhivēts no oriģināla, laiks: 2010. gada 15. februārī. Skatīts: 2012. gada 17. jūnijā. Staģis, Andris (2012. gada 10. aprīlī). "Šī nedēļa vēsturē". Sporta Avīze (Rīga: SIA "Mediju nams") 15 (841): 49. lpp. ISSN 1691-0451. Vikikrātuvē par šo tēmu ir pieejami multivides faili. Skatīt: Lāsma Kauniste. Latvijas Nacionālās enciklopēdijas šķirklis Olympedia profils (angliski) LOK profils The Sport.org profils (angliski) Speedskatingbase profils (angliski) SpeedSkatingNews profils (angliski) SpeedSkatingStats profils (angliski)