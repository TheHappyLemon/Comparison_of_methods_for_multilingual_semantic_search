Ouens Hindls (angļu: Owen Hindle; dzimis 1940. gada 14. martā) ir Lielbritānijas šahists, FIDE meistars. 1960. gados bijis viens no vadošajiem Anglijas šahistiem. Daudzkārtējais Lielbritānijas šaha čempionātu dalībnieks. Labāko rezultātu sasniedzis 1963. gadā Bātā, kad dalījis 4.-5. vietu (uzvarēja Džonatans Penrouzs). Vairākkārt piedalījies arī Hastingsas (Anglija) tradicionālajos jaungada šaha festivālos, kuros atsevišķās partijas parādījis labu sniegumu, uzvarot vienu no tā laika spēcīgākajiem šaha lielmeistariem Svetozaru Gligoriču. 1967. gadā piedalījies Pasaules šaha čempiona izcīņas cikla zonas turnīrā Vrņačka Baņā (tagad Serbija). Pārstāvējis Anglijas komandu lielākajos komandu šaha turnīros: Pasaules šaha olimpiādēs piedalījies 2 reizes (1964-1966). Individuālajā vērtējumā izcīnījis bronzas (1964) medaļu; Klāras Benediktas kausa izcīņās piedalījies 3 reizes (1963, 1965-1966). Komandu vērtējumā izcīnījis bronzas (1963) medaļu. Pazīstams arī kā šaha žurnālists un vēsturnieks. No 1960. līdz 1963. gadam strādājis Londonas šaha žurnālā Chess. Sarakstījis vairākas grāmatas par šahu un šaha vēsturi, tajā skaitā arī par angļu šahistiem Džozefu Blekbērnu un Sesilu Velentainu de Vere. Autors pētījumam par Norfolkas un Noridžas šaha klubu vēsturi. Owen Hindle. Further Steps in Chess. 1968. ISBN 978-0850363586 Owen Hindle. J.H. Blackburne: the Final Years (Chess masters). 1998. ISBN 978-1901034110 Robert H. Jones, Owen Hindle. The English Morphy?: The Life and Games of Cecil De Vere, First British Chess Champion. 2001. ISBN 978-0953132140 BCF-ch Bath 1963 Vrnjacka Banja zt 1967 OlimpBase :: Men's Chess Olympiads :: Owen Hindle OlimpBase :: Clare Benedict Chess Cup :: Owen Hindle Sutton Coldfield Chess Club - Famous Players History of the Norfolk and Norwich Chess Club Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)