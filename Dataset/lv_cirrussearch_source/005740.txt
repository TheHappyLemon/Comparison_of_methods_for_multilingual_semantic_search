2011. gada NBA Visu zvaigžņu spēle bija 60. NBA Visu zvaigžņu spēle. Tā notika 2010.—2011. gada NBA sezonas laikā 2011. gada 20. februārī Staples Center arēnā Losandželosā, Kalifornijas štatā. Spēli organizē abas NBA vienības no Losandželosas: "Lakers" un "Clippers". Losandželosa tika nosaukta par spēles norises vietu NBA komisāra Deivida Stērna paziņojumā 2009. gada 9. jūnijā. Šī bija otrā reize, kad Staples Center arēnā notiek NBA Visu zvaigžņu spēle (iepriekš 2004. gadā). Tāpat šī bija ceturtā reize, kad spēle notiek Losandželosā (iepriekš 1963, 1972, 1983 un 2004). Visu zvaigžņu spēles nedēļas nogalē NBA kalendārā bija pārtraukums. Tajā norisinājās vairāki konkursi un tika aizvadītas vairākas spēles, tai skaitā slavenību spēle, jauno spēlētāju spēle (NBA līgas debitanti pret otrgadniekiem), slam-dunk (bumbas trieciens grozā no augšas) konkurss, trīspunktu metienu konkurss. Visu zvaigžņu spēlē sacentās spēlētāji no Austrumu un Rietumu konferenču komandām. Ar rezultātu 148—143 spēlē uzvarēja Rietumu konferences komanda. Par spēles vērtīgāko spēlētāju tika atzīts Rietumu komandu pārstāvošais Kobe Braiants, kurš guva 37 punktus un savāca 14 atlēkušās bumbas. K. Braiantam tā bija 13. Visu zvaigžņu spēle pēc kārtas, šajā gadā saņemtā spēles vērtīgākā spēlētāja balva viņam bija ceturtā karjerā, tādējādi viņš panāca Bobu Petitu visvairāk Visu zvaigžņu spēles vērtīgākā spēlētāja titulus ieguvušo spēlētāju sarakstā. Austrumu komandu pārstāvošais Lebrons Džeimss guva triple-double (29 punkti, 12 atlēkušās bumbas, 10 piespēles). Tas bija tikai otrs gadījums Visu zvaigžņu spēļu vēsturē, kad spēlētājs gūst triple-double, pirmais to paveica Maikls Džordans. Klātienē spēli vēroja 17 163 skatītāji. Spēles puslaika pārtraukumā uzstājās Rianna, Kanje Vests un Drake, taču pirms dažādiem konkursiem uzstājās Keri Hilsone, Lenijs Kravics un Bruno Mars. Visu zvaigžņu spēles treneri tiek izvēlēti pēc abu konferenču kopvērtējuma divas nedēļas pirms Visu zvaigžņu spēles (šoreiz 6. februārī), par tiem izraugoties abu konferenču līdervienību trenerus. Taču NBA notiekumos ir punkts, kas neļauj vienam trenerim divus gadus pēc kārtas būt par treneri šajā spēlē, lai arī viņa komanda ir konferences līdervienībā. Šī notiekuma dēļ par vienību galvenajiem treneriem nevarēja tikt nosaukti Džordžs Karls un Stens van Gandijs, kuri bija iepriekšējās Visu Zvaigžņu spēles komandu treneri. Tādēļ par Rietumu konferences komandas treneri kļuva Sanantonio "Spurs" galvenais treneris Gregs Popovičs. Šī bija otrā reize, kad G. Popovičs vadīja kādu no komandām Visu zvaigžņu spēlē, iepriekšējā bija 2005. gadā. Par Austrumu konferences treneri kļuva Bostonas "Celtics" galvenais treneris Doks Riverss. Arī viņam šī bija otrā reize, kad viņš vadīja Visu zvaigžņu spēles komandu, iepriekš viņš bija 2008. gada spēles Austrumu komandas treneris. Visu zvaigžņu spēles sastāvi tika izvelēti divos veidos. Starta piecinieki tika izvēlēti fanu balsojumā internetā. Balsojums par abu komandu sākumsastāviem notika no 18. novembra līdz 23. janvārim. Katras konferences divi aizsargi, divi uzbrucēji un viens centrs, kuri saņēma visvairāk balsis, tika iekļauti starta sastāvā. 27. janvārī īpašā TNT raidījumā tika paziņoti spēles starta sastāvi. Spēles rezervisti tika izvelēti NBA komandu galveno treneru balsojumā par savas konferences (izņemot savu komandu) spēlētājiem. 4. februārī tika paziņoti spēles rezervisti. Rezervistu sastāvā tika iekļauti divi aizsargi, divi uzbrucēji, viens centra spēlētājs un divi spēlētāji, neatkarīgi no viņu pozīcijas. Ja spēlētājs nevar piedalīties spēlē savainojuma dēļ, viņa aizvietotāju paziņo NBA komisārs. Starta piecinieku balsojumā uzvaru guva Losandželosas "Lakers" kapteinis Kobe Braiants, kurš saņēma 2 380 016 balsis, tādējādi viņam tika nodrošināta vieta Rietumu konferences starta pieciniekā. Vēl Rietumu konferences starta sastāvā tika iebalsoti Karmelo Entonijs, Kevins Durants, Kriss Pols un Jao Mins. K. Braiants un K. Entonijs tika iebalsti arī iepriekšējās Visu zvaigžņu spēles Rietumu konferences starta sastāvā. Šīs komandas rezervistos bija iekļauti trīs spēlētāji, kuriem šī bija pirmā NBA Visu zvaigžņu spēle. Tie bija debitants Bleiks Grifins, Kevins Lavs un Rasels Vestbruks. B. Grifins ir pirmais līgas debitants kopš Jao Mina, kurš tiek iekļauts Visu zvaigžņu spēles sastāvā. Austrumu konferencē balsojuma līderis ar 2 099 204 balsīm bija Dvaits Hauards no Orlando "Magic". Tāpat Austrumu konferences starta sastāvā tika iebalsoti Lebrons Džeimss, Deriks Rouzs, Amare Stademaijers un Dveins Veids. No 2010. gada Visu zvaigžņu spēles starta sastāva šogad tika iebalsoti Maiami "Heat" komandas dalībnieki L. Džeimss un D. Veids. Austrumu konferences rezervistos tika iekļauti četri Bostonas "Celtics" spēlētāji: Rejs Allens, Kevins Gārnets, Pols Pīrss un Ražons Rondo. Otro reizi spēlē piedalījās Els Horfords, R. Rondo un D. Rouzs. Jao Mins traumas dēļ nevarēja piedalīties Visu zvaigžņu spēlē, par viņa aizvietotāju NBA komisārs Deivids Stērns izraudzījās Kevinu Lavu. Par Jao Mina aizvietotāju starta sastāvā Rietumu konferences komandas galvenais treneris Gregs Popovičš izvēlējās Sanantonio "Spurs" spēlētāju Timu Dankanu. Piezīmes Nevar piedalīties savainojuma dēļ. Gregs Popovičs izvēlējās Timu Dankanu par viņa aizvietotāju Rietumu konferences komandas sākumsastāvā. Kevins Lavs tika izvēlēts par Jao Mina aizvietotāju Rietumu konferences komandā. T-Mobile Rookie Challenge spēlē piedalījās divas komandas: vienas sastāvā bija līgā pirmo sezonu spēlējošie un otrās sastāvā bija līgā otro sezonu aizvadošie spēlētāji. Tāpat kā koledžu basketbolā, spēle sastāvēja no diviem 20 minūtes ilgiem puslaikiem. Spēles dalībniekus noteica komandu treneru asistentu balsojums. Debitantu komandā tika iebalsoti pieci no desmit 2010. gada NBA draftā izvēlētajiem spēlētājiem: Demarkuss Kazinss, Deriks Feivorss, Veslijs Džonsons, Gregs Monro un Džons Vols. 2009. gada drafta pirmais numurs Bleiks Grifins, kurš traumas dēļ izlaida visu 2009.—2010. gada NBA sezonu, arī tika iekļauts debitantu komandas sastāvā. Līgas otrgadnieku sastāvā bija seši spēlētāji no iepriekšējā gada Rookie Challenge spēles: Dežuans Bleirs, Stefens Karijs, Tairīks Evanss, Tadžs Gibsons, Džeimss Hārdens un Brendons Dženingss. Vairākas dienas pēc sastāvu paziņošanas T. Evanss savainojuma dēļ tika aizvietots ar Dž. Hārdenu. Šīs spēles galvenie treneri bija Visu zvaigžņu spēles komandu treneru asistenti klubos: Maiks Badenholcers (Sanantonio "Spurs") un Laurenss Franks (Bostonas "Celtics"). Trenera palīga pienākumus pildīja divi veterāni un divi Visu zvaigžņu spēles dalībnieki: Stīvs Kers, Kevins Makheils, Karmelo Entonijs un Amare Stademaijers. Debitantu komandas treneri bija M. Badenholcers, K. Makheils un A. Stademaijers, otrgadnieku — L. Franks, S. Kers un K. Entonijs. Spēlē uzvarēja līgas debitantu komanda ar rezultātu 148—140. Par spēles vērtīgāko spēlētāju tika atzīts debitantu komandu pārstāvošais Džons Vols ("Wizards"). Arī iepriekšējā gada 'Rookie Challenge spēlē uzvarēja debitanti. Piezīmes Viņš aizvieto savainoto Tairīku Evansu. 2011. gada 5. janvārī līgas vadība nosauca slum-dunk konkursa dalībniekus: Bleiks Grifins (Losandželosas "Clippers"), Brendons Dženingss (Milvoki "Bucks"), Seržs Ibaka (Oklahomasitijas "Thunder") un Dževeils Makgī (Vašingtonas "Wizards"). 20. janvārī tika paziņots, ka savainoto B. Dženingsu aizstās Demars Derozens (Toronto "Raptors"). Šī gada konkursā katram dalībniekam tika piešķirts treneris: B. Grifinam palīdzēja Kenijs Smits, Dž. Makgī tika piešķirts Kriss Vebers, S. Ibaku trenēja viņa komandas biedrs Kevins Durants un Derils Daukinss bija D. Derozana treneris. Par konkursa uzvarētāju kļuva Bleiks Grifins, kurš finālā saņēma 68% balsu. Piezīmes Nevar piedalīties savainojuma dēļ. Viņu aizvietos Demars Derouzens. Foot Locker trīspunktu metienu konkursa dalībnieki tika nosaukti 2011. gada 8. februārī, konkursā piedalījās seši spēlētāji, tikai divi no tiem šoreiz bija aizsargi. Par konkursa uzvarētaju kļuva Džeimss Džonss, kurš finālā guva 20 punktus. Skills Challenge konkursā uzvaru svinēja Goldensteitas "Warriors" spēlētājs Stefens Karijs. Shooting Stars konkursā uzvaru svinēja Atlantas komanda, kruas sastāvā bija Els Horfords, Koko Millere un Stīvs Smits. «Rihanna Tapped as NBA All-Star Game Halftime Performer». theboombox.com. Latifah Muhammad. 2011. gada 8. februāris. Skatīts: 2011. gada 8. februāris. «Los Angeles Awarded 2011 NBA All-Star Game». NBA.com. Turner Sports Interactive, Inc. 2009. gada 9. jūnijs. Skatīts: 2009. gada 11. septembris. Andrejs Siliņš. «Rietumi uzvar; MVP tiek Kobem, "triple-double" - Lebronam». sportacentrs.com, 2011. gada 21. februāris. Skatīts: 2011. gada 21. februāris. «NBA.com: Kobe is top vote-getter in 2011 All-Star balloting». NBA.com. Arhivēts no oriģināla, laiks: 2011-02-10. Skatīts: 2011-02-07. Mike Bresnahan. «Bryant feeds off energy as West beats East in All-Star game, 148-143». Los Angeles Times, 2011. gada 20. februāris. Arhivēts no oriģināla, laiks: 2011. gada 21. februārī. Skatīts: 2011. gada 21. februārī. «Kobe is top vote-getter in 2011 All-Star balloting». NBA.com. Turner Sports Interactive, Inc. 2011. gada 27. janvāris. Arhivēts no oriģināla, laiks: 2011. gada 10. februārī. Skatīts: 2011. gada 4. februāris. «Spurs' Popovich earns 2nd nod to coach West in All-Star Game». NBA.com. Turner Sports Interactive, Inc. 2011. gada 25. janvāris. Arhivēts no oriģināla, laiks: 2011. gada 27. janvārī. Skatīts: 2011. gada 4. februāris. «Celtics' Rivers earns spot as East's coach for All-Star Game». NBA.com. Turner Sports Interactive, Inc. 2011. gada 2. februāris. Arhivēts no oriģināla, laiks: 2011. gada 4. februārī. Skatīts: 2011. gada 4. februāris. «Biedriņš iekļauts NBA Visu zvaigžņu spēles balsojumā». TvNet. Skatīts: 2011. gada 4. februāris. Valdis Bērziņš. «Paziņoti NBA Zvaigžņu spēles starta piecinieki». sportacentrs.com, 2011. gada 28. janvāris. Skatīts: 2011. gada 4. februāris. Valdis Bērziņš. «Zināmi NBA Zvaigžņu spēles sastāvi, no "Celtics" četri spēlētāji». sportacentrs.com, 2011. gada 4. februāris. Skatīts: 2011. gada 4. februāris. «Celtics, Clippers' Griffin headline 2011 All-Star reserves». NBA.com. Turner Sports Interactive, Inc. 2011. gada 3. februāris. Arhivēts no oriģināla, laiks: 2011. gada 7. februārī. Skatīts: 2011. gada 4. februāris. «Clippers rookie Blake Griffin heads All-Star reserve selections». Reuters. 2011. gada 3. februāris. Arhivēts no oriģināla, laiks: 2012. gada 9. septembrī. Skatīts: 2011. gada 21. februāris. «Arhivēta kopija». Arhivēts no oriģināla, laiks: 2012. gada 9. septembrī. Skatīts: 2011. gada 27. februārī. «Minnesota's Love to replace Yao Ming in 2011 All-Star Game». NBA.com. Turner Sports Interactive, Inc. 2011. gada 4. februāris. Arhivēts no oriģināla, laiks: 2011. gada 7. februārī. Skatīts: 2011. gada 9. februāris. «Tim Duncan to replace Yao Ming». ESPN.com. ESPN Internet Ventures. 2011. gada 18. februāris. Skatīts: 2011. gada 18. februāris. Valdis Bērziņš. «Austrumu komandu NBA Zvaigžņu spēlē vadīs Riverss». sportacentrs.com, 2011. gada 2. februāris. Skatīts: 2011. gada 4. februāris. «Rietumu izlasi NBA Zvaigžņu spēlē vadīs Popovičs». sportacentrs.com. Skatīts: 2011. gada 4. februāris. «Griffin, Evans headline selections for 2011 Rookie Challenge». NBA.com. Turner Sports Interactive, Inc. 2011. gada 1. februāris. Arhivēts no oriģināla, laiks: 2011. gada 17. februārī. Skatīts: 2011. gada 19. februāris. «Thunder's Harden replaces Kings' Evans in Rookie Challenge». NBA.com. Turner Sports Interactive, Inc. 2011. gada 17. februāris. Arhivēts no oriģināla, laiks: 2011. gada 19. februārī. Skatīts: 2011. gada 17. februāris. Associated Press. «Rookies rally to beat sophomores». ESPN.com, 2011. gada 19. februāris. Skatīts: 2011. gada 19. februāris. (angliski) Jānis Celmiņš. «Debitanti apspēlē NBA otrgadniekus, Vols – MVP». sportacentrs.com, 2011. gada 19. februāris. Skatīts: 2011. gada 19. februāris. Nevar piedalīties savainojuma dēļ. NBA nosauc "Slam Dunk" konkursa dalībniekus, to vidū Grifins «Jennings pulls out of dunk contest, DeRozan in». USA Today. Gannett Co. Inc. 2011. gada 20. janvāris. Associated Press. «Blake Griffin wins slam dunk contest». ESPN.com, 2011. gada 20. februāris. Skatīts: 2011. gada 20. februāris. (angliski) «Blake Griffin, three other dunk contest competitors announced». Yahoo.com. 2011. gada 5. janvāris. Skatīts: 2011. gada 5. janvāris. Michael Wallace. «Jones' sharpshooting earns 3-point crown». ESPN.com, 2011. gada 19. februāris. Skatīts: 2011. gada 20. februāris. (angliski) «Stephen Curry takes the 2011 Taco Bell Skills Challenge». NBA.com. 2011. gada 20. februāris. Arhivēts no oriģināla, laiks: 2011. gada 25. februārī. Skatīts: 2011. gada 20. februāris. (angliski) John Schuhmann. «Atlanta knocks off Texas in sharp-shooting competition». NBA.com, 2011. gada 20. februāris. Arhivēts no oriģināla, laiks: 2011. gada 3. martā. Skatīts: 2011. gada 20. februāris. (angliski) Visu zvaigžņu spēles oficiālā mājaslapa (angliski) ESPN profils (angliski)