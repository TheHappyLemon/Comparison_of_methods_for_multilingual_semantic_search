Jānis Karlivāns (dzimis 1982. gada 2. jūnijā Cēsīs) ir bijušais latviešu vieglatlēts, startējis daudzcīņas (desmitcīņas un septiņcīņas) sacensībās. Kopš 2007. gada J. Karlivāns ir Latvijas rekordists desmitcīņā ar 8271 punktu. Tāpat 2001. gadā sportists uzstādīja Latvijas rekordu junioriem, savācot 7665 punktus. Piedalījies divās olimpiskajās spēlēs (2004, 2008). 2004. gadā Atēnās izcīnīja 25. vietu ar izcīnītiem 7583 punktiem. 2008. gadā Pekinā sportists izstājās no sacensībām pēc diska mešanas. Viens no karjeras augstākajiem sasniegumiem ir 2004. gada Eiropas kausa izcīņā izcīnītā uzvara. Piecas reizes J. Karlivāns ir kļuvis par Latvijas čempionu. Pirmoreiz (2000. gadā) viņš kļuva par Latvijas čempionu septiņcīņā telpās, tad 2001. gadā uzvarēja Latvijas čempionātā tallēkšanā, savukārt 2003. gadā pirmo reizi kļuva par Latvijas čempionu desmitcīņā. 2004. gadā šo panākumu viņš atkārtoja, uzvarot ne tikai desmitcīņā, bet arī augstlēkšanā. 2007. gada Eiropas čempionātā telpās viņš izcīnīja 10. vietu, savukārt uz 2007. gada Pasaules čempionāta laiku viņš ar savu jūnijā uzstādīto Latvijas rekordu bija desmitais spēcīgākais desmitcīņnieks visā sezonā, bet uz čempionātu neaizbrauca savainojuma dēļ. 2009. gada sākumā beidza karjeru. Karlivāns Pekinā mērķēs uz 8000, tvnet.lv Karlivāns izstājas no tālākām sacensībām desmitcīņā Arhivēts 2008. gada 6. septembrī, Wayback Machine vietnē., pekina.lv Kreipāns, Anatolijs (2011. gada 7. jūnijā). "Jānis Karlivāns aizgāja mežā". Sporta Avīze (Rīga: SIA "Mediju nams") 23 (798): 54. lpp. ISSN 1691-0451. Olympedia profils (angliski) LOK profils IAAF profils (angliski) Trach and Field vieglatlēta profils (angliski) Latvijas vieglatlēta(-es) profils Pekina 2008 profils Intervijas: Tad atnāca Jānis un… uzkāpa Olimpā, frut.lv J. Karlivāns: "Pekinā 8000 punkti būs", sportacentrs.com