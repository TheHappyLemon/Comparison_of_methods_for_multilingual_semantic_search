Džefrijs Džons Krosnofs (angļu: Jeffrey John Krosnoff; 1964. gada 24. septembris — 1996. gada 14. jūlijs) bija amerikāņu sacīkšu braucējs. No 1989. līdz 1995. gadam piedalījās Japānas Formula 3000 čempionātā. Krosnofs arī pāris reizes piedalījās Lemānas 24 stundu sacīkstēs, izcīnot 2.vietu 1994. gadā. 1996. gadā piedalījās 11 Champ Car sacīkstēs. 3 apļus pirms 1996. gada Toronto ielu sacīkstes beigām piedzīvoja smagu avāriju. Krosnofa formulas priekšējie riteņi saskārās ar priekšā braucoša Stefana Johansona formulu. Krosnofa formula uzlidoja gaisā, pāri trases barjerai un ietriecās trases drošības žogā. Drošības žogs izrādījās par vāju, jo nespēja aizturēt formulu no ietriekšanās apgaismes stabā, kas atradās tiešā trases tuvumā. Sadursmes rezultātā formulas šasija sadalījās divās daļās un kokpita daļa ar pilotu tika atmesta atpakaļ trasē. Lai gan glābēji negadījuma vietā ieradās ļoti ātri, tomēr pilots jau bija miris pēc sadursmes ar apgaismes stabu. Šajā negadījumā gāja bojā arī trases darbinieks, kuru aizķēra formulas priekšējais labais ritenis. Vikikrātuvē par šo tēmu ir pieejami multivides faili. Skatīt: Džefs Krosnofs. Driver Database profils (angliski) Racing-Reference driver profils (angliski)