Otsa krasts (angļu: Oates Coast) ir dabas apgabals Austrumantarktīdā, Somova jūras krastā. Stiepjas no Viljamsa raga austrumos (142°02′E﻿) līdz Hadsona ragam rietumos (153° 45' E). Krasts austrumos robežojas ar Penela krastu, rietumos — ar Džordža V krastu un tiek pieskaitīts Viktorijas Zemei. Galvenie Otsa krasta ģeogrāfiskie objekti ir Lilija glečers, Obas līcis, Renika glečers, Suvorova glečers, Žileta šelfa ledājs, Lauritsena ledājs. Iekšzemē paceļas Bauersa un USARP kalnu grēdas. Rietumos no Žileta šelfa ledāja atrodas tagad iekonservētā krievu polārstacija Ļeņingradska, iekšzemē pie Lilija glečera - slēgtā vācu polārstacija Lillīmarlēna. Krasta austrumu daļu 1911. gadā atklāja Roberta Skota ekspedīcijas kuģis Terra Nova ar kapteini Hariju Penelu un nosauca to Skota traģiskā Dienvidpola pārgājiena dalībnieka Lorensa Otsa (Lawrence E.G. Oates) vārdā. USGS GNIS Koordinātas: 69°30′S 159°0′E﻿ / ﻿69.500°S 159.000°E﻿ / -69.500; 159.000