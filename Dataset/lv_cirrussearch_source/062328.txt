Islandes sieviešu futbola izlase ir nacionālā sieviešu futbola komanda, kas pārstāv Islandi starptautiskās futbola sacensībās. Izlasi pārvalda Islandes Futbola asociācija. Mājas spēles parasti aizvada Laugardalsvöllur stadionā. Komanda vēl ne reizi nav kvalificējusies FIFA Pasaules kausa sievietēm finālturnīram, bet ir četras reizes spēlējusi Eiropas čempionāta finālturnīros. Eiropas čempionātā debitēja 2009. gadā Somijā, bet zaudēja visās trīs grupu turnīra spēlēs un neiekļuva izslēgšanas spēlēs. 2013. gada Eiropas čempionātā Zviedrijā sasniedza ceturtdaļfinālu, kur piekāpās mājinieču izlasei. 2017. gada čempionātā neizkļuva no grupas. Komanda kvalificējās arī 2022. gada Eiropas čempionāta finālturnīram. Tajā visās trīs spēlēs nospēlēja neizšķirti, bet neiekļuva izslēgšanas spēlēs. Izlase ir vairākkārt piedalījusies Algarves kausā. Labāko rezultātu sasniedza 2011. gadā, ieņemot otro vietu. 2014. un 2016. gadā ir izcīnījusi trešo vietu. 2022. gadā piedalījās SheBelieves kausā un ieņēma 2. vietu, piekāpjoties tikai ASV izlasei. 2022. gada jūnija FIFA Pasaules rangā sievietēm izlase bija 17. vietā. «Algarve Cup (Women)». rsssf.com (angļu). Skatīts: 2022. gada 18. jūnijā. «U.S. Women’s National Team Defeats Iceland 5-0 To Win Third Consecutive And Fifth Overall SheBelieves Cup Title, Presented By Visa». ussoccer.com (angļu). 2022. gada 23. februārī. Skatīts: 2022. gada 18. jūnijā. «Women's Ranking». FIFA.com (angļu). Skatīts: 2022. gada 18. jūnijā. Vikikrātuvē par šo tēmu ir pieejami multivides faili. Skatīt: Islandes sieviešu futbola izlase. Sieviešu izlase Islandes Futbola asociācijas vietnē (īslandiski)