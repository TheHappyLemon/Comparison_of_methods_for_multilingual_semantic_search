Šuņji olimpiskais airēšanas un kanoe parks (ķīniešu: 顺义奥林匹克水上公园) ir airēšanas, kanoe un 10 kilometru maratonpeldējuma sacensību vieta. Tas ir speciāli uzbūvēts Pekinas 2008. gada vasaras olimpiskajām spēlēm. Šis parks atrodas Mapi ciemā, Šuņji apgabalā, Pekinā. Šuņji olimpiskais airēšanas un kanoe parks aizņem vislielāko platību no visām 2008. gada olimpisko spēļu sporta būvēm. Pirmās sacensības šajā parkā notika 2007. gada augustā - gadu pirms 2008. gada olimpisko spēļu sākuma. Tās bija "Labu veiksmi, Pekina" ("Good Luck Beijing") sporta sacensības, kurās ietilpa arī Pasaules junioru airēšanas čempionāts, Ķīnas atklātais airēšanas slaloma un Ķīnas atklātais smaiļošanas un kanoe airēšanas čempionāts. Otrā olimpiskā kvalifikācija 10 kilometru maratonpeldējumam, šeit notika 2008. gada jūnijā. Airēšanas slaloma trase ir izveidota ļoti grūta pat pēc olimpiskajiem standartiem. Aizņemtā platība: 318 500 kvadrātmetri Ūdens klātā platība: 6.35 miljonu kvadrātmetru Fiksētās sēdvietas: 1 200 Pagaidu sēdvietas: 25 800 (ieskaitot 10000 stāvvietas) Celtniecība iesākta: 2005. gada pirmajā pusē Celtniecība pabeigta: 2007. gada 28. jūlijā Šunji olimpiskais airēšanas un kanoe parks ir pirmais airēšanas parks pasaulē, kurā ir apvienotas visu airēšanas veidu sacensību norises vietas. «- Shunyi Rowing-Canoeing Park delivered». Arhivēts no oriģināla, laiks: 2012. gada 25. septembrī. Skatīts: 2016. gada 10. janvārī. «"Good Luck Beijing" pre-Olympic sporting events calendar (Shunyi Olympic Rowing-Canoeing Park)». Arhivēts no oriģināla, laiks: 2008. gada 16. aprīlī. Skatīts: 2008. gada 17. aprīlī. «10kSwim.com - olimpiskais 10km maratonpeldējums». Arhivēts no oriģināla, laiks: 2016. gada 5. janvārī. Skatīts: 2018. gada 1. oktobrī. «顺义奥林匹克水上公园 - 北京2008年第29届奥运会官方网站». Arhivēts no oriģināla, laiks: 2008. gada 7. septembrī. Skatīts: 2007. gada 28. septembrī. Šuņji olimpiskais airēšanas un kanoe parks