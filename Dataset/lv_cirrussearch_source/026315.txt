Balikesira (turku: Balıkesir) ir pilsēta Turcijā, Balikesiras ila centrs. Izvietojusies valsts rietumos starp Bursu un Izmiru. Ievērojams rūpniecības centrs, apkalpo apkārtnes lopkopības un olīvu audzēšanas reģionus. Netālu no mūsdienu pilsētas 124. gadā Romas imperators Adriāns dibināja pilsētu Adrianuteri (Hadrianutherae). Bizantijas laikā pilsēta panīka un bija zināma kā Paleokastrona (Παλαιοκάστρον — ‘Vecais cietoksnis’), no kura, pārliekot turku valodā, cēlies mūsdienu pilsētas nosaukums. Mūsdienu pilsēta dibināta 1297. gadā un līdz 1926. gadam saukta par godu tās dibinātājam Karasibejam par Karesi (Karesi). 1897. gadā stipri cieta zemestrīcē. V. J. Parry: Bālikesrī in: The Encyclopaedia of Islam. New Edition. Bd. 1, Brill, Leiden, S. 993. Vikikrātuvē par šo tēmu ir pieejami multivides faili. Skatīt: Balikesira.