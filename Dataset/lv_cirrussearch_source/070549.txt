"Roka skola" (angļu: School of Rock) ir 2003. gada ASV un Vācijas kinokomēdija, kuras režisors ir Ričards Linkleters. Filmā galvenās lomas atveido Džeks Bleks, Džoana Kjūsaka, Maiks Vaits un Sāra Silvermane. Filma stāsta par roka ģitāristu, kuru aizvieto rokgrupā, un viņam jāizliekas par skolotāja aizvietotāju prestižā skolā, lai nopelnītu iztiku. Pamanījis audzēkņu muzikālo talantu, viņš no skolēniem izveido rokgrupu. Filmas "Roka skola" pirmizrāde notika 2003. gada 3. oktobrī un to izplatīja Paramount Pictures. Filma guva finansiālus panākumus, nopelnot 131,3 miljonus ASV dolāru pie 35 miljonu dolāru budžeta. Filma saņēma arī pozitīvas kritiķu atsauksmes, slavējot Bleka aktierspēli un humoru. Bleku nominēja Zelta globusa balvai kategorijā "Labākais aktieris mūziklā vai kinokomēdijā". Tīmekļa vietnē Rotten Tomatoes filmai ir 92% vērtējums. 2015. gadā iestudēta filmas mūzikla adaptācija, kuras autors ir Endrū Loids Vebers, bet 2016. gadā Nickelodeon kanālā sāka demonstrēt seriāla adaptāciju. «School of Rock». Box Office Mojo. Skatīts: 2023. gada 31. decembrī. «The School of Rock - Rotten Tomatoes». www.rottentomatoes.com (angļu). 2003-10-03. Skatīts: 2023-12-31. «'School of Rock' musical opening on Broadway in 2015». Los Angeles Times (en-US). 2014-12-18. Skatīts: 2023-12-31. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)