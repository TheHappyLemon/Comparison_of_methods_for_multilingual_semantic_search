Kontrolieris ir darbinieks, kas kontrolē dažādus sabiedriskā transporta veidus, uzliekot naudas sodus pasažieriem, kuri brauc bez derīgas biļetes vai biļetes, kas dod tiesības uz atvieglojumiem. Kontroliera pienākumos ietilpst pārbaudīt, kā pasažieri ievēro sabiedriskā sauszemes pilsētas transporta lietošanas noteikumus, galvenokārt attiecībā uz braukšanas un bagāžas apmaksas pareizību. Kontrolieris uzrauga nepareizi izmantoto braukšanas dokumentu lietošanu, kā arī uzrauga autovadītāju darbu saistībā ar viņu darba pienākumiem. Pasažieru transporta kontrolieri Latvijā veic sauszemes pasažieru transporta (autobusu, tramvaju, trolejbusu) kontroli, ikvienam pasažierim, neatkarīgi no vecuma, ir jāveic brauciena reģistrācija (pasažierim jāreģistrē e-talons nekavējoties pēc iekāpšanas sabiedriskajā transportlīdzeklī). Rīgā kontroles laikā kontrolieris pārbauda ne tikai vai brauciena biļete ir reģistrēta, bet arī to vai konkrētā biļete — Skolēna karte, personalizētais e-talons, Rīdzinieka karte pieder pasažierim, kas tajā brīdī pārvietojas sabiedriskajā transportā, to nosakot pēc konkrētās fotogrāfijas. Daudziem pasažieriem ir negatīva attieksme pret transporta kontrolieriem, kuri, pildot savus pienākumus, regulāri saskaras ar vārdisku aizvainojumu, emocionālu un dažkārt arī ar fizisku vardarbību. Rīgas Satiksme Latvijas dzelzceļš «Biļešu kontrole : Biežāk uzdotie jautājumi : Par mums : Rīgas satiksme». www.rigassatiksme.lv. Arhivēts no oriģināla, laiks: 2023-03-25. Skatīts: 2023-10-25. ««Rīgas satiksme»: Sabiedriskā transporta kontrolieri ar vardarbību saskaras katru dienu». www.lsm.lv (latviešu). Skatīts: 2023-10-25.