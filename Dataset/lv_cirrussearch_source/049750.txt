DiscoverCars.com jeb Discover Cars, līdz 2020. gadam Discover Car Hire, ir starptautisks Latvijā bāzēts uzņēmums, kas sniedz auto īres piedāvājumu salīdzināšanas pakalpojumus visā pasaulē. Uzņēmums dibināts Latvijā 2013. gada 16. jūlijā. 2020. gada sākumā DiscoverCars.com piedāvāja iespēju īrēt automašīnu vairāk nekā 8000 vietās 137 pasaules valstīs. Uzņēmums sadarbojas ar visiem lielākajiem auto izīrētājiem pasaulē, kā arī ar tūrisma nozares metameklētājiem. Uzņēmuma galvenā mītne atrodas Rīgā. DiscoverCars.com tika dibināts 2013. gadā Latvijā ar nosaukumu Discover Car Hire. 2019. gada nogalē uzņēmums mainīja nosaukumu uz DiscoverCars.com. 2020. gada martā DiscoverCars.com tika iekļauts finansu medija Financial Times veidotajā reitingā FT 1000, kas apkopo visstraujāk augošos uzņēmumus Eiropā. Uzņēmums ierindojās 64. vietā, kas ir augstākā pozīcija, ko reitingā jebkad ieņēmis Latvijas uzņēmums. DiscoverCars.com bija visātrāk augošais uzņēmums Eiropā auto īres nozarē un trešais visātrāk augošais — tūrisma nozarē. Kopumā FT 1000 reitingā iekļuva septiņi Latvijas uzņēmumi. Saskaņā ar Similar Web datiem, 2019. gada jūnijā DiscoverCars.com bija 15. populārākais auto īres uzņēmums pasaulē. 2018. gada jūnijā uzņēmuma mājaslapu apmeklēja 300 000 lietotāju, bet 2020. gada janvārī— jau 660 000 lietotāju. Saskaņā ar lietotāju apmierinātības servisa Trustpilot datiem, DiscoverCars.com reitings 2020. gada martā bija 4,6/5, kas to padarīja par 9. visaugstāk vērtēto uzņēmumu savā nozarē. 92% no uzņēmuma klientiem, kas atstāja atsauksmes, DiscoverCars.com sniegtos pakalpojumus vērtēja kā “izcilus” (excellent) vai “lieliskus” (great). Uzņēmumam atsauksmes atstājuši teju 19 000 lietotāju, lielākā daļa no tiem — 2019. un 2020. gadā. DiscoverCars.com ir izveidojis sadarbības programas ar dažādām augstākās izglītības iestādēm ASV, tostarp Nevadas Universitāti, Kalifornijas Mākslas Institūtu, Dixie universitāti Jūtā Volunteer State koledžu Tenesī, un Fērfaksas Universitāti Virdžīnijā. 2020. gada martā DiscoverCars.com, līdzīgi kā daudzi citi auto īres nozares uzņēmumi, piedzīvoja nozīmīgu kritumu veiktajās rezervācijās saistībā ar COVID-19 pandēmijas izplatību pasaulē. Vienlaikus uzņēmums ziņoja par lokālā tūrisma pieaugumu atsevišķu valstu ietvaros. DiscoverCars.com kļuva par vienu no pirmajiem auto īres uzņēmumiem pasaulē, kas sāka izmantot AMP (Accelerated Mobile Pages) tehnoloģiju. Kā ziņoja vairāki starptautiski tehnoloģiju mediji, AMP izmantošana ļāva uzņēmumam ievērojami uzlabot veikto rezervāciju procentu un citus nozīmīgus biznesa rādītājus. DiscoverCars.com galvenais birojs atrodas Rīgā un liela daļa uzņēmuma darbinieku ir Latvijas pilsoņi, taču uzņēmuma kolektīvs kopumā ir starptautisks. 2014. gadā uzņēmumā strādāja tikai viens darbinieks, 2015. gadā — divi, 2016. gadā — pieci, 2017. gadā — 27 darbinieki, 2019. gadā — 55 darbinieki, bet 2020. gadā — vairāk nekā 70 darbinieki. Kopš uzņēmuma dibināšanas DiscoverCars.com ik gadu ir piedzīvojis strauju kompānijas apgrozījuma pieaugumu. 2014. gadā uzņēmuma apgrozījums bija €266,728, 2015. gadā — €343,125, 2016. gadā — €1,112,117, 2017. gadā — €3,530,381, bet 2018. gadā — jau €6,452,146. DiscoverCars.com pakalpojumus visvairāk izmanto, īrējot automašīnas ASV, Portugālē, Itālijā, Apvienotajā Karalistē un Francijā. Uzņēmuma mājaslapu visvairāk apmeklē lietotāji no ASV, Lielbritānijas, Francijas, Polijas un Krievijas. Papildus auto īres pakalpojumiem DiscoverCars.com ir veidojuši pētījumus par auto īres paradumiem Latvijā un pasaulē. 2019. gada septembrī uzņēmuma veidots pētījums noskaidroja, ka ceļotāji no Latvijas ārvalstīs visbiežāk izvēlas ekonomiskās un kompaktās klases automašīnas, bet latviešu visbiežāk apmeklētie galamērķi ir Itālija, Spānija, Portugāle un Vācija. Tā paša gada septembrī uzņēmuma lietotāji balsoja par skaistākajiem ceļojumu galamērķiem pasaulē, ko iepazīt ar automašīnu — par tiem tika nosaukti Spānijai piederošā Grankanārijas sala Atlantijas okeānā, Turcijas trešā lielākā pilsēta Izmira, Austrālijas ziemeļaustrumu pilsēta Kērnsa un Horvātijas otrā lielākā pilsēta Splita. 2019. gada maijā uzņēmums publiskoja starptautisku pētījumu par to, kā dažādās valstīs atšķiras likumi un soda apmēri par braukšanu pie stūres reibumā. «Car hire with Discover Cars». Skyscanner.net (angļu). Skatīts: 2020-03-23. «Discover Cars - Par mums». Discovercars.com. Skatīts: 2020-03-23. «CB Rank (Company) - Discovercars.com». Crunchbase.com (angļu). Arhivēts no oriģināla, laiks: 2020-03-20. Skatīts: 2020-03-23. «FT 1000: the fourth annual list of Europe’s fastest-growing companies» (angļu). ft.com. 2020-03-02. Skatīts: 2020-03-23. «Latvijas uzņēmums iekļuvis prestižā "Financial Times" topā». Nra.lv. 2020-03-11. Skatīts: 2020-03-23. «Latvijas visstraujāk augošie uzņēmumi». Db.lv. 2020-03-11. Arhivēts no oriģināla, laiks: 2020-03-20. Skatīts: 2020-03-23. «Septiņi Latvijas uzņēmumi iekļuvuši prestižajā "Financial Times" topā». Delfi.lv. 2020-03-19. Skatīts: 2020-03-23. «Septiņi Latvijas uzņēmumi iekļuvuši Financial Times veidotā prestižā topā». Tvnet.lv. 2020-03-20. Skatīts: 2020-03-23. «Company - Discovercars.com». Similarweb.com (angļu). Skatīts: 2020-03-23. «Best in Car Rental Agency». Similarweb.com (angļu). Skatīts: 2020-03-23. «Discounts & Offers | RebelCard | University of Nevada, Las Vegas». www.unlv.edu. https://calarts.edu/about/alumni/benefits-and-discounts «Dixie State University :: Human Resources :: Other Benefits». «Arhivēta kopija». Arhivēts no oriģināla, laiks: 2020. gada 20. martā. Skatīts: 2020. gada 20. martā. «FXUA Student Discounts | Fairfax Area». Arhivēts no oriģināla, laiks: 2020. gada 4. februārī. Skatīts: 2020. gada 20. martā. «Holiday Cancellations Soar as Coronavirus Epidemic Spreads» (angļu). traveldailynews.com. 2020-03-16. Skatīts: 2020-03-23. «Car Rental Cancellations Rise as Coronavirus Cases Increase» (angļu). autorentalnews.com. 2020-03-13. Skatīts: 2020-03-23. «DiscoverCarHire.com drives conversions with faster mobile page load times via AMP». Amp.dev (angļu). Skatīts: 2020-03-23. «Faster pages help DiscoverCarHire boost mobile bookings by 29%» (angļu). Thinkwithgoogle.com. 2019-04-02. Arhivēts no oriģināla, laiks: 2020-03-20. Skatīts: 2020-03-23. «What SEOs Need To Know About AMP» (angļu). Botify.com. 2019-06-27. Skatīts: 2020-03-23. «7 Ways You Can Use AMP for Ecommerce to Generate More Sales (Examples)» (angļu). Botify.com. 2020-02-24. Skatīts: 2020-03-23. «Pētījums: Latviešu tūristi ārzemēs visbiežāk īrē ekonomiskās un kompaktās klases automašīnas». La.lv. 2019-09-04. Skatīts: 2020-03-23. «Pētījums: Atklāj 10 galamērķus, kuros latvieši visbiežāk dodas ceļojumā ar auto». Nra.lv. 2019-09-07. Skatīts: 2020-03-23. «Top Scenic Driving Destinations Worldwide» (angļu). Msn.com. 2019-09-20. Skatīts: 2020-03-23. «These Are The Most Popular And Best Cities To Drive In» (angļu). Valuewalk.com. 2019-09-04. Skatīts: 2020-03-23.[novecojusi saite] «Top Scenic Driving Destinations Worldwide» (angļu). Travelpulse.com. 2019-09-23. Skatīts: 2020-03-23. «Revealed: The Best Cities for Driving Holidays» (angļu). Travelweekly.com. 2019-09-24. Skatīts: 2020-03-23. «Mapped: The Drink Driving Legal Limits For Every Country» (angļu). Forbes.com. 2019-05-30. Skatīts: 2020-03-23. «Global drink-driving limits – what you need to know if you’re hiring a car abroad to avoid serious penalties» (angļu). Thesun.co.uk. 2019-06-04. Skatīts: 2020-03-23. «Drink Driving Laws Abroad: Do You Know Your Limits?» (angļu). Heart.co.uk. 2019-06-23. Skatīts: 2020-03-23.