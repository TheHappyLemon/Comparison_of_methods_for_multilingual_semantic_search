Paceplīši (Troglodytes) ir maza auguma paceplīšu dzimtas (Troglodytidae) zvirbuļveidīgo (Passeriformes) putnu ģints, kas apvieno 12 sugas. Šīs ģints sugām ir raksturīgs vēsāku reģionu izplatības areāls. Tā var būt mērenā josla vai Centrālamerikā un Dienvidamerikā dzīvojošām sugām — kalni. Lielākā daļa paceplīšu sugu dzīvo Jaunajā pasaulē. Izņēmums ir paceplītis (Troglodytes troglodytes), kas ir ne tikai vienīgā suga paceplīšu ģintī, bet arī paceplīšu dzimtā, kas mājo Vecajā pasaulē. Arī Latvijā tas ir parasts un izplatīts ligzdotājs, kas reizēm pie neaizsalstošām upītēm un strautiem nelielā skaitā paliek ziemot. Dažu grupu klasifikācija ir ļoti sarežģīta un nav līdz galam šobrīd izprasta, iespējams, ka tuvākajā nākotnē tiks izdalītas jaunas sugas. Pēdējos gados jau ir izdalītas vairākas jaunas sugas, piemēram, ziemas paceplītis ir sadalīts trīs atsevišķās sugās: ziemas paceplītis (Troglodytes hiemalis), Klusā okeāna paceplītis (Troglodytes pacificus) un paceplītis. Paceplīšu ģints tuvākie radinieki ir kalnu ceplīši (Thryorchilus) un slīkšņu ceplīši (Cistothorus). Paceplīšu ģints sugas ir maza vai ļoti maza auguma putniņi. Vidēji tie ir 11—13 cm lieli, bet mazākais ģintī, kā arī dzimtā ir Eirāzijas paceplītis. Tā ķermeņa garums var būt tikai 8 cm, spārnu izplētums 12 cm, svars 6 g. Paceplīšu ģints sugu apspalvojums ir sīki raibumoti pelēkbrūns ar tumšāku muguru un gaišāku pavēderi. Paceplīšiem ir spēcīgas kājas, īsi, noapaļoti spārni un proporcionāli garas astītes, kuras tie laiku pa laikam mēdz turēt izslietas vertikāli gaisā. Uz astēm un spārnu galiem tiem ir tumšāk brūnas šķērssvītras. Lidojums taisns un spurdzošs. Paceplīši barojas, medījot dažādus nelielus kukaiņus un zirnekļus. Tie ir teritoriāli putni, kas par savu teritoriju paziņo ar skaļu dziedāšanu. Paceplīšu ģints (Troglodytes) Dzeltenais paceplītis (Troglodytes ochraceus) Folklendu paceplītis (Troglodytes cobbi) Kalnu paceplītis (Troglodytes solstitialis) Klarionas paceplītis (Troglodytes tanneri) Klusā okeāna paceplītis (Troglodytes pacificus) Kolumbijas paceplītis (Troglodytes monticola) Mājas paceplītis (Troglodytes aedon) Paceplītis (Troglodytes troglodytes) Rudaču paceplītis (Troglodytes rufociliatus) Sokoro paceplītis (Troglodytes sissonii) Tepui paceplītis (Troglodytes rufulus) Ziemas paceplītis (Troglodytes hiemalis) «World Bird List: Dapple-throats, sugarbirds, fairy-bluebirds, kinglets, hyliotas, wrens & gnatcatchers». Arhivēts no oriģināla, laiks: 2018. gada 18. aprīlī. Skatīts: 2017. gada 29. maijā. Kroodsma, Donald; Brewer, David (2005), "Family Troglodytidae (Wrens)", in del Hoyo, Josep; Elliott, Andrew; Christie, David, Handbook of the Birds of the World. Volume 10, Cuckoo-shrikes to Thrushes, Barcelona: Lynx Edicions, pp. 356–447, ISBN 84-87334-72-5 «Ornitofaunistika: Paceplītis Troglodytes troglodytes». Arhivēts no oriģināla, laiks: 2013. gada 24. aprīlī. Skatīts: 2013. gada 21. jūnijā. Alström, Per; Ericson, Per G.P.; Olsson, Urban; Sundberg, Per (2006). "Phylogeny and classification of the avian superfamily Sylvioidea". Molecular Phylogenetics and Evolution 38 (2): 381–97. doi:10.1016/j.ympev.2005.05.015. PMID 16054402 Avibase: Eurasian, Winter or Pacific Wren (Troglodytes [troglodytes, hiemalis or pacificus) (Linnaeus, 1758)] Fifty-First Supplement to the American Ornithologists' Union Check-List of North American Birds Martínez Gómez, Juan E.; Barber, Bruian R. & Peterson, A. Townsend (2005): Phylogenetic position and generic placement of the Socorro Wren (Thryomanes sissonii). The Auk 122 (1): 50–56. [English with Spanish abstract] doi:10.1642/0004-8038(2005)122[0050:PPAGPO]2.0.CO;2 «ARKive: Wren (Troglodytes troglodytes)». Arhivēts no oriģināla, laiks: 2013. gada 21. maijā. Skatīts: 2013. gada 21. jūnijā. Putni dabā