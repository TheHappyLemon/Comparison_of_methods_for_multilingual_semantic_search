Dienvidčehijas apgabals (čehu: Jihočeský kraj) ir viens no četrpadsmit Čehijas apgabaliem valsts dienvidu daļā, Bohēmijas vēsturiskajā reģionā. Robežojas ar Plzeņas apgabalu ziemeļrietumos, ar Centrālčehijas apgabalu ziemeļos, ar Visočinas apgabalu un ar Dienvidmorāvijas apgabalu austrumos, kā arī ar Austriju dienvidos un ar Vāciju dienvidrietumos. Apgabala administratīvais centrs un lielākā pilsēta ir Česke Budejovice. Dienvidčehijas apgabala kopējā platība ir 10 056,79 km², pēc 2013. gada datiem apgabalā dzīvo 636 459 iedzīvotāji. Tas ir otrais lielākais Čehijas apgabals pēc platības un septītais lielākais pēc iedzīvotāju skaita. Dienvidčehijas apgabals ir sīkāk sadalīts septiņos rajonos. Apgabala augstākā virsotne atrodas 1378 metrus virs jūras līmeņa. Vikikrātuvē par šo tēmu ir pieejami multivides faili. Skatīt: Dienvidčehijas apgabals.