Hosē Antonio Kamačo Alfaro (spāņu: José Antonio Camacho Alfaro, dzimis 1955. gada 8. jūnijā) ir Spānijas futbola treneris un bijušais futbolists, spēlējis aizsarga pozīcijā, bijis Spānijas futbola izlases dalībnieks. Spēlētāja karjeras laikā viņš 15 gadus pavadīja Real Madrid komandā, piedaloties vairāk nekā 500 mačos un izcīnot 19 titulus, ieskaitot deviņus La Liga titulus. Spānijas futbola izlases sastāvā aizvadījis 81 maču. Piedalījies 1982. un 1986. gada FIFA Pasaules kausā, kā arī 1984. un 1988. gada Eiropas čempionātā. Savu trenera karjeru iesācis Spānijas klubos Rayo Vallecano un Espanyol, palīdzot abiem klubiem izcīnīt vietu augstākajā līgā. 1998. gadā kļuvis par Real Madrid galveno treneri, tomēr šo amatu viņš atstāja pēc 22 dienām. Tā paša gada septembrī kļuvis par Spānijas izlases treneri. Vadījis izlasi 2000. gada Eiropas čempionātā un 2002. gada FIFA Pasaules kausā. 2002. gada turnīrā pēc izstāšanās ceturtdaļfinālā pret mājinieci Dienvidkoreju viņš amatu atstāja. Vēlāk trenējis Portugāles klubu Benfica, Real Madrid, Osasuna, kā arī Ķīnas un Gabonas futbola izlasi. Real Madrid La Liga: 1974—75, 1975—76, 1977—78, 1978—79, 1979—80, 1985—86, 1986—87, 1987—88, 1988—89 Copa del Rey: 1973—74, 1974—75, 1979—80, 1981—82, 1988—89 Supercopa de España: 1988, 1989 Copa de la Liga: 1985 UEFA kauss: 1984—85, 1985—86 Benfica Taça de Portugal: 2003—04 Munzüger Sport profils (vāciski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)