Kilograms (simbols: kg) ir Starptautiskās mērvienību sistēmas (SI) masas pamatmērvienība, kas ir vienāds ar cilindrisku etalonu, kas izgatavots no irīdija-platīna sakausējuma, un atrodas Parīzē Starptautiskajā svaru un mēru birojā (Bureau international des poids et mesures). Pirmo reizi kilograms tika noteikts 1799. gadā, kad Pjērs Simons Laplass vakuumā nosvēra 1 dm3 destilēta ūdens 4°C temperatūrā.[nepieciešama atsauce] Angļu valodā runājošajās zemēs, piemēram Amerikas Savienotajās Valstīs, kilograma vietā izmanto masas mērvienību mārciņu. Viena mārciņa ir 0,45359237 kg. Kilograms ir vienāds ar starptautiskā masas vienības etalona masu, kas izgatavots 1879. gadā kā cilindrisks atsvars no platīna un irīdija sakausējuma. Tajā 90% ir platīna masa un 10% irīdija, šī cilindra diametrs un augstums ir 39,17 mm. Daudzi zinātnieki uzskata, ka šī kilograma definīcija ir pretrunīga. 2011. gada 21. oktobrī 24. starptautiskās mēru un svaru konferences laikā delegāti vienojās, ka kilograma definīcija ir novecojusi, un ir nepieciešams izveidot jaunu, atbilstoši 21. gadsimtam. Ir ieteikts kilograma vērtību piesaistīt Planka konstantes vērtībai. Marija Vinogradova. «Kilograms ir miris! Lai dzīvo kilograms!» (PDF). Ķīmijas skolotājs (www.kimijas-sk.lv). Skatīts: 2012-01-04.[novecojusi saite] Alfa & Omega. Rīga : Aplis. 46. lpp. ISBN 9984-10-185-1. Vikikrātuvē par šo tēmu ir pieejami multivides faili. Skatīt: Kilograms. Encyclopædia Britannica raksts (angliski) Krievijas Lielās enciklopēdijas raksts (krieviski)