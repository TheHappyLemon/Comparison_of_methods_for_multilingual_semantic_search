Lodze ir ceturtais augstākais kalns pasaulē pēc Everesta, K2 un Kančendžangas. Pirmais mēģinājums iekarot Lodzi notika 1955. gadā. Ekspedīcijā, kuru vadīja Normens Dīrenfurt, piedalījās arī divi austrieši - kartogrāfs Ervīns Šnaiders un Ernsts Zenns, divi šveicieši - Bruno Špīrigs un Arturs Špoels, kā arī tā bija pirmā ekspedīcija Everesta apkaimē, kurā piedalījās kāds amerikānis - Freds Bekejs, Džordžs Bells un Ričards Makgovans. Alpīnisti tika pavadīti vēl ar 200 vietējiem nesējiem un vairākiem šerpām. Pašu virsotni alpīnistiem sasniegt neizdevās, jo 8100m augstumā tos pārsteidza spēcīgs vējš un ļoti zemas temperatūras, kas neļāva doties augstāk. Tomēr, Šneidera pavadībā tiem izdevās izveidot pirmo Everesta apkaimes karti mērogā 1:50000. Ekspedīcijas laikā tika uzņemtas arī vairākas dokumentālās īsfilmas, kurās tika atainota vietējo kultūra. Pirmie Lodzes virsotni sasniedza šveicieši Ernstd Raisd un Fricd Lukzingers 1956. gada 18. maijā. 1979. gada 12. maijā Zeps Meierls un Rolfs Volters no Austrijas pirmie uzkāpa Lodzes Šarā. Viduslodze tai pašā laikā vēl nebija iekarota un palika augstākais neiekarotais punkts uz pasaules līdz pat 2001. gada 23. maijam, kad tajā uzkāpa krievu alpīnisti - Jevgēņijs Vinogradskijs, Sergejs Timofejevs, Aleksejs Bolotovs un Pjotrs Kuzņecovs. 1988. gada 31. decembrī poļu alpīnists Kristofs Vielicki uzkāpa Lodzē ziemas apstākļos. Līdz 2008. gadam decembrim Lodzē uzkāpuši 371 alpīnists, bet 20 ir gājuši bojā. Vikikrātuvē par šo tēmu ir pieejami multivides faili. Skatīt: Lodze. Encyclopædia Britannica raksts (angliski)