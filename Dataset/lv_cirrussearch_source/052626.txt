Kosovas Olimpiskā komiteja (albāņu: Komiteti Olimpik i Kosovës) ir Nacionālā Olimpiskā komiteja, kas pārstāv Kosovu Starptautiskājā Olimpiskājā komitejā (SOK). Kosovas Olimpiskā komiteja tika dibināta 1992. gadā, bet SOK to oficiāli atzina tikai 2014. gadā. Kosovas Olimpiskā komiteja tika oficiāli izveidota 1992. gadā. Apvienoto Nāciju vadītā Kosovas administrācija vispirms izveidoja darba grupu sadarbībai ar SOK, lai sportisti varētu piedalīties olimpiskajās spēlēs. Kosovas statusa dēļ tās sportistiem neļāva piedalīties sacensībās ar Kosovas karogu līdz atzīšanai 2014. gadā. Tāpēc 2012. gada vasaras olimpiskajās spēlēs pasaules čempionei Kosovas džudistei Majlindai Kelmendi nācās pārstāvēt Albāniju. Kosovas etnisko serbu sportisti sacensībās piedalījās Serbijas un Melnkalnes, vēlāk Serbijas sastāvā. 2013. gada aprīlī starp Serbijas un Kosovas valdībām tika noslēgts Briseles nolīgums. Starptautiskā Olimpiskā komiteja 2014. gada oktobrī provizoriski atzina Kosovas Olimpisko komiteju un 2014. gada 9. decembrī tai piešķīra pilntiesīgu dalību. Tajā laikā Kosova nebija Apvienoto Nāciju Organizācijas locekle vai novērotāja, bet 112 no 193 ANO dalībvalstīm to bija atzinušas par suverēnu valsti. Kosova pirmo reizi piedalījās 2016. gada vasaras olimpiskajās spēlēs Riodežaneiro, kur ieguva savu pirmo olimpisko zelta medaļu. Medaļu ieguva džudiste Majlinda Kelmendi kategorijā līdz 52 kg. Kosova olimpiskajās spēlēs «The NOC of Kosovo was established in 1992 and has more than 30 affiliated National Federations (NFs)..». Olympic.org (angļu). Olympic Games. «Olympics: IOC has no concerns over Kosovo recognition». Arhivēts no oriģināla, laiks: 2015. gada 24. septembrī. Skatīts: 2020. gada 16. aprīlī. Arhivēts 2015. gada 24. septembrī, Wayback Machine vietnē. "Kosovo to compete at Rio 2016 Olympics after recognition from IOC", Associated Press, 9 December 2014. Kosovo given go-ahead by IOC to take part in 2016 Olympics Oficiālā mājaslapa Kosovas profils SOK mājas lapā