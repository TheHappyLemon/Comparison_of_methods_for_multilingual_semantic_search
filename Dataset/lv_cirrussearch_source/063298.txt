Vilma Anna Helena Murto (somu: Wilma Anna Helena Murto; dzimusi 1998. gada 11. jūnijā) ir somu vieglatlēte, kas startē kārtslēkšanas sacensībās, 2022. gada Eiropas čempione un 2023. gada Pasaules čempionāta bronzas medaļas ieguvēja. Starptautiskās sacensībās debitēja 2014. gadā, piedaloties Pasaules čempionātā junioriem Jūdžīnā un ieņemot 25. vietu. 2016. gada 31. janvārī sacensībās telpās Cveibrikenē viņa laboja pasaules junioru rekordu, sasniedzot 4,71 m, kas bija arī jauns Somijas rekords. 2016. gadā debitēja Eiropas čempionātā pieaugušajiem, kas notika Amsterdamā, un ar rezultātu 4,45 metri ieņēma 7. vietu. Tajā pašā gadā Pasaules U-20 čempionātā Bidgoščā izcīnīja bronzas medaļu. 2016. gadā debitēja arī olimpiskajās spēlēs, kvalifikācijā ieņemot 24. vietu. 2017. gada Eiropas U-20 čempionātā ar pieticīgu rezultātu 4,15 metru augstumā ieguva bronzas godalgu. Pasaules čempionātā debitēja 2019. gadā Dohā, kvalifikācijā pārvarēja 4,35 metru augstumu un finālsacensībām nekvalificējās. 2020. gada vasaras olimpiskajās spēlēs Tokijā iekļuva finālā un ar rezultātu 4,50 metri ieņēma dalītu 5. vietu. 2022. gada Pasaules čempionātā Jūdžīnā finālā pārvarēja latiņu 4,60 metru augstumā un ierindojās 6. vietā. 2022. gada Eiropas čempionātā Minhenē atkārtoja Katerinas Stefanidi 2018. gadā uzstādīto Eiropas čempionātu rekordu (4,85 m) un izcīnīja zelta medaļu. 2023. gada martā uzvarēja Eiropas čempionātā telpās ar rezultātu 4,80 m. 2023. gada Pasaules čempionātā Budapeštā, pārvarot 4,80 metrus, izcīnīja bronzas medaļu. «Murto clears world U20 pole vault record of 4.71m in Zweibrucken». worldathletics.org (angļu). 2016. gada 31. janvāris. Skatīts: 2022. gada 21. augustā. «Former U20 standouts Ghelber and Murto graduate to senior honours in Munich». worldathletics.org (angļu). 2022. gada 17. augusts. Skatīts: 2022. gada 21. augustā. Vikikrātuvē par šo tēmu ir pieejami multivides faili. Skatīt: Vilma Murto. Olympedia profils (angliski) IAAF profils (angliski) IAAF Dimanta līgas profils (angliski)