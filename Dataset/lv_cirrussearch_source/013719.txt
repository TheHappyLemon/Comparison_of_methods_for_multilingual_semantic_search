Semjons Varlamovs (krievu: Семён Александрович Варламов; dzimis 1988. gada 27. aprīlī) ir profesionāls krievu hokejists, spēlē vārtsarga pozīcijā, Krievijas izlases dalībnieks. Pašlaik (2023) pārstāv NHL klubu Ņujorkas "Islanders". Profesionāļa karjeru sācis Jaroslavļas "Lokomotiv" komandas sastāvā 2006.—2007. gada Krievijas Superlīgas sezonā. 2006. gada NHL draftā viņu ar 23. numuru izraudzījās Vašingtonas "Capitals", tās sastāvā vēlāk spēlējot no 2008. līdz 2011. gadam. 2010. gadā Hēršijas "Bears" sastāvā izcīnīja Kaldera kausu. 2011. gada vasarā Varlamovs tika aizmainīts uz Kolorādo "Avalanche", kuras sastāvā jau nākamajā sezonā nostiprinājās kā komandas pamatvārtsargs. 2014. gadā tika iekļauts otrajā NHL simboliskajā izlasē. 2019. gada 1. jūlijā Varlamovs kā brīvais aģents parakstīja četru gadu līgumu ar Ņujorkas "Islanders" 20 miljonu dolāru vērtībā. 2023. gada 1. jūlijā Varlamovs pagarināja līgumu ar "Islanders" vēl uz četriem gadiem par 11 miljoniem ASV dolāru. Krievijas izlases sastāvā izcīnījis sudrabu 2010. gada Pasaules čempionātā un zeltu 2012. gada Pasaules čempionātā, tāpat piedalījies 2010. gada ziemas olimpiskajās spēlēs un 2014. gada ziemas olimpiskajās spēlēs. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) NHL profils (angliski) Hockey-Reference profils (angliski) KHL profils (angliski) https://www.nhl.com/islanders/news/varlamov-agrees-to-terms-on-a-four-year-contract-308153174 https://thehockeywriters.com/islanders-re-sign-semyon-varlamov-4-year-deal/