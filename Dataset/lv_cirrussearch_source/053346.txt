Rouvens Henningss (vācu: Rouwen Hennings; dzimis 1987. gada 28. augustā) ir vācu futbolists, spēlē uzbrucēja pozīcijā. Kopš 2023. gada Henningss spēlē Vācijas komandā SV Sandhausen. Ar futbolu sāka nodarboties vietējā kluba VfL Oldesloe jauniešu komandā. Vēlāk pievienojās Hamburger SV, galvenokārt spēlēja kluba dublieru komandā, kā arī tika izīrēts citiem klubiem — VfL Osnabrück un FC St. Pauli. 2009. gadā pilnībā pārgāja uz St. Pauli. 2010. gadā klubs iekļuva Bundeslīgā, un Henningss šajā līgā debitēja 2010.—2011. gada sezonā. 2012. gadā parakstīja līgumu ar Vācijas 3. līgas klubu Karlsruher SC, ar kuru uzvarēja līgā un pacēlās uz 2. Bundeslīgu. 2014.—2015. gada sezonā guva 17 vārtus un kļuva par 2. Bundeslīgas labāko vārtu guvēju. 2015. gada augustā parakstīja līgumu ar klubu Burnley, kas spēlēja Anglijas otrajā spēcīgākajā līgā. 2015.—2016. gada sezonā komanda uzvarēja līgā un iekļuva Premjerlīgā, taču Henningss tajā vairs nespēlēja un tika izīrēts 2. Bundeslīgas klubam Fortuna Düsseldorf. 2017. gadā pilnībā pārgāja uz Diseldorfas klubu, ar kuru 2018. gadā uzvarēja līgā un iekļuva Bundeslīgā. Spēlējis dažādu vecumu Vācijas jauniešu izlasēs. 2009. gada Eiropas U-21 čempionāta kvalifikācijā guva septiņus vārtus un kļuva par vienu no kvalifikācijas turnīra rezultatīvākiem spēlētājiem. Tomēr komandas sastāvā finālturnīram netika iekļauts. Karlsruher SC Vācijas 3. līga: 2012–13 Burnley Anglijas čempionāts: 2017–18 Individuālie sasniegumi Vācijas 2. Bundeslīgas labākais vārtu guvējs: 2014–15 «Torjäger - 2. Bundesliga 2014/15». kicker.de (vācu). Skatīts: 2020. gada 7. jūnijā. «Simply the best survive qualifying marathon». uefa.com (angļu). 2008. gada 3. decembrī. Skatīts: 2020. gada 7. jūnijā. WorldFootball profils (angliski) Soccerbase spēlētāja profils (angliski) Transfermarkt spēlētāja profils (angliski)