Pasaules pokera sērijas (WSOP no angļu: World Series of Poker) ir pokera turnīrs, kas katru gadu norisinās Lasvegasā. Pirmais WSOP turnīrs notika 1970. gadā, kurā varēja piedalīties dalībnieki ar ielūgumiem, uz kuru Benijs Binions (Benny Binion) ielūdza sešus vislabāk zināmos pokera spēlētājus uz The Horseshoe Casino. Sākotnēji WSOP popularitāte auga lēnām. Pagāja veseli 12 gadi, pirms WSOP 1982. gadā spēja pulcēt 52 dalībniekus. 1980. gadu sākumā tika radīti satelītu turnīri, kas ļāva cilvēkiem piedalīties turnīrā par krietni mazāku dalības maksu. Ap 1987. gadu pokera sērijās bija vairāk kā 2100 dalībnieku, taču īpašs dalībnieku skaita palielinājumu WSOP sasniedza 2006. gadā, kad galvenajā turnīra daļā (Main Event) piedalījas 8773 dalībnieki. Pirmās Pasaules pokera sērijas nebija freeze-out turnīrs, bet gan notikums ar noteiktu sākuma un beigu laiku, kur uzvarētājs tika noteikts aizklātā balsošanā. 1973. gadā, kā otrais notikums, tika pievienots piecu kāršu stads (five-card stud - pokera spēles paveids). Kopš 2007. gada WSOP sastāvēja no 55 notikumiem. Tradicionāli sēriju laikā turnīri noris vairākas dienas pēc kārtas - jūnijā un jūlijā, 2008. gadā galvenā turnīra daļas fināla galds tika novilcināts līdz novembrim. Katra turnīra uzvarētājs saņem Pasaules pokera sēriju aproci un naudas balvu, kas tiek aprēķināta atkarībā no dalībnieku skaita un dalības maksas (buy-in) lieluma. Pasaules pokera sēriju aproce tiek uzskatīta par augstāko balvu pokerā, ko kāds pokera spēlētājs varētu saņemt. Kopš 1976. gada ar aproci tika apbalvots spēlētājs, kas uzvarējis katrā turnīrā ikgadējā WSOP laikā, līdz pat 1976. gadam WSOP uzvaras tika sauktas par "aprocēm". Pasaules pokera sērijā tiek pārstāvētas vairums pokera spēļu variācijas, taču pēdējos gados vairākumā dominēja tieši Teksasas Holdema varianti (Texas Hold'em). Pokera sēriju kulminācija notiek ar $10,000 (no-limit hold'em "Main Event"), kas kopš 2004. gada ir piesaistījis tūkstošiem jaunu dalībnieku. Uzvarētājs saņem balvu daudzu miljonu dolāru vērtībā. Oficiālā vietne