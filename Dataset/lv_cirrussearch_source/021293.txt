2010. gada FIFA Pasaules kausa fināls bija futbola spēle 2010. gada 11. jūlijā, kas notika Soccer City stadionā Johannesburgā, Dienvidāfrikā. Spēlē tika noskaidrots 2010. gada FIFA Pasaules kausa izcīņas uzvarētājs. Spānijas izlase ar rezultātu 1—0 uzvarēja Nīderlandes izlasi. Vienīgos vārtus spēles papildlaikā guva Andress Injesta. Gan Spānija, gan Nīderlande iepriekš nebija uzvarējušas FIFA Pasaules kausā, līdz ar to 2010. gads bija sestais, kad finālā sacenšas izlases, kas abas iepriekš nav uzvarējušas. Nīderlandes labākais sasniegums līdz tam bija fināla sasniegšana 1974. un 1978. gadā, savukārt Spānija izcīnīja 4. vietu 1950. gadā. Tāpat šī bija pirmā reize, kad Eiropas izlase uzvar ārpus Eiropas. Astoņkājis Pols, kas pareizi paredzēja visu Vācijas izlases spēļu rezultātus šajā turnīrā, pareizi paredzēja arī šīs spēles iznākumu. «Referee designations: matches 63–64». FIFA.com (Fédération Internationale de Football Association). 2010. gada 8. jūlijs. Arhivēts no oriģināla, laiks: 2012. gada 9. decembrī. Skatīts: 2010. gada 8. jūlijs. Arhivēts 2012. gada 9. decembrī, Wayback Machine vietnē. Spēles informācija FIFA mājaslapā Arhivēts 2012. gada 8. decembrī, at Archive.is (angliski)