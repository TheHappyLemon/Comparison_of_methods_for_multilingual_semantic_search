Li Veņlians (ķīniešu: 李文亮, piņjiņs: Lǐ Wénliàng, dzimis 1986. gada 12. oktobrī, miris 2020. gada 7. februārī) bija Ķīnas ārsts, oftalmologs. Kļuva pazīstams kā Uhaņas koronavīrusa epidēmijas trauksmes cēlējs. 2011. gadā absolvējis Uhaņas Universitāti. Pēc absolvēšanas triju gadu garumā strādāja Sjamenas pilsētā. 2014. gadā atgriezies Uhaņā, strādāja pilsētas centrālajā slimnīcā. 2019. gada 30. decembrī Li Veņlians ziņojumapmaiņas vietnē WeChat ievietoja brīdinājumu par SARS līdzīgas slimības uzliesmojumu Uhaņā, aicinot citus ārstus būt gataviem. Četras dienas vēlāk pie Li ieradās policija sakarā ar "baumu izplatīšanu" un lika parakstīt vēstuli, ka viņš apņemas neizplatīt viltus ziņas. Janvāra beigās Ķīnas varas iestādes atvainojās viņam. 10. janvārī Li parādījās pirmie 2019-nCoV koronavīrusa inficēšanas simptomi. Diagnozi apstiprināja 1. februārī. Pēc nedēļas viņš nomira. «武汉市公安局武昌分局中南路街派出所训诫书» (ķīniešu). Zhongnanlu Street Police Station, Wuchang Division of Wuhan Police Bureau. 2020. gada 3. janvāris. Skatīts: 2020. gada 7. februāris. «Ķīnas medijs izdzēš ziņu, ka miris ārsts, kurš jau decembrī brīdināja par jauno koronavīrusu». apollo.lv. Skatīts: 2020. gada 7. februārī. «Miris ārsts, kurš pirmais brīdināja par koronavīrusa epidēmiju». tvnet.lv. Skatīts: 2020. gada 7. februārī.