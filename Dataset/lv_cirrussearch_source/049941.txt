Teniss 1912. gada vasaras olimpiskajās spēlēs Stokholmā norisinājās no 5. līdz 12. maijam iekštelpu sacensībās un no 29. jūnija līdz 5. jūlijam ārpus telpu sacensībām. Šī bija 5. reize, kad teniss bija iekļauts olimpisko spēļu programmā. Kopumā tenisa turnīrā šajās spēlēs startēja 82 tenisisti (69 vīrieši un 13 sievietes) no 14 valstīm. Šajās olimpiskajās spēlēs tenisā tika sadalīti 8 medaļu komplekti, kas bija par diviem vairāk nekā iepriekšējās. Gan iekštelpu, gan ārpus telpu sacensības tika papildinātas ar jauktajām dubultspēlēm. Gan iekštelpās, gan ārpus telpām tika aizvadītas vīriešu vienspēles, vīriešu dubulstpēles, sieviešu vienspēles un jauktās dubultspēles. Visvairāk medaļas šajās olimpiskajās spēlēs izcīnīja Lielbritānijas pārstāvji — 6 medaļas. Taču Francija bija vienīgā, kas tenisa turnīrā šajās olimpiskajās spēlēs izcīnīja trīs zelta medaļas. Kopumā medaļas izcīnīja deviņu valstu pārstāvji. Austrālāzijai, Austrijai, Dānijai, DĀR un Norvēģijai šīs bija pirmās olimpiskās medaļas tenisā. Dienvidāfrikas pārstāvis Čārlzs Vinslovs izcīnīja divas zelta medaļas ārpus telpu sacensībās, savukārt francūzis Andrē Gobērs izcīnīja divas zelta medaļas iekštelpu sacensībās. Savukārt vienīgā sieviete, kura izcīnīja divas zelta medaļas bija britu tenisiste Edīte Hannama. Zviedru duets Zigrīda Fika un Gunnars Setervalls bija vienīgie, kas medaļas izcīnīja gan iekštelpu, gan ārtelpu tenisa sacensībās. Iekštelpu tenisa sacensībās bija pārstāvēti tenisisti no Zviedrijas, Lielbritānijas, Dānijas, Francijas, Austrālāzijas un Bohēmijas. Austrālāziju šajās sacensībās pārstāvēja Vimbldonas vīriešu čempions Entonijs Vailings. Savukārt ārpus telpu tenisa sacensībās bija pārstāvēti tenisisti no 12 valstīm. Ārpus telpu tenisa sacensībās nebija neviena Lielbritānijas pārstāvja, jo norises laiks sakrita ar 1912. gada Vimbldonas čempionātu, lai gan Lielbritānijas varas iestādes centās pārliecināt olimpisko spēļu organizēšanas komiteju mainīt datumus. 1912. gada vasaras olimpisko spēļu tenisa turnīrā bija pārstāvētas 14 valstis. Austrālāzija, Dānija, Krievijas impērija un Norvēģija pirmo reizi bija pārstāvētas tenisa turnīrā olimpiskajās spēlēs. Iekavās norādīts sportistu skaits no attiecīgās valsts.  ASV (USA) (1)  Austrālāzija (ANZ) (1)  Austrija (AUT) (3)  Bohēmija (BOH) (8)  Dienvidāfrika (RSA) (3)  Dānija (DEN) (10)  Francija (FRA) (6)  Krievijas Impērija (RU1) (2)  Lielbritānija (GBR) (11)  Nīderlande (NED) (1)  Norvēģija (NOR) (7)  Ungārija (HUN) (6)  Vācija (GER) (7)  Zviedrija (SWE) (16) Olimpiskajā turnīrā startēja 82 tenisisti, 69 vīrieši un 13 sievietes. Vīrieši bija pārstāvēti no visām valstīm, bet sievietes no 6 valstīm.  Aleksandrs Aleņicins (RU1)  Bjarne Angels (NOR)  Jergens Arneholts (DEN)  Leo fon Barati (HUN)  Herberts Ropers Barets (GBR)  Kurts Benkerts (SWE)  Alfrēds Bīmišs (GBR)  Hermans Bjerklunds (NOR)  Fransuā Blanšī (FRA)  Oto Bloms (NED)  Volmārs Bostrēms (SWE)  Čārlzs Diksons (GBR)  Ove Fredriksens (DEN)  Ernsts Frigasts (DEN)  Andrē Gobērs (FRA)  Artūrs Gors (GBR)  Torstens Gērnforss (SWE)  Jaroslavs Haincs (BOH)  Viktors Hansens (DEN)  Luiss Marija Heidens (GER)  Bohuslavs Hikšs-Černi (BOH)  Vagns Ingerslevs (DEN)  Jaroslavs Justs (BOH)  Albērs Kanē (FRA)  Džordžs Karidija (GBR)  Aurels fon Kelemens (HUN)  Karls Kempe (SWE)  Bēla fon Kērlings (HUN)  Harolds Kitsons (RSA)  Jirži Kodls (BOH)  Oskars Kroicers (GER)  Konrāds Langārds (NOR)  Ēriks Larsens (DEN)  Hakons Leflers (SWE)  Oto Lindpaintners (GER)  Artūrs Lovs (GBR)  Gordons Lovs (GBR)  Āge Madsens (DEN)  Teodors Mavrogordato (GBR)  Eduārs Menī de Maraņē (FRA)  Oto fon Millers (GER)  Franss Mollers (SWE)  Karls Olofs Nīlens (SWE)  Teodors Pells (USA)  Ričards Petersons (NOR)  Fēlikss Pipess (AUT)  Karels Robetins-Fučs (BOH)  Ludvigs Rovsings (DEN)  Ludvigs fon Salms (AUT)  Pauls Segners (HUN)  Karls Setervalls (SWE)  Lenarts Silverstolps (SWE)  Trigve Smits (NOR)  Roberts Spīss (GER)  Vilems Stilbots (NOR)  Mihails Sumarokovs-Elstons (RU1)  Jozefs Šebeks (BOH)  Heinrihs Šimburgks (GER)  Ēdēns Šmids (HUN)  Aksels Taisens (DEN)  Lionels Tapskots (RSA)  Entonijs Vaildings (ANZ)  Čārlzs Vennergrens (SWE)  Čārlzs Vinslovs (RSA)  Artūrs Zborzils (AUT)  Jenē Zigmondi (HUN)  Jaromīrs Zemans (BOH)  Ladislavs Žemla-Rāzni (BOH)  Moriss Žermo (FRA)  Edīte Arnheima (SWE)  Margarita Brokdī (FRA)  Elena Brusevica (SWE)  Helēna Eitčisona (GBR)  Zigrīda Fika (SWE)  Eba Haja (SWE)  Edīte Hannama (GBR)  Annija Holmstrēma (SWE)  Sofija Kastenšolda (DEN)  Doroteja Kēringa (GER)  Molla Mallori (NOR)  Meibla Pārtona (GBR)  Margarēta Sederšēlda (SWE) «Tennis at the 1912 Stockholm Summer Games». sports-reference.com. Arhivēts no oriģināla, laiks: 2011-02-15. Skatīts: 2013-05-13. Starptautiskā Olimpiskā komitejas rezultātu datubāze Teniss 1912. gada vasaras olimpiskajās spēlēs (SR/Olympic Sports)