Audējputnu dzimta (Ploceidae) ir zvirbuļveidīgo kārtas (Passeriformes) dzimta, kas apvieno 117 neliela auguma dziedātājputnu sugas, kas tiek iedalītas 15 ģintīs. Lielākā daļa sugu mājo Āfrikā uz dienvidiem no Sahāras, bet daļa sugu izplatītas Āzijas tropu reģionā. Dažas sugas introducētas ārpus dabīgā izplatības areāla. Lielākā daļa sugu mājo sausos un karstos reģionos. Audējputnu dzimtas sugas ir neliela auguma dziedātājputni ar īsu, spēcīgu, konusveida knābi. Tas liecina, ka šīs dzimtas putni galvenokārt barojas ar sēklām, bet tie barojas arī ar kukaiņiem. Daudzu sugu tēviņiem ir košs apspalvojums, visbiežāk sarkans, dzeltens vai melns. Dažām sugām košais apspalvojums ir tikai vairošanās sezonas laikā. Dzimta savu nosaukumu ieguvusi dēļ šo putnu meistarības ligzdu vīšanā, lai gan dažām sugām raksturīgs ligzdošanas parazītisms (atraitņputniem). Audējputnu ligzdas ir ļoti dažādos izmēros, dažādās formās, kā arī vīšanai izmantotie materiāli un vīšanas tehnika ir ļoti atšķirīgi. Vīšanai atkarībā no sugas tiek izmantotas smalkas lapu šķiedras un zāle, arī zariņi. Daudzas sugas ir ļoti sabiedriskas un ligzdo kolonijās. Uz viena zara atrodas vairākas ligzdas. Toties audējzvirbuļi būvē vienu lielu ligzdu ar daudzām ieejām. Šādā kopīgā mājā ligzdo 100—300 pāru. Ligzdu parasti vij tēviņš, pēc tam cenšoties piesaistīt mātītes uzmanību. Dējumā parasti ir 5—6 olas, kuras visbiežāk ir ar raibumiņiem. Audējputnu dzimta (Ploceidae) Audējputni (Ploceus) Audējzvirbuļi (Plocepasser) Baltgalvas bifeļzvirbuļi (Dinemellia) Bifeļzvirbuļi (Bubalornis) Bīskapputni (Euplectes) Dižknābja audējputni (Amblyospiza) Fodiji (Foudia) Īsastes audējputni (Brachycope) Kvelejas (Quelea) Malimbi (Malimbus) Raibpieres audējputni (Sporopipes) Rudastes audējputni (Histurgops) Sabiedriskie audējputni (Pseudonigrita) Sarkangalvas audējputni (Anaplectes) Saticīgie audējputni (Philetairus) World Bird List: Old World sparrows, snowfinches, weavers, 2018 Craig, Adrian (2010). "Family Ploceidae (Weavers)". In del Hoyo, J.; Elliott, A.; Christie, D. A. Handbook of the Birds of the World. 15. Barcelona: Lynx Edicions. pp. 74–197. Britannica: Ploceidae «Beauty of Birds: Weaver Birds or Weaver Finches». Arhivēts no oriģināla, laiks: 2019. gada 11. februārī. Skatīts: 2018. gada 3. novembrī. Fry, C.H. & Keith, S. (2004) The birds of Africa vol. VII. Christopher Helm, London Putni dabā IBC: Family Weavers (Ploceidae) | the Internet Bird Collection