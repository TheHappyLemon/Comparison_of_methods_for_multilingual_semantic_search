Krokodilu dzimta (Crocodylidae) ir krokodilu kārtas dzimta. Mūsdienās ir sastopamas tikai 13 krokodilu dzimtas sugas, kas ietilpst divās ģintīs — īsto krokodilu un struppurna krokodilu ģintīs. Pārējās krokodilu dzimtas ģintis ir izmirušas. Garākais no krokodilu dzimtas dzīvniekiem ir sālsūdens jeb šķautņgalvas krokodils (Crocodylus porosus), kura garums var sasniegt pat 6 metrus, savukārt Nīlas krokodils ir viens no cilvēkam visbīstamākajiem (viens no slavenākajiem krokodiliem ir Gustavs). Tie apdzīvo galvenokārt Āfrikas, Amerikas, Āzijas un Austrālijas tropu un subtropu reģionus. Krokodilu dzimta sīkāk dalās 2 apakšdzimtās: krokodilu apakšdzimta (Crocodylinae) īstie krokodili (Crocodylus) struppurna krokodili (Osteolaemus) †Aldabrachampsus †Euthecodon †Rimasuchus †Voay †Mekosuchinae †Australosuchus †Baru †Kambara †Mekosuchus †Pallimnarchus †Quinkana †Trilophosuchus †Volia † — apakšdzimta vai ģints ir izmirusi. Agrāk pie krokodilu dzimtas pieskaitīja arī gaviālkrokodilu apakšdzimtu (Tomistominae), bet tagad tā pieder gaviālu dzimtai.