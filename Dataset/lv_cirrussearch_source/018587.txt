Pelēkās zosis (Anser) ir zosu ģints, kas pieder pīļu dzimtai (Anatidae). Saskaņā ar jaunākajiem ģenētiskajiem pētījumiem šajā ģintī ir 11 sugas. Zosis sastopamas tikai ziemeļu puslodē: Ziemeļamerikā un Eirāzijā. Dažas sugas mājo augstkalnos, piemēram, kalnu zoss (Anser indicus), kas mājo 4000—5000 metrus virs jūras līmeņa. Kopumā zosis ligzdo ziemeļos, bet ziemot dodas uz siltākiem reģioniem izplatības areāla dienvidos. Pelēkās zosis ir liela auguma putni. Lielākā no visām pelēkajām zosīm ir meža zoss (Anser anser). Tās ķermeņa garums var sasniegt 90 cm, spārnu plētums 180 cm, bet svars 4,56 kg. Pelēko zosu apspalvojums ir balts, pelēks vai pelēkbrūns. Tumšo spalvu sugām raksturīgas baltas pazīmes. Baltā apspalvojuma sugām spārnu gali ir melni. Visām sugām ir sārtas kājas un pelēks, oranžs, sārts vai divkrāsu (oranžs un pelēks, sārts un pelēks) knābis. Kopumā Latvijā novērojamas 8 pelēko zosu sugas: sējas zoss (Anser fabalis), tundras sējas zoss (Anser serrirostris), īsknābja zoss (Anser brachyrhynchus), baltpieres zoss (Anser albifrons), kalnu zoss (Anser indicus), mazā zoss (Anser erythropus), meža zoss (Anser anser) un sniega zoss (Anser caerulescens). Zosis Latvijā ir bieži sastopamas caurceļošanas laikā, taču reti citās sezonās. Īpaši bieži caurceļo sējas zoss un baltpieres zoss. Samērā nelielā skaitā lielākajos niedrāju ezeros ligzdo meža zoss (Anser anser). Pelēko zosu ģints (Anser) Baltpieres zoss (Anser albifrons) Īsknābja zoss (Anser brachyrhynchus) Kalnu zoss (Anser indicus) Karaliskā zoss (Anser canagicus) Lielknābja zoss (Anser cygnoides) Mazā zoss (Anser erythropus) Meža zoss (Anser anser) Rosa zoss (Anser rossii) Sējas zoss (Anser fabalis) Sniega zoss (Anser caerulescens) Tundras sējas zoss (Anser serrirostris) «IOC World Bird List: Screamers, ducks, geese & swans, 2020». Arhivēts no oriģināla, laiks: 2020. gada 24. aprīlī. Skatīts: 2020. gada 24. martā. Goose (plural geese) Madge, Steve; Burn, Hilary (1988). Waterfowl: an Identification Guide to the Ducks, Geese, and Swans of the World. Boston: Houghton Mifflin. ISBN 0-395-46727-6. «Greylag Goose, Anser anser». Arhivēts no oriģināla, laiks: 2013. gada 19. oktobrī. Skatīts: 2013. gada 6. aprīlī. «Latvijas putnu saraksts». Arhivēts no oriģināla, laiks: 2013. gada 18. septembrī. Skatīts: 2020. gada 24. martā. Kārta: Zosveidīgie putni; Ordo: Anseriformes «Īsknābja zoss». Arhivēts no oriģināla, laiks: 2010. gada 8. jūnijā. Skatīts: 2013. gada 5. aprīlī. «Meža zoss». Arhivēts no oriģināla, laiks: 2013. gada 24. aprīlī. Skatīts: 2013. gada 5. aprīlī. Putni Daba Zosis Anser (Genus): Grey or Gray Geese Anser Grey Geese (Anser) Identification Grey Goose - domestic and wild geese True Geese of the World