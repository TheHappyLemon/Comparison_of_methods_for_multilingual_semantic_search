Bukarestes metro (rumāņu: Metroul București) ir metro sistēma, kas apkalpo Rumānijas galvaspilsētu Bukaresti. Tā tika atklāta 1979. gada 16. novembrī. Metro tīklu apkalpo uzņēmums Metrorex. Tā ir viena no plašāk izmantojām transporta sistēmām Bukarestē, darba dienā apkalpojot vidēji aptuveni 600 000 pasažieru. Tīkla kopgarums ir 69,25 km un tajā ir 51 stacija. Pirmie priekšlikumi par metro līnijas izveidi Bukarestē tika izteikti 20. gadsimta sākumā, kad to piedāvāja inženieri Dimitrje Leonida un Elje Radu. Pirmie plāni metro līnijām tika radīti 1930. gadu beigās kopā ar vispārīgiem plāniem par pilsētvides modernicāziju. Otrais pasaules karš, kam sekoja politikas spriedzes periods, kas noslēdzās ar komunistu nākšanu pie varas, šos plānus apturēja. Līdz 1970. gadiem esošā sabiedriskā transporta sistēma vairs nespēja apkalpot augošo pilsētu, kas bija ceturtā lielākā Eiropā. Tika izveidota komisija un tā secināja, ka nepieciešama pazemes sabiedriskā transporta sistēma. Jaunās metro sistēmas būvniecība tika uzsākta 1975. gada 20. septembrī. Tīkls netika būvēts tādā veidā, kā citas Austrumeiropas sistēmas. Pirmkārt, sākotnējās līnijās staciju dizains bija vienkāršs, bez liekiem papildinājumiem kā mozaīkas, savdabīgi gaismas avoti un pārmērīgas dekorācijas. Staciju galvenā funkcijas bija praktiskums un pārvietošanās ātrums. Otrkārt, visi vilcieni tika ražoti Rumānijā un nesekoja Austrumeiropas konstrukciju stilam. Katra stacija parasti tika noformēta kādā krāsā (parasti baltā – Unirii 2, Universitate, Victoriei 1, Politehnica, Lujerului; arī gaiši zilā – Obor un Gara de Nord; oranžā – Tineretului) un tām bija atvērts plānojums. Neviena stacija neatgādināja citu. Tomēr, saistībā ar elektroenerģijas taupīšanu 1980. gadu beigās, daudzas stacija ir samērā tumšas, pēc tam nav bijuši ievērojami uzlabojumi. Metro tīkls ir lielāks kā Prāgā vai Budapeštā. Tiek plānots, ka pabeidzot paplašināšanas darbus, līniju kopgarums pārsniegs 100 kilometrus un būs aptuveni 80 stacijas. Metrorex ir Rumānijas uzņēmums, kas apkalpo Bukarestes metro. Tas pilnībā pieder Rumānijas valstij un to kontrolē Transporta ministrija. «Metrorex - Metrorex history». Metrorex. Skatīts: 2014-05-08. Bucharest Metro Line 5 at railway-technology.com «Metrorex - Network features». Metrorex. Skatīts: 2014-05-07. «30 de ani de exploatare a metroului bucurestean» (rumāņu). agir.ro. August 2009. «Metroul bucureştean, 10 lucruri pe care ar trebui să le cunoşti» (rumāņu). historia.ro. Arhivēts no oriģināla, laiks: 2014-08-09. Skatīts: 2014-07-29. «Bucureştiul mileniului trei imaginat în 1930» (rumāņu). cotidianul.ro. Skatīts: 2014-07-29. «Ce nu știați despre metroul bucureștean: De la planurile din 1909, la Magistrala 7» (rumāņu). 2012. gada 19. novembris. Arhivēts no oriģināla, laiks: 2014-08-14. Skatīts: 2014-07-29. Bucharest Metro at urbanrail.net Oficiālā tīmekļa vietne Interaktīva karte (rumāniski) Bukarestes metro karte (krieviski) Bukarestes metro izaicinājums Bukarestes metro informācija Bukarestes metro, praktiska karte Nākotnes līniju karte Arhivēts 2016. gada 4. martā, Wayback Machine vietnē.