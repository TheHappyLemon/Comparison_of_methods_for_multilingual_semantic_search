Džūlss Dasēns (angļu: Julius Dassin; dzimis 1911. gada 18. decembrī, miris 2008. gada 31. martā) bija amerikāņu kinorežisors, producents, scenārists un aktieris. Karjeras sākumā strādājis Holivudā, režisējot vairākas populāras filmas. 1951. gadā Dasēnu iekļāva Holivudas melnajā sarakstā pēc tā, kad atteicies liecināt par savu saistību ar komunistiskām organizācijām. Vēlāk strādājis gan Francijā, gan Grieķijā. Holivudā režisējis kara filmu Reunion in France (1942), fantāzijas filmu The Canterville Ghost (1944), kā arī film noir filmas Brute Force (1947), The Naked City (1948) un Thieves' Highway (1949). 1950. gadā Lielbritānijā uzņēmis arī vienu no savām zināmākajām filmām Night and the City. Par krimināldrāmu Du rififi chez les hommes (1955) saņēmis labākā režisora balvu Kannu kinofestivālā. Par Grieķijā uzņemto romantisko komēdiju Never on Sunday (1960) Dasēnu nominēja Amerikas Kinoakadēmijas balvai kategorijās "Labākais režisors" un "Labākais oriģinālscenārijs". Karjeras turpinājumā uzņēmis tādas filmas kā Phaedra (1962), Topkapi (1964) un 10:30 P.M. Summer (1966). Vairākās viņa filmās galveno lomu atveidoja grieķu aktrise Melina Merkūri. Džūlsa Dasēna dēls Džo Dasēns kļuva par pazīstamu dziedātāju. United States. Congress. House. Committee on Un-American Activities. Communist infiltration of Hollywood motion-picture industry : hearing before the Committee on Un-American activities, House of Representatives, Eighty-second Congress, first session. Washington, D.C. : U.S. G.P.O., 1951. Vikikrātuvē par šo tēmu ir pieejami multivides faili. Skatīt: Džūlss Dasēns. IMDb profils (angliski) Internet Broadway Database profils (angliski) AllMovie profils (angliski)