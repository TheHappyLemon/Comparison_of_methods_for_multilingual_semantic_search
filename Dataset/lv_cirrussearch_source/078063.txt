Pāvests Klements III (latīņu: Clemens III), īstajā vārdā Paolo Skolari (itāļu: Paolo Scolari; dzimis aptuveni 1130. gadā, miris 1191. gada 27. marts) bija Romas pāvests no 1187. gada 19. decembra līdz savai nāvei 1191. gadā. Jau pirms savas iecelšanas par pāvestu viņš no 1179. gada kā pāvesta Aleksandra III kardināls parakstīja viņa izdotās bullas. Kā pāvests viņš turpināja sava priekšgājēja politiku pret pagāniem Ziemeļeiropā. Iegājis vēsturē kā pāvests, kas pamudināja Anglijas karali Henriju II un Francijas karali Filipu II sākt Trešo Krusta karu (1189-1192) Tuvajos Austrumos. Viņš 1188. gadā noslēdza izlīgumu ar Romas pilsoņiem un 1189. gadā nolēdza miera līgumu ar Svētās Romas impērijas imperatoru Fridrihu I Barbarosu. 1188. gada 1. oktorī pāvests pēc Brēmenes arhibīskapa Hartviga II lūguma apstiprināja Meinharda iecelšanu par bīskapu Ikšķilē, kas atradās Polockas varjagu-rūsu kņaza pakļautībā (in Ruthenia). ap 1190. gadu pāvests deva bīskapam Meinhardam norādes par līvu kristīšanu un atļāva pieņemt par palīgiem mūkus un priesterus ar viņu tiešo senioru atļauju. Vikikrātuvē par šo tēmu ir pieejami multivides faili. Skatīt: Klements III. Encyclopædia Britannica raksts (angliski) Katoļu enciklopēdijas raksts (angliski) Pareizticīgo enciklopēdijas raksts (krieviski) Latvijas vēstures avoti. 2.sējums: Senās Latvijas vēstures avoti. 1.burtnīca. Red. Švābe, A. Rīga: Latvijas Vēstures institūta apgādiens, 1937. xiv, 214 lpp. Romas pāvestu uzskaitījums