Sofija Matsone (zviedru: Sofia Magdalena Mattsson; dzimusi 1989. gada 11. novembrī) ir zviedru sportiste, brīvā stila cīkstone, Pasaules un Eiropas čempione, 2016. gada vasaras olimpisko spēļu bronzas medaļas ieguvēja. Sofija Matsone dzimusi 1989. gadā Jellivārē. 2007. gadā viņa izcīnīja Eiropas čempionāta bronzas medaļu. 2008. gadā S.Matsone kļuva par Eiropas čempionāta sudraba medaļas ieguvēju, bet Pekinas olimpiskajās spēlēs viņa bija tikai 12. vietā. 2009. gadā Matsone kļuva par pasaules čempioni. 2010. gadā viņa uzvarēja Eiropas čempionātā un ieguva bronzas medaļu Pasaules čempionātā. 2011. gadā S.Matsone ieguva Pasaules čempionāta sudraba medaļu. 2012. gadā viņa bija otrā Eiropas čempionātā, bet tikai septītā Olimpiskajās spēlēs Londonā. 2013. gadā S.Matsone otro reizi kļuva par Eiropas čempioni un Pasaules čempionātā ieguva sudraba medaļu. 2014. gadā viņa trešoreiz kļuva par Eiropas čempioni un bija otrajā vietā Pasaules čempionātā. 2015. gadā Matsone uzvarēja 1. Eiropas spēlēs Baku un Pasaules čempionātā ieguva sudraba medaļu. 2016. gadā viņa kļuva par Eiropas čempioni jau ceturto reizi. Kopš 2000. gada Sofija Matsone ir ieguvusi 11 zelta medaļas Zviedrijas čempionātos (6 kadetu čempionāti, 2 junioru čempionāti un 3 pieaugušo čempionāti). «Brottarna - Sofia Mattsson». GSK Wrestling. Arhivēts no oriģināla, laiks: 2008-05-12. Olympedia profils (angliski) FILA profils (angliski) Gällivare SK Wrestling Profile