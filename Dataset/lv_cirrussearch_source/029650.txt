Džidas bāka atrodas Džidā, Saūda Arābijā. Bāka ir celta laika posmā no 1987. līdz 1990. gadam un ar aptuveno augstumu 133 m uzskatāma par augstāko bāku pasaulē, bet ēka sākotnēji netika celta tikai bākas ierīkošanai. Bāka atrodas Džidas ostas ziemeļu daļā, Sarkanās jūras krastā. Ēka celta futūrisma stilā no betona un dzelzs, tajā atrodas arī ostas pārvaldes centrs, kā arī tās forma ir kā vertikāli sadalītam cilindram, kura abas daļas savieno lodes formas objekts, kas atrodas cilindrisko daļu vidū. Bākas gaisma iedegas trīs reizes katras 20 sekundes un to var saredzēt 46 km rādiusā. 2014. gadā vairāki industriālie alpīnisti atjaunoja bākas izskatu un pārkrāsoja to no baltas krāsas uz nedaudz tumšāku baltās krāsas toni. «Saūda Arābijas lielākās bākas». Arhivēts no oriģināla, laiks: 2015. gada 29. jūnijā. Skatīts: 2015. gada 30. jūnijā. Jeddah Port Control Tower Climbing Experts Restore The Marine Control Tower In Jeddah Islamic Port, ports.gov.sa Koordinātas: 21°28′07.14″N 39°08′58.98″E﻿ / ﻿21.4686500°N 39.1497167°E﻿ / 21.4686500; 39.1497167 Vikikrātuvē par šo tēmu ir pieejami multivides faili. Skatīt: Džidas bāka.