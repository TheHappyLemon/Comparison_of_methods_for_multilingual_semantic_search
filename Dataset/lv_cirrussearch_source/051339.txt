Lundas Universitāte (angļu: Lunds universitet) ir 1666. gadā dibināta publiska pētniecības universitāte Zviedrijas pilsētā Lundā, valsts dienvidos. Lundas Universitāte parasti ietilpst pasaules simts labāko universitāšu skaitā dažādos rangos. 1425. gadā pie Lundas katedrāles franciskāņi nodibināja studium generale skolu. Kad Skone 1658. gadā no Dānijas nonāca Zviedrijas sastāvā, 1666. gadā uz skolas pamata dibināja universitāti. Lundas Universitātē ietilpst 8 fakultātes, ārpus Lundas Universitātes struktūrvienības ir Malmē un Helsingborjā. Universitātei ir apmēram 270 programmas un 1300 atsevišķi kursi. Pie Lundas atrodas MAX IV sinhrotons, 2019. gadā jaudīgākais pasaulē. Bijušo un esošo pasniedzēju un studentu vidū minami četri Nobela prēmijas laureāti - bioķīmiķis Sūne Bergstrēms (Sune Bergström), farmakologs Arvids Karlsons (Arvid Carlsson), ekonomists Bertils Olins (Bertil Ohlin) un fiziķis Manne Sīgbāns. Vikikrātuvē par šo tēmu ir pieejami multivides faili. Skatīt: Lundas Universitāte. Oficiālā tīmekļa vietne