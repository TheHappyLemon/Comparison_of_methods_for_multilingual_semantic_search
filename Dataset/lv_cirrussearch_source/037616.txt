Vaiola Deivisa (angļu: Viola Davis; dzimusi 1965. gada 11. augustā) ir amerikāņu aktrise un producente. Vienīgā melnādainā aktrise, kas ieguvusi trīs augstākos ASV aktiermākslas apbalvojumus (Triple Crown of Acting) — Emmy, Tony un Oskara balvu. 2012. un 2017. gadā žurnāls Time viņu iekļāvis Pasaules 100 ietekmīgāko cilvēku sarakstā. Aktrises karjeru sākusi teātrī. 20. gadsimta 90. gados un 21. gadsimta pirmajā desmitgadē bijušas vairākas mazas lomas seriālos un filmās. Par lomu 2008. gada filmā "Šaubas" tikusi nominēta vairākiem apbalvojumiem, tai skaitā Zelta globusa balvai un Amerikas Kinoakadēmijas balvai. Nomināciju šiem pašiem apbalvojumiem saņēmusi arī par lomu komēdijdrāmā "Kalpone" (2011). Par lomu filmā Fences saņēmusi Amerikas Kinoakadēmijas balvu kā labākā aktrise otrā plāna lomā, kā arī Zelta globusa balvu un BAFTA balvu. Filmā Fences aktrisei bija tā pati loma, kuru viņu tēloja teātra izrādē, pēc kuras motīviem uzņemta filma. Par lomu teātra izrādē saņēmusi Tony balvu. Deivisa ir pirmā afroamerikāņu aktrise, kas trīs reizes nominēta Amerikas Kinoakadēmijas balvai. No 2014. līdz 2020. gadam bija galvenās lomas attēlotāja seriālā "Kā izbēgt no soda par slepkavību". Par šo lomu 2015. gadā ieguvusi Emmy balvu. «Viola Davis Biography: Theater Actress, Film Actress, Television Actress (1965–)». Biography.com (FYI / A&E Networks). Arhivēts no oriģināla, laiks: 2014. gada 22. decembris. Skatīts: 2015. gada 21. septembris. Lisa Ryan. «Viola Davis, First Black Actor to Win Oscar, Emmy, and Tony». New York. Arhivēts no oriģināla, laiks: 2017. gada 28. februāris. Skatīts: 2017. gada 27. februāris. «The 100 Most Influential People In The World». Time. 2012. gada 18. aprīlis.[novecojusi saite] «The 100 Most Influential People In The World: Viola Davis». Time. Arhivēts no oriģināla, laiks: 2017. gada 20. aprīlis. Skatīts: 2017. gada 21. aprīlis. Mic. «Oscars 2017: Viola Davis just became the first black actress to earn 3 Oscar nominations». Mic. Skatīts: 2017-01-24. Vikikrātuvē par šo tēmu ir pieejami multivides faili. Skatīt: Vaiola Deivisa. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)