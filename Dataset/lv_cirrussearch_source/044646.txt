Berna Karrasko Araja de Budiniča (spāņu: Berna Carrasco Araya de Budinich; 1914. gada 19. decembris Sanbernardo — 2013. gada 7. jūlijs) bija Čīles starptautiskā meistare šahā (1954), 1939. gada Pasaules čempionāta šahā sievietēm bronzas laureāte. Sekmīgi debitējusi 1939. gada Pasaules čempionātā šahā sievietēm Buenosairesā, kurā izcīnījusi 3. vietu aiz Veras Menčikas un Soņas Grafas. Pēc Otrā pasaules kara turpinājusi piedalīties šaha turnīros. 1954. gadā izcīnījusi otro vietu Dienvidamerikas zonas turnīrā un ieguvusi tiesības spēlēt Pasaules čempiones nosaukuma izcīņas cikla pretendentu turnīrā. 1955. gada pretendentu turnīrā Maskavā palikusi 20. vietā. 1960. gadā uzvarējusi Dienvidamerikas zonas turnīrā, taču nav izmantojusi tiesības piedalīties pretendentu turnīrā. 1979. gadā Alikantē Pasaules čempiones nosaukuma izcīņas cikla starpzonu turnīrā ieņēmusi 16. vietu. 1966. gadā Havanā pārstāvējusi Čīles komandu 17. vīriešu šaha olimpiādē un bijusi vienīgā sieviete šajā šaha olimpiādē. Par panākumiem turnīros FIDE 1954. gadā viņai piešķīra starptautiskās meistares (WIM) nosaukumu. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) «1927-39 Title Tournaments : World Chess Championship (women)». www.mark-weeks.com. 1955 Candidates Tournament 1979 Alicante Interzonal Tournament OlimpBase :: Men's Chess Olympiads :: Berna Carrasco