Danu Spataru (moldāvu: Danu Spătaru; dzimis 1994. gada 24. maijā) ir moldāvu futbolists, spēlē uzbrucēja pozīcijā, Moldovas futbola izlases dalībnieks. Kopš 2023. gada Spataru pārstāv Polijas kluba Radunia Stężyca sastāvā. Spataru savā futbolista karjerā spēlējis Moldovā, Rumānijā, Krievijā un Latvijā. Savu karjeru viņš uzsāka Moldovas klubā "Zimbru", kurā aizvadīja divas sezonas, gūstot četrus vārtus 61 līgas spēlē. Tad pārcēlās uz Rumāniju, kur spēlēja komandā Astra Giurgiu, kurā aizvadīja vienu sezonu. Pēc tam atkal atgriezās Moldovas klubā "Zimbru", kurā aizvadīja vienu sezonu, 36 līgas spēlēs gūstot 4 vārtus. 2016. gadā pievienojās Bukarestes "Dinamo" komandai, aizvadot tajā divas spēles. 2017. gadā pārcēlās uz citu Rumānijas komandu Jaši "Politehnica", kurā aizvadīja 12 spēles, negūstot vārtus. Tad divas sezonas pavadīja Krievijā, FK Nizhny Novgorod komandā. 2019. gadā Spataru pievienojās FK Liepāja komandai. Moldovas izlasē kopš 2014. gada Spataru aizvadījis 8 spēles, kurās nav izcēlies ar vārtu guvumiem. Pirms nacionālās izlases spēlējis arī jauniešu izlasēs. Moldovas U-17 izlasē aizvadījis 5 spēles, kurās guvis 1 vārtus. Trīs spēles aizvadījis arī Moldovas U-19 izlasē, negūstot vārtus, kā arī aizvadījis 13 mačus Moldovas U-21 izlasē, gūstot 2 vārtus. Zimbru Chișinău Moldovas kauss: 2013–14 Moldovas Superkauss: 2014 Dinamo București Rumānijas Līgas kauss: 2016–17 Spataru ir Moldovas un Rumānijas dubultpilsonība. SOCCERWAY profils Transfermarkt profils Globalsportsarchive romaniansoccer.ro profils national-football-teams.com