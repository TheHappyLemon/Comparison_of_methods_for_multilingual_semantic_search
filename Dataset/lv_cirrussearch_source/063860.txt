Mērija Ketlīna Tērnere (angļu: Mary Kathleen Turner; dzimusi 1954. gada 19. jūnijā) ir amerikāņu aktrise. Savas karjeras laikā Tērnere ir saņēmusi divas Zelta globusa balvas, kā arī nominēta Amerikas Kinoakadēmijas balvai un divām Tony balvām. Kļuvusi slavena 1980. gados, kad piedalījusies tādās filmās kā Body Heat (1981), The Man with Two Brains (1983), Crimes of Passion (1984), "Dēkas ar akmeni" (1984) un "Prici ģimenes gods" (Prizzi's Honor, 1985). Par abām pēdējām filmām saņēmusi Zelta globusa balvu kategorijā "Labākā aktrise mūziklā vai kinokomēdijā". Par lomu Frānsisa Forda Kopolas kinokomēdijā "Pegija Sjū precas", Tērneri nominēja Amerikas Kinoakadēmijas balvai kategorijā "Labākā aktrise galvenajā lomā". Piedalījusies arī filmās The Accidental Tourist (1988), "Rouzu ģimenes karš" (1989), Serial Mom (1994), "Jaunavu pašnāvības" (The Virgin Suicides, 1999), Baby Geniuses (1999), Beautiful (2000) un "Mārlijs un es" (2008). Piedalījusies arī seriālos "Draugi" (2001), Californication (2009) un The Kominsky Method (2018). Ierunājusi arī lomas filmās "Kurš iegāza trusīti Rodžeru?" (1988) un "Briesmoņmāja" (2006), kā arī seriālos "Simpsoni", "Mana trakā ģimene", "Varenais Hils" un "Riks un Mortijs". IMDb profils (angliski) Internet Broadway Database profils (angliski) AllMovie profils (angliski)