Let L-410 Turbolet ir universālā divmotoru transporta lidmašīna, ko ražo Čehoslovākijas (Čehijas) uzņēmums LET. Galvenokārt paredzēts tuvas distances pasažieru pārvadājumiem, taču tiek izmantota daudzu valstu armijās kā vieglā transporta lidmašīna. Lietoti arī nosaukumi: L-410, Let L-410 un Turbolet. L-410 Prototips, izgatavotas trīs lidmašīnas L-410A Pirmā sērija ar Pratt & Whitney PT6A-27 dzinēju. L-410AB Modifikācija ar četru lāpstiņu propelleri. L-410AF Modifikācija gaisa fotouzņēmumu veikšanai, piegādāta Ungārijai. L-410AG Modifikācija ar uzlabotu aprīkojumu. Netika izgatavots neviens eksemplārs. L-410AS Pārbaudes modifikācija, piegādāta Padomju Savienībai. Izgatavotas piecas lidmašīnas. L-410M Otrā sērija ar Walter M601A dzinēju. L-410AM Modifikācija ar uzlabotu dzinēju M601B, zināma arī kā L-410MA vai L-410MU. L-410UVP Trešā sērija, fundamentāli uzlabota. Starp galvenajām izmaiņām — par 0,8 m palielināts spārnu plētums, M601B dzinējs un augstāks horizontālais stabilizators. Spēj pacelties un nolaisties ar mazāku ieskrējiena joslu (UVP — krievu: saīsinātā pacelšanās un piezemēšanās). L-410UVP-S Paaugstināta komforta salons ar augšup atveramām durvīm. L-410UVP-E Aprīkota ar M601E dzinējiem, piecu spārniņu propelleriem un papildu degvielas tvertnēm spārnu galos. L-410FG Fotogrammetrijas modelis, balstīts uz L-410UVP modifikācijas. L-410T Transporta UVP modifikācija ar lielāku transporta lūku (1,25 m x 1,46 m), ja tiek izmantota, kā medicīnas lidmašīna, spēj pārvadāt 6 nestuves un ārstu, vai 12 izpletņlēcējus. Spēj pārvadāt kravu līdz 1000 kg. L-420 uzlabota L-410UVP-E modifikācija — M601F dzinēji. 1993. gadā Latvijas bruņotajiem spēkiem Vācija uzdāvināja divas L-410UVP lidmašīnas. Kad 1995. gadā Lielvārdes lidlaukā gatavoja aviācijas paraugdemonstrējumu programmu par godu Latvijas kara aviācijas 76. gadadienai, apsprieda arī augstākās pilotāžas elementa "Muciņa" iekļaušanu programmā. 1995. gada 7. jūnijā, izpildot šo elementu, lidmašīnai pietrūka 20—30 metru augstuma rezerves un tā avarēja. Abi piloti gāja bojā. LET L-410 Turbolet / L-420 - Specifications - Technical Data / Description (english)