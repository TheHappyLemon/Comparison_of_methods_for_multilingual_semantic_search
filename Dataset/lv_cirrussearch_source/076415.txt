Šis raksts ir par dzelzceļa staciju. Par citām jēdziena Cena nozīmēm skatīt nozīmju atdalīšanas lapu. Cena (vietām saukta arī Cenas) ir dzelzceļa stacija, kas atrodas Jelgavas novadā, 34 kilometru attālumā no Rīgas Pasažieru stacijas. Ceļā līdz Rīgas Pasažieru stacijai ir jāpavada aptuveni 36 minūtes, bet līdz Jelgavas stacijai aptuveni 14 minūtes. Cena ir B biļešu zonas gala stacija. Stacijā biļešu kase ir slēgta . Stacija atrodama 1917. gada vācu armijas kartē kā stacija Zauke. Cenu pieturas punkts atvērts 1931. gadā, bet 1935. gadā ticis pārdēvēts par staciju Cena. Stacijas ēka uzbūvēta 1932.-1933. gadā, bet nopostīta 1941. gadā. 1944. gadā no Cenas līdz Garozas stacijai Vērmahts uzbūvēja savienojošo līniju Jelgavas apiešanai. Latvijas PSR laikā pa šīs līnijas uzbērumu no Cenas stacijas uzbūvēja rūpnīcas "Spartaks" pievedceļu, ko vēlāk nojauca. Līdz 2010. gada 15. februārim katru dienu šeit pieturēja dīzeļvilciens Rīga—Reņģe (tehniskā pietura bez pasažieru apmaiņas). No 2019. gada decembra samazināja pasažieru vilcienu reisu skaitu, kas pietur Cenas pieturā. No 2022. gada Cenas stacijā pasažieru satiksmi bija paredzēts slēgt, taču tajā turpināja pieturēt vairāki elektrovilcienu reisi. 2023. gada augustā Sabiedriskā transporta padome (SAP) nolēma līdz gada beigām pieturu slēgt. Cenas stacija 2009. gadā Sliežu ceļi Jelgavas virzienā Sliežu ceļi Rīgas virzienā Cenas stacijas pasažieru nojume «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-07-31. T. Altbergs, K. Augustāne, I. Pētersone. Dzelzceļi Latvijā, Jumava, 2009, 46. lpp «Затопленный карьер завода строительных материалов "Спартакс", Бранкас». Arhivēts no oriģināla, laiks: 2013-06-30. Skatīts: 2013-05-26. (krieviski) Cenas stacija ar atzaru uz Spartaku PSRS Ģenerālštāba topogrāfiskajā kartē Sabiedriskā transporta padomes lēmums Nr.1 2019.gada 20.septembrī[novecojusi saite] Sabiedriskā transporta padomes lēmums Nr.1 2019.gada 4. oktobrī Līdz gada beigām slēgs sešas dzelzceļa pieturas lsm.lv 2023. gada 21. augustā