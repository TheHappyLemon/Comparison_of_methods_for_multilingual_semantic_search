Jaunā mošeja jeb Mātes Sultānes mošeja (turku: Yeni Camii, Valide Sultan Camii; 1597 — 1663) ir mošeja Eminēnī rajonā, Stambulā, Turcijā. Tā atrodas Bosfora Zelta raga līča krastā, Galatas tilta dienvidu galā. Jaunā mošeja, tāpat kā Galatas tilts ir labi zināmas Stambulas tūrisma apskates vietas. Mošejas pagalmā ir uzbūvēta skaista mazgāšanās strūklaka (turku: şadırvan) un sultāna kiosks, kas noflīzēts ar Iznikas flīzēm. 1597. gadā pēc sultāna Murada III sievas Safijes sultānes rīkojuma tika sākta mošejas celtniecība. Mošejas projektu sāka izstrādāt un realizēt arhitekts Dāvids āga (Davut), bet viņa darbu turpināja Dalgičs Ahmets āga un pabeidza — Mustafa āga sultāna Mehmeda IV valdīšanas laikā (1663). Mošejas celtniecībai tika piegādāti akmens bluķi no Rodu salas. Mošejas celtniecība tika pabeigta tikai 66 gadus pēc darbu sākšanas, jo tās pasūtītāji — sultāns Murads III un viņa sieva jau bija miruši, bet Konstantinopolē bija izplatījusies mēra epidēmija. Jaunās mošejas projekts ir arhitekta Sinana principu turpinājums, kas pārmantoti no Troņmantnieka mošejas un Sultāna Ahmeda mošejas. Šī mošeja ir atšķirīga ar piramīdai līdzīgo kupolu, kura diametrs ir 17,5 m un augstums — 36 m. Kupolu balsta četras lielas kolonnas. Skats uz mošeju Mošejas pagalms Mošejas interjers Skats no Zelta raga Jaunā mošeja naktī Istanbul Portal — History of Precincts. New Mosque Vikikrātuvē par šo tēmu ir pieejami multivides faili. Skatīt: Jaunā mošeja. 360° panorāmas skats uz mošeju[novecojusi saite] Turkey Travel Planner — informācija par Jauno mošeju