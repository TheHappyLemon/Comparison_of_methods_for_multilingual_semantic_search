Mairs Dežuans Četmens (angļu: Mire De Juan Chatman; dzimis 1978. gada 24. oktobrī Gārlendā, Teksasas štatā, ASV) ir bijušais amerikāņu basketbolists, spēlēja saspēles vadītāja pozīcijā. Savu starptautisko karjeru sāka un beidza Latvijas Basketbola līgas klubā BK Ventspils. 2007. gadā kopā ar Maskavas "Dinamo" viņš izcīnīja ULEB Eirokausu. 2010.-2011. gada sezonā, kad M. Četmerns pārstāvēja Stambulas "Beşiktaş", viņš spēlēja kopā ar NBA leģendu Allenu Aiversonu. 2014. gadā, pēc izlaistas sezonas, basketbolists atgriezās savā pirmajā klubā Ventspilī. 2014. gada 26. novembrī M. Četmens kļuva par ULEB Eirokausa visu laiku visrezultatīvāko spēlētāju. Drīz pēc tam beidza profesionāla basketbolista karjeru. 2015. gadā dopinga analīzes uzrādīja marihuānas pēdas. Lai arī sportists beidza karjeru, tika piešķirta divu gadu diskvalifikācija. Chatman is new Eurocup scoring king eurocupbasketball.com «Spēkā esošās soda sankcijas». Arhivēts no oriģināla, laiks: 2016. gada 10. aprīlī. Skatīts: 2015. gada 29. jūnijā.