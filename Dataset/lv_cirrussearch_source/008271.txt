Dešons Stīvensons (angļu: DeShawn Stevenson; dzimis 1981. gada 3. aprīlī Frezno, Kalifornijas štatā, ASV) ir profesionāls amerikāņu basketbolists, spēlē uzbrūkošā aizsarga un vieglā uzbrucēja pozīcijās. Pašlaik (2013) pārstāv NBA klubu Atlantas "Hawks". 2000. gada NBA draftā viņu Jūtas "Jazz" izraudzījās ar kopējo 23. kārtas numuru. Pirms karjeras NBA viņš iecerēja studēt Kanzasas universitātē, taču uzreiz pēc vidusskolas absolvēšanas viņš pieteicās NBA draftam. 2001. gadā viņš bija otrais Visu zvaigžņu spēles nedēļas nogales Slam Dunk konkursā. "Jazz" sastāvā aizvadīja četras sezonas, kopumā aizvadīja 222 regulārās sezonas spēles, kurās vidēji spēlē guva 5,9 punktus. 2003.—2004. gada sezonas vidū viņu aizmainīja uz Orlando "Magic", kā sastāvā spēlēja divas ar pusi sezonas. Turpmākās četras sezonas viņš aizvadīja Vašingtonas "Wizards" sastāvā, taču kopš 2009.—2010. gada sezonas otrās daļas pārstāv Dalasas "Mavericks". "Mavericks" sastāvā guva uzvaru 2011. gada NBA finālsērijā. 2011. gada decembrī pārgāja uz Ņūdžersijas "Nets" (vēlāko Bruklinas "Nets"), taču tajā spēlēja vienīgi līdz 2011.—2012. gada sezonas beigām, kad pārgāja uz Atlantas "Hawks". «NBA.com: Slam Dunk Year-by-Year Results». Arhivēts no oriģināla, laiks: 2011. gada 4. jūnijā. Skatīts: 2011. gada 10. jūnijā. NBA profils (angliski) Basketball Reference profils (angliski)