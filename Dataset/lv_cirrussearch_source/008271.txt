Džefrijs Rojs Rašs (angļu: Geoffrey Roy Rush; dzimis 1951. gada 6. jūlijā Tuvumbā, Kvīnslendā, Austrālijā) ir austrāliešu aktieris un filmu producents. Pamatojoties uz 2009. gada novembra datiem, Dž. Rašs ir viens no 25 aktieriem, kuri ir saņēmuši trīs nozīmīgākās balvas kino industrijā: Amerikas Kinoakadēmijas balvu, Tony balvu un Emmy balvu. Aktieris ir ticis nominēts 4 Amerikas Kinoakadēmijas balvām (vienu ir izcīnījis), 5 BAFTA balvām (3 ir saņēmis), tāpat ir saņēmis divas Zelta globusa balvas un četras Ekrāna aktieru ģildes balvas. Viņš ir filmējies tādās filmās kā "Mirdzums" (Shine), "Iemīlējies Šekspīrs", "Ar marķīza de Sada spalvu" (Quills), "Pītera Sellersa dzīve un nāve" (The Life and Death of Peter Sellers), "Karību jūras pirāti: Melnās pērles lāsts", "Karaļa runa" un "Ēģiptes dievi". Vikikrātuvē par šo tēmu ir pieejami multivides faili. Skatīt: Džefrijs Rašs. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski) Encyclopædia Britannica raksts (angliski)