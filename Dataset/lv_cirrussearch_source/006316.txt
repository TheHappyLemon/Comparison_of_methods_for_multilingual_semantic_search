Oceanborn ir simfoniskās metāla grupas Nightwish otrais studijas albums, kurš tika izdots 1998. gada decembrī Somijā un starptautiski 1999. gada pavasarī. Oceanborn ir citādāks nekā iepriekšējais albums, skaņa ir vairāk vērsta uz pauermetālu, nekā albumā Angels Fall First. Folkloras atmosfēra no Angels Fall First ir jūtama dažās dziesmās, it īpaši "Moondance". Lielākā daļa albuma ir balstīta uz fantāzijas tēmu ar dziesmām kā "Swanheart" un "Walking in the Air" (kaverversija no animācijas filmas The Snowman), tomēr citās dziesmās, kā "Gethsemane", ir jūtama reliģijas tēma. Papildus ir arī teatrālas dziesmas kā "Devil & the Deep Dark Ocean". Oceanborn ir Nightwish tumšo albumu skaitā, izmantojot skarbo Tapio Vilskas vokālu dziesmās "The Pharaoh Sails to Orion" un "Devil & the Deep Dark Ocean". Kopš albuma izdošanas dziesma "Sacrament of Wilderness" ir fanu iemīļota koncertos un viņu izpilda ļoti bieži. Abas "Sleeping Sun", "Walking in the Air" dziesmas ir bieži izpildītas koncertos, bet dziesma "Stargazers" ir izslēgta no koncertprogrammas, kopš Tarjas Turunenas izslēgšanas no grupas 2005. gadā. "Walking in the Air" dziesma atgriezās koncertprogrammā 2009. gada 19. septembrī Hartwall arēnā, šoreiz kā akustiska dziesma ar pašreizējo vokālisti Aneti Olzonu. Instrumentālajā dziesmā "Moondance" ar izsaucieniem hoi'ing ir dzirdamas Jukas Nevalainena, Tomasa Holopainena un Tapio Vilskas balsis, padarot šo par vienīgo dziesmu ar Jukas Nevalainena vokālu. Oceanborn Somijā ir pārdots vairāk nekā 68 000 kopijās. Tarja Turunena - vokāls Empu Vuorinens - ģitāra Sami Vanska - Bass ģitāra Tomass Holopainens - Klavieres, bekvokāls (7. dziesma) Juka Nevalainens - bungas, bekvokāls (7. dziesma) Tapio Vilska - vokāls (3., 9.dziesma ), bekvokāls (7. dziesma) Esa Lehtinena - flauta Plamens Dimovs - vijole Kaisli Kaivola - vijole Marku Palola - viola Erki Hirvikangas - čells Grupas oficiālā mājaslapa (angliski)