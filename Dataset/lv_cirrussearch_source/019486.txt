Tārtiņi, tārtiņu ģints (Charadrius) ir tārtiņu dzimtas (Charadriidae) ģints, kas apvieno 31 mūsdienās dzīvojošu sugu. Tārtiņu ģints sugas sastopamas visā pasaulē, izņemot Antarktīdu. Latvijā sastopamas 5 tārtiņu ģints sugas: jūras tārtiņš (Charadrius alexandrinus), upes tārtiņš (Charadrius dubius), smilšu tārtiņš (Charadrius hiaticula), tuksneša tārtiņš (Charadrius leschenaultii) un Morinella tārtiņš (Charadrius morinellus). Latvijā no tārtiņu ģints visbiežāk sastopamā suga ir upes tārtiņš. Tārtiņu ģints sugas ir neliela auguma bridējputni ar garām kājām, kompaktu, vārpstveida ķermeni, īsu kaklu un nelielu galvu. Daudzām sugām uz krūtīm vai ap kaklu kontrastainas krāsas josla. Knābis relatīvi īss un taisns. Šajā tārtiņu grupā ir mazākās tārtiņu dzimtas sugas. Mazākais ģintī un arī dzimtā ir Madagaskaras tārtiņš (Charadrius thoracicus), kura mazāko indivīdu ķermeņa garums ir 13 cm, svars 11,5 g. Kā visiem tārtiņu apakšdzimtas putniem arī tārtiņiem ir raksturīgs medību paņēmiens, mijoties ātram skrējienam ar sastingšanu. Turklāt atšķirībā no, piemēram, slokām, kas arī ir tārtiņveidīgie putni, tārtiņi medī, izmantojot redzi, nevis ar knābi iztaustot grunti. Tārtiņu sugas starp pārējiem putniem izceļas ar to, ka ligzdošanas laikā tie iekārto viltus ligzdas, kurās pavada zināmu laiku, izliekoties perējot, kā arī, tuvojoties ienaidniekam, mēdz tēlot, ka tiem ir salauzts spārns, tādējādi aizvilinot plēsēju prom no aktuālās ligzdas. Tārtiņu ģints (Charadrius) Amerikas smilšu tārtiņš (Charadrius semipalmatus) Apkakles tārtiņš (Charadrius collaris) Austrumu tārtiņš (Charadrius veredus) Baltpieres tārtiņš (Charadrius marginatus) Brūnkrūšu tārtiņš (Charadrius modestus) Divjoslu tārtiņš (Charadrius bicinctus) Dzeltenkāju tārtiņš (Charadrius melodus) Folklendu tārtiņš (Charadrius falklandicus) Ganību tārtiņš (Charadrius pecuarius) Garknābja tārtiņš (Charadrius placidus) Jaunzēlandes tārtiņš (Charadrius obscurus) Javas tārtiņš (Charadrius javanicus) Jūras tārtiņš (Charadrius alexandrinus) Kalnu tārtiņš (Charadrius montanus) Kaspijas tārtiņš (Charadrius asiaticus) Madagaskaras tārtiņš (Charadrius thoracicus) Malajas tārtiņš (Charadrius peronii) Mongolijas tārtiņš (Charadrius mongolus) Morinella tārtiņš (Charadrius morinellus) Palsais tārtiņš (Charadrius pallidus) Punas tārtiņš (Charadrius alticola) Sarkangalvas tārtiņš (Charadrius ruficapillus) Skaļais tārtiņš (Charadrius vociferus) Smilšu tārtiņš (Charadrius hiaticula) Sniega tārtiņš (Charadrius nivosus) Svētās Helēnas tārtiņš (Charadrius sanctaehelenae) Tuksneša tārtiņš (Charadrius leschenaultii) Trejkrāsu tārtiņš (Charadrius tricollaris) Tumšais tārtiņš (Charadrius forbesi) Upes tārtiņš (Charadrius dubius) Vilsona tārtiņš (Charadrius wilsonia) World Bird List: Buttonquail, plovers, seedsnipe, sandpipers, 2018 «Latvijas putni: putnu saraksts». Arhivēts no oriģināla, laiks: 2013. gada 18. septembrī. Skatīts: 2015. gada 14. janvārī. Putni (Aves): Tārtiņveidīgie «Small Plovers». Arhivēts no oriģināla, laiks: 2015. gada 26. martā. Skatīts: 2015. gada 15. janvārī. EOL: Charadrius thoracicus Michael Bolin "Closure: The Definitive Guide" Arhivēts 2016. gada 22. jūlijā, Wayback Machine vietnē., 2010. Perrins, Christopher (2004). The New Encyclopedia of Birds. Oxford: Oxford University Press. Latvijas daba: Tārtiņu dzimta Birds in the Charadrius Genus[novecojusi saite]