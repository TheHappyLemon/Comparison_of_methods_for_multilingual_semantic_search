Zālainā glīvene (latīņu: Potamogeton gramineus) ir mainīga izskata glīveņu dzimtas suga. Savvaļā tā ir sastopama Eirāzijā un Ziemeļamerikā. Tā ir diezgan bieži sastopama visā Latvijas teritorijā dažādos stāvošos un lēni tekošos ūdeņos. Zālainā glīvene ir daudzgadīgs, 30—120 cm garš lakstaugs ar tievu, ieapaļu un bagātīgi zarojošu stublāju. Ir iegrimušas stublāja lapas un peldošas virsūdens lapas. Iegrimušās lapas ir lineāri lancetiskas vai lancetiskas (3-10 cm garas un 0,5—2 cm platas, sēdošas, to pamats ir ķīļveidīgs un mala — sīkzobaina. Pielapes ir īsas un smailas. Peldošās lapas ir 4—8 cm garā kātā, olveidīgas vai eliptiskas (3—7 cm garas un 1,5—3 cm platas), plānas, ādainas. Vārpas kāts ir resns, 3—4 cm garš un galā parasti resnāks. Ziedu vārpa ir strupa (2—2,5 cm gara). Auglis ir sīkrievains, ieapaļš riekstiņš ar tikko manāmu knābi, sāniski saplacināts. Zied no jūnija līdz augustam. «zālainā glīvene - Potamogeton gramineus L. - Augi - Latvijas daba». www.latvijasdaba.lv. Skatīts: 2022-08-01. Vikikrātuvē par šo tēmu ir pieejami multivides faili. Skatīt: Zālainā glīvene. Encyclopædia of Life raksts (angliski)