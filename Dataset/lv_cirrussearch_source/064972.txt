Supernova 2024 bija 2024. gada Eirovīzijas dziesmu konkursa Latvijas nacionālā atlase, kuru rīkoja Latvijas Televīzija. Pieteikšanās konkursam notika no 2023. gada 12. septembra līdz 30. novembrim. Konkursa uzvarētājam būs paredzēta iespēja pārstāvēt Latviju 2024. gada Eirovīzijas dziesmu konkursā Malmē, Zviedrijā. Konkursā uzvarēja Dons ar dziesmu Hollow. Konkurss notiek studijā, Latvijas Televīzijas augstceltnē. Tiešraides tiek pārraidītas LTV1 kanālā un vietnē replay.lsm.lv visā pasaulē pusfinālā 2024. gada 3. februārī un finālā 2024. gada 10. februārī plkst. 21:10 (LAT). Konkursu vadīja iepriekšējo konkursu vadītāja, Ketija Šēnberga un mūziķis Lauris Reiniks. Žūrijas pārstāvji tiks atklāti pēc Eirovīzijas dziesmu konkursa fināla 2024. gada 11. maijā. Konkursam tika saņemti 108 dziesmu pieteikumi. Visas konkursa nolikumam atbilstošās dziesmas piedalījās pirmajā priekšatlases kārtā, kur starptautiskā žūrija klausījās visas dziesmas, nezinot ne to izpildītājus, ne arī autorus. No visām dziesmām, 15 kvalificējās nākamajai kārtai. 2024. gada 9. janvārī tika paziņoti visi 15 konkursa pusfināla dalībnieki. No pusfināla finālam kvalificēsies desmit dalībnieki. Pusfināls norisinās 2024. gada 3. februārī plkst. 21.10. No pusfināla finālā kvalificēsies 10 dziesmas, kas žūrijas un skatītāju kopvērtējumā būs ieguvušas visvairāk punktus. Fināls norisinājās 2024. gada 10. februārī plkst. 21.10. Uzvarētāju noteiks 50% skatītāju balsojums un 50% žūrijas balsojums. Uzvarētājiem ir iespēja pārstāvēt Latviju 2024. gada Eirovīzijas dziesmu konkursā. Finālā kā viesmākslinieki piedalijās 2023. gada Eirovīzijas dziesmu konkursa Igaunijas pārstāve Alika un Lietuvas dziedātājs Gabrielius Vagelis. Konkursā uzvarēja grupa Dons ar dziesmu Hollow. Otrajā vietā ierindojās Vēstules, savukārt trešo vietā ieguva grupa Katrīna Gupalo. «Noslēgusies pieteikšanās konkursā «Supernova» – Eirovīzijas atlasei iesniegtas 108 dziesmas». supernova.lsm.lv. Skatīts: 2024. gada 8. janvārī. «Dziesmu konkursa «Supernova» pusfinālā uzstāsies 15 mākslinieki». lsm.lv. 2024-01-09. Skatīts: 2024-01-09. «Sestdien «Supernovas» finālā noskaidros, kurš šogad pārstāvēs Latviju Eirovīzijā». www.lsm.lv. LSM. 2024-02-07. Skatīts: 2024-02-07. "Supernova" mājaslapa