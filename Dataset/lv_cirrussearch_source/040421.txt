Absolūtā nulle ir temperatūra, pie kuras apstājas pilnīgi visa siltumkustība. Tā ir zemākā temperatūra, ko varētu iegūt jebkurā makroskopiskā sistēmā. Absolūtā nulle atbilst 0 K vai apmēram −273 °C (−273,15 °C jeb −459,67 °F). Šo temperatūru sasniegt nav iespējams, taču tai var tuvoties. Speciāli aprīkotās laboratorijās ir iespējams iegūt temperatūru, kas ir ļoti tuva absolūtajai nullei. 2015. gada jūnijā MIT fiziķi atdzesēja nātrija-kālija gāzes molekulas līdz 500 nanokelvinu temperatūrai un sagaidāms, ka tās varētu demonstrēt eksotisku matērijas stāvokli, atdzesējot vēl vairāk. «MIT team creates ultracold molecules». Massachusetts Institute of Technology, Massachusetts, Cambridge. Arhivēts no oriģināla, laiks: 2015. gada 18. augustā. Skatīts: 2020. gada 25. aprīlī.