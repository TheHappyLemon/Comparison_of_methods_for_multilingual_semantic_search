Edips jeb Oidips (sengrieķu: Οἰδίπους, Oidípous) sengrieķu mitoloģijā ir Tēbu valdnieks. Viņš izpildīja pravietojumu, kurā tika teikts, ka viņš nogalinās savu tēvu, tādējādi pakļaujot nelaimei savu pilsētu un ģimeni. Edipa tēvs bija karalis Lājs un māte — karaliene Iokaste. Vienā no populārākajiem mīta variantiem Lājs uzzin pareģojumu, ka dēls viņu nogalinās un apprecēs viņa sievu. Edips tika atdots audzināšanā karalim Polibam. Vēlāk Edips, pašam nezinot, nogalināja savu tēvu un, kļūdams par karali, apprecēja savu māti Iokasti. Viņiem piedzima divi dēli un divas meitas. Par viņu ir Sofokla traģēdija "Valdnieks Edips", kas kopā ar traģēdijām "Antigone" un "Edips Kolonā" veido Tēbu triloģiju. Leģenda par Edipu ir devusi nosaukumu psiholoģijā pazīstamajam Edipa kompleksam. Arturs Hansons (2019). Sengrieķu īpašvārdu atveide latviešu valodā. Antiquitas Viva: Studia Classica. LU Akadēmiskais apgāds. 38. lpp. ISBN 978-9934-18-422-2. ISSN 2255-9779. "1974. gadā izdotajā sengrieķu īpašvārdu atveidē vēl norādīts Edips vai Oidips, pēc tam iznākušajā Latvijas padomju enciklopēdijā (LPE) norādītā pamatforma ir Edips, bet 1999. gada Svešvārdu vārdnīcā jau ir Oidips, arī psihoanalīzē formulētais komplekss tur saukts par Oidipa kompleksu. Arī pats Ābrams Feldhūns lieto formu Oidips (ievads Sofokla Ajantam, 2008, 7)." Vikikrātuvē par šo tēmu ir pieejami multivides faili. Skatīt: Edips. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)