Larss Itings Baks (dāņu: Lars Ytting Bak; dzimis 1980. gada 16. janvārī Silkeborgā) ir bijušais Dānijas šosejas riteņbraucējs, šobrīd sporta direktors Team Qhubeka NextHash komandā. Par profesionāli viņš kļuva 2002. gadā, startējot Team Fakta sastāvā, kur brauca kopā ar savu tautieti Allanu Johansenu. 2004. gadā viņi abi pārgāja uz BankGiroLoterij, kur Baks guva savu pirmo profesionālo uzvaru. bet pati komanda sezonas baigās pārstāja eksistēt un abi sportisti 2005. gadā pievienojās Team CSC. Pārstāvot šo komandu, Baks uzvarēja Dānijas čempionātā grupas braucienā un otrajā sezonas pusē pierādīja savus daudzsološos talantus, uzvarot desmit posmu sacensības U25 sportistiem Tour de l'Avenir, līdera krekliņu iegūstot jau pirmajā posmā, sprinta finišā. Līdera pozīciju viņš noturēja arī turpmākajos posmos, ieskaitot vairākus kalnainus posmus un individuālo braucienu. 2011. gadā viņš debitēja Tour de France, kur strādāja Marka Kevendiša labā un noslēdza tūri ar dalību atrāvienā pēdējā posmā. 2012. gada sezonas sākumā Baks pievienojās Lotto-Belisol. 2012. gada Giro d'Italia 12. posmā Baks izcīnīja uzvaru pēc dalības atrāvienā un individuāla izrāviena netālu no finiša. 2018. gada augustā Baks parakstīja līgumu ar Team Qhubeka NextHash uz nākamo gadu. Pēc 2019. gada sezonas beigām Baks noslēdza 18 gadus ilgo profesionālā sportista karjeru. «Bak looking forward to finally having his chance at Lotto-Ridley». Cycling News (Future Publishing Limited). 2011. gada 2. oktobris. Skatīts: 2012. gada 5. janvāris. «Bak signs with Dimension Data - Transfer news shorts». www.cyclingnews.com. Skatīts: 2019-01-10. «Bak bows out with seventh place at Paris-Tours». Cyclingnews.com (Future plc). 2019. gada 14. oktobris. Skatīts: 2019. gada 13. decembris. Oficiālā tīmekļa vietne (dāniski) Olympedia profils (angliski) The Sport.org profils (angliski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski) Profils Team Saxo Bank lapā