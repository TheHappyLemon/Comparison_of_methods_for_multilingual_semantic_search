Vikipēdija erzju valodā ir bezmaksas Tīmekļa enciklopēdijas Vikipēdijas erzju valodas versija. Erzju valodas versija izveidota 2008. gada 26. maijā, un 2020. gada maijā tās apjoms bija ap 6000 rakstu. Pēc rakstu skaita 2020. gada maijā tā ieņēma 172. vietu starp visām Vikipēdijas valodu versijām. Šajā laikā tai bija 3 administratori un 27 aktīvie lietotāji (tādi, kas pēdējā mēneša laikā veikuši kādu izmaiņu). Enciklopēdijas dziļums (aptuvens un formāls kvalitātes novērtējums) — 27,32. Salīdzināšanai, latviešu Vikipēdijai šie skaitļi tobrīd bija 101 394 rakstu, 13 administratoru, 302 aktīvi lietotāji un dziļums 73,15. Par projekta iniciatoru 2007. gada jūlijā kļuva Maskavas students Andrejs Surikovs (Sura), Vikipēdijas krieviskās versijas dalībnieks. Iniciatīvas grupai pievienojās arī amerikāņu valodnieks Džeks Rūters (Rueter), kurš mācīja erzju valodu Somijā, žurnālists no Sanktpēterburgas Andrejs Petrovs (Erzianj jurnalist) un Uļjanovskas programmatūras inženieris Mihails Stepčenko. 2008. gada 19. februārī Vikipēdijas valodu komiteja atzina inkubatorā aizsākto erzju Vikipēdiju par veiksmīgu projektu, apstiprinot tā gatavību un atbilstību noteiktajām prasībām. Pēc tam dažus mēnešus eksperti sagatavoja platformu informācijas pārcelšanai no inkubatora un pārbaudīja rakstu autentiskumu. 2008. gada 26. maijā projekts oficiāli tika atklāts un visas lapas, kas iepriekš bija izveidotas Vikiinkubatorā, tika automātiski pārsūtītas turp. Jāatzīmē, ka tajā pašā dienā tika izveidotas Vikipēdijas sadaļa tuvu radnieciskajā mokšu valodā. Pirmajos sešos mēnešos par erzju sadaļas administratoriem izraudzīja dalībniekus Sura, Rueter un Erzianj jurnalist. Pēdējie divi joprojām ir starp aktīvākajiem erzju Vikipēdijas dalībniekiem. Pirmais 2018. gadā beidzis aktivitāti projektā. 2015. gada 16. maijā rakstu skaits erzju sadaļā pārsniedza 2000, 2017. gada 11. oktobrī tajā tika uzrakstīts 4000. raksts. Tomēr, pēc sekcijas dalībnieka Iļjas Vsjoravnova teiktā: "Ļoti pietrūkst cilvēkresursu. Visa sadaļa turas uz dažu cilvēku darba. (...) Šķiet, ka erzjiem pašlaik pietrūkst apvienošanās, pat Tīmekļa projektu atbalstē." Neskaitot tehniskās lapas, skatītākie raksti pēdējā mēnesī līdz 2020. gada 6. maijam bija: Angļu valoda, Pļava, ASV, Erzju valoda un 1913. gads. Vairums no šiem rakstiem ir visai īsi. 2020. gada aprīlī no 172 tūkstošiem erzju Vikipēdijas skatījumu 57 tūkstoši nāca no Lielbritānijas un 24 tūkstoši — no ASV, tālākajās vietās ierindojās Vācija (21 tūkstotis) un Krievija (10 tūkstoši). Vikipēdija erzju valodā Эрзянская Википедия успешно развивается Языковой комитет Википедии признал эрзянскую Википедию успешным проектом «Газета «Эрзянь мастор»: Приглашаем в эрзянскую Википедию!». Arhivēts no oriģināla, laiks: 2017. gada 1. decembrī. Skatīts: 2020. gada 6. maijā. Wikimedia:Incubator 2008 Dalībnieka Sura devums WikinewsL В Эрзянской Википедии пройден рубеж из 4000 статей Wikimedia pēdējā mēneša erzju Vikipēdijas rakstu statistika Wikimedia pēdējā mēneša erzju Vikipēdijas skatījumu statistika