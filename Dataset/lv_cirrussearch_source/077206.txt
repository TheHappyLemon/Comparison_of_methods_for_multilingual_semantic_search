Dzeržinska (krievu: Дзержинск) ir pilsēta Krievijā, Ņižņijnovgorodas apgabalā, otra lielākā apgabala pilsēta. Izvietojusies apgabala rietumdaļā Okas kreisajā krastā 34 km attālumā no apgabala centra Ņižņijnovgorodas. Dzeržinskas pilsētas padomei pakļauti 3 pilsētciemati (Gavrilovka, Gorbatovka un Želņina) un 11 ciemati. Rastjapinas (Растяпино) ciems vēsturiskos dokumentos pirmoreiz minēts 1606. gadā sakarā ar tā nodošanu Dudina klostera īpašumā. Apdzīvotās vietas izaugsme sākās pēc dzelzceļa izbūves un Čornojes stacijas atklāšanas 1862. gadā. 1915. gadā dibināta minerālskābju rūpnīca, 1916. gadā — no Petrogradas evakuētā sprāgstvielu rūpnīca. 1929. gadā sākās plānveida pilsētbūvniecība un Rastjapinas strādnieku ciemats tika pārdēvēts par godu IeTK vadītājam Feliksam Dzeržinskim. 1930. gadā piešķirts pilsētas statuss. 1930. gados izveidojas par ievērojamu ķīmiskās rūpniecības centru, kur ražoja arī ķīmiskos ieročus. Mūsdienās ievērojams ķīmiskās, apstrādes un pārtikas rūpniecības centrs. Vikikrātuvē par šo tēmu ir pieejami multivides faili. Skatīt: Dzeržinska. Encyclopædia Britannica raksts (angliski) Krievijas Lielās enciklopēdijas raksts (krieviski) «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 184. lpp.