Žozefs Žaks Omers Plante (franču: Joseph Jacques Omer Plante; dzimis 1929. gada 17. janvārī, miris 1986. gada 27. februārī) bija kanādiešu hokejists, spēlēja vārtsarga pozīcijā. Plante visplašāk pazīstams kā pirmais vārtsargs, kas izmantoja vārtsarga maskas. Plante izcīnījis Harta balvu, septiņas reizes ieguvis Vezinas balvu, sešas reizes Monreālas "Canadiens" sastāvā izcīnījis Stenlija kausu. Laikā no 1953. līdz 1963. gadam viņš pārstāvēja "Canadiens", ar ko izcīnīja sešus Stenlija kausus, no kuriem pieci tika izcīnīti pēc kārtas. Septiņas reizes saņēma Vezinas balvu, astoņas reizes piedalījās NHL Visu zvaigžņu spēlē. Trīs reizes tika iekļauts līgas simboliskajā pirmajā izlasē un četras reizes — otrajā izlasē. Karjerā kopumā aizvadīja 837 regulārās sezonas spēles, viudēji spēlē ielaida 2,38 ripas. Pēc 1963. gada Plante spēlēja Ņujorkas "Rangers", Sentluisas "Blues", Toronto "Maple Leafs", Bostonas "Bruins", kā arī WHA kluba Edmontonas "Oilers" sastāvā. 1998. gadā spēlētājs ierindojās 13. vietā The Hockey News veidotajā 100 visu laiku izcilāko hokejistu sarakstā. 1978. gadā viņš tika uzņemts Hokeja slavas zālē. Vikikrātuvē par šo tēmu ir pieejami multivides faili. Skatīt: Žaks Plante. Eliteprospects profils (angliski) Internet Hockey Database profils (angliski) Hockey-Reference profils (angliski) Legends of Hockey profils (angliski)