Šis raksts ir par dzelzceļa staciju. Par Rīgas pilsētas daļu skatīt rakstu Vecāķi. Vecāķi ir dzelzceļa stacija Rīgas Ziemeļu rajonā dzelzceļa līnijā Zemitāni—Skulte. Vecāķos pietur visi elektrovilcieni uz Carnikavu, Saulkrastiem un Skulti. Pie stacijas Skultes virziena sliežu kopsavienojuma atrodas atzars uz vilces apakšstaciju. Vidējais no trim ceļiem tiek izmantots vilcienu stāvēšanai, kam Vecāķu stacija nozīmēta kā maršruta galapunkts, tas savienots ar abiem galvenajiem ceļiem un arī izmantojams kustībai caurbraucot jebkurā virzienā. Vecāķi ir A biļešu zonas gala stacija. Stacijā biļešu kase ir slēgta. Vecāķu stacija tika atklāta 1933. gada 6. oktobrī. Stacijas ēka tika uzcelta 1935. gadā. Tā ir saglabājusies līdz mūsdienām. Pēc līdzīga projekta būvēta Saulkrastu stacijas pirmskara ēka. Pirms stacijas Rīgas virziena sliežu kopsavienojuma agrāk atzarojās dzelzceļa līnija uz Mangaļsalu (iespējams, būvēta jau Otrā pasaules kara laikā). Atjaunota padomju armijas vajadzībām 20. gadsimta 70. gados. Pēc armijas aiziešanas 90. gados nojaukta. Mūsdienās saglabājusies līnijas trase Mangaļsalā un dambis pāri Vecdaugavai, bet Vecāķos trase apbūvēta ar privātmājām un dabā vairs nav redzama. Vecāķu stacijas ēka 2012. gadā Vecāķu stacijas ēka 2011. gadā Vecāķu stacija 2010. gadā Sliežu ceļi Rīgas virzienā Sliežu ceļi Skultes virzienā Elektrovilciens ER2-989 Vecāķu stacijā Peroni un sliežu ceļi. Skats Rīgas virzienā Vecāķu stacijas ēka no Mangaļu prospekta puses Elektrovilciens ER2-1300 atiet no Vecāķu stacijas Bijušās Mangaļsalas dzelzceļa līnijas atzarošanās vieta pirms Vecāķu stacijas Dzelzceļa trase Mangaļsalā Mangaļsalas dzelzceļa dambis pāri Vecdaugavai Atzara uz vilces apakšstaciju foto Arhivēts 2016. gada 5. martā, Wayback Machine vietnē. (krieviski) «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-07-31. T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 55. lpp. ISBN 978-9984-38-698-0 Vecāķu stacijas foto Arhivēts 2016. gada 8. oktobrī, Wayback Machine vietnē. (krieviski) «Mangaļsalas dzelzceļa atzars PSRS Ģenerālštāba topogrāfiskajā kartē». Arhivēts no oriģināla, laiks: 2016. gada 7. martā. Skatīts: 2013. gada 13. augustā.