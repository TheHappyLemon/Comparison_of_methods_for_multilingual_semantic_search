Karls Maria Frīdrihs Ernsts fon Vēbers (vācu: Carl Maria Friedrich Ernst von Weber, arī Carl Maria Friedrich Ernst, Freiherr von Weber; dzimis 1786. gada 18. vai 19. novembrī, miris 1826. gada 5. jūnijā) bija vācu komponists, diriģents, pianists, ģitārists un mūzikas kritiķis. Izveidojis vācu romantiskās operas žanru. Viens no pirmajiem nozīmīgajiem romantisma skolas komponistiem. Viņa sarakstītās operas "Burvju strēlnieks" (Der Freischütz; 1821), "Eirianta" (Euryanthe; 1823) un "Oberons" (Oberon; 1826) ietekmēja romantisma operu attīstību Vācijā. Vēl ir sarakstījis mesas, kantātes, instrumentālos koncertus, instrumentālo kamermūziku, virtuozus skaņdarbus klavierēm. No 1813. līdz 1817. gadam vadījis Prāgas operteātri, 1817. gadā kļuva par Drēzdenes Vācu operteātra diriģentu un vadītāju. Latvijas padomju enciklopēdija. 101. sējums. Rīga : Galvenā enciklopēdiju redakcija. 315. lpp. Vikikrātuvē par šo tēmu ir pieejami multivides faili. Skatīt: Kārlis Maria fon Vēbers. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Katoļu enciklopēdijas raksts (angliski) Enciklopēdijas Krugosvet raksts (krieviski) Biogrāfija