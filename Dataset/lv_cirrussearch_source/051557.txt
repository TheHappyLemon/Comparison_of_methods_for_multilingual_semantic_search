"Eksplozīvā blondīne" (angļu: Atomic Blonde) ir 2017. gada ASV spriedzes trilleris spiegu filma, kas balstīts uz 2012. gada grafiskā romāna Coldest City motīviem. Sižets ir par spiegu, kurai jāatrod aģentu saraksts, ko pretlikumīgi ieved rietumos īsi pirms Berlīnes mūra krišanas 1989. gadā. Filmas režisors ir Devids Lītčs, un šī ir viņa kā režisora debija (pirms tam viņš bija līdzrežisors), scenārija autors ir Kurts Džonsteds. Lomas filmā atveido Šarlīze Terona, Džeimss Makevojs, Džons Gudmens, Tils Šveigers, Edijs Marsans, Sofija Butella un Tobijs Džonss. Filmas "Eksplozīvā blondīne" pasaules pirmizrāde norisinājās festivālā South by Southwest 2017. gada 12. martā, bet ASV kinoteātros to sāka demonstrēt 2017. gada 28. jūlijā. Latvijā filmas pirmizrāde norisinājās 2017. gada 4. augustā. Pasaules ienākumi filmai ir 100 miljoni ASV dolāru, tāpat tā ir saņēmusi pārsvarā pozitīvas kritiķu atsauksmes, kas izcēluši spriedzes skatu secību, Teronas un Makevoja aktierspēli un skaņu celiņu. Daudzi salīdzina šo filmu ar filmu sēriju "Džons Viks", no kurām pirmajai filmai Lītčs bija titros nepieminēts līdzrežisors un producents. «Atomic Blonde». SXSW Schedule. South by Southwest. Arhivēts no oriģināla, laiks: 2017. gada 11. augustā. Skatīts: 2017. gada 22. februāris. «Atomic Blonde». Box Office Mojo. IMDb. Skatīts: 2019. gada 13. novembris. Alex Welch. «Atomic Blonde Review». IGN. Ziff Davis, 2017. gada 17. jūlijs. Skatīts: 2017. gada 29. jūlijs. John DeFore. «'Atomic Blonde': Film Review | SXSW 2017». The Hollywood Reporter (Prometheus Global Media), 2017. gada 12. marts. Skatīts: 2017. gada 29. jūlijs. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)