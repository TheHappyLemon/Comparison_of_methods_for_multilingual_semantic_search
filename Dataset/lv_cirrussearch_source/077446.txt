Gaisa masa ir plašs atmosfēras apakšējās daļas (troposfēras) apgabals ar līdzīgām fizikālajām īpašībām. Liels gaisa apjoms, kura horizontālie izmēri ir dažus simtus līdz dažus tūkstošus kilometru lieli, bet vertikālie tikai dažus kilometrus lieli. Vienai un tai pašai gaisa masai raksturīga temperatūras aptuvena vienlīdzība, tajā nevar būt vienlaicīgi, piemēram, gan aukstais arktiskais, gan siltais tropiskais gaiss. Gaisa masas vienlīdzība tiek panākta tādā veidā, ka Saule gaisu sasilda apmēram vienmērīgi un bez lielas temperatūru starpības. Gaisa masas tiek klasificētas galvenokārt pēc to veidošanās vietas ģeogrāfiskā platuma: Arktiskais un antarktiskais gaiss (Ag) Mērenais gaiss (Mg) Tropiskais gaiss (Tg) Jūras (j) un kontinentālās (k) gaisa masas Jūras mērenais gaiss (jMg); Kontinentālais mērenais gaiss (kMg) u.c. Anita Biseniece. Kontinentu ģeogrāfija 7. klasei. Zvaigzne ABC, 2007, 210. lpp.