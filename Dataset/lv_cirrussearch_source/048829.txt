Murtaza Gubajdulovičs Rahimovs (krievu: Муртаза́ Губайду́ллович Рахи́мов; bašķīru: Мортаза Ғөбәйҙулла улы Рәхимов; dzimis 1934. gada 7. februārī, miris 2023. gada 11. janvārī) bija baškīru politiķis, Krievijas federālā subjekta Baškortostānas Republikas prezidents no 1993. līdz 2010. gadam. Murtaza Rahimovs dzimis 1934. gada 7. februārī Tavakanovas ciemā Kugarčinskas rajonā, Baškīrijas Autonomajā Padomju Sociālistiskajā Republikā. Beidzis Ufas naftas tehnisko skolu un pēc tās strādājis Ufas naftas pārstādes rūpnīcā. 1964. gadā Rahimovs beidza Ufas naftas institūtu. Pēc tā sāka strādāt Novoufinskas rafinēšanas rūpnīcā. 1986. gadā viņš tika iecelts par šī uzņēmuma direktoru. 1989. gadā Rahimonvs tika ievēlēts par PSRS tautas deputātu, un tajā pašā gadā viņš tika iecelts par Baškortostānas Republikas Augstākās padomes priekšsēdētāju. 1993. gada novembrī Rahimovs tika izvirzīts par kandidātu federācijas padomes deputāta amatam, un tā paša gada decembrī Rahimovs tika ievēlēts par pirmo Baškortostānas prezidentu. 1998. gada 14. jūnijā viņš uz otro termiņu tika pārvēlēts par Baškortostānas prezidentu. 2003. gada 21. decembrī saskaņā ar Federālo likumu "Par galvenajām vēlēšanu tiesību garantijām un tiesībām piedalīties Krievijas Federācijas pilsoņu referendumā" Rahimovu ievēlēja par Baškortostānas prezidentu trešājā termiņā. Rahimovs no 1993. līdz 2001. gadam bija Krievijas Federācijas Federālās asamblejas loceklis. Bijis arī Krievijas Federācijas Valsts padomes loceklis, Baškortostānas Republikas Padomes priekšsēdētājs un Baškortostānas Republikas Prezidenta padomes, Baškortostānas Republikas valsts dienestu starpdienestu padomes priekšsēdētājs. Vikikrātuvē par šo tēmu ir pieejami multivides faili. Skatīt: Murtaza Rahimovs. The biography of Murtaza Rakhimov "Russia Strongman to Retire as Kremlin Replaces Regional Leaders", The New York Times, July 13, 2010. The biography of Murtaza Rakhimov Arhivēts August 15, 2011, Wayback Machine vietnē.