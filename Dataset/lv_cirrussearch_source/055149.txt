Gīdo van der Garde (nīderlandiešu: Giedo van der Garde; dzimis 1985. gada 25. aprīlī Rēnenā, Nīderlandē) ir nīderlandiešu sacīkšu pilots. Van der Garde ir bijušais Āzijas GP2 pilots, vairākus gadus bijis dažādu Formula 1 komandu testpilots. 2013. gada sezonā debitēja Caterham F1 komandā, startējot kopā ar Šarlu Piku. Gīdo kļuva par Nīderlandes čempionu kartingu sacensībās 1998. gadā. Super A klasē viņš bija gada debitants 2001. gadā un pasaules čempions 2002. gadā. 2004. gadā nīderlandietis sāka piedalīties F3 Eirosērijā. Viņš tika izslēgts no Renault jauno pilotu programmas pēc tam, kad kopvērtējumā finišēja devītais. Gadu vēlāk viņš atkal bija devītais. 2006. gadā van der Garde pievienojās ASM komandai, kura dominēja gadu iepriekš. Ar vienu uzvaru tosezon pilots ierindojās 6. vietā kopvērtējumā. Viņš ir bijis viens no Force India testpilotiem 2008. gadā. Pēc tam, kad 2012. gada sezonā van der Garde veiksmīgi startēja GP2 sacīkšu sērijā, Caterham Racing sastāvā gūstot divas uzvaras un sešas reizes iegūstot pjedestāla vietas, pirms 2013. gada Formula 1 sezonas sākuma Caterham F1 komanda paaugstināja viņu no testpilota uz sacīkšu braucēju, un šai sezonā viņš startē kopā ar franču braucēju Šarlu Piku. * - Pašreizējā sezona. «Van der Garde completes Caterham’s 2013 race line-up (angliski)». formula1.com. 01.02.2013. Skatīts: 01.02.2013.. «Van der Garde confirmed as race driver (angliski)». caterhamf1.com. 01.02.2013. Arhivēts no oriģināla, laiks: 2013. gada 2. februārī. Skatīts: 01.02.2013.. Vikikrātuvē par šo tēmu ir pieejami multivides faili. Skatīt: Gīdo van der Garde. Oficiālā mājaslapa (angliski) Twitter profils (angliski), (nīderlandiski) Giedo van der Garde (angliski), braucēja profils portālā ESPN F1