Ņehožes bāka (poļu: Latarnia Morska Niechorze) atrodas Polijā, Rietumpomožes vojevodistē, Ņehožē, Baltijas jūras krastā. Bāku šajā vietā sāka būvēt 1863. gadā un 1866. gada 1. decembrī tā sāka darboties. Bāka raidīja mirgojošu baltas gaismas signālu (10 s deg, 10 s pārtraukums). Laterna bija aprīkota ar Frenela 1. kārtas ierīci. Gaismu deva rapšu eļļas lampa. Gaismas signāla mirgošanu panāca ar stroboskopa aparātu, kuru darbināja pulksteņmehānisms. Otrā pasaules kara laikā bākas laternu iznīcināja artilērijas uguns. 1948. gadā bāku pilnībā atjaunoja. Eļļas lampu nomainīja ar Zviedrijā ražotu iekārtu, kura sastāvēja no 4 diskveida lēcām, starp kurām atradās elektriskā spuldze. Iekārtu grieza no kādas zemūdenes noņemts motora mehānisms. Bākas augstums ir 45 m. Bāku veido astoņšķautņu ķieģeļu tornis ar galeriju un laternu. Laterna ir baltā krāsā. Gaismas elements atrodas 62,8 m virs jūras līmeņa. Gaismas iekārtu veido rotējoša ierīce ar gredzenveida lēcām un 1 kW spuldzi maiņas aparātā. Gaisma balta (0,45 s deg, 9,55 s pārtraukums). Gaismas signāls redzams 20 jūras jūdžu attālumā. 2006. gadā Polijas pasts izdeva pastmarku ar bākas attēlu. Ņehožes bāka Arhivēts 2012. gada 14. augustā, Wayback Machine vietnē. «Pastmarka». Arhivēts no oriģināla, laiks: 2009. gada 24. janvārī. Skatīts: 2008. gada 19. aprīlī. Koordinātas: 54°05′46.83″N 15°04′29.77″E﻿ / ﻿54.0963417°N 15.0749361°E﻿ / 54.0963417; 15.0749361