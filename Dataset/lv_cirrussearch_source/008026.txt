Odrija Totū (franču: Audrey Tautou; dzimusi 1976. gada 9. augustā) ir franču aktrise un modele. Ieguvusi Cēzara balvu par lomu filmā Vénus beauté (institut) (1999) nominācijā "Visdaudzsološākā aktrise". Totū ir atveidojusi lomas vairākās plaši pazīstamās filmās — "Amēlija" (2001), Dirty Pretty Things (2002), "Saderināšanās uz mūžu" (Un long dimanche de fiançailles, 2004), "Da Vinči kods" (2006), "Dārgāks par zeltu" (Hors de prix, 2006), "Koko pirms Šanelas" (Coco avant Chanel, 2009), "Terēze" (2012), En liberté! (2018). Divas reizes nominēta BAFTA kino balvai kā labākā aktrise — par lomām filmās "Amēlija" un "Koko pirms Šanelas". Vikikrātuvē par šo tēmu ir pieejami multivides faili. Skatīt: Odrija Totū. Encyclopædia Britannica raksts (angliski) Encyclopædia Universalis raksts (franciski) Fanu mājaslapa (angliski) IMDb profils (angliski) AllMovie profils (angliski)