Emma Jūhansone (zviedru: Emma Johansson; dzimusi 1983. gada 23. septembrī Sollefteo, Zviedrijā) ir bijusī Zviedrijas riteņbraucēja. Karjeras laikā Jūhansone ieguva daudz otro un trešo vietu nozīmīgās sacensībās, tāpēc izpelnījās iesauku "Sudraba Emma". 2013. gadu viņa noslēdza ieņēma pirmo vietu UCI pasaules rangā. 2008. gada vasaras olimpiskajās spēlēs Pekinā viņa izcīnīja sudraba medaļu grupas braucienā. 2012. gada vasaras olimpiskajās spēlēs Londonā šajā distancē viņa ieņēma 6. vietu. 2016. gada olimpiskajās spēlēs Jūhansone izcīnīja vēl vienu sudraba medaļu grupas braucienā. 2009. gadā viņa ieguva otro vietu UCI sieviešu šosejas riteņbraukšanas pasaules kausa kopvērtējumā pēc iegūtās 2. vietas Trofeo Alfredo Binda-Comune di Cittiglio, 3. vietas Ronde van Vlaanderen un uzvaras Ronde van Drenthe posmos. Pēc sezonas trim posmiem viņa bija kopvērtējuma līdere. E. Jūhansone ir otrā zviedru riteņbraucēja, kas ir valkājusi UCI Pasaules kausa līderes kreklu, pirmā bija Susanna Ljunskoga. 2010. gada Pasaules čempionātā viņa izcīnīja bronzu grupas braucienā, tāpat viņa uzvarēja 2010. gada Zviedrijas čempionātā grupas braucienā. Par Zviedrijas čempioni vēl ir kļuvusi 2005. gada grupas braucienā, 2007. un 2008. gada Zviedrijas čempionātos grupas braucienā. 2009. gadā šajā distancē viņa izcīnīja trešo vietu. 2008. gada Pasaules čempionātā ieņēma 4. vietu grupas braucienā. 2005—2006: Bizkaia Panda software Durango 2007: Vlaanderen–Capri Sonne–T-Interim 2008: AA-Drink Cycling Team 2009: RedSun Cycling Team 2010: Redsun Cycling Team 2011—2012: Hitec Products - UCK «"Silver-Emma" kan byta till ny gren». Aftonbladet. 2016. gada 29. augusts. «Emma Johansson tog OS-silver i Rio». Expressen. 2016. gada 7. augusts. «Ranking - Cycling - Road 2013 Women Elite UCI Ranking Individual: Final result». UCI. Arhivēts no oriģināla, laiks: 2013. gada 2. decembrī. Skatīts: 2013. gada 24. novembris. «Cooke wins women's road cycling race». Associated Press. 2008-08-10. Skatīts: 2008-08-10.[novecojusi saite] Oficiālā tīmekļa vietne (angliski) Olympedia profils (angliski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)