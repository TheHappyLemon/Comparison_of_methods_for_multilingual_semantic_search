Talgats Žailauovs (kazahu: Талғат Жайлауов; dzimis 1985. gada 7. jūlijā) ir bijušais kazahu hokejists, centra uzbrucējs, Kazahstānas hokeja izlases dalībnieks. Karjeras laikā aizvadījis 393 spēles Kontinentālās hokeja līgas kluba Astanas "Baris" sastāvā. Izlases sastāvā spēlējis deviņos pasaules čempionātos. Karjeru Žailauovs sāka 2002.—03. gada sezonā Krievijas Augstākās līgas kluba Ustjkamenogorskas "Kazzinc-Torpedo" rindās. Kluba sastāvā spēlēja līdz pat 2007.—08. gada sezonai, kurā pievienojās Astanas "Baris" rindām. 2008.—09. gada sezonā "Baris" sastāvā uzsāka spēlēt KHL. 2012.—13. un 2013.—14. gada sezonās jau bija viens no rezultatīvākajiem komandas spēlētājiem. Karjeras pēdējās sezonas aizvadīja Kazahstānas hokeja līgā, līdz 2020. gada nogalē paziņoja par karjeras beigšanu. Kazahstānas hokeja izlases rindās spēlējis deviņos Pasaules čempionātos. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)