Stora Enso Oyj ir Somijas papīra un celulozes ražošanas uzņēmums. Galvenais birojs atrodas Helsinkos. Dibināts 1998. gadā, apvienojoties Zviedrijas uzņēmuma Stora un Somijas Enso. Stora Enso Oyj akcijas tiek kotētas Helsinku biržā un ietilpst OMX Helsinki 25 indeksā. Lielākais uzņēmuma akcionārs ir Somijas valsts. Otrs lielākais īpašnieks ir Zviedrijas īpašumu pārvaldīšanas uzņēmums FAM, kas pieder Vallenbergu ģimenei. Stora Enso pieder 14,77 % kapitāldaļu energoražošanas uzņēmumā Pohjolan Voima, kas tam piegādā elektroenerģiju. 1998. gadā Zviedrijas kalnrūpniecības un kokapstrādes uzņēmums Stora Kopparbergs Bergslag apvienojās ar Somijas meža produktu uzņēmumu Enso, izveidojot Stora Enso. 2000. gadā Stora Enso nopirka ASV uzņēmumu Consolidated Papers. 2007. gadā Ziemeļamerikas nodaļa tika pārdota. 1994. gadā Latvijā Enso Oy dibināja uzņēmumu Pakenso Baltika SIA. 1996. gadā Rīgā tika uzcelta gofrētā kartona lokšņu un iepakojuma ražotni. Uzņēmums piegādā kartonu arī lokšņu pārstrādes rūpnīcām Igaunijā un Lietuvā. Līdz ar Enso apvienošanos, uzņēmums nonāca Stora Enso īpašumā. 1999. gadā mainīts nosaukums uz SIA Stora Enso Packaging. 1997. gadā dibināts uzņēmums SIA LUMIFOREST. Tas nodarbojās ar apaļkoku iepirkšanu. 1999. gadā mainīts nosaukums uz SIA Stora Enso Mežs. 1999. gadā dibināts uzņēmums SIA Puumerkki Latvia. Tas nodarbojās ar zāģmateriālu tirdzniecību. 2003. gadā mainīts nosaukums uz SIA Puumerkki. Tas piederēja SIA Stora Enso Timber. 2001. gadā Igaunijas uzņēmums AS Sylvester dibināja meitas uzņēmumu AS Launkalne Sawmill. Launkalnes pagastā tika uzcelta kokzāģētava. 2003. gadā Igaunijas uzņēmums Stora Enso Timber nopirka AS Sylvester, līdz ar to Launkalne Sawmill nonāca Stora Enso īpašumā. Tajā pašā gadā uzņēmuma nosaukums mainīts uz SIA Stora Enso Timber. 2003. gadā dibināts uzņēmums SIA Rets Baltic. 2005. gadā mainīts nosaukums uz SIA Stora Timber Trading. Tas piederēja Igaunijas uzņēmumam Stora Enso Eesti. 2009. gada nogalē SIA Stora Enso Timber tika pievienoti visi Stora Enso koksnes uzņēmumi Latvijā: Stora Enso mežs, Puumerkki un Stora Enso Timber Trading. Jaunā uzņēmuma nosaukums — AS Stora Enso Latvija. 2014. gada maijā Launkalnes kokzāģētavā sākta termokoksnes ražošana. Gadā plānots apstrādāt 10 tūkstoši kubikmetru termokoksnes, un tā būs pirmā ražotne Latvijā, kur termokoksne tiks ražota tik lielos apjomos. Paper maker Stora Enso selling North American mills Matti Huuhtanen, Associated Press Writer, 2007-09-21 «Stora Enso Packaging SIA». Arhivēts no oriģināla, laiks: 2012. gada 17. augustā. Skatīts: 2012. gada 17. jūlijā. Stora Enso Packaging Lursoft STORA ENSO MEŽS Lursoft PUUMERKKI Lursoft A/s Launkalne Sawmill zāģētavā investēs 8 milj. Ls[novecojusi saite] Rudīte Šmite, Dienas Bizness, 2001-08-15 STORA ENSO LATVIJA Lursoft STORA ENSO TIMBER TRADING, SIA Lursoft Šogad decembrī plānots pabeigt vairāku meža nozares kompāniju reorganizāciju, kokmateriālu ražotājam "Stora Enso Timber"[novecojusi saite] Meži.lv, 2009-11-17 Trīs miljonus iegulda termokoksnes ražotnē Arhivēts 2014. gada 27. maijā, Wayback Machine vietnē. Db.lv, 2014. gada 26. maijs Stora Enso vietne Stora Enso Latvijas nodaļa