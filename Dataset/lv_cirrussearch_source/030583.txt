Kārlis Renners (vācu: Karl Renner; dzimis 1870. gada 14. decembrī, miris 1950. gada 31. decembrī) bija sociāldemokrātisks austriešu politiķis, austromarksisma teorētiķis. Uzskatāms par vienu no Austrijas pamatlicējiem, jo bija pirmais Austrijas valdības vadītājs 1918. gadā un pirmais pēckara Austrijas prezidents no 1945. līdz 1950. gadam. Dzimis kā 17. vai 18. bērns nabadzīga vīnkopja ģimenē. Skolā gāja Mikulovā, no 1890. līdz 1896. gadam studēja tiesību zinātni Vīnes Universitātē. 1896. gadā iestājās Austrijas Sociāldemokrātiskajā partijā. Pēc Austroungārijas sabrukuma kļuva par Vācu Austrijas pirmās valdības galvu, bet, kad Sabiedrotie nepiekrita visu vācvalodīgo apgabalu apvienošanai — par Austrijas valdības vadītāju. No 1918. līdz 1920. gadam Renners bija Austrijas kanclers, bet no 1931. līdz 1933. gadam — Austrijas parlamenta prezidents. 1934. gadā, nodibinoties austrofašisma iekārtai, politisko darbību pārtrauca. 1945. gada aprīli, sabrūkot Trešajam reiham, atkal izvirzījās par Austrijas politisko vadītāju. Vikikrātuvē par šo tēmu ir pieejami multivides faili. Skatīt: Kārlis Renners. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Pirmā pasaules kara enciklopēdijas raksts (angliski) Enciklopēdijas Krugosvet raksts (krieviski)