Volta a Catalunya ir profesionālas šosejas riteņbraukšanas sacensības, kuras katru gadu notiek Katalonijā, Spānijā. Tās ir daļa no UCI World Tour kalendāra un Spānijā pēc popularitātes atpaliek tikai no Vuelta a España. Tradicionāli tās notika pēc Giro d'Italia un tika uzskatītas par svarīgu sagatavošanos Tour de France. Pēc ProTour izveides sacensības tika pārceltas uz maiju, padarot tās par Giro alternatīvu. Tā izrādījās neveiksmīga izmaiņa un 2010. gada sezonai datums tika mainīts uz marta beigām, kad iepriekš notika citas Katalonijas daudzdienu sacensības, Setmana Catalana. Pirmoreiz, 1911. gadā, sacensības notika janvārī, triju dienu garumā. Volta a Catalunya ir ceturtās vecākās daudzdienu sacensības pasaulē, atpaliekot tikai no Tour de France (1903), Tour of Belgium (1908) un Giro d'Italia (1909). Latvijas sportisti izcīnījuši uzvaras atsevišķos šo velosacensību posmos. 2001. gadā Romāns Vainšteins uzvarēja sacensību trešajā posmā, bet Gatis Smukulis to paveica 2011. gada pirmajā posmā. Alverto Kontadors (Saxo Bank-SunGard) uzvarēja 2011. gada sacensībās, bet vēlāk tika diskvalificēts. «UCI Press release: UCI Management Committee meeting - Day 1 18-june-2009». Arhivēts no oriģināla, laiks: 2012. gada 24. februārī. Skatīts: 2013. gada 18. martā. CycleBase - RONDE VAN CATALONIE Niklāvs Švēde. «Smukulis triumfē Katalonijas velobrauciena pirmajā posmā». sportacentrs.com, 2011. gada 21. marts. Skatīts: 2011. gada 22. marts. Alberto Contador banned for two years after clenbuterol positive[novecojusi saite] Oficiālā tīmekļa vietne