Fraņas partizānu hospitālis (slovēņu: Partizanska bolnica Franja) ir 1963. gadā dibināts brīvdabas muzejs Slovēnijā, kurā saglabāts Otrā pasaules kara Pretošanās kustības partizānu hospitālis, kurš slepeni darbojās no 1943. gada decembra līdz kara beigām. Tas atradās nomaļā vietā, šaurā Pasicas upes aizā, netālu no Doleņi Novaki ciema. Hospitālī bija paredzētas vietas vismaz 120 pacientiem. Pirms pacientu nogādāšanas hospitālī tiem tika aizsietas acis. Tā ieeju varēja sasniegt pa maskētiem tiltiem, ieejas tika mīnētas. Līdz kara beigām okupācijas varas iestādes hospitāli tā arī neatrada. 2007. gadā komplekss cieta plūdos, tomēr līdz 2010. gadam tika atjaunots. Vikikrātuvē par šo tēmu ir pieejami multivides faili. Skatīt: Fraņas partizānu hospitālis. Oficiālā tīmekļa vietne