Valmieras rajons bija administratīvā iedalījuma vienība LPSR (1949-1990) un Latvijas Republikas (1990-2009) sastāvā. Tas atradās Vidzemes ziemeļos un robežojās ar Valkas rajonu austrumos, ar Cēsu rajonu dienvidos, ar Limbažu rajonu rietumos un ar Igauniju ziemeļos. Līdz pat 9. gadsimtam šo Vidzemes daļu apdzīvoja vienīgi līvi un igauņi, bet latgaļi ieceļoja no dienvidaustrumiem un pakāpeniski asimilēja vietējos iedzīvotājus. Valmieras rajona dienviddaļu aizņēma Tālavas zeme, kuras austrumu daļa 12. gadsimtā bija kristīta ortodoksajā ticībā. Rietumu daļa - Imera bija nekristīta līdz 1206. gadam, kad tā pieņēma katoļticību. Ziemeļu daļa aiz Burtnieku ezera piederēja igauņu Sakalas un Sontaganas novadiem. 1224. gadā šī teritorija pēc Romas pāvesta norādījuma tika sadalīta - Rīgas arhibīskapija ieguva Imeru, bet Zobenbrāļu ordenis pārējo bijušā Valmieras rajona daļu. 1949. gada 31. decembra administratīvi teritoriālās reformas rezultātā Valmieras apriņķis tika sadalīts Rūjienas un Valmieras rajonos. 1952. - 1953. gadā Valmieras rajons ietilpa Rīgas apgabalā. 1959. gadā Valmieras rajonam pievienoja Rūjienas rajonu. No 1962. līdz 1967. gadam Valmieras rajonam bija pievienots Limbažu rajons. Pēc Latvijas Republikas atjaunošanas 1990. gadā Valmieras rajona ciemi tika pārdēvēti par pagastiem. Mazsalaca ar lauku teritoriju Rūjiena Valmiera Zilaiskalns ar lauku teritoriju Bērzaines - Brenguļu - Burtnieku - Dikļu - Ipiķu - Jeru - Kauguru - Kocēnu - Ķoņu - Lodes - Matīšu - Naukšēnu - Ramatas - Rencēnu - Sēļu - Skaņkalnes - Vaidavas - Valmieras - Vecates - Vilpulkas Mazsalaca ar lauku teritoriju Rūjiena Valmiera Burtnieku novads Matīšu pagasts Vecates pagasts Bērzaines pagasts - Brenguļu pagasts - Burtnieku pagasts - Dikļu pagasts - Ipiķu pagasts - Jeru pagasts - Kauguru pagasts - Kocēnu pagasts - Ķoņu pagasts - Lodes pagasts - Naukšēnu pagasts - Ramatas pagasts - Rencēnu pagasts - Sēļu pagasts - Skaņkalnes pagasts - Vaidavas pagasts - Valmieras pagasts - Vilpulkas pagasts - Zilākalna pagasts Saskaņā ar 1998. gadā pieņemto "Administratīvi teritoriālās reformas likumu" un 2008. gada "Administratīvo teritoriju un apdzīvoto vietu likumu" 2009. gada 1. jūlijā Valmieras rajons tika likvidēts un tā teritorijā izveidoti: Beverīnas novads Burtnieku novads Mazsalacas novads Naukšēnu novads Rūjienas novads Valmieras novads Valmieras rajona padome Latvijas PSR Augstākās Padomes Prezidija dekrēts "Par lauku rajonu nodibināšanu Latvijas PSR sastāvā" Latvijas padomju enciklopēdijas 52 sējums. Rīga: Galvenā enciklopēdiju redakcija, 1984. 32-33 lpp. Administratīvi teritoriālās reformas likums «Administratīvo teritoriju un apdzīvoto vietu likums». Arhivēts no oriģināla, laiks: 2010. gada 12. oktobrī. Skatīts: 2010. gada 31. oktobrī.