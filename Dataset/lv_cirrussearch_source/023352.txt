Luiss Bunjuels Portoless (spāņu: Luis Buñuel Portolés, dzimis 1900. gada 22. februārī Kalandā, Aragonā, miris 1983. gada 29. jūlijā Mehiko) bija spāņu kinorežisors, kurš darbojies galvenokārt Francijā un Meksikā, tomēr arī savā dzimtenē Spānijā un ASV. Tiek uzskatīts par vienu no redzamākajiem sirreālisma pārstāvjiem kino. Filmām bieži raksturīga antiklerikāla un vidusšķiras morāli atmaskojoša noskaņa. Dzimis mazā ciematā Kalandā, Andalūzijas Teruelas provincē. Studējis Madridē, kur iedraudzējies ar Salvadoru Dalī un Federiko Garsiju Lorku. 1925. gadā devās uz Parīzi, kur atrada darbu par režisora asistentu. 1929. gadā kopā ar Salvadoru Dalī uzņēma 16 minūšu ilgu filmu "Andalūzijas suns" (1929), kuru ar entuziasmu uzņēma tā laika Parīzes sirreālisti. 1930. gadu sākumā Bunjuels atgriezās Spānijā, tomēr pēc Spānijas pilsoņu kara Bunjuels devās uz ASV, kur strādāja MOMA un Holivudā. 1946. gadā Bunjuels devās uz Meksiku, kur uzņēma 21 filmu. Mūža nogalē vairākas izcilas filmas uzņēma Francijā. Par filmu "Aizmirstie" (1950) Bunjuels ieguva Kannu kinofestivāla balvu kā labākais režisors. Bunjuela filma "Viridiāna" bija viena no divām filmām, kas 1961. gadā ieguva Kannu kinofestivāla galveno balvu "Zelta palmas zars". Ieguvis vairākas Venēcijas kinofestivāla balvas, tai skaitā galveno balvu "Zelta lauva" par filmu "Dienas skaistule" (1967). Bunjuels kopā ar savu ilgstošo sadarbības partneri Žanu Klodu Karjēru divas reizes tika nominēts Amerikas Kinoakadēmijas balvai — par scenāriju filmām "Buržuāzijas diskrētais šarms" (1972) un "Šis slepenais iekāres objekts" (1977). Par scenāriju "Buržuāzijas diskrētais šarms" abi ieguva BAFTA kino balvu. "Andalūzijas suns" (Un chien andalou, 1929), kopā ar Dalī "Zelta laikmets" (L'Âge d'Or, 1930), kopā ar Salvadors Dalī "Aizmirstie" (Los olvidados, 1950) "Viridiāna" (Viridiana, 1961) "Dienas skaistule" (Belle de jour, 1967) "Buržuāzijas diskrētais šarms" (Le charme discret de la bourgeoisie, 1972) "Brīvības rēgs" (Le Fantôme de la liberté, 1974) "Šis slepenais iekāres objekts" (Cet obscur objet du désir, 1977) Vikikrātuvē par šo tēmu ir pieejami multivides faili. Skatīt: Luiss Bunjuels. IMDb profils (angliski) AllMovie profils (angliski)