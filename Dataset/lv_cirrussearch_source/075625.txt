Rietumkazahstānas apgabals (kazahu: Батыс Қазақстан облысы, Batıs Qazaqstan oblısı) ir viens no Kazahstānas apgabaliem. Tā galvaspilsēta ir Orala (Uraļska) ar 210 600 iedzīvotājiem. Apgabals robežojas ar Krieviju un Atirau un Aktebes apgabalu. Cauri apgabalam no Krievijas uz Kaspijas jūru plūst Urāla. Rietumkazahstānas apgabals ģeogrāfiski atrodas gan Eiropā, gan Āzijā. 1801. gadā Krievijas impērijas ķeizars Pāvils I atļāva pieciem tūkstošiem ģimeņu hana Bukeja vadībā no Kazahu hanistes pārcelties uz teritoriju starp Jaikas un Volgas upēm. Līdz 1845. gadam pusautonomu apgabalu dēvēja par Bukeja ordu (بوكەي ورداسى, Бөкей Ордасы) jeb Ieksējo ordu (Внутренняя Орда), kas administratīvi bija daļa no Astrahaņas guberņas. Vikikrātuvē par šo tēmu ir pieejami multivides faili. Skatīt: Rietumkazahstānas apgabals.