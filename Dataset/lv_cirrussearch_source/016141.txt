Veins Simondss (angļu: Wayne Simmonds; dzimis 1988. gada 26. augustā) ir kanādiešu hokejists, malējais uzbrucējs. Pašlaik (2021) Simondss pārstāv Nacionālās hokeja līgas klubu Toronto "Maple Leafs". Pēc vairākām Ontārio hokeja līgā aizvadītām sezonām, Simondss profesionāļa karjeru uzsāka 2008.—09. gada sezonā, kurā spēlēja NHL kluba Losandželosas "Kings" sastāvā. "Kings" rindās viņš aizvadīja nākamās trīs sezonas, 2011. gada vasarā tiekot aizmainīts uz Filadelfijas "Flyers" vienību. 2012.—2013. gada NHL lokauta laikā spēlēja Čehijas Ekstralīgas kluba Liberecas "Bílí Tygři" sastāvā. Turpmākajās sezonās Simondss nostiprinājās kā viens no vadošajiem "Flyers" uzbrucējiem. 2019. gada februārī tika aizmainīts uz Našvilas "Predators", savukārt vasarā pievienojās Ņūdžersijas "Devils". Nākamā gada februārī uzbrucējs nonāca jau Bufalo "Sabres" sastāvā. Oktobrī noslēdza līgumu ar Toronto "Maple Leafs". Kanādas hokeja izlases sastāvā spēlējis 2017. gada Pasaules čempionātā. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)