SpaceX CRS-14 bija ASV uzņēmuma SpaceX bezpilota kravas kosmosa kuģa Dragon lidojums uz Starptautisko kosmosa staciju NASA Commercial Resupply Services (CRS) programmā. CRS-14 orbītā palaists 2018. gada aprīlī; nolaižamais aparāts uz Zemes atgriezās maijā. Šoreiz tika izmantots agrāk kosmosā lidojis Dragon nolaižamais aparāts (CRS-8). Raķetes pirmā pakāpe jau bija lidojusi CRS-12 misijā. Dragon kopējā kravas masa augšupceļā bija 2647 kg. Hermētiskais nodalījums bija piepildīts ar 1721 kg kravas (kopā ar iepakojumu). Transportkuģa hermētiskajā sekcijā atradās: zinātnisko eksperimentu aparatūra un materiāli (1070 kg), mantas un pārtika apkalpei (344 kg), stacijas rezerves daļas un aprīkojums amerikāņu segmentam (148 kg), ārpuskuģa aktivitāšu aparatūra (99 kg), datoru piederumi (49 kg), Krievijas krava (11 kg). Hermētiskajā sekcijā bija arī mazi pavadoņi RemoveDEBRIS (ar no tā atdalāmiem nanopavadoņiem DebriSat 1 un DebriSat 2), Overview 1, kā arī Japānas pavadoņu izmetējs J-SSOD ar trīs CubeSat pavadoņiem: UBAKUSAT, 1KUNS-PF un Batsú-CS1. Tie brīvā lidojumā tika palaisti vēlāk no SKS. Nehermētiskajā kravas sekcijā (926 kg) bija trīs kravas: MISSE-FF (Materials on ISS Experiment — Flight Facility) — platforma ar 14 nomaināmiem moduļiem, ko uzstādīs stacijas ārpusē, lai pārbaudītu materiālus atklātā kosmosā. ASIM (Atmosphere-Space Interactions Monitor) — Eiropas Kosmosa aģentūras instruments, lai pētītu elektriskās izlādes Zemes atmosfēras augšējos slāņos. Masa 314 kg. PFCS (Pump Flow Control Subassembly) — SKS termoregulācijas sistēmas rezerves komponente. Masa 107 kg. Dragon tika palaists 2018. gada 2. aprīlī 20:30 UTC ar nesējraķeti Falcon 9 Full Thrust no Kanaveralas zemesraga Gaisa spēku stacijas starta laukuma SLC-40. Šoreiz pirmās pakāpes atgriešana uz zemes nebija paredzēta. Kravas kuģis SKS sasniedza 4. aprīlī. 10:40 UTC to satvēra ar stacijas manipulatoru Canadarm2, ko vadīja Norišige Kanai. Kosmosa kuģis tika pārvietots uz Harmony moduļa apakšējo pieslēgvietu; pilnībā pieslēgts 13:00 UTC. No 6. līdz 8. aprīlim ar manipulatoru Canadarm-2 no Dragon nehermētiskās kravas sekcijas izņemtas PFCS un MISSE-FF iekārtas. MISSE-FF pārvietots uz ELC-2 platformu; DCSU-2 tika īslaicīgi noņemts, lai atbrīvotu vietu. 11. aprīlī tika noņemts vecais PFCS (PFCS 3) no P6 segmenta; to vēlāk pārvietoja uz Dragon kravas nodalījumu. 2018. gada 5. maijā Dragon ar Canadarm2 palīdzību tika atvienots no Harmony moduļa. Brīvā lidojumā kravas kuģis palaists 13:23 UTC. Dragon 18:06 UTC iedarbināja dzinējus un veica noiešanu no orbītas. 19:00 UTC nolaižamais aparāts nolaidās Klusajā okeānā 650 km uz rietumiem no Longbīčas Kalifornijā. Lidojuma ilgums 32 diennaktis. Dragon SpX-14 Cargo Overview spaceflight101.com Dragon cargo capsule reaches space station for second time Stephen Clark, spaceflightnow.com, 2018-04-04 Reused Dragon cargo carrier splashes down in Pacific Ocean Stephen Clark, spaceflightnow.com, 2018-05-05 SpaceX CRS-14 Mission OVERVIEW NASA Dragon SpX-14 spaceflight101.com