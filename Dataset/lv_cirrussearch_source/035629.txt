Pena Džaocjiņa (ķīniešu: 彭肇勤, piņjiņs: Péng Zhàoqín; dzimusi 1968. gada 8. maijā Guandžou) ir Ķīnas starptautiskā lielmeistare šahā (1992), kas kopš 1996. gada pārstāv Nīderlandi. Trīs reizes uzvarējusi Ķīnas sieviešu šaha čempionātos (1987, 1990, 1993). Vairākkārt piedalījusies Pasaules šaha čempiones izcīņas ciklos. 1991. gadā Suboticā (tagad Serbija) izcīnījusi 2. vietu starpzonu turnīrā un iekļuvusi pretendentu turnīrā. 1992. gadā Šanhajā piedalījusies pretendentu turnīrā, kurā ieņēmusi 7. vietu. 1993. gadā Džakartā starpzonu turnīrā bijusi 5. vietā un otro reizi iekļuvusi pretendentu turnīrā. 1994. gadā Tilburgā pretendentu turnīrā palikusi 6. vietā. 1995. gadā Kišiņevā starpzonu turnīrā ierindojusies 5. vietā un trešo reizi iekļuvusi pretendentu turnīrā. 1997. gadā Groningenā pretendentu turnīrā ieņēmusi 5. vietu, pēc papildu rādītājiem apsteidzot Alisu Mariču un Ketevanu Arahamiju. Četras reizes piedalījusies Pasaules sieviešu šaha čempionātos pēc izslēgšanas sistēmas (2000, 2001, 2004, 2006), kuros lielākos panākumus guvusi 2000. gadā un 2004. gadā, kad abas reizes iekļuvusi ceturtdaļfinālos, kuros zaudējusi attiecīgi Jekaterinai Kovaļevskai un Maijai Čiburdanidzei. 1996. gadā pārcēlusies uz dzīvi Nīderlandē. 1997. gadā pirmo reizi uzvarējusi Nīderlandes sieviešu šaha čempionātā. No 2000. līdz 2010. gadam vēl vienpadsmit reizes pēc kārtas uzvarējusi Nīderlandes sieviešu šaha čempionātos. 2004. gadā Drēzdenē kopā ar Aleksandru Kosteņuku dalījusi pirmo vietu Eiropas sieviešu šaha čempionātā, taču pēc papildu mača palikusi 2. vietā. Pārstāvējusi Ķīnas un Nīderlandes komandas lielākajos komandu šaha turnīros: Pasaules šaha olimpiādēs piedalījusies 14 reizes (1988-1994, 1998-2016). Komandu vērtējumā izcīnījusi 3 bronzas (1990, 1992, 1994) medaļas. Individuālajā vērtējumā izcīnījusi zelta (1988) un bronzas (1998) medaļas; Eiropas komandu šaha čempionātā piedalījusies 8 reizes (2001—2015). Individuālajā vērtējumā izcīnījusi 2 zelta (abas — 2007) un bronzas (2001) medaļas; Par panākumiem turnīros FIDE 1989. gadā Džaocjiņai piešķīra starptautiskās meistares (WIM) nosaukumu, 1992. gadā — starptautiskās lielmeistares (WGM) nosaukumu, 1995. gadā — starptautiskā meistara vīriešiem (IM) nosaukumu, bet 2004. gadā — starptautiskā lielmeistara vīriešiem (GM) nosaukumu. «1991 Subotica Interzonal Tournament». Arhivēts no oriģināla, laiks: 2016. gada 3. martā. Skatīts: 2016. gada 3. oktobrī. 1992 Shanghai Candidates Tournament 1993 Jakarta Interzonal Tournament 1994 Tilburg Candidates Tournament 1995 Kishinev Interzonal Tournament «1997 Groningen Candidates Tournament». Arhivēts no oriģināla, laiks: 2020. gada 3. jūlijā. Skatīts: 2016. gada 3. oktobrī. 2000 FIDE Knockout Matches 2001-02 FIDE Knockout Matches 5th European Individual Women's Chess Championship, 2004 OlimpBase :: Women's Chess Olympiads :: Zhaoqin Peng OlimpBase :: European Women's Team Chess Championship :: Pena Džaocjiņaya Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)