Heimirs Hadlgrimsons (islandiešu: Heimir Hallgrímsson; dzimis 1967. gada 10. jūnijā) ir islandiešu futbola treneris un bijušais futbolists, spēlējis aizsarga pozīcijā. Kopš 2022. gada ir Jamaikas futbola izlases galvenais treneris. Futbolista karjeru sācis 1986. gadā dzimtās pilsētas Vestmannaeijaras klubā ÍBV. 1993. gada sezonu aizvadījis Höttur, bet uzreiz pēc tam atgriezies ÍBV. Vēlāk spēlējis zemāko līgu komandās, paralēli uzsākot trenera darbu. Pirmā pieredze trenera darbā tika iegūta 1993. gadā, kad, spēlējot Höttur klubā, trenēja tā sieviešu komandu. No 1998. līdz 2011. gadam strādāja ÍBV kluba sistēmā, sākumā trenējot bērnu un sieviešu komandas, bet vēlāk kļūstot arī par vīriešu komandas galveno treneri. 2011. gada oktobrī, kad par Islandes futbola izlases galveno treneri tika apstiprināts Lāšs Lāgerbeks, Hatlgrimsons kļuva par viņa asistentu. Islande kvalificējās 2014. gada FIFA Pasaules kausa kvalifikācijas izslēgšanas spēlēm, tomēr tajās divu spēļu summā piekāpās Horvātijai un finālturnīrā neiekļuva. Drīz pēc tam tika iecelts par otru galveno treneri līdzās Lāgerbekam. Abu treneru kopvadībā Islandes izlase kvalificējās 2016. gada Eiropas čempionāta finālturnīram, kurā aizkļuva līdz ceturtdaļfinālam. Pēc tam, kad Lāgerbeks darbu ar Islandes izlasi vairs neturpināja, kļuva par vienīgo tās galveno treneri. Viņa vadībā izlase pirmo reizi vēsturē iekļuva FIFA Pasaules kausa finālturnīrā, kvalificējoties 2018. gada čempionātam Krievijā. Pēc tam, kad komanda nespēja izkļūt no grupas Pasaules kausa finālturnīrā, galvenā trenera amatu atstāja. No 2018. līdz 2021. gadam strādāja Katarā, vadot Al-Arabi. 2022. gada septembrī tika iecelts par Jamaikas futbola izlases galveno treneri. «Lars Lagerback tekur við landsliðinu» (islandiešu). fotbolti.net. 2011. gada 14. oktobris. Skatīts: 2018. gada 2. jūnijā. «Lagerbäck og Heimir áfram með landsliðið» (islandiešu). mbl.is. 2013. gada 25. novembris. Skatīts: 2018. gada 2. jūnijā. «Heimer Hallgrímsson hired to coach Jamaica’s national team». apnews.com (angļu). 2022. gada 16. septembris. Skatīts: 2023. gada 14. jūlijā. Vikikrātuvē par šo tēmu ir pieejami multivides faili. Skatīt: Heimirs Hadlgrimsons. Munzüger Sport profils (vāciski) WorldFootball profils (angliski) Transfermarkt spēlētāja profils (angliski) Transfermarkt trenera profils (angliski)