Sociālistiskā Internacionāle ir starptautiska politisko partiju apvienība, kas sastāv no demokrātisko sociālismu aizstāvošām partijām. Tajā ir galvenokārt demokrātiski sociālistiskas, sociāldemokrātiskas un darba vai strādnieku partijas un organizācijas. Lai gan Sociālistiskā Internacionāle ir dibināta 1951. gadā kā pēctecis Sociālistiskajai Strādnieku Internacionālei, kreisās internacionāles sāka veidoties jau 19. gadsimta beigās. Pašlaik tajā ir 153 partijas no vairāk nekā simts valstīm. Sociālistiskās Internacionāles partijas ir bijušas pie varas daudzās valstīs, t. sk. lielākajā daļā Eiropas valstu. Arī Eiropas Sociālistu partija — viena no lielākajām Eiropas Savienības partijām — ir Sociālistiskās Internacionāles asociēta organizācija. Dažas no lielākajām Sociālistiskās Internacionāles partijām ir Francijas Sociālistiskā partija, Vācijas Sociāldemokrātiskā partija, Zviedrijas Sociāldemokrātiskā Strādnieku partija, Nikaragvas Sandīnistu nacionālās atbrīvošanas fronte u.c. Sociālistiskās Internacionāles prezidents ir kādreizējais Grieķijas premjerministrs Georgs Papandreu, bet ģenerālsekretārs — čīlietis Luiss Ajala. «STATUTES of the SOCIALIST INTERNATIONAL» (angliski). Sociālistiskā Internacionāle. Arhivēts no oriģināla, laiks: 2017. gada 5. augustā. Skatīts: 2017. gada 2. martā. «About Us» (angliski). Sociālistiskā Internacionāle. Arhivēts no oriģināla, laiks: 2017. gada 3. martā. Skatīts: 2017. gada 4. martā. «MEMBER PARTIES of the SOCIALIST INTERNATIONAL» (angliski). Sociālistiskā Internacionāle. Arhivēts no oriģināla, laiks: 2017. gada 14. martā. Skatīts: 2017. gada 4. martā. «PRESIDIUM of the SOCIALIST INTERNATIONAL» (angliski). Sociālistiskā Internacionāle. Arhivēts no oriģināla, laiks: 2017. gada 11. martā. Skatīts: 2017. gada 4. martā.