Žuža Verēci (ungāru: Verőci Zsuzsa; arī Žuža Verēci-Petroniča (ungāru: Verőci-Petronić Zsuzsa), dzimusi 1949. gada 19. februārī Budapeštā) ir Ungārijas starptautiskā lielmeistare šahā (1978). 1970. un 1980. gados bijusi viena no Ungārijas vadošajām šahistēm. Trīskārtējā Ungārijas sieviešu šaha čempionātu uzvarētāja (1973, 1977, 1983). 1973. gadā pirmo reizi piedalījusies Pasaules šaha čempiones izcīņas cikla starpzonu turnīrā un ieņēmusi 9. vietu. 1976. gada starpzonu turnīrā finišējusi 5. vietā. Lielāko panākumu guvusi starpzonu turnīrā 1979. gadā Riodežaneiro, kad ieņēmusi 2. vietu un iekļuvusi pretendentu mačos. 1980. gadā zaudējusi pretendentu ceturdaļfināla maču Nanai Joseliani ar 3:6. Līdz 1991. gadam vēl četras reizes piedalījusies starpzonu turnīros, taču augstāk par 6. vietu šajos turnīros vairs nav ierindojusies (1985, 1987). Pārstāvējusi Ungārijas komandu lielākajos komandu šaha turnīros: Pasaules šaha olimpiādēs, kurās piedalījusies 10 reizes (1966-1974, 1978-1986, 1992). Komandu vērtējumā izcīnījusi 4 sudraba (1969, 1978, 1980, 1986) un 2 bronzas (1972, 1982) medaļas, bet individuālajā vērtējumā izcīnījusi 3 sudraba (1969, 1980, 1992) un 2 bronzas (1982, 1984) medaļas. Eiropas komandu šaha čempionātā piedalījusies 1992. gadā. Sekmīgi piedalījusies starptautiskajos sieviešu šaha turnīros. Uzvarējusi turnīros Sofijā (1970), Vrņačka Baņā (1971), Pernikā (1972), Subotica (1974), Belgradā (1977). Par panākumiem turnīros FIDE 1969. gadā Verēci piešķīra starptautiskās meistares (WIM), bet 1978. gadā - starptautiskās lielmeistares (WGM) nosaukumu. Kopš 1995. gada ir arī FIDE starptautiskā tiesnese. 2008. gadā Naļčikā bijusi Pasaules sieviešu šaha čempionāta galvenā tiesnese. 1973 Menorca Interzonal Tournament 1976 Roosendaal Interzonal Tournament 1979 Rio de Janeiro Interzonal Tournament 1980-81 Candidates Matches «1985 Havana Interzonal Tournament». Arhivēts no oriģināla, laiks: 2016. gada 3. martā. Skatīts: 2016. gada 18. augustā. «1987 Tuzla Interzonal Tournament». Arhivēts no oriģināla, laiks: 2019. gada 30. aprīlī. Skatīts: 2016. gada 18. augustā. OlimpBase :: Women's Chess Olympiads :: Zsuzsa Verőci-Petronić OlimpBase :: European Women's Team Chess Championship :: Zsuzsa Verőci «Principals of the Women's World Chess Championship 2008». Arhivēts no oriģināla, laiks: 2016. gada 13. martā. Skatīts: 2016. gada 18. augustā. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)