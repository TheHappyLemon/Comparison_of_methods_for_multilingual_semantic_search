Grizelda Blanko Restrepo (spāņu: Ana Griselda Blanco Restrepo; dzimusi 1943. gada 15. februārī; mirusi 2012. gada 3. septembrī), pazīstama kā Melnā atraitne vai kokaīna krustmāte, bija Kolumbijas narkobaronese, kura bija ievērojama ar kokaīna narkotiku tirdzniecības tīkla vadīšanu un lielu ietekmi noziedzīgajā pasaulē Maiami pilsētā, ASV 1970. gados līdz 2000. gadu sākumam, un pastāv uzskats, ka Blanko bija Medeljinas karteļa dalībniece. Blanko tika noslepkavota Medeljinā 2012. gada 3. septembrī 69 gadu vecumā. Kolumbiešu narkobarons Pablo Eskobars par Grizeldu Blanko ir teicis: "Vienīgais vīrietis, no kura es kādreiz esmu baidījies, bija sieviete, vārdā Grizelda Blanko." Griselda Blanko Restrepo dzimusi Kartahenā, Kolumbijā, valsts ziemeļu piekrastē, pie Karību jūras. Viņa un viņas māte Ana Restrepo pārcēlās uz dienvidiem uz Medeljinu, kad viņai bija trīs gadi; tas viņu bērnībā pakļāva noziedzīgam dzīvesveidam, jo Medeljina gadiem ilgi pārdzīvoja savas sociālekonomiskās, sociālās un politiskās nepatikšanas. Blanko bijušais mīļākais Čārlzs Kosbijs stāstīja, ka 11 gadu vecumā viņa esot nolaupījusi, mēģinājusi izspiest izpirkumu un galu galā nošāva bērnu no augstāko slāņu ģimenes netālu no savas mājas. Blanko arī bija kļuvusi par kabatzagli jau pusaudža gados. Lai izvairītos no savas mātes drauga seksuālās uzmācības, viņa 19 gadu vecumā aizbēga no mājām, līdz 20 gadu vecumā ķērās pie zādzībām, lai izdzīvotu. Tiek arī spekulēts, ka viņa varētu būt nodarbojusies ar prostitūciju, lai šajā laikā spētu sevi uzturēt finansiāli, lai gan viņa to ir noliegusi. Blanko bija galvenā figūra kokaīna tirdzniecības tīkla izveidē starp Kolumbiju un lielajām Ziemeļamerikas pilsētām, piemēram, Maiami un Ņujorku, kā arī narkotiku tirgotājiem Kalifornijā. Viņas izplatīšanas tīkls, kas aptvēra ASV, pelnīja 80 miljonu USD mēnesī. Blanko un viņas pirmais vīrs Karloss Truhiljo nodibināja marihuānas tirdzniecības uzņēmumu Kolumbijā. 1964. gadā viņa nelegāli imigrēja uz Amerikas Savienotajām Valstīm ar viltotiem dokumentiem , apmetoties uz dzīvi Kvīnsā, Ņujorkā kopā ar trim bērniem un otro vīru Alberto Bravo, kokaīna kontrabandistu Medeljinas kartelī. Viņi ātri izveidoja plaukstošu narkotiku tirgotāju tīklu, un 1975. gada aprīlī viņai kopā ar trīsdesmit viņas padotajiem tika izvirzītas federālās apsūdzības narkotiku sazvērestībā. Ģimene aizbēga uz Kolumbiju, lai izvairītos no notiesāšanas, bet viņa atgriezās ASV 70. gadu beigās un sāka savu noziedzīgo darbību Maiami. Viņas atgriešanās sakrita ar vardarbīgu noziegumu uzplaukumu, tostarp simtiem slepkavību gadā, kas notika Maiami apgabalā 1980. gados, šie notikumi kļuva pazīstami kā Maiami narkotiku karš. Tas bija periods, kad kokaīnu tirgoja vairāk nekā marihuānu. Tiesībaizsardzības iestāžu cīņa, lai izbeigtu kokaīna pieplūdumu Maiami, noveda pie CENTAC 26 (centrālās taktiskās vienības) izveides, kas bija kopīga pretnarkotiku operācija starp Maiami-Deidas policijas departamentu un ASV Narkotiku apkarošanas administrācijas (DEA). 1985. gada 17. februārī Blanko savās mājās arestēja DEA aģenti un pēc tam apsūdzēja kokaīna ražošanas, importa un izplatīšanas organizēšanā. Lieta tika izskatīta federālajā tiesā Ņujorkā, kur viņa tika atzīta par vainīgu un notiesāta uz 15 gadiem cietumā. Soda izciešanas laikā Floridas štatā viņai tika izvirzītas apsūdzības trīs papildu apsūdzībās par pirmās pakāpes slepkavībām. Prokuratūra noslēdza darījumu ar vienu no Blanco uzticamākajiem slepkavām Horhi Ajalu, kurš piekrita liecināt, ka Blanko viņam likusi veikt slepkavības; tomēr lieta sabruka tehnisku iemeslu dēļ saistībā ar telefonseksa skandālu starp Ajalu un divām valsts advokātu birojā nodarbinātām sekretārēm. 1998. gadā Blanko atzina savu vainu trīs apsūdzībās otrās pakāpes slepkavībā un viņai tika piespriests 20 gadu cietumsods. 2002. gadā Blanko kā liela cigarešu smēķētāja, cietumā pārcieta sirdslēkmi. 2004. gadā, ņemot vērā viņas vājo veselību, viņa tika atbrīvota no cietuma Amerikā un tika deportēta atpakaļ uz Medeljinu. 2012. gada 3. septembrī Blanko un viņas vedekla, kura bija stāvoklī, devās uz Kardiso miesnieku veikalu, kas atradās uz 29. ielas stūra Medeljinā. Kad viņa izkāpa no mašīnas, neidentificēts slepkava uz motocikla uz viņu divas reizes izšāva, kā rezultātā Blanko zaudēja dzīvību. Šis noziegums atdarināja slepkavības stilu, ko Blanko praktizēja Maiami narkotiku kara laikā. Par Blanko ir uzņemtas vairākas dokumentālās filmas, seriāli, filmas un dziesmas, tostarp vairākos gaidāmajos projektos, tostarp: Kolumbiešu aktrise Lūsa Velaskesa viņu atveido 2012. gada televīzijas seriālā "Pablo Eskobars, Narkotiku karalis" (Pablo Escobar, The Drug Lord) , Blanko tēls izmantots Greisīlas Rohasas personāžā. Televīzijas filmā "Kokaina krustmāte" (Cocaine Godmother),, kuras pirmizrāde notika 2018. gadā kanālā Lifetime, Blanko atveido Ketrīna Zeta-Džounsa. Blanko lomā Sofija Vergara 2024. gada Netflix miniseriālā ar nosaukumu "Griselda". https://izklaide.tv3.lv/kino/kokaina-krustmates-grizeldas-blanko-dels-maikls-stasta-par-mates-noziegumiem-no-sava-skatupunkta/ https://www.rcnradio.com/colombia/antioquia/comienza-extincion-de-dominio-a-bienes-de-griselda-blanco-en-antioquia https://www.biography.com/crime/griselda-blanco https://www.miamiherald.com/news/local/community/miami-dade/article1942420.html Smith, Jennie Erin (2013). Cocaine Cowgirl: The Outrageous Life and Mysterious Death of Griselda Blanco, the Godmother of Medellin. Byliner Inc. ISBN 978-1-61452-087-0. https://web.archive.org/web/20100614094614/http://www.maxim.com/humor/articles/57005/searchingforthegodmotherofcrime.html Corben, Billy (director); Roberts, Jon (actor); Sunshine, Al (actor); Burstyn, Sam (actor); Munday, Mickey (actor); Palumbo, Bob (actor) (January 23, 2007). Cocaine Cowboys (DVD). Magnolia Home Entertainment. ASIN B000KLQUUS. UPC 876964000635. Retrieved October 3, 2010. https://books.google.lv/books?id=Y3dGino_7DoC&redir_esc=y https://www.vice.com/es/article/3b5jz8/griselda-blanco-so-long-and-thanks-for-all-the-cocaine https://sherloc.unodc.org/cld/case-law-doc/drugcrimetype/usa/1988/united_states_v_blanco.html https://web.archive.org/web/20210331015627/https://apnews.com/article/d2783734bfb4d93043bae3edec8fbe94 https://nypost.com/2000/06/08/queens-now-rule-where-kingpins-once-reigned-women-are-running-drug-rings-after-fall-of-colombian-cartels/ https://www.miamiherald.com/latest-news/article1942452.html https://www.theguardian.com/world/2012/sep/04/godmother-cocaine-shot-dead-colombia https://vancouversun.com/entertainment/movies/hollywood-north-catherine-zeta-jones-filming-cocaine-godmother-in-vancouver Griselda Blanco pagina web Link may not work (last checked 2.April, 2017) Washington Post: Drugs Red Orbit: Cocaine 'Godmother' Released From Prison Arhivēts November 23, 2011, Wayback Machine vietnē. Female Scarface Arhivēts February 26, 2019, Wayback Machine vietnē. U.S. v. Griselda Blanco, 861 F.2d 773