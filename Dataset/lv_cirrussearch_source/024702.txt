Sems Reinharts (angļu: Sam Reinhart; dzimis 1995. gada 6. novembrī) ir kanādiešu hokejists, centra uzbrucējs. Pašlaik (2023) Reinharts spēlē NHL kluba Floridas "Panthers" rindās. WHL kluba Kootenay Ice sastāvā Reinharts sāka spēlēt vēl 2010.—11. gada sezonas nogalē. Nākamās sezonas izskaņā Reinharts ieguva līgas labākā debitanta balvu. Turpmākajās sezonās auga arī Reinharta rezultativitāte. 2013.—14. gada sezonā Reinharts bija komandas kapteinis, sezonas beigās iegūstot līgas labākā spēlētāja balvu. Ar 105 gūtiem punktiem viņš bija ceturtais rezultatīvākais līgas spēlētājs. 2014.—15. gada sezonu uzbrucējs sāka jau NHL kluba Bufalo "Sabres" rindās, taču pēc deviņām aizvadītām spēlēm tika nosūtīts atpakaļ uz Kootenay Ice. 2021. gada 24. jūlijā Reinhartu "Sabres" aizmainīja uz Floridas "Panthers" apmaiņā pret Devonu Levi un 2022. gada drafta pirmās kārtas izvēli. 11. augustā Reinharts parakstīja trīs gadu līgumu par 19,5 miljoniem ASV dolāru ar "Panthers". Kanādas hokeja izlases rindās spēlējis 2014. un 2015. gada Pasaules čempionātā junioriem, 2015. gadā izcīnot zelta medaļas un kļūstot par turnīra rezultatīvāko spēlētāji. Spēlējis arī 2012. un 2013. gada Pasaules čempionātā jauniešiem. Viņa brālis Grifins arī ir hokejists. https://www.nhl.com/news/sam-reinhart-trade-from-buffalo-to-florida-325782520 https://www.nhl.com/news/panthers-sign-sam-reinhart-to-three-year-contract-325951726 Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)