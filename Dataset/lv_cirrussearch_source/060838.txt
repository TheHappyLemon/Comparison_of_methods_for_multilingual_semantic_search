Šis raksts ir par pilsētu Krievijā. Par pilsētu Ukrainā skatīt rakstu Vovčanska. Volčanska (krievu: Волчанск) ir pilsēta Krievijas Sverdlovskas apgabalā. Izvietojusies apgabala ziemeļos Ziemeļurālu austrumu priekškalnēs. Tipiska monopilsēta, kuras iedzīvotāji atkarīgi galvenokārt no viena kalnrūpniecības uzņēmuma. Apdzīvotā vieta dibināta ap 1850. gadu, kad Volčankas upes krastā apmetās kažokzvēru mednieki. 1908. gadā ciemā bija 14 sētas un baznīca un dēvēta par Ļesnaja Volčanka (Лесная Волчанка). 19. gadsimta otrajā pusē Volčankas apkaimē atklāja ievērojamas brūnogļu iegulas, kuras sāka apgūt 20. gadsimta sākumā. 1944. gadā sākta rūpnieciska ieguve enerģētikas vajadzībām. 1956. gadā Ļesnaja Volčankai piešķīra pilsētas tiesības un pārdēvēja par Volčansku. Sakarā ar ogļu ieguves samazināšanos pilsētas iedzīvotāju skaits kopš 1970. gadiem samazinājies trīskārt. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 768. lpp. Vikikrātuvē par šo tēmu ir pieejami multivides faili. Skatīt: Volčanska. Krievijas Lielās enciklopēdijas raksts (krieviski)