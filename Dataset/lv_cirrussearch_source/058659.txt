Rigobērs Songs Bahanags (franču: Rigobert Song Bahanag; dzimis 1976. gada 1. jūlijā) ir Kamerūnas futbola treneris un bijušais futbolists, spēlēja aizsarga pozīcijā, bijis Kamerūnas futbola izlases dalībnieks. Kopš 2022. gada Songs ir Kamerūnas futbola izlases galvenais treneris. Pārsvarā spēlējis centra aizsarga vai labā aizsarga pozīcijā. Savu profesionālo karjeru viņš sāka Francijas komandā Metz. 1996. gadā viņš palīdzēja klubam izcīnīt Coupe de la Ligue trofeju. 1999. gadā viņš pievienojās Itālijas A sērijas komandai Salernitana. Vēlāk uzspēlējis Anglijas komandās Liverpool un West Ham United, kā arī Vācijas Bundeslīgas komandā 1. FC Köln, tomēr viņš nespēja nostiprināties komandu sastāvos. 2002. gadā Songs atgriezās Francijā, kur viņš divus gadus spēlēja Lens komandā. 2004. gadā Songs pievienojās Turcijas Superlīgas komandai Galatasaray, uzvarot divus Superlīgas titulus un vienu Turcijas kausu. Savu karjeru noslēdza Trabzonspor vienībā. Kamerūnas futbola izlases sastāvā piedalījies astoņos Āfrikas Nāciju kausos, kas ir rekords. Piecos no turnīriem bijis arī komandas kapteinis. Viņam pieder arī rekords par visvairāk nospēlētiem mačiem Āfrikas Nāciju kausā (35 mači). 2000. un 2002. gadā kļuvis arī par turnīra uzvarētāju. Aizvadījis arī visvairāk mačus Kamerūnas izlasē (137). Spēlējis 1994., 1998., 2002. un 2010. gada FIFA Pasaules kausā. Viņš un Zinedins Zidāns ir vienīgie divi spēlētāji, kuri ir noraidīti no laukuma divos dažādos FIFA Pasaules kausos. Metz Coupe de la Ligue: 1995—96 Liverpool UEFA kauss: 2000—01 Galatasaray Turcijas Superlīga: 2005—06, 2007—08 Turcijas kauss: 2004—05 Trabzonspor Turcijas kauss: 2009—10 Kamerūna Āfrikas Nāciju kauss: 2000, 2002; finālists: 2008 FIFA Konfederāciju kauss finālists: 2003 https://www.lequipe.fr/Football/Actualites/Rigobert-song-nouveau-selectionneur-du-cameroun/1319738 Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) FBref spēlētāja profils (angliski)