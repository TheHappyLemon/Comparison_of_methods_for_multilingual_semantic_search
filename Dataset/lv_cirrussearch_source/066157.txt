"Džons Viks 4" (angļu: John Wick: Chapter 4) ir 2023. gada ASV neonuāra asa sižeta filma ar Kiānu Rīvsu Džona Vika lomā. Filmas režisors ir Čads Stahelski. Filmā galvenās lomas atveido Donijs Jens, Bills Skašgords, Lorenss Fišbērns, Hirojuki Sanada, Šamiers Andersons, Lenss Rediks, Rina Savajama, Skots Adkinss un Ians Makšeins. Šī ir ceturtā daļa un turpinājums filmām "Džons Viks" (2014), "Džons Viks 2" (2017) un "Džons Viks 3: Parabellum" (2019). Filmā Džons Viks uzzin par iespēju sakaut Augsto Galdu un atgūt brīvību, bet ceļā viņam stājas jauns ienaidnieks. Par darbu pie ceturtās filmas "Džons Viks" filmu sērijā Lionsgate paziņoja vēl pirms trešās filmas pirmizrādes, 2019. gada maijā. Šī ir pirmā franšīzes filma, kuras viens no scenārija autoriem nav Džona Vika tēla autors Dereks Kolstads. Filmēšanas process norisinājās no 2021. gada jūnija līdz tā paša gada oktobrim Francijā, Vācijā, Ņujorkā un Japānā. Sākotnēji tika plānots, ka pirmizrāde notiks 2021. gada 21. maijā, tomēr to atlika COVID-19 pandēmijas dēļ. Filmas pirmizrāde notika 2023. gada 6. martā Londonā. Latvijā filmas pirmizrāde notika 2023. gada 24. martā. Filma saņēma augstu kritiķu novērtējumu un nopelnījusi vairāk nekā 426 miljonus ASV dolāru. «John Wick: Chapter 4 (2023)». Box Office Mojo. Skatīts: 2024. gada 10. janvārī. Bryan Alexander. «'John Wick: Chapter 4' underway, but don't expect a 'happy ending' for Keanu Reeves». USA TODAY (en-US). Skatīts: 2023-03-28. Zack Sharf. «Keanu Reeves Ended ‘John Wick 4’ Filming by Giving His Stunt Team the ‘Best Wrap Gift Ever’». IndieWire (angļu), 2021-10-27. Skatīts: 2023-03-28. Dave McNary. «‘John Wick 4,’ ‘The Hitman’s Wife’s Bodyguard’ Get New Release Dates». Variety (en-US), 2020-05-01. Skatīts: 2023-03-28. «John Wick: Chapter 4». Rotten Tomatoes. Skatīts: 28.03.2023. Frank Scheck. «‘John Wick: Chapter 4’ Review: Latest Entry in Keanu Reeves Franchise Is Pure, Over-the-Top Action Spectacle». The Hollywood Reporter (en-US), 2023-03-14. Skatīts: 2023-03-28. Tom Jorgensen. «John Wick: Chapter 4 Review». IGN (angļu), 2023-03-14. Skatīts: 2023-03-28. IMDb profils (angliski) AllMovie profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)