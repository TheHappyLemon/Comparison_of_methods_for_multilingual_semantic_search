Valentīns Judaškins (krievu: Валентин Абрамович Юдашкин; dzimis 1963. gada 24. oktobrī, miris 2023. gada 2. maijā) bija PSRS un Krievijas modes dizainers. Dzimis ebreju ģimenē. 1986. gadā pabeidza Maskavas Industriālo tehnikumu. Izgāja praksi Maskavas Modes namā pie Vjačeslava Zaiceva. Pēc studiju beigām strādāja Krievijas PSFR Centrālajā dizaina birojā par vecāko mākslinieku. 1987. gadā izveidoja savu pirmo kolekciju. 1989. gadā atklāja firmu Vali-Moda. Tajā pašā laikā sāka strādāt par Ludmilas Gurčenko, Laimas Vaikule un Allas Pugačovas stilistu. 1991. gada Parīzes modes nedēļas ietvaros prezentēja pirmo Judaškina kolekciju, kura sastāvēja no 150 modeļiem. Kopš tā laika regulāri piedalījās Parīzes modes nedēļā. Veidoja formastērpus Krievijas Olimpiskajai izlasei pirms 1994. un 1996. gada olimpiskajām spēlēm. 1999. gadā veidoja Krievijas futbola izlases formu. 2002. gadā absolvēja Krievijas Valsts teātra mākslas institūta producēšanas fakultāti. 2008. gadā palīdzēja izstrādāt dizainu Krievijas Bruņoto spēku uniformām. 2012. un 2018. gada Krievijas prezidenta vēlēšanās bija Vladimira Putina pilnvarotais pārstāvis. 2012. gada februārī ievēlēts par Krievijas deju sporta savienības prezidentu. No 2012. gada aprīļa bija diennakts televīzijas kanāla Стиль и мода galvenais redaktors. 2022. gada martā Francijas modes federācija atcēla Judaškina šovu, jo viņš nebija nosodījis Krievijas iebrukumu Ukrainā. 2016. gadā Judaškinam diagnosticēja nieres vēzi, kas ātri izplatījās. Miris 2023. gada 2. maijā. Apbedīts 6. maijā Trojekurovu kapos Maskavā. Krievijas Federācijas Nopelniem bagātais mākslas darbinieks (1999) Krievijas Federācijas Tautas mākslinieks (2005) Mākslas un Literatūras ordenis (Francija, 2007) Goda ordenis (2008) Ordenis "Par nopelniem Tēvijas labā" 4. pakāpe (2013) Goda Leģiona ordenis (Francija, 2013) Ordenis "Par nopelniem Tēvijas labā" 3. pakāpe (2018) «Биография Валентина Юдашкина». 7days.ru. «Биография Валентина Юдашкина. РИА Новости». RIA Novosti. «Полвека модных традиций - Валентин Юдашкин отмечает 50-летний юбилей». m24.ru. «Miris Krievijas modes dizainers Valentīns Judaškins». Apollo.lv. LETA. 2023. gada 2. maijā. Наталия Чурилова. «Олимпийская мода». lookatme.ru. «Доверенные лица, утверждённые ЦИК согласно постановлениям № 126/1057-7 от 12 января 2018, 131/1085-7 от 22 января 2018, 134/1108-7 от 30 января 2018». «Союз танцевального спорта России возглавил Валентин Юдашкин». Российская газета. «Валентин Юдашкин возглавил новый телеканал «Стиль и мода»». life-star.ru. «Валентин Юдашкин рассказал о лечении тяжелой болезни». lenta.ru. «Валентина Юдашкина похоронили на Троекуровском кладбище в Москве». life.ru. Vikikrātuvē par šo tēmu ir pieejami multivides faili. Skatīt: Valentīns Judaškins.