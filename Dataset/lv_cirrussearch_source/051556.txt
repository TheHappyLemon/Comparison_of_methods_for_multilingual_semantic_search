Skolioze (no grieķu: σκολιός (skoliōsis) — 'izliekums') ir iedzimta vai iegūta mugurkaula deformācija sāniskā virzienā, kas kombinējas ar skriemeļu rotāciju. Vizuāli skolioze izpaužas kā viena sāna izliekums un šajā pusē viena lāpstiņa ir lielāka par otru. Ejot vai stāvot viens plecs var būt uzrauts. Ņemot vērā sarežģītību un cilvēka mugurkaula locītavu daudzveidību, lielākajai daļai cilvēku jau kopš bērnības mugurkauls aug taisni un paliek taisns mūža garumā. Ir dažādi raksti par to, kas spēj traucēt šo normālo augšanas modeli, un var novest pat pie progresīvas un nopietnas mugurkaula deformācijas. Tā var attīstīties dažādos veidos, atkarībā no etioloģijas un vecuma, kurā tā sākusies. Tāpēc ir svarīgi izzināt skoliozes dabu, pievērst uzmanību agrīnai diagnostikai jau bērnībā. Arī prognozei, vismaz vispārīgā veidā, lai saprastu, kā ietekmēt skoliozes attīstību ar profilakses un koriģējošās vingrošanas palīdzību. 1. Funkcionālā skolioze ir atgriezenisks mugurkaula sānu izliekums bez rotācijas. To brīvprātīgi var labot pats pacients, vai novērst, likvidējot pamatcēloni. Etioloģija: Pastāvīgi slikta poza, stāja. To sauc arī par posturālo skoliozi. Sāpes un muskuļu spazms. Tas var būt sāpīgs mugurkaula saknes bojājums (sēžas skolioze), sāpīgs mugurkaula bojājums (iekaisums, audzējs), sāpīgs bojājums vēdera apvidū (apendicīts, perinefrisks abscess). Apakšējo ekstremitāšu- garuma starpība. Tā var būt faktiska apakšējās ekstremitātes saīsināšana. Acīmredzama apakšējās ekstremitātes saīsināšana (slīps gūžas griezums), adukcijas kontraktūra gūžas īsākajā pusē, abdukcijas kontraktūra gūžas garākajā pusē. 2. Strukturālā skolioze ir neatgriezenisks mugurkaula sānu izliekums ar skriemeļu rotāciju. Skoliozi var kompensēt, ja pleci ir vienā līmenī un tieši virs iegurņa. Tas ir iespējams, ja kompensācijas līknes attīstība notiek virs un zem galvenā līknes. Skolioze netiek uzskatīta par kompensētu, ja pleci nav vienā līmenī un ir sānu novirze no sānu līnijas. Apzīmējums labā un kreisā skolioze atkarīgs no izliekuma novietojuma puses pie galvenās līknes. Etioloģija: Idiopātiskā skolioze. Tā var būt zīdaiņu (var parādīties no dzimšanas līdz 3 gadu vecumam). Pusaudžu (var parādīties no 4 līdz 9 gadu vecumam). Jauniešu (var parādīties no 10 gadu vecuma līdz noslēdzas augšana). Osteopātiskā skolioze, kas varbūt iedzimta un iegūta. Iegūtas osteopātiskās skoliozes cēloņi var būt lūzumi, dislokācijas (traumatiskās un patoloģiskās skoliozes). Rahīti un osteomalācijas, vienpusējas plaušu slimības (emfizēma, vienpusējas plaušu operācijas, krūšu kurvja plastika) . 3. Neiropātiskās skoliozes var būt iegūtas un iedzimtas. Iedzimtās ir spina bifida ar mielodisplāziju, neirofibromatoze. Iegūtās ir poliemielīts, paraplēģija, smadzeņu paralīze, Frīdreiha ataksija, siringomielija. 4. Miopātiskā skolioze ir iedzimta un iegūta. Iedzimtā varbūt neiromuskulāras izcelsmes hipotonija (muguras muskuļu atrofija. Iegūtā varbūt muskuļu distrofija. Skoliozes iegūšanas kritiskais posms ir bērna skolas gaitu sākums, tādēļ vecākiem jāpievērš uzmanība skolēna stājai un gaitai. Bērniem un arī pieaugušiem cilvēkiem sēdošā darbā pie datora jānodrošina ergonomiska darba vieta un pareizi jāplāno darbs ar datoru. Ja mugurkaula deformācija ir spēcīga krūškurvja rajonā, tad skoliozes rezultātā var būt grūti normāli elpot, tādēļ pēc iespējas ātrāk ir jāuzsāk rehabilitācijas kurss. Rehabilitācija parasti notiek pēc pilnas programmas t.i. fizioterapija (ārstnieciskā vingrošana), masāžas, ūdens procedūras u.c. Ja cilvēkam, kuram ir spēcīga mugurkaula deformācija, ir grūti samierināties ar skoliozi, tad palīdzību var sniegt arī psihologs vai psihoterapeits. Ja cilvēkam ir skolioze, regulāri jānodarbojas ar fiziskām aktivitātēm. Rehabilitācijas pakalpojumu sniegšanas vietas: VSIA "Nacionālais rehabilitācijas centrs "Vaivari"" ortopēdijas rehabilitācijas programma (iespējams pakalpojumus saņemt gan stacionārā, gan ambulatori gan bērniem, gan pieaugušajiem). Par Nacionālā Veselības dienesta (NVD) līdzekļiem rehabilitācijas pakalpojumus nodrošina šādiem pacientiem: Pacientiem ar funkcionāliem ierobežojumiem, tātad, nodrošinot par NVD līdzekļiem rehabilitācijas pakalpojumus pacientiem ar skoliozi, pamatojoties uz veselības stāvokli, tiek izvērtēta rehabilitācijas nepieciešamība. NVD apmaksāto rehabilitācijas pakalpojumu sniegšanas kārtība iepriekš norādītajā rehabilitācijas centrā: Primārās veselības aprūpes ārsts (ģimenes ārsts, bērniem arī primārās veselības aprūpes pediatrs) nosūta pie fizikālās un rehabilitācijas medicīnas ārsta t.i. rehabilitologa, kurš apskata pacientu un nepieciešamības gadījumā, izvērtējot veselības stāvokli, nozīmē atbilstošas procedūras piem. vannas, dušas, minerālūdens baseinu, fizioterapiju (ārstniecisko vingrošanu) u.c. tas ir - sastāda individuālu rehabilitācijas plānu. Klusējošais bieds — skolioze[novecojusi saite] Darbs ar datoru un cilvēka veselība Robert B. Salter. Textbook of disorders and injuries of the musculoskeletal system. Lippincott Williams & Wilkins, 1999, 366-368 lpp.