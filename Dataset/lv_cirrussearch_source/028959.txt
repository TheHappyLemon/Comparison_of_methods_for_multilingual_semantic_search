Šis raksts ir par ēdienu. Par citām jēdziena Kama nozīmēm skatīt nozīmju atdalīšanas lapu. Kama (igauņu: kama) vai talkkuna (somu: talkkuna) ir somu un igauņu tradicionālais ēdiens. Tas ir no rupji samaltiem un grauzdētiem rudzu, kviešu un miežu graudiem un sausajiem zirņiem veidots miltu maisījums, ko sākotnēji kopā ar cūku taukiem vai sviestu ēda kā uzkodu, jo tas bija viegli pārnēsājams, ilgi uzglabājams un nebija jāgatavo. Mūsdienās miltu maisījumu izmanto konditorejā dažu saldo ēdienu un dzērienu gatavošanā, kā arī saldinātā (visbiežāk ar cukuru, medu, mellenēm vai augļiem) vai nesaldinātā veidā ēd brokastīs. To izmanto arī piena un skābo desertu gatavošanā, kas kopā ar meža ogām ir Igaunijai un Somijai raksturīgs ēdiens. Līdzīgs ēdiens ar nosaukumu pūtelis (lībiešu: kamārok, pūtiļ), kas gatavots no vārītiem, kaltētiem un maltiem graudiem un rūgušpienu vai svaigu pienu un ievārījumu, sastopams arī lībiešu virtuvē. Valdis Segliņš, Daiga Kunkulberga. Miltu konditorejas izstrādājumu ražošana. Rīga : RTU izdevniecība, 2013. 21. lpp. ISBN 978-9934-10-519-7. Jolanta Ozoliņa-Žogla. «Kama – igauņu nacionālais produkts». Delfi, 2013. gada 2. decembris. Skatīts: 2015. gada 7. maijā. «KAMA – iespējams, līdz šim labākais Igaunijas kulinārijas izgudrojums». focus.lv. 2013. gada 26. jūnijs. Skatīts: 2015. gada 7. maijā.[novecojusi saite] Informācija par kamu, ifood.tv Dženeta Marinska. Ziemeļkurzemes lībiešu tradicionālie ēdieni. Rīga : Līvõd Īt, 2016. 31 un 68. lpp. ISBN 978-9984-93-635-2. Informācija par kamu (angliski)