Somijas Centrs (somu: Suomen Keskusta) ir centriska, liberāla, agrāra politiskā partija Somijā. Dibināta 1906. gadā. Par partijas dibināšanu tiek uzskatīts 1906. gads, kad dibināta Somijas zemnieku apvienība (Suomen Maalaisväestön Liitto) un Dienvidpohjanmā jauno somu zemes apvienība (Etelä-Pohjanmaan Nuorsuomalainen Maalaisliitto). Abas partijas 1908. gadā apvienojās ar nosaukumu Zemes apvienība (Maalaisliitto). Zemes apvienības ideoloģiskais tēvs bija Santeri Alkiota. Partija atbalstīja tādas idejas kā humānismu, zemes garīgumu, zemniecībai līdzīgu brīvību, decentralizāciju, nabadzības novēršanu, progresīvismu. Pēc neatkarības iegūšanas konservatīvie spēki vēlējās Somijā iedibināt monarhiju. Tam pretojās Zemes apvienība, iestājoties par republikānisku valsts pārvaldes formu. 1919. gada vēlēšanās Zemes apvienība kļuva par otru lielāko partiju Eduskuntā. Zemes apvienība kopā ar Nacionālo Progresa partiju veidoja daudzas valdības. Tās premjerministri bija Kiesti Kallio 1922. gadā un Juho Sunila 1927. gadā. 1937. gadā Kiesti Kallio kļuva par Somijas prezidentu. 1956. gadā Zemes apvienības kandidāts Urho Kekonens, kurš pirms tam bija premjerministrs vairākas reizes, kļuva par prezidentu, un šo amatu ieņēma līdz 1982. gadam. 1959. gadā no Zemes apvienības atdalījās Somijas Lauku partija (Suomen maaseudun puolue). 1965. gadā Zemes apvienība tika pārdēvēta par Centra partiju (Keskustapuolue). 1982. gadā Liberālā tautas partija kļuva par Centra partijas "biedra partiju". Tā atdalījās pēc tam, kad Zviedrijas Liberālā tautas partija guva panākumus Zviedrijas parlamenta vēlēšanās. 1988. gadā Centra partija tika pārdēvēta par Somijas Centru (Suomen Keskusta). No 2003. līdz 2011. gadam Somijas Centrs bija lielākā partija Eduskuntā, un Mati Vanhanens bija premjerministrs septiņus gadus. 2011. gada vēlēšanās Somijas Centrs bija tikai ceturtā partija. 2015. gada vēlēšanās atguva pirmo vietu parlamentā, un kopā ar Somu partiju veidoja koalīciju. Somijas Centra vēlēšanu rezultāti Eduskuntā Somijas Centra partija