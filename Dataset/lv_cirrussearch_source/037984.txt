Pjetro Karera (itāļu: Pietro Carrera; 1573. gada 12. jūlijs Katānija — 1647. gada 18. marts Mesīna) bija Itālijas šahists un garīdznieks. Dzīvojis Sicīlijā. 1617. gadā publicējis traktātu "Šaha spēle" (itāļu: Il gioco de gli scacchi di D. Pietro Carrera diviso in otto libri), kurā pētījis šaha atklātnes un galotnes. Viens no karaļa gambīta variantiem ir nosaukts Kareras vārdā. Traktāts 1822. gadā ticis pārtulkots angļu valodā. Ap 1640. gadu ticis uzskatīts par vienu no vadošajiem šahistiem Eiropā. Aprakstījis arī savu šaha paveidu, kurā izgudrojis kombinētās figūras, kas apvienojušas jau esošo šaha figūru īpašības. Piemēram, figūra čempions varējusi izdarīt zirdziņa un torņa gājienus, bet figūra kentaurs — zirdziņa un laidņa gājienus. Rokāde Kareras šahā nav bijusi iespējama, bet bandinieks, sasniedzot beidzamo horizontāli, varējis pārvērsties tikai par dāmu, čempionu vai kentauru. 20. gadsimtā līdzīgu šaha paveidu piedāvājis arī Hosē Rauls Kapablanka. World Chess Championship History Carrera's Chess (angliski)