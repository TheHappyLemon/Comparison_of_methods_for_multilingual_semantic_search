Žermēna Heine-Vāgnere (dzimusi 1923. gada 23. jūnijā Rīgā, mirusi 2017. gada 7. decembrī) bija latviešu operdziedātāja, soprāns. Žermēna Heine dzimusi 1923. gadā Rīgā, viņas māte Erna Heine dziedāja Reitera korī, bet mātes brālis Alberts Verners bija operdziedātājs. Mācījās Rīgas 1. pamatskolā, vēlāk 3. ģimnāzijā. Studēja operdziedāšanu Latvijas konservatorijā pie Hertas Lūses un Marijas Bolotovas, studijas beidza 1950. gadā. Apprecējās ar arhitektu Nikolaju Vāgneru. Tajā pat gadā Žermēna Heine-Vāgnere kļuva par Operas un baleta teātra solisti. Viņas pirmā loma pēc Konservatorijas beigšanas bija Santuca Pjetro Maskanji operā "Zemnieka gods". 1955. gadā viņa saņēma pirmo prēmiju V Vispasaules studentu un jaunatnes festivālā Varšavā. Savas dziedātājas karjeras 25 gados nodziedājusi 39 lomas. Žermēnas Heines-Vāgneres pēdējā iziešana uz operskatuves notika 1975. gadā titullomā Pučīni operā "Turandota". Koncertos un ierakstos piedalījās līdz 1985.gadam. Mūža nogali pavadīja vientuļi savā dzīvoklī Tērbatas un Elizabetes ielas stūrī. 1995. gadā saņēma trešās pakāpes Triju Zvaigžņu ordeni, 2001. gadā balvu par mūža ieguldījumu un 2013. gadā Latvijas Gāzes un LNOB balvu "Leģendārs mūžs mākslā". Mirusi 2017. gada 7. decembrī 94 gadu vecumā. Latvijas PSR Nopelniem bagātā skatuves māksliniece (1954) Darba Sarkanā karoga ordenis (1956) Latvijas PSR Tautas skatuves māksliniece (1956) Latvijas PSR Valsts prēmija (1957) PSRS Tautas skatuves māksliniece (1969) Triju Zvaigžņu ordenis (III šķira, 1995) Lielā mūzikas balva (par mūža ieguldījumu, 2001) «Operas Turandota iestudējumam - 30». diena.lv. 2004-01-09. Skatīts: 2013-02-04. «timenote.info». Arhivēts no oriģināla, laiks: 07.12.2020. Skatīts: 29.07.2018. «Mirusi operdziedātāja Žermēna Heine-Vāgnere». delfi.lv. Ruta Ruņģe. Žermēna Heine-Vāgnere. Liesma, 1985. 170. lpp. Raksts diena.lv