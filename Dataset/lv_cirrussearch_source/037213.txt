Frenklins Pīrss (angļu: Franklin Pierce; dzimis 1804. gada 23. novembrī, miris 1869. gada 8. oktobrī) bija Amerikas Savienoto Valstu četrpadsmitais prezidents, pārstāvēja Demokrātisko partiju. Prezidenta amatā bija no 1853. gada 4. marta līdz 1857. gada 4. martam. Viņš uzskatīja abolicionisma kustību kā būtisku draudu valsts pastāvēšanai. Viņš atsvešināja pretverdzības grupas, atbalstot un parakstot Kanzasas—Nebraskas likumu un īstenojot aizbēgušo vergu likumu; viņam neizdevās novērst konfliktu starp ziemeļiem un dienvidiem, radot dienvidu atšķelšanos un augsni Amerikas pilsoņu karam. Politikas zinātnieki Frenklinu Pīrsu ir atzinuši par vienu no sliktākajiem ASV prezidentiem. Frenklins Pīrss ir dzimis 1804. gada 23. novembrī Hilsboro, Ņūhempšīras štatā. Viņa tēvs Bendžamins Pīrss bija leitnants ASV Neatkarības karā. 12 gadu vecumā beidza mācīties vispārējās skolās un sāka mācīties privātskolās. 15 gadu vecumā iestājās Bovdoinas koledžā, kur labi padevās publiskā runa. Pabeidzis koledžu, Frenklins Pīrss uzsāka mācības Northemptonas tieslietu skolā. 1827. gadā Konkordē, Ņūhempšīras štatā, uzsāka jurista praksi. 1837. gadā Pīrss tika ievēlēts ASV Senātā kā senators no Ņūhempšīras. 1842. gadā viņš atkāpās no amata un atkal strādāja par juristu. Piedalījās ASV—Meksikas karā (1846–1848) ģenerāļa Vinfīlda Skota pakļautībā. 1852. gadā kandidēja ASV prezidenta vēlēšanās, tajās pārliecinoši uzvarot pār Vigu partijas kandidātu Vinfīldu Skotu. Frenklins Pīrss nomira 64 gadu vecumā, 1869. gada 8. oktobrī, no aknu cirozes. «Politikas zinātnieki: Tramps ir visu laiku sliktākais ASV prezidents». tvnet.lv. Skatīts: 2018. gada 24. jūlijā. Vikikrātuvē par šo tēmu ir pieejami multivides faili. Skatīt: Frenklins Pīrss. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski)