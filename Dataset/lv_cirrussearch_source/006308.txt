Žeroms d'Ambrosio (Jérôme d'Ambrosio; dzimis 1985. gada 27. decembrī Eterbēkā, Beļģijā) ir itāļu izcelsmes beļģu autosportists. 2011. gadā viņš debitēja F1 sacīkstēs Virgin Racing sastāvā. D'Ambrosio karjeru sāka kā kartinga braucējs 1995. gadā, viņš 3 reizes izcīnija Beļģijas čempiona titulu dažādās vecuma grupās. 2003. gadā pārgāja uz Formula Renault sacīkšu klasi, kā arī startēja vācu Formula König čempionātā. Jau 2004. gadā d'Ambrosio nonāca F1 uzmanība sloka, kad piedalījas Renault komandas rīkotajā jauno braucēju programmā, kur uzstādīja vislabāko rezultātu, taču dalību programmā neturpināja. 2005. gadā pārgāja uz Itālijas Formula Renault čempionātu. 2007. gadā d'Ambrosio startēja jaunizveidotajā International Formula Master sērijā, kur uzvarot piecās sacīkstēs izcīnija pirmo vieto kopvērtējumā. 2008. gadā kopā ar Kamui Kobajaši piedalījās GP2 sērijas sacīkstēs DAMS komandas sastāvā. 2010. gada janvārī tika paziņots ka d'Ambrosio būs Renault komandas rezerves braucējs. Sākot ar septembri viņš nomainīja di Grassi piektdienas brīvajos treniņbraucienos. 2010. gada 21. decembrī Virgin Racing apstpirināja d'Ambrosio kā pilotu 2011. gada sezonai. Savā pirmajā sezonā d'Ambrosio finišēja 16 no 19 sacīkstēm, labāko rezultātu - 14. vietu sasniedzot Austrālijas un Kanādas posmos. Sezonu d'Ambrosio pabeidza 24. vietā, pēc sezonas beigām "Virgin" komanda paziņoja, ka nepagarinās līgumu un d'Ambriso vietā noslēdza līgumu ar franču pilotu Šarlu Piku. Sacīkstes treknrakstā sāktas no pirmās starta pozīcijas. Sacīkstēs slīprakstā ir uzrādīts ātrākais apļa laiks. «Žeroma d'Ambrosio CV». Gravity Sport Management. Skatīts: 2011. gada 31. janvārī. (angliski) «"Virgin" komandas sastāvā startēs Žeroms d'Ambrosio». 2010. gada 21. decembrī. Skatīts: 2011. gada 31. janvārī. (angliski) Vikikrātuvē par šo tēmu ir pieejami multivides faili. Skatīt: Žeroms d'Ambrosio. Driver Database profils (angliski) Motorsportstats profils (angliski) Racing-Reference driver profils (angliski) eWRC-results.com profils (angliski) Mājaslapa (angliski)