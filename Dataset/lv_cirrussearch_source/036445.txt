Lignocerīnskābe (tetrakozānskābe, С23Н47СООН) pieder pie piesātinātajām taukskābēm. Lignocerīnskābe ir balta kristāliska (adatveida kristāli) viela. Atrodama koku sveķos, vaskos (no tā cēlies vielas nosaukums — latīņu: lignum — koks, latīņu: cera — vasks), cerebrozīdos, iespējams, zemesriekstu eļļā. Lignocerīnskābe atrodama arī karnaubas vaskā (Brazīlijas vaska palmas lapu vaskā), tādēļ senāk to sauca par karnaubas skābi. Rodas lignīna ražošanā kā blakusprodukts. Gandrīz tīru lignocerīnskābi var iegūt no buksuskoka sveķiem. Reducējot lignocerīnskābi, var iegūt lignocerilspirtu.