"Starp divām pasaulēm" (angļu: Twixt) ir 2011. gada šausmu filma, kuras režisors, producents un scenārija autors ir Frānsiss Fords Kopola. Filmā galvenās lomas atveido Vels Kilmers, Brūss Derns, Elle Faninga un Bens Čaplins. Filma stāsta par šausmu romānu rakstnieku Holu Baltimoru (Kilmers), kurš ir ieradies nelielā mazpilsētā dalīt autogrāfus. Vietējais šerifs (Derns) ierosina viņam kopā uzrakstīt grāmatu par noslēpumainu slepkavību, kas reiz notikusi pilsētā. Sākotnēji Hols nepiekrīt, bet pēc vairākiem dīvainiem sapņiem piekrīt slepkavību izmeklēt dziļāk. "Starp divām pasaulēm" pirmizrāde notika 2011. gada 4. septembrī Toronto Starptautiskajā kinofestivālā. Atsauksmes par filmu bija pārsvarā negatīvas. Vairāki kritiķi to ir dēvējuši par vāju un neskatāmu. Savukārt Le Monde, Variety un Cahiers du cinéma filmu novērtēja pozitīvi. Cahiers du cinéma to nosauca par 2012. gada trešo labāko filmu. «Twixt (2012)». The Numbers. Skatīts: 2022. gada 25. oktobrī. G. Allen Johnson. «'Twixt' review: Ghostly girl guides writer». SFGATE (en-US), 2012-08-09. Skatīts: 2022-10-25. «Francis Ford Coppola's 'Twixt' opens in France to critical acclaim». Hypable (en-US). 2012-04-13. Skatīts: 2022-10-25. Rob Nelson, Rob Nelson. «Twixt». Variety (en-US), 2011-09-12. Skatīts: 2022-10-25. «Top Ten 2012». Cahiers du Cinéma (fr-FR). Skatīts: 2022-10-25. IMDb profils (angliski) AllMovie profils (angliski) Turner Classic Movies profils (angliski) Metacritic profils (angliski) Rotten Tomatoes profils (angliski)