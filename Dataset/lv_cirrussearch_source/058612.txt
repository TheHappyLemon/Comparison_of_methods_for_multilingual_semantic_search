Veoneer, Inc. ir ASV, Delavērā reģistrēts autobūves tehnoloģiju piegādātājs. Uzņēmuma galvenais birojs atrodas Stokholmā, Zviedrijā. Tas ir dibināts 2018. gadā, atdaloties no uzņēmuma Autoliv. Uzņēmuma īpašnieks ir ASV investīciju uzņēmums SSW Partners. Veoneer piedāvā "ierobežojošās vadības sistēmas" jeb pasīvās drošības sistēmās, kas analizē datus no dažādiem sensoriem, lai iedarbinātu pirmssadursmes un avārijas pasažieru aizsardzību (piemēram, drošības jostu pievilkšana un gaisa spilvenu atvēršana), kad sistēma konstatē, ka ir notikusi sadursme. Veoneer tika dibināts 2018. gada 29. jūnijā, kad no Zviedrijas automašīnu drošības sistēmu ražotāja Autoliv tika atdalīts elektronikas un automatizētās braukšanas bizness. No Autoliv tika iegūtas bremžu kontroles sistēmu kopuzņēmuma Autoliv-Nissin Brake Systems 51 % kapitāldaļas (tas tika pārdēvēts par Veoneer-Nissin Brake Systems), kā arī autonomās braukšanas programmatūras izstrādes kopuzņēmuma Zenuity 50 % kapitāldaļu. 2019. gada 28. jūnijā Veoneer no Nissin Kogyo iegādājās kopuzņēmuma Veoneer-Nissin Brake Systems ASV biznesu (to pārdēvēja par Veoneer Brake Systems). 2020. gada 3. februārī Veoneer-Nissin Brake Systems Japānas un Ķīnas bizness tika pārdots Nissin Kogyo un Honda Motor. 2020. gada 2. aprīlī tika paziņots, ka kopuzņēmums Zenuity tiks sadalīts: izstrādes centrus ASV un Vācijā pārņems Veoneer, bet izstrādes centrus Zviedrijā un Ķīnā pārņems Volvo Cars; sadalīšana tika pabeigta 2. jūlijā. 2020. gada 11. augustā tika pabeigta ASV bremžu vadības sistēmu biznesa pārdošana Vācijas uzņēmumam ZF Friedrichshafen AG. 2021. gada 26. janvārī Veoneer noslēdza līgumu ar ASV mikroelektronikas ražotāju Qualcomm par uzlabotas vadītāja palīdzības sistēmas, kopējas un autonomas braukšanas risinājumu platformas Arriver kopīgu izstrādi. 2021. gada 23. jūlijā Veoneer vienojās, ka Kanādas automašīnu sistēmu uzņēmums Magna International Inc. iegādāsies Veoneer par 3,8 miljardiem ASV dolāru. Augustā Veoneer saņēma izdevīgāku apvienošanās piedāvājumu no Qualcomm. 4. oktobrī tika panākta vienošanās, ka Qualcomm un investīciju uzņēmums SSW Partners par 4,5 miljardiem USD iegādāsies Veoneer. Darījums tika pabeigts 2022. gada 1. aprīlī, SSW Partners iegūstot visas Veoneer kapitāldaļas. Savukārt 4. aprīlī, saskaņā ar vienošanos, SSW Partners autonomās braukšanas programmatūras operācijas (Arriver) pārdeva uzņēmumam Qualcomm, paturot tikai Veoneer Tier-1 piegādes biznesu. 2022. gada 20. decembrī tika paziņots, ka SSW Partners ir vienojies ar Magna International par Veoneer aktīvās drošības sistēmu pārdošanu par 1,52 miljardiem USD. Darījums pabeigts 2023. gada 1. jūnijā, un tas ietvēra radarus, lidarus, termiskas nakts redzamības kameras, redzes sistēmas, nakts braukšanas palīgsistēmas, aktīvās drošības sensorus, mono un stereo redzamības kameras, un citus sensorus. Veoneer palika ierobežojošās vadības sistēmas jeb pasīvās drošības sistēmās. 2023. gada 6. decembrī tika paziņots, ka investīciju fonds, ko pārvaldīja American Industrial Partners, no SSW Partners LP iegādāsies Veoneer ierobežojuma kontroles sistēmu biznesu. Veoneer Finishes Sale of Joint Venture Pieces Mike Geylin, thebrakereport.com, February 4, 2020 Qualcomm and SSW Partners Reach Definitive Agreement to Acquire Veoneer Qualcomm, Oct 4, 2021 Qualcomm Completes Acquisition of Arriver Business from SSW Partners Apr 4, 2022, Qualcomm Magna to acquire Veoneer's active safety business Evertiq, December 20, 2022 American Industrial Partners Capital Fund VII to Acquire Veoneer's Restraint Control Systems Business Veoneer, December 6, 2023 Vikikrātuvē par šo tēmu ir pieejami multivides faili. Skatīt: Veoneer. Veoneer, Inc. vietne