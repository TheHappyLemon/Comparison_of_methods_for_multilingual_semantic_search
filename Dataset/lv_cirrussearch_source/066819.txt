Koordinātas: 84°20′S 166°25′E﻿ / ﻿84.333°S 166.417°E﻿ / -84.333; 166.417 Kērkpatrika kalns (angļu: Mount Kirkpatrick) ir kalns Antarktīdā, Transantarktīdas kalnu augstākā virsotne. Izvietojies Karalienes Aleksandras grēdā. Kalnu atklāja britu ekspedīcija (1907—1909) Ernesta Šekltona vadībā un nodēvēja par godu ekspedīcijas sponsoram, skotu biznesmenim no Glāzgovas Aleksandram Braisam Kērkpatrikam (Alexander Bryce Kirkpatrick). Kērkpatrika kalns ir viena no bagātīgākajām fosiliju atradnēm Antarktīdā. To 1991. gadā atklāja amerikāņu paleontologa Viljama Hamera (William R. Hammer) vadītā ekspedīcija aptuveni 4100 metru augstumā vulkāniskajā Hansona formācijā. Fosilijas lielākoties attiecas uz mezozoja ēru. Kalnā tika atklāts arī Cryolophosaurus — pirmā kontinentā atklātā plēsīgo dinozauru suga. «Kerkpatrika kalns». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 353. lpp. Dinosaur World. Cryolophosaurus ellioti