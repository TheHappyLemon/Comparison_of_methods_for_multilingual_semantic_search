Ļevs Polugajevskis (krievu: Лев Абрамович Полугаевский; 1934. gada 20. novembris, Mogiļeva - 1995. gada 30. augusts, Parīze) bija ebreju tautības padomju starptautiskais lielmeistars šahā (1962), ilggadējais Pasaules šaha čempiona nosaukuma pretendents. Otrā pasaules kara sākumā ģimene evakuējusies no Baltkrievijas uz Kuibiševu, kur Polugajevskis 7 gadu vecumā iemācījies spēlēt šahu. 1961. gadā uzvarējis Krievijas šaha čempionātā un PSRS šaha čempionātā ieņēmis 2. vietu. Šo pašu rezultātu atkārtojis PSRS šaha čempionātā 1965. gadā. 1967. gadā PSRS šaha čempionātā dalījis pirmo vietu ar Mihailu Tālu,, bet 1968. gadā atkārtoti uzvarējis PSRS šaha čempionātā. 1969. gadā PSRS šaha čempionātā dalījis pirmo vietu ar Tigranu Petrosjanu, bet zaudējis papildmačā ar 1½:3½. PSRS izlases sastāvā piedalījies septiņās Pasaules šaha olimpiādēs (1966-1970, 1978-1984), no kurām sešas reizes bijis uzvarētājs komandas sastāvā (1966, 1968, 1970, 1980, 1982, 1984), bet vienu reizi ieguvis sudraba medaļu (1978). Individuāli olimpiādēs ieguvis trīs sudraba (1966, 1968, 1978) un bronzas medaļu (1970). Eiropas komandu šaha čempionātā piedalījies sešas reizes (1961, 1970, 1977-1989) un visas reizes bijis uzvarētājs PSRS izlases sastāvā. Izcīnījis arī trīs zelta (1961, 1970, 1980) un sudraba medaļu (1983) individuālā ieskaitē. 1985. gadā PSRS izlases sastāvā uzvarējis 1. Pasaules komandu šaha čempionātā. Divas reizes (1956, 1957) PSRS izlases sastāvā uzvarējis arī Pasaules studentu komandu šaha čempionātos. Vairākkārt piedalījies Pasaules šaha čempiona nosaukuma izcīņas cikla starpzonu turnīros, trīs reizes pēc kārtas (1973, 1976, 1979) iekļūstot pretendentu mačos: 1970. gadā Palma de Maļorkā (Spānija) dalījis 9.-10. vietu. 1973. gadā Petropolisā (Brazīlija) dalījis 2.-4. vietu, pēc papildturnīra apsteidzot Jefimu Helleru iekļuvis pretendentu mačos. 1976. gadā Manilā dalījis 2.-3. vietu, iekļuvis pretendentu mačos. 1979. gadā Rīgā 2.vieta, iekļuvis pretendentu mačos. 1982. gadā Tolukā (Meksika) dalījis 4.-7. vietu. 1985. gadā Bīlē (Šveice) dalījis 7.-9. vietu. 1987. gadā Zagrebā dalījis 8.-11. vietu. Rezultāti pretendentu mačos: 1974. gads - Maskavā zaudējis 1/4 finālā Anatolijam Karpovam ar 0:3 (neizšķirti netika ņemti vērā). 1977. gads - Lucernā (Šveice) uzvarējis 1/4 finālā Enriki Mekingu ar 6½:5½, pēc tam zaudējis Eviānā (Francija) 1/2 finālā pret Viktoru Korčnoju ar 4½:8½. 1980. gads - Alma-Ata uzvarējis 1/4 finālā Mihailu Tālu ar 5½:2½, pēc tam zaudējis Buenosairesā 1/2 finālā pret Viktoru Korčnoju ar 6½:7½.. Par panākumiem šahā apbalvots ar PSRS nopelniem bagātā sporta meistara nosaukumu (1969) un Tautu draudzības ordeni (1981). Bijis pazīstams arī kā atklātņu teorētiķis, kura vārdā ir nosaukts variants sicīliešu aizsardzībā. Miris Parīzē pēc sarežģītas galvas smadzeņu audzēja operācijas. Apglabāts Parīzē, Monparnasas kapsētā. XXI Championship of USSR - Omsk 1961 29 Championship of USSR Baku 16.11-20.12.1961 33 Championship of USSR Tallinn 21.11-24.12.1965 35 Championship of USSR - Kharkov 7-27.12.1967 36 Championship of USSR Alma-Ata 30.12-1.2.1968 37 Championship of USSR Moscow 6.9-12.10.1969 1970 Palma de Mallorca Interzonal Tournament 1973 Petropolis Interzonal Tournament 1976 Manila Interzonal Tournament 1979 Riga Interzonal Tournament 1982 Toluca Interzonal Tournament 1985 Biel Interzonal Tournament 1987 Zagreb Interzonal Tournament «1973-75 Candidates Matches». Arhivēts no oriģināla, laiks: 2016. gada 21. martā. Skatīts: 2013. gada 2. decembrī. «1976-78 Candidates Matches». Arhivēts no oriģināla, laiks: 2013. gada 25. septembrī. Skatīts: 2013. gada 2. decembrī. 1979-81 Candidates Matches Ļevs Polugajevskis šahista profils vietnē chessgames.com Ļevs Polugajevskis šahista profils vietnē 365chess.com Ļevs Polugajevskis šahista profils vietnē chesstempo.com Ļevs Polugajevskis šahista profils vietnē olimpbase.org (Pasaules šaha olimpiādes) Ļevs Polugajevskis šahista profils vietnē olimpbase.org (Eiropas komandu šaha čempionāti) Ļevs Polugajevskis šahista profils vietnē olimpbase.org (Pasaules komandu šaha čempionāti) Ļevs Polugajevskis šahista profils vietnē olimpbase.org (Pasaules studentu komandu šaha čempionāti) Ļevs Polugajevskis šahista profils vietnē olimpbase.org (PSRS komandu čempionāti) Ļevs Polugajevskis šahista profils vietnē olimpbase.org (PSRS komandu kausi)