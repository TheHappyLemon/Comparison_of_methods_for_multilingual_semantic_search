Rejs Robsons (angļu: Ray Robson; dzimis 1994. gada 25. oktobrī Guamā) ir ASV starptautiskais lielmeistars šahā (2010). Šahu iemācījies spēlēt trīs gadu vecumā, kad ģimene pārcēlusies no Guamas salas uz Floridu. Kopš 2004. gada pārstāvējis ASV dažādās Pasaules junioru šaha čempionātu vecumu grupās. Divas reizes pēc kārtas (2005, 2006) dalījis pirmo vietu Panamerikas junioru šaha čempionātos. 2007. gadā uzvarējis šaha turnīrā Čikāgā, bet 2008. gadā bijis labākais šaha turnīrā Maiami. 2009. gadā kļuvis par ASV junioru šaha čempionu un piedalījies Pasaules kausa šahā izcīņā pēc izslēgšanas sistēmas, kur 1. kārtā zaudējis Baaduram Džobavam. Arī 2011. gada Pasaules kausa šahā izcīņā izstājies 1. kārtā pēc zaudējuma Etjēnam Bakro). 2013. gada Pasaules kausa šahā izcīņā 1. kārtā uzvarējis Andriju Volokitinu, bet 2. kārtā zaudējis citam Ukrainas šaha lielmeistaram Vasiļam Ivančukam. 2015. gadā Sentluisā izcīnījis sudraba medaļu ASV šaha čempionātā. 2021. gada oktobrī izcīnījis 6. vietu ASV šaha čempionātā. 2022. gada oktobrī Sentluisā izcīnījis 2. vietu ASV šaha čempionātā. 2023. gada oktobrī Sentluisā izcīnījis 6. vietu ASV šaha čempionātā. Pārstāvējis ASV komandu lielākajos komandu šaha turnīros: Pasaules šaha olimpiādēs piedalījies 3 reizes (2012, 2016-2018). Komandu vērtējumā izcīnījis zelta (2016) un sudraba (2018) medaļas; Pasaules komandu šaha čempionātos piedalījies 2 reizes (2010, 2013). Komandu vērtējumā izcīnījis sudraba (2010) medaļu; Panamerikas komandu šaha čempionātā piedalījies 2013. gadā. Komandu vērtējumā izcīnījis zelta medaļu, bet individuālajā vērtējumā izcīnījis sudraba medaļu. Par panākumiem turnīros FIDE 2008. gadā Robsonam piešķīrusi starptautiskā meistara (IM), bet 2010. gadā - starptautiskā lielmeistara (GM) nosaukumu. 2009 World Cup 2011 World Cup «2013 World Cup». Arhivēts no oriģināla, laiks: 2016. gada 21. oktobrī. Skatīts: 2016. gada 21. septembrī. U.S. Champ Final: Who else?! 2021 U.S. Chess Championship Pairings & Results | www.uschesschamps.com 2023 U.S. Championships OlimpBase :: Men's Chess Olympiads :: Ray Robson OlimpBase :: World Men's Team Chess Championship :: Ray Robson OlimpBase :: Panamerican Team Chess Championship :: Ray Robson Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)