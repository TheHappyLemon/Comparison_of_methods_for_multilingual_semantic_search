Fabiāno Karuāna (itāļu: Fabiano Caruana; dzimis 1992. gada 30. jūlijā, Maiami) ir Itālijas un ASV starptautiskais lielmeistars šahā (2007). Piedzimis itāļu izcelsmes amerikāņu ģimenē Floridā. Ir ASV un Itālijas dubultpilsonis. 1996. gadā viņa ģimene pārvākusies uz Ņujorku, kur Karuāna iemācījies spēlēt šahu. No astoņu gadu vecuma jau aizrāvies ar šahu, bet no deviņu gadu vecuma sācis piedalīties nopietnos turnīros. 2002. gadā kļuvis par jaunāko ASV šahistu, kas turnīrā uzvarējis lielmeistaru (cietušais bija Latvijā dzimušais Aleksandrs Voitkēvičs). Tajā pašā gada uzvarējis Panamerikas junioru čempionātā (U-10), bet 2003. gadā atkārtojis šo panākumu U-12 vecuma grupā. 2004. gadā pārcēlies uz dzīvi Madridē un savu šahista karjeru turpinājis Eiropā, kur pārstāvējis Itāliju. Četras reizes uzvarējis Itālijas šaha čempionātos (2007, 2008, 2010, 2011). Itālijas un ASV izlašu sastāvā piedalījies šaha komandu sacensībās: Pasaules šaha olimpiādēs piedalījies 6 reizes (2008-2018). Komandu vērtējumā izcīnījis zelta (2016) un sudraba (2018) medaļas. Individuālajā vērtējumā izcīnījis sudraba (2018) medaļu; Eiropas komandu šaha čempionātos piedalījies 4 reizes (2007-2013). 2007. gadā 14 gadu, 11 mēnešu un 20 dienu vecumā kļuvis par ASV un Itālijas jaunāko lielmeistaru visu laiku vēsturē. Dažādu starptautisko šaha turnīru uzvarētājs. 2014. gadā izcīnījis Pasaules vicečempiona titulu ātrajā šahā. Tajā pašā gadā izcīnījis ievērojamu panākumu Sentluisā, kur starptautiskajā šaha turnīrā Sinquefield Cup startējis ar 7 uzvarām pēc kārtas, bet kopvērtējumā izcīnījis 8½ punktus 10 partijās un par 3 punktiem apsteidzis Pasaules čempionu šahā Mangnusu Kārlsenu. 2015. gada jūnijā atkal atgriezies ASV šaha federācijas paspārnē. 2017. gada aprīlī Sentluisā kopā ar Hikaru Nakamuru un Varužanu Akopjanu dalījis 3.-5. vietu ASV šaha čempionātā (uzvarējis Veslijs So). 2019. gadā dalījis 2.-3. vietu ASV šaha čempionātā. 2018. gada martā Berlīnē uzvarējis pretendentu turnīrā un izcīnījis tiesības piedalīties mačā par Pasaules čempiona nosaukumu šahā. 2018. gadā Sentluisā izcīnījis sudraba medaļu ASV šaha čempionātā. 2018. gada novembrī Londonā zaudējis mačā par Pasaules čempiona šahā nosaukumu pret Norvēģijas lielmeistaru Magnusu Karlsenu ar 6:9. 2019. gada oktobrī Daglasā izcīnījis 2. vietu FIDE Grand Swiss turnīrā. 2021. gada janvārī ierindojies 4. vietā Veikanzē (Nīderlande) vadošo lielmeistaru šaha turnīrā. 2021. gada aprīlī Jekaterinburgā palicis 4. vietā Pasaules šaha čempionāta pretendentu turnīrā. 2021. gada jūnijā Bukarestē dalījis 7.-8. vietu Grand Chess Tour 1. posma turnīrā. 2021. gada oktobrī izcīnījis 2. vietu ASV šaha čempionātā. 2021. gada novembrī Rīgā izcīnījis 2. vietu 2021. gada "FIDE Chess.com Grand Swiss" turnīrā un iekļuvis 2022. gada FIDE Pretendentu turnīrā. 2022. gada janvārī dalījis 7.-8. vietu tradicionālajā Tata Steel Masters lielmeistaru turnīrā. 2022. gada jūlijā Madridē ierindojies 5. vietā Pasaules šaha čempionāta pretendentu turnīrā. 2022. gada oktobrī Sentluisā uzvarējis ASV šaha čempionātā. 2022. gada decembrī Almati dalījis 2.-3. vietu Pasaules ātrā šaha čempionātā. 2023. gada maijā Bukarestē uzvarējis starptautiskajā lielmeistaru šaha turnīrā GCT Superbet Chess Classic. 2023. gada augustā Baku izcīnījis 3. vietu FIDE Pasaules kausa izcīņā šahā, pusfinālā piekāpjoties Ramešbābu Pragnanandhā, bet mazajā finālā uzvarot Nidžatu Abasovu, un iekļuvis FIDE pretendentu turnīrā. 2023. gada oktobrī Sentluisā uzvarējis ASV šaha čempionātā. 2023. gada novembrī Daglasā izcīnījis 10. vietu "FIDE Grand Swiss" turnīrā. Fabulous Fabiano 14° Campeonato Panamericano u10 (boys) 2002 15° Campeonato Panamericano u12 (boys) 2003 Magnus Carlsen is World Rapid Chess Champion! Sinquefield 10: Draws end magnificent event Transfers in 2015 «2017 U.S. Championship». Arhivēts no oriģināla, laiks: 2017. gada 15. aprīlī. Skatīts: 2017. gada 11. aprīlī. Results | www.uschesschamps.com «2018 FIDE World Chess Candidates Tournament 10.-27.03.2018.». Arhivēts no oriģināla, laiks: 24.03.2018. Skatīts: 28.03.2018. «U.S. CHESS CHAMPS 2018». Arhivēts no oriģināla, laiks: 2019. gada 7. jūlijā. Skatīts: 2018. gada 2. maijā. Magnus Carlsen beats Fabiano Caruana to win World Chess Championship «FIDE Chess.com Grand Swiss 2019». Arhivēts no oriģināla, laiks: 2019. gada 4. novembrī. Skatīts: 2019. gada 22. oktobrī. Tata Steel Chess Tournament 2021 2020-2021 FIDE World Chess Candidates Tournament Grand Chess Tour Bucharest 2021 2021 U.S. Chess Championship 2021 FIDE Chess.com Grand Swiss ChessPro. Tata Steel Masters. Вейк-ан-Зее, Нидерланды 2022. Все о турнире Candidates Tournament 2022 Pairings & Results | www.uschesschamps.com 2022 FIDE World Rapid & Blitz Championship Rapid Open 2023 GCT Superbet Chess Classic Chess World Cup 2023 2023 U.S. Championships 2023 FIDE Grand Swiss Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Šahista profils olimpbase.org mājaslapā (Pasaules šaha olimpiāde) (angliski) Šahista profils olimpbase.org mājaslapā (Eiropas komandu šaha čempionāts) (angliski)