2011. gada Eiropas Jaunatnes vasaras olimpiskais festivāls (turku: 2011 Avrupa Gençlik Olimpik Oyunları, zināms arī kā EYOF 2011 Trabzon) bija 11. Eiropas Jaunatnes vasaras olimpiskais festivāls. Tas tika aizvadīts Turcijas pilsētā Trabzonā no 2011. gada 23. jūlija līdz 29. jūlijam. Sacensībās startēja 3138 sportisti no 49 Eiropas valstīm. Sportisti startēja 9 sporta veidos, 109 dažādās disciplīnās. Olimpiskā festivāla atklāšanas un noslēguma ceremonija notika Huseina Avni Akera stadionā. 2011. gada Eiropas Jaunatnes vasaras olimpiskā festivāla programmā bija iekļauti 9 sporta veidi. Tas bija tikpat cik iepriekšējā 2009. gada festivālā, bet tomēr par diviem sporta veidiem mazāk, nekā 2007. gada festivālā. Tajā reizē programmā bija iekļauts arī galda teniss un ūdenspolo. Medaļas kopumā tika pasniegtas 109 dažādās disciplīnās. 2011. gada Eiropas jaunatnes vasaras olimpiskā festivāla 8 sporta veidi no deviņiem, izņemot riteņbraukšanu, notika Trabzonas apkārtē. Kopumā sacensības tika aizvadītas 12 dažādās arēnās/norises vietās. Tika gan atjaunotas esošās sporta zāles, gan arī šim festivālam tika uzceltas jaunas arēnas. Festivāla kopējās izmaksas sasniedza 350 miljonus turku liru (aptuveni 210 miljonus ASV dolāri), ieskaitot papildu izmitināšanas vietu būvniecību par 90 miljoniem lirām aptuveni 54 miljoni dolāri) olimpiskajam ciematam Melnās jūras Tehniskās universitātes pilsētiņā. No visām 49 festivālā startējošajām valstīm 35 izcīnīja medaļas. Visvairāk medaļu, 54 medaļas, ieguva Krievijas sportisti. Latvijas sportisti šajā festivālā izcīnīja 5 medaļas. Mınyar, Vahap. «Kaçan şampiyonluk Trabzonlu'nun içini yaktı, 350 milyon liralık EYOF yatırımı ateşi söndüremedi». Hürriyet (Turkish), 2011-05-30. Skatīts: 2011-07-31. Oficiālā mājaslapa (turku un angļu valodās)