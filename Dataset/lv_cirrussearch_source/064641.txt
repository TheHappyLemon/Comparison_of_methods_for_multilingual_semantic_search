"Giljermo del Toro Guillermo Pinokio" (angļu: Guillermo del Toro's Pinocchio) vai vienkārši Pinokio (Pinocchio) ir 2022. gada leļļu animācijas muzikāla fantāzijas filma, kuras režisori ir Giljermo del Toro un Marks Gustavsons (pilnmetrāžas filmas debija), scenārija autori ir del Toro un Patriks Makheils, bet stāsta autori ir del Toro un Metjū Robinss. Filmas dizains veidots pēc Grisa Grimlija ilustrācijām 1883. gada Karlo Kollodi bērnu grāmatas "Pinokio piedzīvojumi" 2002. gada izdevumam. Stāsts pārnests uz 1930. gada fašistisko Itāliju. Lomas ieskaņojuši Jūens Makgregors, Deivids Bredlijs, Gregorijs Menns, Bērns Gormens, Rons Pērlmans, Džons Turturo, Finns Volfhards, Keita Blanšeta, Tims Bleiks Nelsons, Kristofs Valcs un Tilda Svintone. Del Toro paziņoja par "Pinokio" 2008. gadā, un sākotnēji to bija paredzēts izlaist 2013. vai 2014. gadā, taču projektu piemeklēja dažādas ražošanas grūtības. 2017. gada janvārī paziņoja, ka Makheils ir scenārija līdzautors, taču 2017. gada novembrī producēšanu apturēja, jo neviena studija nevēlējās piešķirt finansējumu. To atjaunots nākamajā gadā pēc tam, kad to iegādājās Netflix. Filmas "Pinokio" pirmizrāde notika 2022. gada 15. oktobrī Londonas kinofestivālā. 2022. gada 9. novembrī to sāka demonstrēt atsevišķos ASV kinoteātros, bet kopš 9. decembra tas pieejams straumēšanas servisā Netflix. Kritiķi to atzinīgi novērtēja, slavējot del Toro un Gustavsona režiju, scenāriju, leļļu animāciju un vizuālos tēlus, mūzikas partitūru, balss aktierspēli un uzticību sākotnējam avotam. Filma veltīta del Toro vecāku piemiņai. Animācijas filma ieguva daudzas balvas, tai skaitā Amerikas Kinoakadēmijas balvu kategorijā "Labākā animācijas filma", BAFTA kino balvu un Zelta globusa balvu. Gabriel Acosta. «Pinocchio empieza a cobrar vida en el Taller del Chucho en Guadalajara (Pinocchio begins to come to life at El Taller del Chucho in Guadalajara)». Publimetro (spanish), 2021. gada 27. aprīlis. Arhivēts no oriģināla, laiks: 2021. gada 21. novembris. Skatīts: 2021. gada 21. novembris. «Guillermo del Toro's Pinocchio at BFI London Film Festival». Arhivēts no oriģināla, laiks: 2022-09-01. Skatīts: 2022-09-01. Zack Sharf. «Guillermo del Toro's 'Pinocchio' Isn't Dead Yet, But He Needs $35 Million to Make It». IndieWire, 2017. gada 31. augusts. Arhivēts no oriģināla, laiks: 2020. gada 6. februāris. Skatīts: 2020. gada 2. janvāris. «Netflix Blitz at Annecy: 'Entergalactic' Date; New Pics from 'Pinocchio,' 'Sea Beast'; 'LD+R' Featurette». 2022. gada 15. jūnijs. Arhivēts no oriģināla, laiks: 2022. gada 16. jūnijs. Skatīts: 2022. gada 15. jūnijs. IMDb profils (angliski) AllMovie profils (angliski) Metacritic profils (angliski) Rotten Tomatoes profils (angliski)