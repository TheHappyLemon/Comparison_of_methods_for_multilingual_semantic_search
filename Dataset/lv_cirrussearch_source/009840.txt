Linkolna (angļu: Lincoln, izrunā: [ˈlɪŋkən]) ir pilsēta Amerikas Savienotajās Valstīs, Nebraskas štata un Lenkasteras apgabala administratīvais centrs. Tā ir otra apdzīvotākā pilsēta štatā aiz Omahas. 2018. gadā pilsētā dzīvoja 287 tūkstoši cilvēku. Atrodas Nebraskas štata dienvidaustrumos, 95 km uz dienvidrietumiem no Omahas, Soltkrīkas upes krastos. Linkolna tika dibināta 1856. gadā kā Lenkasteras ciems. 1859. gadā tā kļuva par jaunizveidotā Lenkasteras apgabala administratīvo centru. 1869. gadā, kad tā kļuva par Nebraskas administratīvo centru, pilsētas nosaukums tika mainīts uz Linkolna par godu ASV prezidentam Abrahamam Linkolnam. 1869. gadā dibināta arī Nebraskas universitāte. Vēl Linkolnā atrodas metodistu universitāte — Nebraskas Veslejanas universitāte (Nebraska Wesleyan University). Linkolna ir nozīmīgs transporta mezgls, cauri pilsētai izbūvēta dzelzceļa līnija. Pilsētas teritorijā atrodas Linkolnas lidosta. Netālu no pilsētas ir vēl divas lidostas un aviobāze. Linkolnā attīstīta lauksaimniecības produktu pārstrāde — miltu ražošana, gaļas pārstrāde. Attīstīta arī lauksaimniecības tehnikas būve, pārtikas rūpniecības iekārtu ražošana, elektrotehnikas gatavošana, naftas pārstrāde. https://www.census.gov/geographies/reference-files/time-series/geo/gazetteer-files.2020.html; ASV Tautas skaitīšana 2020. gadā; pārbaudes datums: 6 decembris 2021. https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022. «Lincoln, Nebraska» (angļu). Britannica.com. Skatīts: 2019. gada 6. augustā. Vikikrātuvē par šo tēmu ir pieejami multivides faili. Skatīt: Linkolna. Linkolnas mājaslapa (angliski) Encyclopædia Britannica raksts (angliski) Krievijas Lielās enciklopēdijas raksts (krieviski)