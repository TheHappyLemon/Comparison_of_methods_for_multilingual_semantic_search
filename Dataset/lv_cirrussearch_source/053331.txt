Kausa rumpucis (Helvella acetabulum, arī Paxina acetabulum, Peziza acetabulum un Acetabula vulgaris) ir Latvijā vidēji bieži sastopama rumpuču ģints neēdama sēne. Sugu pirmais aprakstījis Kārlis Linnejs 1753. gadā kā Peziza acetabulum. Mūsdienu nosaukumu devis Lisjēns Kelē 1886. gadā. 1977. gadā divas kausa rumpuču varietātes tika izdalītas kā atsevišķas sugas, Helvella arcto-alpina un lielāko un gaišāko, vairāk dienvidos augošo Helvella dryadophila. Cepurīte: iekšpuse gluda, sākumā gaiši brūna, vēlāk olīvbrūna, sausā laikā un gaišākās vietās tumšāka līdz gandrīz melnai, sakritušu lapu noklāta var būt gaiša līdz bēša krāsai. Ārpuse samtaina, bālgana līdz brūnai, kļūst gaišāka kātiņa virzienā, ar zarotām dzīslām no kātiņa puses. Apmale vecākām sēnēm viļņaina, reizēm ieplīsusi. Sākumā puslodes, vēlāk kausa un šķīvja veidā, kaila un gluda, gaļīga, augstums un platums 2—8 cm. Mīkstums no balta līdz brūnganam. Garša un smarža nav samanāmas. Kātiņš: sākumā balts, vēlāk dzeltenīgs un dzeltenīgi brūngans, dobs, bieži ar vairākiem gareniskiem dobumiem, uz pamatni sašaurināts, ar krasi izteiktām 5—7 dzīslām, kas zarodamās pāriet uz cepurītes apakšdaļu. Garums 2—4 cm, resnums 1—1,5 cm (Dienvideiropā atrasti lielāki eksemplāri attiecīgi līdz 8 un 5 cm). Sporas: bezkrāsainas, birumraksts balts, eliptiskas vai elipsoīdas, gludas, vienšūnas, ar vienu lielu eļļas pilienu, 16—19/11—12 µm (citos avotos izmēri norādīti starp 15,5—24/10,5—15 µm). Aski: ar kātiņu, cilindriski, ar 8 sporām, 180—320/15—20 µm. (Dienvideiropas avots norāda izmērus 310—380/13—16 µm.) Parafīzes pavedienveidīgas, brūnas, ar šķērssienām, pie pamatnes dakšveidīgi dalītas, 200—300/2,5 µm, galotnes virzienā paplašinās līdz 4 (10) μm. Saprofīts; pēc Kuo domām, var veidot mikorizu. Aug uz augsnes lapu koku (īpaši apšu un ozolu) un jauktos mežos, meža pļavās, ceļmalās, mitrās vietās. Latvijā no aprīļa līdz jūnijam, siltos reģionos citos laikos. Sastopams arī pilsētās, fiksēts Rīgā pie Bābelītes ezera un Jūrmalā pie Salas ielas. Reizēm aug lielās biezās grupās. Atrasts Eirāzijā un Ziemeļamerikā, arī Dienvidamerikā. Iespējams, izvēlas smilšainas vai kaļķainas augsnes. Pamatā tiek uzskatīts par neēdamu. Daži avoti novērtē kā nosacīti ēdamu, bet spējīgu izsaukt vieglu saindēšanos. Citi nosauc ēdamību par nenoskaidrotu vai par ēdamu, bet neizsaucošu kulināru interesi, kas ir ļoti bieži attiecībā uz sīkajām sēnēm. Vairākas citas rumpuču ģints sēnes tiek apvainotas indīgā giromitrīna klātbūtnē, tāpēc nepārbaudītās sugas, ieskaitot kausa rumpuci, tiek stingri ieteikts pirms gatavošanas novārīt ar ūdens noliešanu vai ilgstoši žāvēt bez cilvēku klātbūtnes, kas daudzkārtīgi samazina giromitrīna daudzumu sēnēs. No citām mazām brūnām kausveida sēnēm atšķiras ar izteikto dzīslojumu cepurītes apakšdaļā. Pie šīs pazīmes neievērošanas Latvijā var tikt sajaukts ar Kelē rumpuci vai melnbalto rumpuci, kuru kātiņa dzīslojums izbeidzas tūlīt pēc cepurītes sākuma un nezarojas uz tās. Ziemeļamerikā sastopami arī citi līdzīgi rumpuči, kā Helvella costifera, kurš atšķiras no kausa rumpuča ar cepurītes dzeltenīguma nokrāsas trūkumu. Ziemeļeiropā ir reta suga Helvella hyperborea ar līdzīgu dzīslojumu, bet tumšu samtaino cepurītes ārpusi. Vikikrātuvē par šo tēmu ir pieejami multivides faili. Skatīt: Kausa rumpucis. Encyclopædia of Life raksts (angliski) Index Fungorum MycoBank NCBI taksonomijas datubāze Mikologu biedrība: Latvijā konstatētās sēņu sugas Arhivēts 2019. gada 1. jūlijā, Wayback Machine vietnē. Youtube: Helvella acetabulum: Champimaginatis. (franciski) Youtube: Cabacicos Helvella acetabulum. (spāniski) Youtube: Лопастник бокальчатый или Ацетабула обыкновенная (Helvella acetabulum). (krieviski) «Ascomycete.org: Helvella acetabulum (L.) Quél., Enchir. Fung.: 275 (1886).». Arhivēts no oriģināla, laiks: 2020. gada 4. jūnijā. Skatīts: 2020. gada 4. jūnijā. Linnaeus C. (1753). Species Plantarum (latīniski) (1 ed.). Stockholm: Impensis Laurentii Salvii. p. 1181. MycoBank: Quélet, L. 1886. Enchiridion Fungorum in Europa media et praesertim in Gallia Vigentium. :1-352 Mycobank: Helvella arcto-alpina Mycobank: Helvella dryadophila A revision of the Helvella acetabulum group (Pezizales) in Fennoscandia Arhivēts 2020. gada 4. jūnijā, Wayback Machine vietnē. Authors: Harmaja, Harri Journal: Karstenia, Volume 17 (1977), Issue 1, pages 45-58. Doi: https://doi.org/10.29203/ka.1977.124 «Агеев Д. В., Бульонкова Т. М. Лопастник чашевидный (Helvella acetabulum) – Грибы Сибири». Arhivēts no oriģināla, laiks: 2020. gada 4. jūnijā. Skatīts: 2020. gada 4. jūnijā. Jordan M. (2004). The Encyclopedia of Fungi of Britain and Europe. London, UK: Frances Lincoln. p. 52. ISBN 0-7112-2379-3. «Fungi.lv — kausa rumpucis». Arhivēts no oriģināla, laiks: 2020. gada 4. jūnijā. Skatīts: 2020. gada 4. jūnijā. Fungal Systematics and Evolution: The genera Helvella and Dissingia (Ascomycota: Pezizomycetes) in Europe – Notes on species from Spain Arhivēts 2020. gada 4. jūnijā, Wayback Machine vietnē., 75.lpp. I.Dāniele, D.Meiere "Lielā Latvijas sēņu grāmata", Karšu izdevniecība Jāņa sēta, Rīgā, 2020, 495. lpp. «Sugu enciklopēdija "Latvijas Daba"». Arhivēts no oriģināla, laiks: 2020. gada 25. janvārī. Skatīts: 2020. gada 4. jūnijā. Tylutki EE. (1979). Mushrooms of Idaho and the Pacific Northwest. Moscow, ID: University Press of Idaho. p. 74. ISBN 0-89301-062-6. Kuo, M. (2012, August). Helvella acetabulum. MushroomExpert.Com 123Pilzsuche: Hochgerippter Becherling Arhivēts 2020. gada 4. jūnijā, Wayback Machine vietnē., Pfannenförmiger Becherpilz, Pokal-Rippenbecherling, Hochgerippte Lorchel, Hochgerippte Becherlorchel - ESSBAR! HELVELLA ACETABULUM (SYN. PAXINA ACETABULUM, PAXINA SULCATA, ACETABULA SULCATA, ACETABULA VULGARIS) «California Fungi—Helvella acetabulum». Arhivēts no oriģināla, laiks: 2018. gada 4. jūlijā. Skatīts: 2020. gada 4. jūnijā. «Dziedava: Sēnes. Kausa rumpucis». Arhivēts no oriģināla, laiks: 2020. gada 4. jūnijā. Skatīts: 2020. gada 4. jūnijā. Dabas dati: Kausa rumpucis, Helvella acetabulum GBIF sugas atrašanas vietu karte «Ciupercar.ro: Paxina Acetabulum». Arhivēts no oriģināla, laiks: 2020. gada 29. septembrī. Skatīts: 2020. gada 4. jūnijā.