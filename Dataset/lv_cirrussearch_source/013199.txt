Sanoma Oyj ir Somijas plašsaziņas līdzekļu grupa, viena no lielākajām Ziemeļvalstīs. Galvenais birojs atrodas Helsinkos. Dibināta 1999. gadā. Sanoma darbojas Somijā, Nīderlandē, Beļģijā, Polijā un Zviedrijā. Tā pārvalda dažādus plašsaziņas līdzekļus, sākot no drukātiem laikrakstiem un žurnāliem, līdz ciparu medijiem, radio un televīzijai. Sanoma piedāvā arī mācību risinājumus skolniekiem un skolotājiem. Sanoma grupa sastāv no divām stratēģiskām biznesa vienībām: Sanoma Media Finland un Sanoma Learning. Kopš 1999. gada Sanoma Oyj akcijas tiek kotētas Nasdaq Helsinki biržā; līdz 2013. gadam ietilpa OMX Helsinki 25 indeksā. Lielākie akcionāri ir Ātoss Erko (Aatos Erkko) un citi Erko ģimenes locekļi. 1999. gada 1. maijā tika izveidots uzņēmums SanomaWSOY Oyj, apvienojoties laikrakstu izdevniecībai Sanoma Oy, grāmatu izdevniecībai Werner Söderström Oyj (WSOY), žurnālu izdevniecībai Helsinki Media Oy un investīciju sabiedrībai Oy Devarda Ab. 2001. gadā SanomaWSOY no Nīderlandes plašsaziņas līdzekļu grupas VNU (Verenigde Nederlandse Uitgeverijen) iegādājās žurnālu izdevniecību CIG, tādējādi nostiprinoties Nīderlandes un Beļģijas tirgū. 2003. gadā SanomaWSOY tika pievienots drukāto izdevumu tirgotājs Rautakirja. 2004. gadā tika iegādāts Nīderlandes un Beļģijas mācību literatūras izdevējs Malmberg Investments B.V.. 2005. gadā Sanoma iegādājās Nīderlandes izdevniecību grupu Independent Media Holding B.V. ar tā meitas uzņēmumiem (IMH Group); to pārdēvēja par Sanoma Independent Media (SIM) un darbojas galvenokārt Krievijā un Ukrainā. 2008. gada 1. oktobrī SanomaWSOY Oyj mainīja nosaukumu uz Sanoma Oyj, tajā pašā laikā Sanoma Oy pārdēvējot par Sanoma News Oy, SanomaWSOY Education & Books — par Sanoma Learning & Literature, SWelcom — par Sanoma Entertainment, Rautakirja nodaļu — par Sanoma Trade. 2010. gadā Sanoma pārdeva kabeļtelevīzijas operatoru Welho telesakaru grupai DNA, iegūstot 21 % tās akciju. 2010. gadā piecas vietējās avīzes tika pārdotas Länsi-Savo grupai. 2011. gada martā Sanoma kinoteātru uzņēmumu Finnkino pārdeva Zviedrijas privātā kapitāla investīciju uzņēmumam Ratos. Aprīlī Sanoma pārdeva preses izplatīšanas un kiosku biznesu Rumānijā, ka arī kiosku biznesu Krievijā. Oktobrī tika pabeigta vispārējās literatūras izdevēja WSOY pārdošana Zviedrijas uzņēmumam Bonnier. Septembrī Sanoma gāmatnīcu bizness tika pārdots Somijas uzņēmumam Otavalle. 2011. gada vasarā Sanoma no ProSiebenSat.1 Media AG par 1,225 miljardiem EUR nopirka SBS televīzijas kanālus Beļģijā un Nīderlandē. Nīderlandē SBS (TV kanāli SBS6, Net 5 un Veronica, kā arī Veronica žurnāls) tika iegādāts kopīgi ar Talpa Media: 67 % tā kapitāldaļu ieguva Sanoma un 33 % — Talpa. Beļģijā (nīderlandiešu valodas TV kanāli VT4 un VijfTV) Sanoma kooperējās ar mediju holdingu De Vijver. No Bonnier tika nopirkti mācību literatūras izdevēji: Somijas Tammi Oppimateriaalit un Zviedrijas Bonnier Utbildning. 2012. gada februārī Sanoma vienojās pārdot tai piederošās 21,11 % DNA akcijas DNA grupas lielākajiem akcionāriem. Martā Sanoma vienojās pārdot tai piederošo grāmatu loģistikas uzņēmumu Porvoon Kirjakeskus Oy uzņēmumam Bonnier Books Finland Oy. 5. martā Sanoma vienojās pārdot kiosku tīklu R-Kioski (darbojas Somijā, Igaunijā un Lietuvā) Norvēģijas Reitan grupai; pārdots arī Rautakirja zīmols. 2013. gada 1. februārī Sanoma izkrita no OMX Helsinki 25 indeksa, tās vietā iekļuva pakošanas materiālu ražotājs Huhtamäki. 2013. gada oktobrī tika pieņemts reorganizācijas plāns, jo jaunās tehnoloģijas bija fundamentāli izmainījušas plašsaziņas līdzekļu lietotāju uzvedību. Tika nolemts koncentrēties uz tirgiem un jomām, kurās Sanoma bija stabilas pozīcijas (Somija, Nīderlande un mācību risinājumi). 2015. gadā Sanoma izgāja no Austrumeiropas tirgus; tika likvidēta nodaļa Sanoma Media Russia and CEE. 2016. gada 1. jūnijā tika iegādāta Nīderlandes naudas atmaksas mārketinga uzņēmuma Scoupy kontrolpakete un uzņēmums Kortingisleuk.nl. 2017. gada 19. jūlijā Sanoma piederošā Nīderlandes TV biznesa SBS Broadcasting B.V. 67 % kapitāldaļu tika pārdoti uzņēmumam Talpa Holding. 2018. gada pavasarī Sanoma no uzņēmuma N.C.D. Production grupas iegādājās tiesības uz daudziem Somijas festivāliem un citiem pasākumiem; pasākumu organizēšanai tika izveidots uzņēmums Nelonen Media Live, kurā Sanoma piederēja 60 % kapitāldaļu, un N.C.D. Production — 40 %. 2018. gada 26. jūnijā Sanoma īpašumtiesības Nīderlandes uzņēmumā Scoupy palielināja no 72 līdz 95 procentiem. 29. jūnijā tika pabeigta Beļģijas sieviešu žurnālu biznesa pārdošana uzņemumam Roularta Media Group. 2018. gada novembrī Sanoma paziņoja, ka iegādāsies mūzikas izdevniecības Kaiku Entertainment kapitāldaļas. Decembrī Sanoma paziņoja, ka pērk Nīderlandes mācību risinājumu nodrošinātāju Iddink; 2019. gada 13. septembrī darījums tika pabeigts. 2019. gada augustā Sanoma paziņoja, ka iegādāsies uzņēmumus Businessradio Finland Oy un Kevyt Kanava Oy; septembra sākumā to pārvaldītie radio kanāli tike iekļauti Nelonen Media. Oktobrī uzņēmumam ePrice Oy tika pārdoto interneta veikali Huuto.net un Hintaseuranta.fi. 2019. gada 18. novembrī tika iegādāta Nīderlandes sociālo zinātņu izglītības izdevējsabiedrība Essener. 5. decembrī Sanoma no investīciju fonda EQT iegādājās starptautisku mācību platformas nodrošinātāju itslearning. 10. decembrī Sanoma vienojās biznesa nodaļu Sanoma Media Netherlands pārdot Nīderlandes un Beļģijas mediju uzņēmumam DPG Media; darījums pabeigts 2020. gada 20. aprīlī. 2020. gada 11. februārī Sanoma par 115 miljoniem eiro iegādājās Alma Media reģionālo ziņu mediju biznesu, tai skaitā Alma Manu poligrāfijas biznesu; 19. martā šo darījumu atļāva Somijas Konkurences un patērētāju aizsardzības iestāde, un darījums tika pabeigts 30. aprīlī. 16. jūlijā Oikotie tiešsaistes sludinājumu bizness par 185 miljoniem eiro tika pārdots Norvēģijas uzņēmumam Schibsted. 19. oktobrī tika paziņots, ka Sanoma no uzņēmuma Promotora de Informaciones (Grupo Prisa) iegādājās Spānijas K-12 mācību materiālu izdevēju Santillana; darījums pabeigts 31. decembrī. 2021. gada 1. jūnijā Sanoma palielināja daļu pasākumu organizēšanas uzņēmumā Nelonen Media Live no 60 % līdz 100 %. 2022. gada 3. janvārī Media Finland Oy laikrakstu tipogrāfiju Savon Paino Varkausā pārdeva uzņēmumam Keskisuomalainen. 7. jūnijā tika paziņots, ka Sanoma iegādāsies Pearson K-12 mācību satura biznesu Itālijā un eksāmenu sagatavošanas biznesu Vācijā; darījums pabeigts 31. augustā. 1999. gadā Rautakirja Oyj, kas piederēja SanomaWSOY, kļuva par līdzīpašnieku Norvēģijas Narvesen piederošajā preses izplatīšanas un tirdzniecības uzņēmumā SIA Narvesen Baltija, kas Latvijā darbojās kopš 1997. gada. 2001. gada janvārī Rautakirja (tai piederošais Finnkino Oy ar 90 % daļas Latvijas uzņēmumā SIA Baltic Cinema) un Somijas tirdzniecības ķēdes uzņēmums Stockmann vienojās Rīgā uzcelt tirdzniecības kompleksu ar 14 kino zālēm. 2001. gadā Narvesen Baltija iegādājās preses mazumtirdzniecības tīkla SIA Preses Apvienība 98 % akciju. Septembrī Rautakirja palielināja tās daļu Narvesen Baltija no 35 līdz 50 %. 2002. gada maijā uzņēmumā Preses serviss tika nodalīta vairumtirdzniecība un loģistika, un uz loģistikas nodaļas bāzes izveidots uzņēmums SIA NB Loģistika. Turpmāk tas nodarbojās tikai ar preses vairumtirdzniecību un piegādi. 2004. gadā NB Loģistika mainīja nosaukumu uz SIA Preses Serviss. 2003. gada oktobrī Rīgā tika atklāts Stockmann iepirkšanās un izklaides komplekss ar kinoteātru grupā Forum Cinema ietilpstošu daudzzāļu kinoteātri Coca Cola Plaza (tagad Forum Cinemas). 2004. gadā Finnkino iegādājās Igaunijas uzņēmumu AS V&K Holding, kuram piederēja Latvijas uzņēmums SIA V&K Holding, kas nodarbojās ar video un DVD filmu izplatīšanu un nomāšanu. Vēlāk V&K Holding tika pārdēvēts par Forum Cinemas Home Entertainment. 2006. gada 21. martā" SIA Baltic Cinema mainīja nosaukumu uz SIA Forum Cinemas. 2007. gada 2. aprīlī Forum Cinemas Home Entertainment iegādājās Latvijas uzņēmumu Baltic Audio & Video, kuram piederēja 20 audioierakstu un video filmu pārdošanas un nomas veikali, galvenokārt Rīgā. 2008. gada februārī Finnkino iegādājās SIA Forum Cinemas mazākuma kapitāla daļas, kļūsot par vienīgo tā īpašnieku. 2008. gada 21. februārī Lavijā reģistrēts Sanoma meitas uzņēmums SIA Sanoma Latvia. 2011. gada martā Sanoma Trade meitas uzņēmumu Finnkino pārdeva Zviedrijas uzņēmumam Ratos, līdz ar to Latvijas SIA Forum Cinemas pārgāja Ratos īpašumā. Maijā Rautakirja Oyj pārdeva tai piederošo 37 % SIA Stockmann centrs kapitāldaļu SIA Forum Cinemas. 2011. gada oktobrī Norvēģijas uzņēmums Reitan Servicehandel, kam piederēja 50 % SIA Narvesen Baltija kapitāldaļu, iegādājās atlikušos 50 % no Sanoma trade. 2011. gada septembrī Sanoma no SIA Lattelecom BPO, SIA Lattelecom meitasuzņēmuma, iegādājās interneta portālu Apollo. SIA Sanoma Latvia pirms tam jau piederēja automobiļu portāls Auto24.lv. 2014. gada 28. martā paziņots, ka Sanoma Latvia pārdevusi portālu Apollo Latvijā reģistrētam uzņēmumam SIA TV NET, kas piederēja Igaunijas holdingam AS Eesti Meedia. «Sanoma Milestones». Arhivēts no oriģināla, laiks: 2012. gada 19. aprīlī. Skatīts: 2012. gada 19. aprīlī. Sanoma Independent Media «UPDATE 2-Sanoma sells Welho unit to Finland's DNA». Arhivēts no oriģināla, laiks: 2013. gada 29. septembrī. Skatīts: 2012. gada 23. aprīlī. «History of DNA Group». Arhivēts no oriģināla, laiks: 2012. gada 18. maijā. Skatīts: 2012. gada 23. aprīlī. «Sanoma's Financial Statement Release 2011: Year of solid performance and structural changes in volatile markets». Arhivēts no oriģināla, laiks: 2012. gada 8. jūnijā. Skatīts: 2012. gada 27. aprīlī. «Acquisition of WSOY Finalized». Arhivēts no oriģināla, laiks: 2012. gada 17. janvārī. Skatīts: 2012. gada 25. aprīlī. Sanoma myy Suomalaisen kirjakaupan Otavalle «Sanoma Oyj Completes Acquisition of SBS TV Operations in Netherlands from ProSiebenSat.1 Media AG». Arhivēts no oriģināla, laiks: 2012. gada 17. novembrī. Skatīts: 2012. gada 25. aprīlī. Sanoma highest bidder for Benelux SBS channels «Sanoma sells its stake in the Finnish telecommunications group DNA». Arhivēts no oriģināla, laiks: 2012. gada 8. jūnijā. Skatīts: 2012. gada 27. aprīlī. «Sanoma divests its book logistics operations to Bonnier Books Finland». Arhivēts no oriģināla, laiks: 2012. gada 30. aprīlī. Skatīts: 2012. gada 27. aprīlī. «Sanoma sells its kiosk operations in Finland, Lithuania and Estonia as well as press distribution operations in Estonia and Lithuania - Group's outlook for 2012 changes if the transaction materialises». Arhivēts no oriģināla, laiks: 2012. gada 30. aprīlī. Skatīts: 2012. gada 27. aprīlī. Huhtamäki Oyj to join OMX Helsinki 25 Index as a result of the semi-annual review «Narvesen Latvijā». Arhivēts no oriģināla, laiks: 2012. gada 9. maijā. Skatīts: 2012. gada 2. maijā. Preses serviss. Mēs «Rautakirja Group Milestones». Arhivēts no oriģināla, laiks: 2012. gada 23. maijā. Skatīts: 2012. gada 27. aprīlī. LURSOFT dati Somijas "Sanoma" pārdod "Forum Cinemas" LETA, 2011-03-22 'Finnkino' iegādājies 37% 'Stockmann centrs' kapitāldaļu LETA, 2011-05-24 Narvesen kiosku tīklam mainās īpašnieks[novecojusi saite] BNA, 2011-10-14 Somijas vadošais mediju koncerns «Sanoma News» iegādājas portālu Apollo.lv Arhivēts 2011. gada 22. decembrī, Wayback Machine vietnē. Apollo, 2011-09-16 Sanoma News acquires Apollo, the second-largest online news service in Latvia Arhivēts 2012. gada 28. maijā, Wayback Machine vietnē. Sanoma, 2011-09-16 Tvnet iegādājas Apollo Nozare.lv, 2014. gada 28. marts Sanoma grupas vietne