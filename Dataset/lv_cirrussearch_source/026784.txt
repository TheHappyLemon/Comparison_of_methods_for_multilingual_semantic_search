Kajs Manne Bērje Sīgbāns (zviedru: Kai Manne Börje Siegbahn, dzimis 1918. gada 20. aprīlī, miris 2007. gada 20. jūlijā) bija zviedru fiziķis. 1981. gadā saņēmis Nobela prēmiju fizikā par ieguldījumu augstas izšķirtspējas elektronu spektroskopijas attīstībā. Dzimis 1918. gadā Lundā fiziķa Mannes Sīgbāna (1924. gada Nobela prēmijas laureāta) un viņa sievas Karinas, dzimušas Hegbomas (Högbom), ģimenē. Studēja Upsālas Universitātē (1936—1942), tad Stokholmas Universitātē 1944. gadā ieguva doktora grādu fizikā. Veica zinātniskos pētījumus Nobela institūta Fizikas nodaļā (1942—1951), pēc tam bija pasniedzējs Karaliskajā Tehnoloģiju institūtā Stokholmā. Vēlāk bijis fizikas profesors un fizikas nodaļas vadītājs Upsālas Universitātē (1954—1984). Kļuva par atzītu līderi elektronu spektroskopijas tehnoloģiju attīstīšanā, kuras guva pielietojumu vielu ķīmiskajai analīzei. 1981. gadā Kajs Sigbāns saņēma Nobela prēmiju fizikā (viņam piešķīra pusi no prēmijas, bet otru pusi — Nikolasam Blūmbergēnam un Artūram Šavlovam). 2007. gada 20. jūlijā Kajs Sīgbāns, atrazdamies savā vasaras mājā Engelholmā, nomira no sirdstriekas. «The Nobel Prize in Physics 1981». Nobel Foundation. «Kai Siegbahn, Swedish Physicist, Dies at 89». The New York Times. «Kai Manne Bo¨rje Siegbahn». Physics Today. Vikikrātuvē par šo tēmu ir pieejami multivides faili. Skatīt: Kajs Sīgbāns. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Biogrāfija Nobela prēmijas mājaslapā (angliski)