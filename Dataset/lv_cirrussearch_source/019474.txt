Akmeņtārtiņi (Arenaria) ir sloku dzimtas (Scolopacidae) tārtiņveidīgo putnu ģints, kas apvieno 2 sugas. Šīs ģints tuvākie radinieki ir šņibīši (Calidris). Akmeņtārtiņu abas sugas ligzdo arktiskajā joslā, bet ziemas periodā tās migrē uz dienvidiem. Akmeņtārtiņi uzturas jūru krastos, priekšroku dodot akmeņainai pludmalei, nevis smilšainai. Tie bieži veido jauktus barus ar jūras šņibīti (Calidris maritima). Latvijā sastopama viena akmeņtārtiņu ģints suga — akmeņtārtiņš (Arenaria interpres). Tas nelielā skaitā regulāri caurceļo Latviju. Biežāk to var novērot pie jūras, bet reizēm arī iekšzemē. Divas reizes akmeņtārtiņš ir novērots ziemā rietumu piekrastē. Abas sugas ir vidēji lieli slokveidīgie putni. To ķermeņa garums ir 21 – 26 cm. Akmeņtārtiņi ir enerģiski putni, ar spēcīgiem kakliem un knābjiem, kas piemēroti to barošanās veidam. Kā jau to nosaukums norāda, akmeņtārtiņi ar knābi griež apkārt akmentiņus vai jūras zāles, zem tiem meklējot paslēpušos bezmugurkaulniekus. Akmeņtārtiņi (Arenaria) Akmeņtārtiņš (Arenaria interpres) Melnais akmeņtārtiņš (Arenaria melanocephala) Akmeņtārtiņš (Arenaria interpres) Melnais akmeņtārtiņš (Arenaria melanocephala) IOC World Bird List: Sandpipers, snipes, courser, 2020 A supertree approach to shorebird phylogeny «Latvijas putni: Akmeņtārtiņš Arenaria interpres». Arhivēts no oriģināla, laiks: 2013. gada 24. aprīlī. Skatīts: 2013. gada 21. maijā. «ARKive: Ruddy turnstone (Arenaria interpres)». Arhivēts no oriģināla, laiks: 2013. gada 3. jūlijā. Skatīts: 2013. gada 21. maijā. Arhivēts 2013. gada 3. jūlijā, Wayback Machine vietnē. «Black Turnstone (Arenaria melanocephala)». Arhivēts no oriģināla, laiks: 2017. gada 1. oktobrī. Skatīts: 2013. gada 21. maijā. Vikikrātuvē par šo tēmu ir pieejami multivides faili. Skatīt: Akmeņtārtiņi. Encyclopædia Britannica raksts (angliski) Krievijas Lielās enciklopēdijas raksts (krieviski) Akmeņtārtiņš