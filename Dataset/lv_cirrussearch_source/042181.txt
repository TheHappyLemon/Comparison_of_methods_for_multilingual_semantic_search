Saknenis ir horizontāli zemes virsmai pazemē augošs stumbrs, kas veido pazemes vasas pārveidni un nākamajā gadā dzen jaunus dzinumus, kamēr auga virszemes daļa ziemā iet bojā. Mezglu vietās terminālais pumpurs stiepjas augšup, lai producētu ziedu, savukārt no laterālajiem pumpuriem var veidoties jauni augi. Atsevišķos gadījumos, piemēram, skalbēm (Iris), saknenis var uzkrāt barības vielas. Sakneņi raksturīgi lielākoties viendīgļlapju klases augiem, piemēram, banāniem, bambusiem, maijpuķītēm, bet var būt arī atsevišķiem divdīgļlapju klases augiem, piemēram, šaurlapu mellenēm (Vaccinium angustifolium). Regīna Gribuste. Bioloģija 7.klasei. Lielvārds, 2011. 37. lpp. ISBN 978-9984-11-314-2. Vikikrātuvē par šo tēmu ir pieejami multivides faili. Skatīt: Sakneņi.