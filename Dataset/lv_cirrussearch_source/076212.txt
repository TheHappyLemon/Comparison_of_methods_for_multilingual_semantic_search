Reading FC (ˈrɛdɪŋ) ir futbola klubs no Anglijas pilsētas Redingas, Bērkšīrā. Tas spēlē Anglijas Čempionātā (pēc spēka 2. līmenis). Dibināts 1871. gadā, klubs ir viens no vecākajiem Anglijā, bet Anglijas līgai tas nepievienojās līdz 1920. gadam un līdz 2006.—2007. gada sezonai nekad nebija spēlējis augstākajā līgas līmenī. Klubam pieder rekords ar visvairāk uzvarētām spēlēm līgā no sezonas sākuma (13 uzvaras 1985.—1986. gada sezonas sākumā Trešājā divīzijā), kā arī rekords par iegūtajiem punktiem profesionālas futbola līgas sezonā (106 punkti 2005.—2006. gada Anglijas čempionāta turnīrā). Abos gadījumos Reading kļuva par savas divīzijas čempioniem. Kopš 1998. gada komanda ir spēlējusi Madejski stadionā Redingas pilsētas nomalē. Stadions nosaukts kluba prezidenta Sera Džona Madejsi vārdā. Pirms tam komanda 102 gadus spēlēja Elm Park stadionā. Komandas iesauka ir The Royals (karaliskie), saistībā ar Redingas atrašanos Karaliskajā Bērkšīras grāfistē. Iepriekš komanda saukta arī par The Biscuitmen (biskvīta vīri), saistībā ar pilsētā esošo Huntley & Palmers biskvīta ceptuvi. Kluba logo veidots no kluba krāsām — zilas un baltas, kroņa, kurš simbolizē Berkšīras grāfistes karalisko neatkarību un Redingas ievērojamākā apskates objekta — Maivandas lauvas. No 2011. līdz 2014. gadam klubā spēlēja Latvijas futbola izlases kapteinis Kaspars Gorkšs. 2016. gada janvārī komandai pievienojās Latvijas futbolists Deniss Rakels, kas kluba sastāvā aizvadīja 14 spēles Anglijas čempionātā, vēlāk tika izīrēts un 2018. gadā klubu atstāja. Anglijas futbola 2. līmenis (1893.—1992. Otrā divīzija; 1992.—2004. Pirmā divīzija; tagad — Championship) Čempioni (2): 2005–06, 2011–12 Vicečempioni (1): 1994–95 Anglijas futbola 3. līmenis (tagad — League One) Čempioni (3): 1925–26, 1985–86, 1993–94 «Madejski Stadium information». readingfc.co.uk. Arhivēts no oriģināla, laiks: 2011. gada 7. maijā. Skatīts: 2011. gada 14. aprīlis. Oficiālā vietne STAR (Supporters Trust at Reading - fanu vietne)