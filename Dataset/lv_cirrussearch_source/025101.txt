Kosiva (ukraiņu: Косів) ir pilsēta Ukrainas rietumos, Ivanofrankivskas apgabala Kosivas rajona centrs, huculu apdzīvotības areālā. Rakstos pirmoreiz minēta 1424. gadā kā apdzīvota vieta Polijā. Pilsēta attīstījās kā sāls ieguves centrs. Pēc Polijas Pirmās dalīšanas 1772. gadā pilsētu iekļāva Austrijas impērijā (Austroungārijā) kur tā atradās līdz Pirmā pasaules kara beigām. Pēc Pirmā pasaules kara Kosiva iekļāvās jaunizveidotajā Polijas valstī. Tā bija pazīstams kūrorts. 1939. gadā, pamatojoties uz Molotova-Ribentropa paktu, PSRS iebruka Polijā, un Kosiva tika iekļauta Ukrainas PSR, tomēr, pirms Sarkanā armija ieņēma pilsētu, caur to uz netālo Rumāniju evakuējās Polijas valdība. No 1941. gada 1. jūlija līdz 1944. gada 31. septembrim Kosiva atradās vācu okupācijā. Vācu okupācijas laikā pilsētas ebreji tika iznīcināti. Pēc kara poļu iedzīvotāji tika pārcelti uz Poliju. No 1991. gada — neatkarīgās Ukrainas sastāvā. Kosivas apkaimē tika uzņemtas Dzjana Imou 2004. gada filmas "Lidojošo dunču nams" ainas. Ukrainas iedzīvotāju skaits 2019. gada 1. janvārī; pārbaudes datums: 25 jūnijs 2019. Vikikrātuvē par šo tēmu ir pieejami multivides faili. Skatīt: Kosiva.