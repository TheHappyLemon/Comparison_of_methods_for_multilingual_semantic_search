Rotoskopija ir animēšanas tehnika, kurā tiek pārzīmēta darbība no video materiāla. Sākotnēji animatori projicēja filmu attēlus uz stikla paneļa un pārzīmēja darbību, mūsdienās šo ierīci aizstāj datori un programmas, ar automatizētām rotoskopēšanas iespējām. Rotoskopiju izveidoja Makss Fleišers 1914. gadā, un to pirmoreiz izmantoja triju daļu sērijā Out of Inkwell. Fleišers radīja sēriju, lai demonstrētu savu jauno izgudrojumu. Fleišers iemūžināja kadrus, kuros redzams viņa brālis Deivs, kurš uzstājās klauna Koko lomā. Fleišers izmantoja klaunu Koko dzīvās-darbības kadrus kā atsauci, lai izveidotu animācijas tēlu. Fleišers izmantoja šo paņēmienu, veidojot tēlu Popeju 1929. gadā, Betiju Būpu 1930. gadā un animācijas "Supermens" filmu sēriju 1941. gadā. Disnejs sāka izmantot rotoskopijas tehniku 1930. gados, kad Fleišera patents beidzās. Vairākas Disneja agrīnās animācijas, piemēram, "Sniegbaltīte un septiņi rūķīši", "Pelnrušķīte" un "Alise Brīnumzemē", radīja, izmantojot rotoskopiju. Vizuālo efektu nozarē termins rotoskopēšana attiecas uz paņēmienu, kā manuāli izveidot maskas elementu dzīvajai darbībai, lai to varētu likt uz cita fona. Rotoskopija filmā "Zvaigžņu kari" ir viens no slavenākajiem piemēriem. Pirmajā triloģijā aktieri turēja maskēšanai domātas nūjas. Vēlāk efektu tehniķi nūjas virsmu maskēja, lai radītu mirdzoša gaismas zobena efektu. Rotoskopijas pielietošanas iespējas unikāli parādīja filma "Putni" (rež. Alfreds Hičkoks, 1963), par noslēpumainu putnu mežonīgiem uzbrukumiem. Animators Ubs Iverks, kurš ir atbildīgs par daudziem Disneja panākumiem, izmantoja rotoskopiju, lai radītu biedējošus specefektus putnu ainās trillerī, kā rezultātā viņu nominēja Kinoakadēmijas balvai. Deviņdesmito gadu vidū Bobs Sabistons, (MIT) mediju laboratorijas animators un datorzinātnieks, izstrādāja datorizētu "interpolētas rotoskopijas" procesu, ko izmantoja, lai izveidotu savu godalgoto īsfilmu Snack and Drink. Pēc tam režisors Ričards Linkleters sadarbojās ar Sabistonu un izveidoja pilnmetrāžas filmas Waking Life (2001) un A Scanner Darkly (2006). Linkleters bija pirmais režisors, kurš izmantoja digitālo rotoskopiju, lai izveidotu pilnmetrāžas mākslas filmu. Izmantojot šo tehniku, izveidoja Amazon Prime oriģinālā sērija Undone (2019). Undone rotoskopētais animācijas stils, ko producēja studija Minnow Mountain un kas ietver dzīvās-darbības kadrus, palīdz tai izcelties no visa pārējā televīzijā. Katra filmas sekunde skaidri parāda, cik tālu ir nonākts no Ričarda Linklatera filmām Waking Life un A Scanner Darkly, pateicoties košiem akvareļu foniem un imersīvai trīsdimensiju videi. https://lv.eyewated.com/rotoskopija-101/ Russel Fairley. Rotoskopija 101 https://www.masterclass.com/articles/rotoscope-animation-guide MasterClass. What Is Rotoscoping? A History of Rotoscoping in Animation https://www.studiobinder.com/blog/what-is-rotoscope-animation-definition/ Mike Bedard. What is Rotoscope Animation? The Process Explained https://www.intofilm.org/films/filmlist/87 Into Film. ANIMATION: ROTOSCOPING https://www.wired.com/2006/03/scanner-2/ ROBERT LA FRANCO. Trouble in Toontown https://web.archive.org/web/20200210174321/https://www.engadget.com/2019/09/14/amazon-undone-review-rotoscoped-animation/ Devindra Hardawar. Amazon's 'Undone' takes rotoscope animation to new heights Vikikrātuvē par šo tēmu ir pieejami multivides faili. Skatīt: Rotoskopija. Encyclopædia Britannica raksts (angliski) Fleischer Studios, Inc. 100 Years of Rotoscoping!