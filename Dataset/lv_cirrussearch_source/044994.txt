Daiena Seivereida (angļu: Diane Savereide; dzimusi 1954. gada 25. novembrī Albukerkē) ir ASV starptautiskā meistare šahā (1978), pieckārtēja ASV sieviešu šaha čempionāta uzvarētāja (1975, 1976, 1978, 1981, 1984). 1970. un 1980. gados bijusi viena no vadošajām ASV šahistēm. Bijusi otrā šahiste pēc Gizelas Greseres, kas saņēmusi ASV nacionālā meistara nosaukumu. Uzvarējusi prestižajā Ņujorkas Maršala šaha kluba sieviešu turnīrā 1976. un 1977. gadā. Piecas reizes bijusi labākā arī ASV sieviešu šaha čempionātos: 1975., 1976., 1978. (kopā ar Reičelu Kroto), 1981. un 1984. gadā. Sešas reizes pārstāvējusi ASV sieviešu šaha olimpiādēs (1976, 1978, 1980, 1982, 1984, 1988). Par panākumiem turnīros FIDE 1978. gadā viņai piešķīra starptautiskās meistares (WIM) nosaukumu. Daiena Seivereida ir četras reizes piedalījusies Pasaules sieviešu šaha čempiones nosaukuma cikla izcīņas starpzonu turnīros: 1976. gadā starpzonu turnīrā Tbilisi, kurā ieņēmusi 10. vietu; 1979. gadā starpzonu turnīrā Alikantē, kurā ieņēmusi 5. vietu; 1982. gadā starpzonu turnīrā Tbilisi, kurā kopā ar Rohini Kadilkaru dalījusi 13.-14. vietu; 1985. gadā starpzonu turnīrā Havanā, kurā ieņēmusi 10. vietu. Bijusi precējusies ar Jaunzēlandes šahistu Filipu Alanu Klemansu (angļu: Philip Alan Clemance), bet vēlāk pāris izšķīries. Kopš 1989. gada reti piedalās šaha turnīros, jo strādājusi par programmētāju NASA, bet vēlāk par programmu izstrādātāju Losandželosā. 2010. gadā uzņemta ASV šaha slavas zālē. Wojciech Bartelski. «OlimpBase :: Women's Chess Olympiads :: Diane Savereide». www.olimpbase.org. «1976 Tbilisi Interzonal Tournament : World Chess Championship (women)». www.mark-weeks.com. Arhivēts no oriģināla, laiks: 2020. gada 23. jūnijā. Skatīts: 2018. gada 1. oktobrī. «1979 Alicante Interzonal Tournament : World Chess Championship (women)». www.mark-weeks.com. «1982 Tbilisi Interzonal Tournament : World Chess Championship (women)». www.mark-weeks.com. «1985 Havana Interzonal Tournament : World Chess Championship (women)». www.mark-weeks.com. Arhivēts no oriģināla, laiks: 2016. gada 3. martā. Skatīts: 2018. gada 1. oktobrī. «FIDE rating history :: Savereide, Diane». «Diane Savereide». 2017. gada 23. marts. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)