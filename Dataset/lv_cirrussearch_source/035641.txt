Džona Lenona siena (arī Lenona siena) ir siena Prāgā, Čehijā. Kopš 1980. gadiem siena tiek apzīmēta ar Džona Lenona iedvesmotiem grafiti zīmējumiem un uzrakstiem no The Beatles un Lenona dziesmu vārdiem. Sienas krāsojums nemitīgi mainās, sākotnējais Džona Lenona portrets jau ilgu laiku ir ticis pārkrāsots ar jauniem zīmējumiem. Siena atrodas Neatkarīgā Maltas Bruņinieku ordeņa īpašumā, kas ļauj grafiti entuziastiem turpināt uz sienas zīmēt. Pat tad, ja siena tika pārkrāsota, nākamajā dienā tā atkal tiek pārklāta ar dzeju un ziediem. Mūsdienās Džona Lenona siena kalpo kā mīlestības un miera simbols. 1988. gadā siena bija Gustava Husāka komunistiskā režīma nemieru objekts. Čehu jaunieši uz sienas rakstīja sūdzības un ziņojumus par valsts režīmu. Šī darbība raisīja negatīvu nostāju starp čehu studentiem un drošības policiju, tādēļ izcēlās nemieri uz tuvējā Kārļa tilta. Kustība, kurai šie studenti sekoja, tika nosaukta par "lenonismu". Čehoslovākijas varas iestādes izplatīja ziņas, ka šīs kustības sekotāji ir "psihiski nelīdzsvaroti sociopāti, alkoholiķi un rietumu kapitālisma aģenti." Līdzīga siena ir radīta Honkongā, kur cilvēki pie sienas līmēja līmlapiņas, piedaloties 2014. gada Honkongas protestos. 2014. gada 17. novembrī, Samta revolūcijas 25 gadadienā, grupa mākslas studentu nokrāsoja sienu baltu, atstājot tikai vārdus "wall is over". Maltas ordenis sākotnēji iesniedza sūdzību par vandalismu, bet vēlāk pēc kontakta ar sienas pārkrāsotājiem to atsauca. Vārdi "wall is over" vēlāk tika pārkrāsoti par "war is over". Imagine Peace Tower «Prāgas tūrisma objekts: Džona Lenona siena». Arhivēts no oriģināla, laiks: 2014. gada 10. augustā. Skatīts: 2016. gada 3. oktobrī. «Pasaules kultūras pieminekļi: Lenona siena». Arhivēts no oriģināla, laiks: 2016. gada 10. jūnijā. Skatīts: 2016. gada 3. oktobrī. «Prāgas tūrisma buklets». Arhivēts no oriģināla, laiks: 2017. gada 28. jūnijā. Skatīts: 2016. gada 3. oktobrī. http://www.nytimes.com/2014/11/15/world/asia/rescuing-protest-artwork-from-hong-kongs-streets.html? «Wall Is Over! Lennonovu zeď v Praze přetřeli na bílo» [Wall is Over! Lennon Wall in Prague painted over in white]. Česká televize (Czech). Skatīts: 2014. gada 18. novembris. Vikikrātuvē par šo tēmu ir pieejami multivides faili. Skatīt: Džona Lenona siena. Lenona sienas digitālā tūre Google Maps atrašanās vieta Raksts par Lenona sienu Lenona sienas grāmata