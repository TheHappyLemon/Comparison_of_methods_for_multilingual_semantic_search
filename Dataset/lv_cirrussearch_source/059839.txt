Mangina kalanhoja (Kalanchoe manginii) ir augu suga kalanhoju ģintī. Dabā tā ir sastopama Madagaskaras dienvidos un dienvidrietumos un mūsdienās bieži tiek audzēta kā telpaugs. Mangina kalanhoja ir mūžzaļš, daudzgadīgs, nokarens, zarots, samērā ātri augošs sukulents ar gariem, skraji lapotiem stumbriem. Telpās izaug līdz 50-60 cm gariem, resniem diegveida dzinumiem. Apakšējā stumbra daļa pārkoksnējas, kaila. Lapas ir sulīgas, zaļgani brūnas (bet saulē var iegūt sarkanu nokrāsu) un var sasniegt 3 cm garumu un 1,5 cm platumu. Dzinuma galotnē pagara, ziedkopa ar spilgti sarkaniem vai oranžiem, nokareniem, zvanveida ziediem. Zied februārī, martā. Mangina kalanhoja savvaļā sastopama tropu un subtropu joslās Dienvidu Madagaskarā smilšainos, akmeņainos, trūdvielām nabadzīgos pustuksnešos, savannās, stepēs, kalnos un piekrastēs. Daiga Zālīte. Kalanhoja. Rīga : Zvaigzne ABC. ISBN 978-9984-40-404-2. «Mangina kalanhoje». database.smartgardens.eu. Arhivēts no oriģināla, laiks: 2022-01-20. Skatīts: 2022-01-20. «Kalanchoe manginii (Beach Bells)». World of Succulents (en-US). 2015-08-01. Skatīts: 2022-01-20. Vikikrātuvē par šo tēmu ir pieejami multivides faili. Skatīt: Mangina kalanhoja.