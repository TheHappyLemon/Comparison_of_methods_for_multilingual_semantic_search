Expo 2010 (oficiālais nosaukums 2010 Expo; ķīniešu: 中国2010年上海世界博览会; piņjiņs: Zhōngguó Èrlíngyīlíng Nian Shànghǎi Shìjìe Bólǎnhuì) bija pasaules izstāde, kas notika Šanhajā no 2010. gada 1. maija līdz 31. oktobrim. Šīs Expo izstādes ekspozīciju tēma un devīze bija "Labāka pilsēta - Labāka dzīve". Tajā piedalījās 190 valstis un vairāk nekā 50 dažādas organizācijas. Uz Expo 2010 logo attēlota ķīnzīme 世 (piņjiņs: shì, ar nozīmi "pasaule", kā arī "laikmets"). Šī Expo izstāde bija visdārgākā izstāde vēsturē. Expo 2010 platība Huanpu upes abos krastos bija 5,28 kvadrātkilometru. Šanhajas “Expo 2010” talismans ir Haibao (ķīniešu: 海宝, (piņjiņs: Hǎibǎo ar nozīmi "jūras bagātība"). Tās pamatā ir ķīniešu cilvēka vai personas rakstzīme "人" (piņjiņs: rén). Paviljoniem bija piecas galvenās tēmas, kas parādīja dažādus pilsētas attīstības aspektus. Šīs tēmas bija Pilsētas pēdas, Pilsētas planēta, Pilsētas iedzīvotāji, Pilsētu tirdzniecība un Pilsētu sapņi. Šādām valstīm bija savi paviljoni izstādē Expo 2010: Apvienotie Arābu Emirāti, Alžīrija, Angola, Argentīna, ASV, Austrālija, Austrija, Bangladeša, Baltkrievija, Beļģija, Bosnija un Hercegovina, Brazīlija, Bruneja, Čehija, Čīle, Dānija, Dienvidāfrika, Dienvidkoreja, Ēģipte, Filipīnas, Francija, Grieķija, Honkonga, Horvātija, Igaunija, Indija, Indonēzija, Irāna, Īrija, Itālija, Izraēla, Īslande, Japāna, Jaunzēlande, Kanāda, Kambodža, Kazahstāna, Kolumbija, Kostarika, Krievija, Kuba, Ķīna, Latvija, Lielbritānija, Libāna, Lībija, Lietuva, Luksemburga, Makao, Malaizija, Malta, Maroka, Meksika, Mjanma, Monako, Nepāla, Nīderlande, Nigērija, Norvēģija, Omāna, Pakistāna, Peru, Polija, Portugāle, Rumānija, Saūda Arābija, Serbija, Singapūra, Slovākija, Slovēnija, Somija, Spānija, Šrilanka, Šveice, Taivāna, Taizeme, Tunisija, Turcija, Turkmenistāna, Ungārija, Ukraina, Uzbekistāna, Vācija, Venecuēla, Vjetnama, Ziemeļkoreja un Zviedrija. Šādiem kooporatīvajiem uzņēmumie bija savi paviljoni izstādē Expo 2010: Coca-Cola paviljons, Informācijas un komunikācijas paviljons, Japānas rūpniecības paviljons, Korejas Republikas biznesa paviljons, Kosmosa paviljons, Ķīnas dzelzceļa paviljons, Ķīnas kuģu būves paviljons, Naftas paviljons un SAIC-GM paviljons. Latvijas paviljonu "Expo 2010" veidoja vēja tuneļu tehnoloģija firma Aerodium. Izstādes laikā firmas pārstāvji un Latvijas Investīciju un attīstības aģentūras vadītājs Andris Ozols apmainījās sasvstarpējiem apvainojumiem krāpšanā un kukuļdošanā. Latvijas paviljons kopā izmaksāja aptuveni 1,8 miljonus latu. Daļu no izmaksām valsts atguva, 2011. gada janvārī par 625 600 latiem izsolē pārdodot paviljona vēja tuneli. Par paviljona vizuālās identitātes izstrādāšanu reklāmas aģentūra "Asketic" saņēma ADwards 2011 Grafiskā dizaina sadaļas augstākās šķiras apbalvojumu. «"Aerodium": LIAA vadītājs prasīja no mums kukuli». TvNET. 2010. gada 7. jūlijā. Skatīts: 2011. gada 30. martā. «'Aizķērusies' naudas par Latvijas 'World Expo 2010' paviljonu ieskaitīšana». Delfi. 2011. gada 18. jūlijā. Skatīts: 2011. gada 30. martā. «VI radošās izcilības festivāla ADwards uzvarētāji». Arhivēts no oriģināla, laiks: 2011. gada 8. jūnijā. Skatīts: 2011. gada 30. martā.