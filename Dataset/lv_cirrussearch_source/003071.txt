Haiti jeb Espanjola (spāņu: La Española, franču: Hispaniola) ir otra lielākā sala Karību reģionā, Lielo Antiļu salu grupā. Politiski tā ir sadalīta starp divām valstīm: Haiti rietumos un Dominikānu austrumos. Salas platība ir 76 192 km². Salas garums rietumu-austrumu virzienā sasniedz aptuveni 650 km, bet platums ziemeļu-dienvidu virzienā aptuveni 240 km. 1492. gadā Kristofors Kolumbs atklāja šo salu un nosauca par Espanjolu (La Isla Española). Spāņu kolonizācijas laikā tā bija pazīstama arī kā Santodomingo (Santo Domingo). Vikikrātuvē par šo tēmu ir pieejami multivides faili. Skatīt: Haiti. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)