Saules sistēmas mazais ķermenis ir Saules sistēmas objekts, kurš nav ne planēta, ne pundurplanēta, ne pavadonis. Šādu terminu 2006. gadā ieviesa Starptautiskā Astronomijas savienība ar Rezolūciju 5A. Saules sistēmas mazie ķermeņi ir visas komētas, visas mazās planētas, izņemot pundurplanētas un meteoroīdus. Daži no lielākajiem pašreiz zināmajiem mazajiem ķermeņiem nākotnē var tikt klasificēti kā pundurplanētas, piemēram Sedna, Kvavars. Vairums mazo ķermeņu orbītas atrodas asteroīdu joslā, Koipera joslā un Orta mākonī. Arī pārējos Saules sistēmas apgabalos atrodas mazie ķermeņi, tikai mazākā koncentrācijā. I.Vilks, Astronomijas vārdnīca, LU Akadēmiskais apgāds, 2014, ISBN 978-9984-45-857-1 Zvaigžņotā debess, 2006/07 Ziema iau0603 — News Release