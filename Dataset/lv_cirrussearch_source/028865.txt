Oskars Kalliss (igauņu: Oskar Kallis; dzimis Tallinā 1892. gada 23. novembrī, miris Jaltā 1918. gada 1. janvārī) bija igauņu mākslinieks, viens no galvenajiem igauņu nacionālā romantisma pārstāvjiem. 1907. un no 1913. līdz 1916. gadam viņš mācījās mākslinieka Antsa Laikmā studijā un no 1912. līdz 1913. gadam studēja dizainu Igaunijas mākslinieku savienībā (igauņu: Eesti Kunstiselts). 1917. gadā viņš piedalījās mākslinieku asociācijas Vikerla izveidē. Viņš iespaidojās no somu gleznotāja Akseli Gallena-Kallelas un lielu daļu no savas īsās karjeras veltīja igauņu nacionālā varoņeposa Kalevipoega ilustrēšanai, radot ap 40 darbu. Viņš radīja arī mēbeles un audumus etnogrāfiskā stilā. O. Kalliss nomira 1918. gadā Krimā no tuberkulozes. "Lennuk" (1914) "Sulevipoja kalm" (1914) "Kalevipoeg kasvatab tamme" (1914/1915) "Kalevipoeg kellukest helistamas" (1914/1915), "Kalevipoeg allmaailmas" (1915) "Manala uks" (1915) Vikikrātuvē par šo tēmu ir pieejami multivides faili. Skatīt: Oskars Kalliss. Oskara Kallisa darbi Igaunijas Mākslas muzejā Mai Levin, Maire Toom: Oskar Kallis 1892–1917. Tallina, 1992. gads