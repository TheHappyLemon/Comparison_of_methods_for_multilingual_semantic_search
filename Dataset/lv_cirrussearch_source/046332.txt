Okavango (Okavango), Angolas teritorijā – Kubango (Cubango), ir upe Āfrikas dienvidaustrumos, ceturtā garākā upe Dienvidāfrikā. Atšķirībā no citām upēm, Okavango ūdeņi neietek ne jūrā, ne okeānā, bet gan iztvaiko iekšzemē, Kalahari ieplakā. Upe sākas Biē plato Angolas vidienē, plūst uz dienvidaustrumiem cauri Namībijas ziemeļaustrumiem un izveido deltu Kalahari tuksnesī. Okavango delta ir vairāk nekā 22 000 kvadrātkilometru plaša pārpurvota teritorija. Delta ir unikāla ar to, ka plūdi Okavango upē notiek sausās sezonas laikā, kā rezultātā augi un dzīvnieki ir saskaņojuši savu bioloģisko ciklu ar sezonas lietusgāzēm un plūdiem. 2014. gadā Okavango delta kļuva par UNESCO Pasaules mantojuma objektu. «Botsvānas ekspedīcija. II daļa». celoju.draugiem.lv. Skatīts: 2018. gada 16. decembrī. «Okavango – upe, kura nesasniedz jūru». travelnews.lv. Skatīts: 2018. gada 16. decembrī. Vikikrātuvē par šo tēmu ir pieejami multivides faili. Skatīt: Okavango. Encyclopædia Britannica raksts (angliski) Krievijas Lielās enciklopēdijas raksts (krieviski)