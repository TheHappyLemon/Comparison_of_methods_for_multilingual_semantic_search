Londonas Karaliskā koledža (angļu: King's College London) ir publiska izpētes universitāte, kas atrodas Londonā, Lielbritānijā un ir viena no Londonas Universitātes struktūrvienībām. Koledžu 1829. gadā dibinājis Lielbritānijas karalis Džordžs IV un Lielbritānijas premjerministrs Arturs Velzlijs, un tā ir ceturtā vecākā augstākās izglītības iestāde Anglijā. 1836. gadā Karaliskā koledža apvienojoties ar Londonas Universitātes koledžu kļuva par vienu no divām koledžām, kas izveidoja Londonas Universitāti. Akadēmiskais darbs Londonas Karaliskajā koledžā sastāv no deviņām fakultātēm, kas ir sīkāk iedalītas departamentos, centros un izpētes nodaļās. 2017./2018. mācību gadā koledžas kopējie ienākumi bija 841,1 miljons sterliņu mārciņu. Pēc 2017. gada datiem, tā ir divpadsmitā lielākā universitāte Lielbritānijā pēc uzņemto studentu skaita. Starptautiski, tā pēc 2020. gada QS World University Rankings ir novērtēta kā 35. labākā universitāte pasaulē, pēc 2019. gada CWTS Leiden Ranking kā 35. labākā, pēc 2020. gada THE World University Rankings kā 36. labākā, bet pēc 2019. gada Academic Ranking of World Universities kā 51. labākā universitāte pasaulē. Londonas Karalisko koledžu ir absolvējuši vai bijuši tajā mācībspēki divpadsmit Nobela prēmijas laureāti. Universitāti ir beiguši daudzi pazīstami cilvēki; trīs Oskara balvas ieguvēji, seši Grammy balvas ieguvēji un viens Emmy balvas ieguvējs. Absolventu starpā ir arī septiņpadsmit Lordu palātas biedri, deviņpadsmit Pārstāvju palātas biedri, kā arī dažādu valstu prezidenti, premjerministri un politiķi. Londonas Karaliskās koledžas absolventu sarakstā ir iekļauts Nobela prēmijas fizikā laureāts Pīters Higss, zinātnieks Frānsiss Goltons, dzejnieks Džons Kītss, rakstnieki Tomass Hārdijs, Arturs Klārks, Somersets Moems un Džons Raskins. Nobela miera prēmijas ieguvējs Dezmonds Tutu. Koledžas absolventu sarakstā ir tādi mākslinieki kā Queen basģitārists Džons Dīkons un Oskara ieguvēja Grīra Gārsone. «Arhivēta kopija». Arhivēts no oriģināla, laiks: 2019. gada 26. oktobrī. Skatīts: 2019. gada 26. oktobrī. «King's College London». Top Universities. «King’s College London». Times Higher Education (THE). 2021. gada 13. marts. «ARWU World University Rankings 2019 | Academic Ranking of World Universities 2019 | Top 1000 universities | Shanghai Ranking - 2019». www.shanghairanking.com. Arhivēts no oriģināla, laiks: 2019. gada 15. augustā. Skatīts: 2019. gada 26. oktobrī. Londonas Karaliskās koledžas oficiālā mājaslapa (angliski)