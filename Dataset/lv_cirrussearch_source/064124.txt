Kokimbo reģions (spāņu: Región de Coquimbo) ir viens no Čīles 16 reģioniem. Izvietojies valsts vidusdaļā; ziemeļos robežojas ar Atakamas reģionu, dienvidos — ar Valparaiso reģionu, bet austrumos — ar Argentīnu. Kalnainākais Čīles reģions — šeit Andi visvairāk pietuvojas Klusā okeāna krastam. Administratīvi reģions dalās trijās provincēs — Elki, Limari un Čoapa. Reģiona administratīvais centrs ir Laserena. Citas lielākās pilsētas ir ostas pilsēta Kokimbo, no kuras cēlies reģiona nosaukums, kā arī Ovalje un Iljapela. Vikikrātuvē par šo tēmu ir pieejami multivides faili. Skatīt: Kokimbo reģions. Encyclopædia Britannica raksts (angliski)