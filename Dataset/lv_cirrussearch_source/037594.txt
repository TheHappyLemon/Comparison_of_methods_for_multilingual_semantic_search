Ļevs Psahiss (ivritā: לב בוריסוביץ' פסחיס, krievu: Лев Борисович Псахис; dzimis 1958. gada 29. novembrī Krasnojarskā) ir Krievijā dzimis Izraēlas starptautiskais lielmeistars šahā (1985). 1980. gadu sākumā bijis viens no perspektīvākajiem PSRS jaunajiem šahistiem. Divas gadus pēc kārtas uzvarējis PSRS šaha čempionātos: 1980. gadā Viļņā kopā Aleksandru Beļavski un 1981. gadā Frunzē kopā ar Gariju Kasparovu, kuru uzvarējis savstarpējā partijā 2. kārtā. 1982. gadā Laspalmasā piedalījies Pasaules šaha čempiona nosaukuma izcīņas cikla starpzonu turnīrā, kurā nospēlējis neveiksmīgi, kopā ar Jožefu Pintēru un Džonatanu Mestelu dalot tikai 8.-10. vietu (uzvarēja Zoltāns Ribli). Kopš 1990. gada pārcēlies uz dzīvi Izraēlā. 1997. gadā uzvarējis Izraēlas šaha čempionātā, bet 1999. gadā šajā turnīrā dalījis 1.-2. vietu. Daudzu starptautisko šaha turnīru laureāts, tajā skaitā uzvarējis vai dalījis pirmo vietu Sarajevā (1981, 1986), Hosē Raula Kapablankas memoriālā Kubā (1983), Sirakā (Ungārija, 1986), Kopenhāgenā (2001) un Andorā (2002). Trīs reizes piedalījies Pasaules šaha čempionātos pēc izslēgšanas sistēmas (1999, 2000, 2001), kuros lielāko panākumu guvis 1999. gadā, kad iekļuvis 3. kārtā, kurā zaudējis Veselinam Topalovam. Pārstāvējis PSRS un Izraēlas komandas lielākajos komandu šaha turnīros: Pasaules šaha olimpiādēs piedalījies 7 reizes (1990-2002); Eiropas komandu šaha čempionātos piedalījies 3 reizes (1983, 1992, 1999). Komandu vērtējumā izcīnījis zelta (1983) medaļu. Individuālajā vērtējumā izcīnījis 2 zelta (1983, 1999) medaļas. Par panākumiem turnīros FIDE 1980. gadā Psahim piešķīrusi starptautiskā meistara (IM), bet 1982. gadā - starptautiskā lielmeistara (GM) nosaukumu. 48 Championship of USSR Vilnius 25.12.1980-21.1.1981 49 Championship of USSR Frunze 26.11-22.12.1981 1982 Las Palmas Interzonal Tournament 1999 FIDE Knockout Matches OlimpBase :: Men's Chess Olympiads :: Lev Psakhis OlimpBase :: European Men's Team Chess Championship :: Lev Psakhis Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)