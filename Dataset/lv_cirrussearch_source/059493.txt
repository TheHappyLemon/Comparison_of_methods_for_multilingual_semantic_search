Etjēns Gistavs Frederiks van Zeilens van Neievelts van de Hārs (nīderlandiešu: Etienne Gustave Frédéric Van Zuylen Van Nijevelt Van De Haar; dzimis 1860. gada 16. oktobrī, miris 1934. gada 8. maijā) bija beļģu jātnieks. Startējis 1900. gada vasaras olimpiskajās spēlēs Parīzē. Van Zeilenu ģimene sākotnēji bija no Utrehtas, Nīderlandē un cēlusies no muižnieku kārtas. Ģimene savu bagātību guva no meliorācijas, izmantojot polderu sistēmu. 19. gadsimtā ģimene bija izplatījusies Beļģijā un Francijā. Etjēns bija veiksmīgs baņķieris. Viņš bija precējies ar Rotšildu bagātības, Francijas filiāles mantinieci Helēnu de Rotšildu. Pārim bija divi bērni, lai gan Helēnai laulības laikā bija daudz seksuālu attiecību ar sievietēm. Papildus interesei par zirgiem Etjēns ar sievu dalījās mīlestībā pret automašīnām un motosportu. Barons nodibināja Francijas automobiļu klubu, vecāko auto klubu pasaulē, un baronese piedalījās vienā no kluba sacīkstēm 1898. gadā, padarot viņu par pirmo sieviešu dalībnieci autosacīkstēs. Pirms tam Etjēns bija palīdzējis organizēt 1895. gada Parīze-Bordo-Parīze, pasaulē pirmās autosacīkstes. Vēlāk viņš bija laikraksta L’Auto un automašīnu kompānijas De Dion-Bouton direktors kā arī bija iesaistīts 1900. gada olimpisko spēļu organizēšanā. Viņš 1900. gada vasaras olimpiskajās spēlēs startēja jāšanas pasta piegāžu sacensībās. Diemžēl viņa iegūtais rezultāts šajā disciplīnā nav zināms. Université Paris X Nanterre, LES FEMMES ET L’AUTOMOBILE A LA BELLE EPOQUE 1898–1922) – A partir de l’hebdomadaire La Vie au Grand Air. Présenté par Céline CAUVIN Sous la direction de Mr Jean-Pierre Blay. PDF in French Page 48. «Étienne, Baron Van Zuylen Van Nijevelt». Olympedia. Skatīts: 2021. gada 26. decembris. «Equestrianism at the 1900 Paris Summer Games: Mixed Four-In-Hand Competition». Sports Reference. Arhivēts no oriģināla, laiks: 2021. gada 21. decembris. Skatīts: 2021. gada 21. decembris. Arhivēts 2020. gada 18. Aprīlis Wayback Machine vietnē. Etjēns van Zeilens van Neievelts (Olympedia profils) (angliski) Etjēns van Zeilens van Neievelts (Sports Reference profils) (angliski)