Sanmina Corporation ir ASV uzņēmums, kas nodarbojas ar elektronisku ierīču komponentu ražošanu. Dibināts 1980. gadā. Galvenais birojs atrodas Sanhosē, Kalifornijā. Uzņēmums ražo daudzslāņu iespiedplates, mātesplates, kabeļus, plastmasas un metāla detaļas, atmiņas ierīces, optiskās un mikroviļņu ierīces. Sanmina Corporation akcijas tiek kotētas Ņujorkas fondu biržā (kods SANM). Lielākie akcionāri 2013. gada 31. martā bija: Invesco Ltd., Donald Smith & Co., Inc., Columbia Wanger Asset Management LLC, Vanguard Group Inc., Ameriprise Financial Inc. 1961. gadā inženieri Olin B. King, Bill Greaver un Joe Kirk dibināja uzņēmumu Space Craft Inc. (vēlāk pārdēvēts par SCI Systems), lai ražotu elektroniskos komponentus aerokosmiskajai rūpniecībai. Pasūtītāji laika gaitā bija tādi uzņēmumi kā Boeing, Sperry, IBM, Commodore, Thiokol un Northrop. Sākotnēji tika izgatavotas iekārtas pavadoņiem un raķetēm. 1967. gadā izveidots meitas uzņēmums SCI Metals, Inc., pēc gada — SCI Plastics, Inc. un iegādāti uzņēmumi Plastel Corp. un Piston Ring Mfg. Co. 1972. gadā SCI Metals un SCI Plastics apvienoti mātes uzņēmumā. 1976. gadā SCI iegūva pasūtījumus no IBM. 1980. gados SCI kļuva par IBM lielāko apakšuzņēmēju, kas SCI nodrošināja 40 % no ieņēmumiem. 1980. gados uzņēmums sāka izlaist gala produktus (datorus, rūpnieciskās automātikas iekārtas, medicīnas instrumentus). 1990. gados uzņēmums ražoja Commodore Amiga datorus Eiropas tirgum. 1990. gados datoru tirgus izmainījās: kritās komponentu cenas un daļa pasūtītāju lauza līgumus. 1980. gadā Milan Mandarić un Jure Sola dibināja uzņēmumu Sanmina, lai ražotu iespiedplates. 1980. gadu beigās sākts ražot mātes plates un citi komponenti. 2001. gada decembrī Sanmina apvienojās ar SCI Systems ar nosaukumu Sanmina-SCI Corporation. Drīz pēc tam tika iegādāts elektronikas ražotājs E-M Solutions. 2002. gada sākumā Sanmina-SCI nopirka Viking Interworks. 2012. gada 15. novembrī uzņēmums nomainīja nosaukumu uz Sanmina Corporation. Sanmina Corporation Institutional Ownership SCI Systems, Inc. History Sanmina Dropping 'SCI' from Name Sanmina Corporation vietne