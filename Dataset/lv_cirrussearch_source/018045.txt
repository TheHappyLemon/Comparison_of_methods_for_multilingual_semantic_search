Aleksandrs Isakovs (dzimis 1973. gada 16. septembrī) ir bijušais Latvijas futbolists. Savu karjeru viņš sāka savas dzimtās Daugavpils komandā, līdz 1999. gadā nonāca Krievijā. Tur viņš spēlēja līdz 2001. gadam, bet 2002. gadā parakstīja līgumu ar Skonto FC. 2006. gada beigās Isakovs atstāja "Skonto", lai atgrieztos Daugavpilī, kur pievienojās "Daugavai". Latvijas izlasē Aleksandrs Isakovs debitēja 1997. gada jūlijā spēlē pret Lietuvas izlasi. Turpmāk viņš epizodiski piedalījās dažās izlases pārbaudes spēlēs, taču par stabilu Latvijas valstsvienības spēlētāju kļuva 2001. gadā. Kopā ar Latvijas izlasi Isakovs iekļuva un piedalījās 2004. gada Eiropas čempionātā Portugālē. Savu pēdējo spēli izlasē Aleksandrs Isakovs aizvadīja 2005. gada novembrī pret Baltkrieviju. Pēc 2007. gada sezonas Isakovs beidza profesionālā futbolista karjeru un kļuva par FK Daugava sporta direktoru. Pēc karjeras beigām viņš amatieru līmenī spēlēja telpu futbolu, 2009./2009. gada sezonā kļūstot par Daugavpils čempionu. Latvijas čempions — 3 (2002—2004) Latvijas kausa ieguvējs — 1 (2002) Daugavpilī tiks atklāts jauns stadions[novecojusi saite], eSports.lv, atjaunots 26.03.2008. «Daugavpils telpu futbola čempioni — "Ditton/Daugava"». Arhivēts no oriģināla, laiks: 2009. gada 24. februārī. Skatīts: 2009. gada 15. februārī. National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)