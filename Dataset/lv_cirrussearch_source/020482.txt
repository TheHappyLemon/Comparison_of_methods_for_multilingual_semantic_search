Indieši (Indians) ir Indijas pamatiedzīvotāji, kas veido 17,3% pasaules iedzīvotāju skaita. Indieši sastāv no vairākām etnogrāfiski un valodnieciski atšķirīgām grupām. Indieši seko kastu sistēmai. Indija ir ne tikai hinduisma, bet arī budisma, sikhisma un džainisma izcelsmes vieta. Visas šīs četras reliģijas kopā tiek dēvētas arī par Indiešu reliģijām. Indiešu reliģijas, tāpat kā Ābramiskās reliģijas ir viena no lielākajām reliģiju grupām pasaulē. Mūsdienās hinduisms un budisms ir trešā un ceturtā lielākā reliģija pasaulē pēc sekotāju skaita. Abām reliģijām kopā ir ap 2 miljardi sekotāju. Indija ir arī vairāku citu mazāk izplatītu reliģiju izcelsmes vieta. Indija ir viena no reliģiski daudzveidīgākajām valstīm pasaulē, kurā dzīvo vienas no visreliģiskākajām sabiedrībām un kultūrām. 80,5% Indijas iedzīvotāju ir hinduisti, islāma ticību piekopj aptuveni 13% Indijas iedzīvotāju. Atsevišķas iedzīvotāju kopienas seko kristietības, sikhisma, džainisma un budisma rituāliem, ir arī nelielas zoroastristu, jūdaistu un bahāistu grupas. Neskatoties uz lielo reliģijas lomu indiešu dzīvē, ir arī neliels ateistu un agnostiķu skaits. Hinduisms ir visplašāk pārstāvētā reliģija visos Indijas štatos un savienības teritorijās, izņemot Džammu un Kašmīru un Lakšadvīpu, kur dominē islāms, kā arī Nāgālendu, Mizorāmu un Meghālaju, kur dominē kristietība un Pendžābu, kur dominē sikhisms. Lielākā daļa pasaules hinduistu, zoroastriešu, sikhistu, džainistu un bahāistu dzīvo Indijā. Indijā dzīvo arī trešā lielākā musulmaņu grupa pasaulē pēc Indonēzijas un Pakistānas. Trimūrti: trīs galvenie hindiusma dievi (Brahma, Višnu un Šiva) Tadžmahāls Kristiešu baznīca Sikhu Zelta templis Džainu Mahāvīra statuja Budistu statuja, kurā attēlota Maitreja «Census of India – India at a Glance : Religious Compositions». Censusindia.gov.in. Skatīts: 2011-12-28. Vikikrātuvē par šo tēmu ir pieejami multivides faili. Skatīt: Indieši. Encyclopædia Britannica raksts (angliski) Krievijas Lielās enciklopēdijas raksts (krieviski)