Spānijas sportā 20. gadsimta otrajā pusē ir dominējis futbols. Citi populāri sporta veidi ir basketbols, teniss, riteņbraukšana, rokasbumba, motoru sports, ūdenssports, golfs un slēpošana. Spānijā arī ir notikušas vairākas starptautiskas sacensības tādas kā 1992. gada vasaras olimpiskās spēles Barselonā un 1982. gada FIFA Pasaules kauss. Ar Rafaela Nadala uzvaru Vimbldonā, futbola izlases izcīnītās trofejas Euro 2008 un 2010. gada FIFA Pasaules kauss un Karlosa Sastres triumfu Tour de France vēl nesen, dažas avīzes raksta, ka Spānija izbauda tādus kā sporta "Zelta gadus", līdzīgus spāņu 17. gadsmitam, kad viņi dominēja glezniecībā un literatūrā. Futbols ir vispopulārākais sporta veids Spānijā. La Liga vai Primera División (Spānijas līga) ir viena no augstāk novērtētajām futbola divīzijām un uzskata, ka tā būs viena no pasaules labākajām sacensībām. Veiksmīgas komandas Eiropas sacensībās ir Madrides "Real", "Barcelona", "Sevilla", "Villarreal" un "Valencia". Madrides "Real" un "Barcelona" ir dominējušas La Liga ilgu laiku tās vēsturē, un ir radījuši ciešu konkurenci. Madrides "Real" tiek uzskatīts par vienu no veiksmīgākajiem klubiem Eiropā, uzvarot 9 reizes UEFA Čempionu līgā, gandrīz visos pārējos UEFA klubu turnīros vismaz vienreiz un La Liga 31 reizi. 2009. gadā FC Barcelona izdevās uzvarēt La Liga un UEFA Čemponu līgā. Citas komandas tādas kā "Sevilla" un "Valencia" arī ir uzvarējušas prestižos turnīros kā, piemēram, UEFA kausā, attiecīgi 2006.-2007. un 2004. gadā. Spānijas futbola izlase veiksmīga un ir kvalificējusies FIFA Pasaules kausa finālturnīram divpadsmit reizes kopš 1930. gada. Tomēr viņiem vēl ne reizi nav uzvarējuši tajā; viņu labākais rezultāts ir bijusi ceturtā vieta 1950. gadā. Viņu rezultāti Eiropas čempionātos ir daudz labāki. Viņi bija čempioni 1964. gadā, otrie 1984. gadā un čempioni vēlreiz 2008. gadā. Spānija divreiz ir izcīnījusi medaļas Olimpisko spēļu futbola turnīrā. Viņi ieguva sudraba medaļas Sidnejā 2000. gada vasaras olimpiskajās spēlēs un zeltu 1992. gada vasaras olimpisko spēļu laikā Barselonā. Jauniešu izlase ir bijusi diezgan veiksmīga pēdējā desmitgadē. U-20 izlase ir uzvarējusi FIFA Pasaules jauniešu čempionātā 1999. gadā un ir palikusi otrā 1985. un 2003. gadā. U-17 izlase bija otrie trīs reizes un palika trešie 1997. gadā FIFA U-17 Pasaules kausā. Basketbols ir populārs sporta veids Spānijā. Spānijas ACB ir viena no spēcīgākajām Eiropas baskebola līgām. Spāņu komandas, tādas kā Madrides "Real", FC Barcelona un Badalonas "Joventut", ir uzvarējušas starptautiskos čempionātos, tādos kā Eirolīga vai Eirokauss. Vairāki spāņu spēlētāji, tādi kā Pau Gazols un viņa jaunākais brālis Marks Gazols, Hosē Kalderons, Rūdijs Fernandess, Serhio Rodrigess, pašlaik spēlē NBA. Cits ievērojams spēlētājs ir pašreizējais "Joventut" pusaudžu sensācija Rikijs Rubio. Spānijas basketbola izlase ir sasniegusi augstas vietas starptautiskos turnīros, pirmo reizi uzvarot 2006. gada Pasaules čempionātā un sešas reizes paliekot otrajā vietā Eurobasket. Komanda ieguva sudraba medaļas 2008. gada vasaras olimpiskajās spēlēs. Spānijai ir vairāki tenisa čempioni, kuri pierāda sevi māla kortu turnīros, tādos kā Roland Garros. Piedevām Spānija ir trīs reizes uzvarējusi Deivisa kausā (2000, 2004, 2008). Rafaels Nadals tiek uzskatīts par vienu no visu laiku labākajiem spāņu tenisistiem. Viņš ir uzvarējis Francijas Atklātajā čempionātā četras reizes pēc kārtas. Pēc tolaik pirmās pasaules raketes Rodžera Federera pieveikšanas, Nadals ieguva Vimbldonas čempionāta trofeju un kļuva tikai par otro spānieti, kuram tas ir izdevies. Viņš arī uzvarēja 2009. gada Austrālijas Atklātajā čempionātā, kļūstot par pirmo spāņu vīrieti, kuram tas ir izdevies. Nadals arī ieguva zelta medaļu 2008. gada vasaras olimpiskajās spēlēs Pekinā, Ķīnā. Kopš 2008. gada 18. augusta viņš ir pasaules pirmā rakete. Ievērojamākie tenisisti ir Rafaels Nadals, Davids Ferers, Karloss Moija, Huans Karloss Ferero, Feliciano Lopess, Fēlikss Mantila, Fernando Verdasko, Alberto Berasategi, Karloss Kosta, Serhi Brugera, Alberts Kosta, Alekss Koretja, Končita Martinesa, Aranča Sančesa Vikario, Emilio Sančess, Manuels Santana un Nikolass Almagro. Spānijas Liga ASOBAL ir viens no spēcīgākajiem rokasbumbas turnīriem Eiropā. Dažas Spānijas komandas, tādas kā BM Ciudad Real, FC Barcelona Handbol un Portland San Antonio, ir uzvarējušas vai bijušas finālistes EHF Čempionu līgā. 1900. gados vīriešu Spānijas handbola izlase ir bijusi regulāra fināliste stiprākajos starptautiskajos turnīros. Viņi ieguva bronzas medaļas 1990. gada Pasaules čempionātā un uzvarēja 2005. gada Pasaules čempionātā, turpretim ieguva sudraba medaļas 2006. gada Eiropas čempionātā. Vēlāk izlase ieguva bronzas medaļas Pekinas Olimpiskajās spēlēs. Spānijā ik gadu rīko trīs MotoGP posmus: Katalonijas Grand Prix, Spānijas Grand Prix un Valensijas Grand Prix. Parasti tos apmeklē daudz cilvēku. Pašlaik MotoGP augstākajā klasē piedalās trīs Spānijas pārstāvji: Horhe Lorenco, Danijs Pedrosa un Tonijs Eliass. Pazīstamākie bijušie braucēji ir Alekss Kriviljē, Sete Živernau, Horhe Martiness, Sito Ponss un Anhels Njeto. Spānija rīko arī Spānijas Grand Prix Formula 1 čempionātā. Fernando Alonso izcīnītie divi tituli ir popularizējuši šo čempionātu. Pašlaik Eiropas Grand Prix tiek rīkots Valensijas ielās. Riteņbraukšana Spānijā ir bijis svarīgs sporta veids kopš 1940. gadiem. Vuelta a España (Spānijas tūre) ir viena no svarīgākajām riteņbraukšanas sacensībām pasaulē kopā ar Tour de France (Francijas tūre) un Giro d'Italia (Itālijas tūre) daudzdienu velobraucienime. Vairāki Spānijas riteņbraucēji ir uzvarējuši Tour de France, tie ir Federiko Bahamontess, Pedro Delgado, Oskars Pereiro, Alverto Kontadors un Karloss Sastre. Visveiksmīgākais spāņu riteņbraucējs ir Migels Indurains. Viņš uzvarēja Tour de France piecas reizes pēc kārtas periodā starp 1991. un 1995. gadu. 2008. gada 27. jūlijā Sastre kļuva par septīto un trešo pēc kārtas spāni, kurš ir uzvarējis Tour de France kopvērtējumā. Golfs ir kļuvis populārs spāņu vidū. Spānijā ir vairāki golfa laukumi, kas ir izvietoti dažādās valsts daļās. Tie ir Sanroka, Sotogrande, Valderama un Alkaidesa. Spānijā norisinājās 1997. gada Raidera kauss. Spāņu golferis Severiano Baljesteross divreiz uzvarēja US Masters un trīsreiz Britu atklātajā čempionāta. Spānijas ūdenspolo izlase nav sveša pasaules elitei šajā sporta veidā. Līdz šim 1990. gadu desmitgadē paliek kā īpaši veiksmīga Spānijas izlasei. Galvenie sasniegumi ir sudraba medaļa 1992. gada vasaras olimpiskajās spēlēs un zelta medaļa 1996. gada vasaras olimpiskajās spēlēs. Ielas hokeju spēlē profesionāli sportisti. Spānijas izlase pašlaik ieņem 4. vietu pasaules izlašu rangā. Basku pelota un valensiešu pilota ir tradicionāli spāņu sporta veidi. Šī sporta veida turnīri ir trinquete, Trofeu Individual Bancaixa, Circuit Bancaixa, raspall singles championship un raspall team championship. Slēpošana ir populārs sporta veids. Agrāk sporta veids bija attīstības stadijā ekonomisku iemeslu dēļ. Taču Spānijas ekonomikas uzlabošanās palīdzēja kļūt par aktīvu sporta veidu. Tā ir kļuvusi reāla un mūsdienās trīs miljoni slēpotāju pieprasīja slēpošanas vietu attīstību, kuras ir bijušas modernizētas pēdējos gados. Spānijā atrodas vistālākā slēpošanas vieta (Sierra-Nevada) Eiropas dienvidos. Slēpošana ir viens no iecienītākajiem Spānijas karaliskās ģimenes sporta veidiem. (angliski) Sports Madridē