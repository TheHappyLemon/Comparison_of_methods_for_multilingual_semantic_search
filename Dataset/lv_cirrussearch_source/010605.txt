Kesko Senukai ir Lietuvā reģistrēta uzņēmumu grupa, kas pārvalda būvmateriālu veikalu ķēdes Lietuvā, Latvijā un Igaunijā. Tā mātes uzņēmums ir UAB Kesko Senukai Lithuania. Galvenais birojs atrodas Kauņā. UAB Kesko Senukai Lithuania 50 % + 1 kapitāla daļa pieder Somijas Kesko Oyj mātes uzņēmumam Rautakesko Oy. Pārējās daļas uzņēmumā pieder Lietuvas uzņēmumam UAB Litvalda un divām fiziskām personām. Kesko Senukai Lietuvā pieder 22 Senukai pārdošanas centri, bet vairāk nekā 40 Senukai veikali darbojas pēc franšīzes līguma. Latvijā ir 11 K Senukai veikali, Igaunijā ir 8 K-Rauta veikali. Kesko Senukai Digital pieder interneta veikalu grupa 1A Group, kas darbojas Lavijā (1a.lv), Lietuvā (1a.lt) un Igaunijā (1a.ee). 1992. gadā Lietuvā tika dibināts uzņēmums UAB Senukai, sākot tirgot izejvielas. 1993. gadā Kauņā tika atvērts pirmais veikals. 1994. gadā uzņēmums sāka darbību vairumtirdzniecībā, transportā un lauksaimniecībā. 1995. gada 1. martā tika dibināts uzņēmums UAB Senukų prekybos centras. 1996. gadā Kauņā tika atvērta mazumtirdzniecības pilsētiņa. 1997. gadā tika atvērts vairumtirdzniecības termināls un Lietuvā sākta veidot mazumtirdzniecības veikalu ķēde. 2001. gadā Kauņā tika atvērts tirdzniecības centrs. 2002. gadā Viļņā tika atvērts Baltijā lielākais būvmateriālu un mājsaimniecības lietu tirdzniecības centrs. 2003. gadā Somijas Rautakesko Oy (Kesko meitas uzņēmums) no Augustina Rakauska ģimenes ieguva 50 % un 1 balsi uzņēmumā UAB Senuku Prekybos Centras. 2004. gadā Viļņā tika atvērts Lietuvā pirmais jaunas koncepcijas tirdzniecības parks Banginis. 2005. gadā Kauņā tika atvērts tirdzniecības un atpūtas centrs Mega. 2007. gadā Senukai grupa ieguva Lietuvas uzņēmuma UAB Romos Holdingas vairākuma kapitāldaļu, kam piederēja Baltkrievijas celtniecības materiālu tirgotājs OMA. 2008. gadā Kauņas rajonā tika atvērts Baltijas valstīs viens no modernākajiem loģistikas centriem Senukų logistikos centras. 2009. gadā sāka darbu interneta veikals www.e-senukai.lt (tagad www.senukai.lt). Lai optimizētu Baltijas un Baltkrievijas operācijas, 2015. gada 3. novembrī tika panākta vienošanās par K-rauta (Rautakesko) pilnībā piederošās veikalu ķēdes Latvijā un Igaunijā nodošanu UAB Senuku Prekybos centras. Darījumu 2016. gada 3. martā atļāva Latvijas Konkurences padome. Bijušie K-rauta veikali Latvijā tika pamazām tika pārveidoti par K Senukai. Pirmais jaunās koncepcijas iepirkšanās centrs K Senukai 2016. gada 2. decembrī tika atvērts Rīgā, Lucavsalā. 2016. gada 17. jūnijā UAB Senuku Prekybos Centras tika pārdēvēts par UAB Kesko Senukai Lithuania. 2016. gada 9. novembrī Latvijas AS Rautakesko tika pārdēvēts par AS Kesko Senukai Latvia. 2018. gada 22. jūnijā tika paziņots, ka UAB Kesko Senukai Lithuania iegādāsies Baltijas interneta veikalu 1A grupu (SIA Mobilukss). Darījums pabeigts 2018. gada 12. oktobrī. Pēc Krievijas iebrukuma Ukrainā 2022. gada 18. maijā tika paziņots, ka uzņēmums ir apturējis savu darbību Baltkrievijā, un veikalu tīkls OMA tiek pārdots. 23. maijā Kesko Senukai parakstīja līgumu ar nekustamo īpašumu attīstītāju UAB Sirin Development par noliktavas telpu nomu loģistikas parkā "Rumbula" Rīgā; loģistikas centrs 14 200 m² platībā tika atklāts 6. oktobrī. UAB Kesko Senukai Lithuania meitas uzņēmumi: UAB Senukai UAB Kesko Senukai Digital — interneta veikalu uzturēšana AS Kesko Senukai Latvia — K Senukai veikalu ķēde (Latvija) OÜ Kesko Senukai Estonia — K-Rauta veikalu ķēde (Igaunija) 'Kesko Senukai' iegādājas interneta mazumtirgotāju '1A' LETA, 2018. gada 12. oktobris RAUTAKESKO ACQUIRED A MAJORITY IN LITHUANIA’S LARGEST HARDWARE AND BUILDING SUPPLIES COMPANY Rautakesko, 13.03.2003 Lietuvas «Senukai» no «Kesko» pārņem «K-Rauta» vadību Latvijā un Igaunijā BNS, 04.11.2015 KP atļauj K-Rauta veikalu īpašnieku struktūras maiņu Konkurences padome, 05.04.2016. 'Kesko Senukai' nopērk vietējā kapitāla internetveikalu '1A' Dace Skreija, DELFI Bizness, 22. jūnijs 2018 Kesko Senukai pārtrauc darbību Baltkrievijā Db.lv, 18.05.2022 Senukai - Senukai Lietuvas vietne. K-Senukai - K-Senukai Latvijas vietne.