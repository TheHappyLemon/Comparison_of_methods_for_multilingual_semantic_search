Mesinijas nome (gr. Νομός Μεσσηνίας) ir viena no Peloponēsas perifērijas nomēm, kas atrodas Peloponēsas pussalas dienvidrietumos. Austrumos tā robežojas ar Lakonijas nomi, ziemeļaustrumos ar Arkādijas nomi, bet ziemeļos ar Rietumgrieķijas perifērijas Elīdas nomi. Rietumos to apskalo Jonijas jūra, bet dienvidos Mesiniks. Mesinijas nomes administratīvais centrs ir Kalame. Mesinijas nome iekļauj sevī Mesinijas vēsturisko apgabalu, kur atradās tādi nozīmīgi senās Grieķijas kultūras centri, kā Mesine, Pila, Bassa u.c. Šeit atrodas arī Nestora pils, kas ir viens no nedaudzajiem Mīnojas civilizācijas pieminekļiem kontinentālajā Grieķijā. Mesinijas nome ir sadalīta sešās pašvaldībās jeb dēmos: Kalames dēms Rietummani dēms Mesines dēms Ihalijas dēms Pilas-Nestoras dēms Trifilijas dēms