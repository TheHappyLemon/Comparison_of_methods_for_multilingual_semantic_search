Britu Antarktiskā teritorija ir Apvienotās Karalistes pretenzija Antarktikā, ko apraksta 60° dienvidu platuma paralēle un 20° un 80° rietumu garuma meridiāni. Daļēji pārklājas ar Antarktīdas un Čīles pretenzijām. Austrumos robežojas ar Norvēģijas pretenziju Karalienes Modas Zemi. Kā atsevišķa atkarīgā teritorija tika nodibināta 1962. gadā, atdalot no Folklenda Salām trīs reģionus: Greiema Zemi, Dienvidorkneju salas un Dienvidšetlendu salas. Teritorijā nav patstāvīgo iedzīvotāju. Atrodas vairākas dažādu valstu polārstacijas, kuru kopējais personāls variējas no dažiem desmitiem ziemā līdz vairākiem simtiem vasarā. Lielākā stacija ir Čīles Eduardofreja Karaļa Džordža salā. Apvienotā Karaliste uztur divas pastāvīgās stacijas (Haleja V un Rotera) un trīs vasaras stacijas (Signi, Fosilblafa, Skaiblū). Teritoriju administrē britu Ārlietu un Sadraudzības lietu ministrijas Aizjūras teritoriju departamenta vadītājs Londonā. Vikikrātuvē par šo tēmu ir pieejami multivides faili. Skatīt: Britu Antarktiskā teritorija. Encyclopædia Britannica raksts (angliski) UK Foreign Office homepage British Antarctic Survey Arhivēts 2011. gada 2. janvārī, Wayback Machine vietnē.