Āhenes katedrāle (vācu: Aachener Dom) ir Romas katoļu baznīcas dievnams Āhenē, Vācijā. Veltīta Jaunavai Marijai. Baznīcas celtniecība tika sākta 796. gadā Kārļa Lielā valdīšanas laikā. Vecākā katedrāle Ziemeļeiropā. Viduslaikos pazīstama ar Āhenes Svētās Marijas karaliskās baznīcas nosaukumu. No 936. līdz 1531. gadam te tika kronēti 30 Vācijas karaļi un karalienes. Āhenes katedrālē ir apglabāts Kārlis Lielais, pēc viņa kanonizācijas 1165. gadā tā kļuva par svētceļojumu objektu. Ievērojams ir Kārļa Lielā tronis, Svētās Marijas svētnīca, Barbarosas lustra, ērģeles. Viens no pirmajiem objektiem, kas iekļauts UNESCO Pasaules mantojuma sarakstā. Vikikrātuvē par šo tēmu ir pieejami multivides faili. Skatīt: Āhenes katedrāle. Encyclopædia Britannica raksts (angliski) Oficiālā tīmekļa vietne