Šis raksts ir par 2013. gada filmu. Par Orsona Skota Kārda romānu skatīt rakstu Endera spēle. "Endera spēle" (angļu: Ender's Game) ir amerikāņu režisora Gevina Huda zinātniskās fantastikas filma, kas uzņemta pēc Orsona Skota Kārda tāda paša nosaukuma romāna. Galvenās lomas filmā tēlo Harisons Fords un Eisa Baterfīlds. Filmas uzņemšana sākās 2012. gada 27. februārī, tā norisinājās Ņūorleānā. Filmas pirmizrāde ASV notika 2013. gada 28. oktobrī. Netālā nākotnē cilvēcei uzbrūk naidīga citplanētiešu rase — Formics (no latīņu: formica — skudra) — milzīgi, skudrām līdzīgi radījumi, nogalinot miljoniem cilvēku uz Zemes. Pirmo ienaidnieku uzbrukumu izdevās apturēt, pateicoties Meizeram Rekhemam (Bens Kingslijs), kurš taranēja citplanētiešu karalienes kuģi. Lai sagatavotu virsniekus, kuri vadīs nākamo uzbrukumu ienaidnieku planētai, valdība izvēlas īpaši apdāvinātus bērnus mācībām prestižajā Kaujas skolā. Sešus gadus vecais Enders Vigins (Eisa Baterfīlds), kautrīgs, bet ļoti apdāvināts zēns ir trešais bērns ģimenē. Viņa vecākais brālis Pīters Kaujas skolai neder, jo ir pārāk nežēlīgs, bet viņa māsa Valentīna — gluži pretēji — ir pārāk maiga. Kaujas skolas vadītājs pulkvedis Grafs (Harisons Fords) uzskata, ka Enders ir tas, kas vadīs visas armijas uzbrukumu. Viņš Enderam dod izredzētā statusu, un tas ir spiests ātrāk progresēt apmācībās un iegūt citu kursantu uzticību. Pēc Kaujas skolas beigšanas Enders tiek nosūtīts uz Komandieru skolu, kur par viņa skolotāju kļūst Meizers Rekhems. Endera apmācība notiek interaktīvu datorspēļu veidā — viņš vada kosmosa kuģus, kas cīnās ar Formics. Enders ir armijas virspavēlnieks, un virsnieki ir viņa draugi no Kaujas skolas. Eksāmena laikā Enders iznīcina Formics planētu un pēc tam uzzina, ka eksāmens īstenībā bijis īsta cīņa, un viņš ir uzvarējis karā. Taču Enders uzskata, ka Formics nav gribējuši Zemei uzbrukt atkārtoti un vēlējušies sarunas, nevis cīņu. Viņš atrod kokonu, kurā atrodas Formics karalienes kūniņa, un jau kā admirālis dodas Visumā tai meklēt jaunas mājas. Eisa Baterfīlds — Enders Vigins Harisons Fords — pulkvedis Grafs Heilija Steinfīlda — Petra Arkanjana Bens Kingslijs — Meizers Rekhems Vaiola Deivisa — majore Gvena Andersone Moizess Ariass— Bonzo Madrids Ebigeila Breslina — Valentīna Vigina Džimijs Pinčaks — Pīters Vigins Suradžs Partasarti — Alajs un citi aktieri. «Steve Jablonsky Takes Over Scoring Duties on ‘Ender’s Game’». Arhivēts no oriģināla, laiks: 2013-05-15. Skatīts: 2013-01-30. «Ender's Game». Box Office Mojo. Arhivēts no oriģināla, laiks: 2013-12-02. Skatīts: 2013-12-07. ‘Ender’s Game’ begins filming at the Michoud Assembly Facility in New Orleans Arhivēts 2019. gada 29. jūnijā, Wayback Machine vietnē., 2012 «Ender’s Game (2013) — Release Info» (angļu). Internet Movie Database. Skatīts: 2013-11-12. Asa Butterfield locks ‘Ender’s Game’ / Variety, NOVEMBER 29, 2011 (angliski) Harrison Ford locked for 'Ender’s Game' / Variety, DECEMBER 21, 2011 (angliski) Звезда «Железной хватки» сыграет в «Игру Эндера» / kinopoisk, 05.12.2011 Ender’s Game is on track / TGD, January 31, 2012 (angliski) Viola Davis Joins Cast of Ender’s Game Film / TheaterMania, Feb 2, 2012 (angliski) IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski) Oficiālā tīmekļa vietne (angliski) Alex Billington. «Interview: 'Ender's Game' Director Gavin Hood & Producer Bob Orci». firstshowing.net, 2013. gada 24. jūlijs. (angliski)