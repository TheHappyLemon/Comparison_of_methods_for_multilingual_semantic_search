Bobans Marjanovičs (serbu: Бобан Марјановић; dzimis 1988. gada 15. augustā) ir serbu basketbolists, spēlē centra pozīcijā, Serbijas basketbola izlases dalībnieks. Pašlaik (2021) pārstāv NBA klubu Dalasas "Mavericks". Ar augumu 224 cm B. Marjanovičs ir otrais garākais spēlētājs NBA šobrīd, atpaliekot vienīgi no Tako Falla. 14 gadu vecumā, būdams 209 cm garš, B. Marjanovičs sāka trenēties Vršacas "Hemofarm" sistēmā. Pirms nokļūšanas NBA spēlējis Serbijas un Krievijas klubos, kā arī nepilnu sezonu Lietuvas vadošajā klubā Kauņas "Žalgiris". Labākos panākumus sasniedzis Belgradas "Crvena Zvezda", tās sastāvā visas trīs sezonas atzīts par Serbijas līgas labāko spēlētāju, bet 2015. gadā tika iekļauts Eirolīgas pirmajā simboliskajā pieciniekā. Nav ticis draftēts NBA, taču 2015. gadā noslēdza līgumu ar savu pirmo Ziemeļamerikas komandu Sanantonio "Spurs". Spēlējis vairāku komandu sastāvā, pamazām pierādot sevi kā lietderīgu spēlētāju šim līmenim. Šobrīd pārstāv Dalasas "Mavericks", spēlējot kopā ar Eiropas basketbola zvaigznēm Luku Dončiču un Kristapu Porziņģi. Spēlējis Serbijas jaunatnes izlasēs. Serbijas izlases sastāvā 2017. gada Eiropas čempionātā B. Marjanovičs palīdzēja valstsvienībai izcīnīt sudraba medaļas. Hispanosnba.com. «Active NBA players (2018-19 season)». hispanosnba.com (angļu). Skatīts: 2019-05-10. Vikikrātuvē par šo tēmu ir pieejami multivides faili. Skatīt: Bobans Marjanovičs. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Russiabasket profils (krieviski) Eirolīgas profils (angliski) ESPN NBA profils (angliski) RealGM Basketball profils (angliski)