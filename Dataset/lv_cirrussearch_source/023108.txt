Serhijs Rebrovs (ukraiņu: Сергій Станіславович Ребров, dzimis 1974. gada 3. jūnijā Horlivkā, Doneckas apgabalā) ir Ukrainas futbola treneris un bijušais profesionālais futbolists, kurš spēlēja uzbrucēja un vēlāk pussarga pozīcijā. Pašlaik viņš ir Ukrainas futbola izlases galvenais treneris. Rebrovs starptautisku atpazīstamību ieguva kā Andrija Ševcenko uzbrukuma partneris Kijivas "Dinamo" komandā 1990. gados un joprojām ir Ukrainas Premjerlīgas visu laiku rezultatīvākais spēlētājs. Kopš savas debijas 1992. gadā viņš valsts izlasē aizvadīja 75 spēles, gūstot 15 vārtus, piedaloties arī 2006. gada Pasaules kausā, kas bija Ukrainas pirmais Pasaules kausa finālturnīrs. Trenera karjeru sāka Kijivas "Dinamo", strādājot ar kluba U-21 un dublieru komandām. Vēlāk bija trenera asistents galvenajā kluba komandā. No 2010. līdz 2011. gadam bija arī Ukrainas izlases galvenā trenera asistents. 2014. gada 17. aprīlī tika iecelts par Kijivas "Dinamo" galvenā trenera vietas izpildītāju, tā paša gada 19. maijā pēc uzvaras Ukrainas kausā apstiprināts par galveno treneri. Pildīja šo amatu līdz 2017. gadam. 2017.—2018. gada sezonā vadīja Saūda Arābijas profesionālās līgas komandu Al Ahli. No 2018. līdz 2021. gadam bija Ungārijas kluba Ferencváros galvenais treneris. Trīs reizes aizveda komandu līdz Ungārijas čempiontitulam, 2020.—2021. gada sezonā iekļuva UEFA Čempionu līgas grupu turnīrā. No 2021. līdz 2023. gadam strādāja Apvienotajos Arābu Emirātos ar klubu Al-Ain. 2023. gada 7. jūnijā apstiprināts par Ukrainas izlases galveno treneri. Dynamo Kyiv Ukrainas Premjerlīga: 1992–93, 1993–94, 1994–95, 1995–96, 1996–97, 1997–98, 1998–99, 1999–2000, 2006–07 Ukrainas kauss: 1993, 1996, 1998, 1999, 2000, 2006, 2007 Ukrainas Superkauss: 2006 Fenerbahçe Turcijas Superlīga: 2003–04 Rubin Kazan Krievijas Premjerlīga: 2008, 2009 Individuālie sasniegumi Ukrainas gada futbolists: 1996, 1998 Ukrainas Premjerlīgas sezonas labākais spēlētājs: 1996,1998, 1999 Ukrainas Premjerlīgas labākais vārtu guvējs: 1997–98 Dynamo Kyiv Ukrainas Premjerlīga: 2014–15, 2015–16 Ukrainas kauss: 2013–14, 2014–15 Ukrainas Superkauss: 2016 Ferencvárosi TC Nemzeti Bajnokság I: 2018–19, 2019–20, 2020–21 Al Ain AAE Pro līga: 2021–22 AAE Līgas kauss: 2021–22 «Serhiy Rebrov - International Appearances». The Rec.Sport.Soccer Statistics Foundation. «Ukrainas futbola izlases trenera amatā ieceļ Rebrovu». sportacentrs.com. Skatīts: 2023. gada 7. jūnijā. Vikikrātuvē par šo tēmu ir pieejami multivides faili. Skatīt: Serhijs Rebrovs. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski) Profils Dynamo vietnē Profils Ukrainas fanu vietnē