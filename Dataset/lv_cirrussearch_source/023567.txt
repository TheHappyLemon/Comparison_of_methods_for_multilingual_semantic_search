Hispasat 74W-1 (agrākie nosaukumi Amazonas 4, Amazonas 4A) ir Spānijas uzņēmuma Hispasat sakaru pavadonis. Tas paredzēts sakaru nodrošināšanai klientiem Dienvidamerikā. To orbītā palaida 2014. gada 22. martā. Kosmisko aparātu izgatavoja ASV uzņēmums Orbital Sciences Corporation. Līgums ar to tika noslēgts 2012. gada jūnijā. Amazonas 4A bija būvēts uz platformas Star-2.4 bāzes. Tam ir 24 Ku joslas raidītāji. Izmēri saliktā stāvoklī: 4,7 × 2,5 × 3,2 m. Saules bateriju pletums 23 m. Amazonas 4A tika palaists 2014. gada 22. martā 22:04 UTC ar nesējraķeti Ariane 5ECA (lidojums V216) no Gviānas kosmiskā centra kopā ar sakaru pavadoni Astra 5B. No pēdējās pakāpes pirmais atdalījās Astra 5B 27 minūtes 3 sekundes pēc starta. Amazonas 4A tika atdalīts 34 minūtes 37 sekundes pēc starta. Ģeostacionāro orbītu tas sasniedza ar saviem dzinējiem. Sākotnēji tas atradās pozīcijā 51° rietumu garuma. 2014. gada 14. aprīlī Hispasat paziņoja, ka pavadonim radusies problēma ar elektrobarošanu. Tika lēsts, ka zaudējumi samazināja pavadoņa darbības spējas uz pusi. Grūtības novērtēt avārijas cēloņus un nopietnību lika Hispasat un apdrošināšanas sabiedrībai uzsākt kopīgu izmeklēšanu. To turpinās līdz pat pavadoņa darbības beigām, kas paredzēta 2029. gadā, bet līdz šim apdrošinātā vērtība tika lēsta 145 miljonu eiro apmērā. Enerģijas padeves traucējumu ekonomiskā ietekme tika lēsta 11 miljonu eiro apmērā kā Hispasat zaudēti ienākumi 2014. gada pirmajā ceturksnī, un vēl 5,4 miljoni eiro tika zaudēti kā darbības ienākumi. Turklāt šis negadījums rosināja norakstīt lieljaudas pavadošo pavadoni Amazonas 4B, kas arī bija pasūtīts uzņēmumā Orbital, bet vēl nebija izgatavots. Amazonas 4A un Amazonas 4B aizstāšanai 2014. gada decembrī uzņēmumā SSL tika pasūtīts Amazonas 5. Darba režīmā Amazonas 4A izvietoja punktā 61° R, kur tas atradās kopā ar Amazonas 2 un Amazonas 3. 2017. gada decembrī tas tika pārvietots no 61° rietumu garuma uz 74° rietumu garuma un pārdēvēts par Hispasat 74W-1. 2014 - Launches to Orbit and Beyond An anomaly in the Amazonas 4A satellite is being investigated following its launch Hispasat, 2014-04-14, (angliski) Amazonas-4 major failure Chris Forrester, advanced-television.com, 2015-02-16 Amazonas 4A Hispasat (spāņu) Amazonas 4A fact sheet Orbital (angliski) Flight VA216 Arianespace, (angliski) Amazonas 4A Gunter's Space Page, (angliski)