Tatjana Koķe (dzimusi 1955. gada 9. maijā Rīgā) ir latviešu pedagoģe un politiķe, Latvijas Zemnieku savienības biedre, bijusī Latvijas Republikas Izglītības un zinātnes ministre. Dzimusi 1955. gadā Rīgā. Mācījās Rīgas 50. vidusskolā.1978. gadā Koķe absolvēja angļu valodas un literatūras studijas Latvijas Universitātē, strādāja par pedagoģi Rīgas Elektromehāniskajā tehnikumā (1978-1980). 1983. gadā turpināja studijas LU Pedagoģijas un psiholoģijas katedras aspirantūrā, 1996. gadā ieguva pedagoģijas doktora grādu strādāja par docenti. Pēc politiskās karjeras beigām 2013. gada rudenī Koķe kļuva par Rīgas Stradiņa universitātes mācību (vēlāk studiju) prorektori. 1999. maijā Tatjana Koķe kļuva par Latvijas Republikas Augstākās izglītības un zinātnes valsts ministri Viļa Krištopana valdībā, šajā amatā paliekot līdz tā paša gada jūlijam, kad valdība beidza savu darbību. Pēc tam bija Izglītības un zinātnes ministres Silvas Goldes padomniece augstākās izglītības un zinātnes jautājumos. No 2002. gada augusta līdz 2003. gada janvārim Koķe bija Īpašu uzdevumu minsistra valsts reformu lietās sekretariāta vadītāja vietniece. No 2004. gada septembra līdz 2006. gada maijam - UNESCO Latvijas Nacionālās komisijas Konsultatīvās padomes "Izglītība visiem" izpilddirektore. 2006. gada aprīlī Tatjana Koķe kļuva par Latvijas Republikas Izglītības un Zinātnes ministrijas parlamentāro sekretāri, savukārt 2007. gada 20. decembrī, kad savu darbību sāka Ivara Godmaņa vadītā valdība, Koķe tajā kļuva par Izglītības un zinātnes ministri. Viņa palika šajā amatā līdz 2010. gada novembrim arī Valda Dombrovska kabinetā. RSU mācību prorektore Tatjana Koķe nebaidās kļūdīties un uz vietas nestāv rsu.lv 2014. gada 20. janvārī «Bijusī izglītības ministre Koķe kļuvusi par RSU mācību prorektori». DELFI. 2013-09-03. Skatīts: 2013-12-11.