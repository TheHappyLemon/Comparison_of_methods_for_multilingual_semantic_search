"Smēķēt atļauts" (angļu: Thank You for Smoking) ir 2005. gada ASV satīriska melnā kinokomēdija, kuras režisors un scenārija autors ir Džeisons Raitmans. Filmā galvenās lomas atveido Ārons Ekharts, Marija Bello, Kemerons Braits, Ādams Brodijs, Sems Eliots, Ketija Holmsa, Deivids Kekners, Robs Lovs, Viljams H. Meisijs un Roberts Djuvals. Filma balstīta uz Kristofera Baklija tāda paša nosaukuma 1994. gada romānu. Filma stāsta par lielo tabakas uzņēmumu runasvīru, kura darbs ir pretoties politiķiem un aktīvai prettabakas nostājai sabiedrībā, vienlaikus cenšoties palikt par paraugu savam 12 gadus vecajam dēlam. Filmas "Smēķēt atļauts" pirmizrāde notika 2005. gada 9. septembrī Toronto Starptautiskajā kinofestivālā. Filmu izplatīja Fox Searchlight Pictures. Filma saņēma pozitīvas kritiķu atsauksmes, slavējot scenāriju, humoru, tēmas, kā arī Ekharta aktierspēli. Tīmekļa vietnē Rotten Tomatoes filmai ir 86% vērtējums. Filma bija arī finansiāli veiksmīga, nopelnot gandrīz 40 miljonus ASV dolāru pie 10 miljonu budžeta. «Thank You for Smoking». Box Office Mojo. Skatīts: 2023. gada 17. oktobrī. «Thank You for Smoking - Rotten Tomatoes». www.rottentomatoes.com (angļu). 2006-03-17. Skatīts: 2023-10-17. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)