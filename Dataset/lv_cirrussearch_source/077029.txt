Šis raksts ir par padomju politiķi. Par citām jēdziena Ozoliņš nozīmēm skatīt nozīmju atdalīšanas lapu. Kārlis Ozoliņš (1905. gada 31. augusts [v.s. 18. augusts] — 1987. gada 15. augusts) bija latviešu politiķis un žurnālists, ilggadējs avīzes "Cīņa" galvenais redaktors (1940–1951). Dzimis 1905. gada 31. augustā (18. augustā pēc vecā stila) Madlienas pagastā laukstrādnieka ģimenē. 1926. gadā iestājās LKP, darbojās pagrīdes organizācijās. divreiz apcietināts, ilgstoši bija ieslodzījumā (1927–1930, 1931–1937). Pēc Latvijas okupācijas 1940. gadā kļuva par LKP CK locekli, 1951. gadā par Latvijas PSR AP prezidija priekšsēdētāja vietnieku, bet 1952. gada 10. martā par AP priekšsēdētāju. Tajā pašā laikā pildīja PSRS AP Prezidija priekšsēdētāja vietnieka pienākumus. Nacionālkomunistu vajāšanu laikā 1959. gada 27. novembrī zaudēja abus amatus, vēlāk no 1960. līdz 1961. gadam atkal bija LPSR AP priekšsēdētāja vietnieks. Ozoliņš bija PSKP 20. (1956) un 21. (1959) kongresā delegāts, kā arī PSRS Augstākās padomes 3., 4. un 5. sasaukuma deputāts. Apbalvots ar 3 Ļeņina ordeņiem. Miris 1987. gada 15. augustā. Lielā padomju enciklopēdija, 18. sējums. 324. lpp.. lpp. «ОЗОЛИНЬ (Ozolins) (Озолиньш) Карл (Карлис) Мартынович (1905-87)». navoprosotveta.net. Arhivēts no oriģināla, laiks: 2008. gada 25. jūlijā. Skatīts: 2009. gada 26. jūnijā. Arhivēts 2008. gada 25. jūlijā, Wayback Machine vietnē. «Латвия». proekt-wms.narod.ru.