Supernova 2018 bija 63. starptautiskā Eirovīzijas dziesmu konkursa Latvijas nacionālā atlase, kuru rīkoja Latvijas Televīzija. Līdz 2017. gada 15. oktobrim notika dziesmu iesniegšanas process. No iesūtītajām 93 dziesmām tālākai vērtēšanai tika nodotas 63 dziesmas. No 18. — 29. oktobrim pirmo reizi konkursa mājaslapā ikviens varēja novērtēt pieteiktās dziesmas spiežot ikonu "Patīk" vai "Nepatīk", kas noteica, kuri dalībnieki tiks aicināti uz klātienes noklausīšanās kārtu ar atlases žūriju. 5. novembrī žūrija tirdzniecības parkā "Alfa" tikās ar 30 izvēlētajiem māksliniekiem, un 9. decembrī tika paziņots, ka konkursā piedalīsies 21 dalībnieks. 2018. gada 25. janvārī un 1. februārī tika pārraidīti konkursa ievadraidījumi, kas atklāja, kā top konkurss. Raidījumā varēja uzzināt vairāk par izmaiņām konkursa formātā un ieskatīties dziesmu rakstīšanas nometnes aizkulisēs. Pusfināli notika 2018. gada 3. februārī un 10. februārī, kā arī 17. februārī, bet fināls — 24. februārī. Konkursā uzvarēja Laura Rizoto ar dziesmu Funny Girl, kurai sekoja grupa Sudden Lights un MADARA. Supernova 2018 konkursam bija jauni vadītāji, kā arī mainījies tā formāts, balsošanas noteikumi, norises vieta un laiks. Atšķirībā no trīs iepriekšējiem konkursa gadiem, kuros tā tiešraides notika koncertzālē "Palladium Rīga" (1. sezona) un Latvijas Televīzijas augstceltnē LTV koncertstudijā (2., 3. sezona), šoreiz par galveno 4. sezonas uzstāšanās vietu tika izvēlēta Rīgas Kinostudija. Visas konkursa tiešraides varēja vērot kanālā LTV1, ziņu portālā lsm.lv un konkursa mājaslapā, kā arī klātienē. Agrāk konkursa šovus varēja skatīties svētdienās, taču šogad varēja sestdienās plkst. 21:25 (LAT). 2018. gada 22. janvārī tika paziņots, ka iepriekšējie konkursa vadītāji Ketija Šēnberga un Toms Grēviņš 4. sezonu nevadīs, jo Ketija aizgājusi bērna kopšanas atvaļinājumā, bet Toms savas aizņemtības dēļ. Konkursu šogad vadīja mūziķis un Latvijas pārstāvis 2016. gada Eirovīzijā Justs Sirmais kopā ar TV personību, modeli un aktrisi Dagmāru Leganti. Justs Sirmais Dagmāra Legante Paralēli konkursa tiešraidei notika alternatīvā "Supernova 2018" tiešraide, ko vada Latvijas Radio 5 ētera personība un mūzikas eksperts Toms Grēviņš kopā ar komiķi Edgaru Bāliņu. Viņi sekoja sociālajos medijos publicētajām ziņām, un pēc rezultātu paziņošanas uz sava dīvāna aicināja piecus mūziķus, kuri finālā nav tikuši. Pirms Supernova 2018 fināla, 2018. gada 22. februārī TP "Alfa" notika Meet&Greet pasākums, kurā ikkatram bija iespēja satikties ar 8 konkursa finālistiem, kuri pastāstīja par sevi, par savu muzikālo karjeru un konkursa dziesmu. Pasākumu vadīja konkursa vadītājs Justs Sirmais. 2017. gada 10. oktobrī tika paziņots, ka konkursa žūriju vairs nevadīs bundzinieks Kaspars Roga, jo februārī viņš kopā ar grupu Prāta Vētra devās koncerttūrē. Šajā gadā žūrijas sastāvā bija: Rūdolfs Budze (DJ Rudd) — žūrijas un atlases procesa vadītājs, producents, radio Pieci.lv mūzikas redaktors; Jolanta Gulbe-Paškevica — mūziķe un vokālā pedagoģe; Jānis Lūsēns — latviešu komponists. Mainīgais žūrijas loceklis: Agnese Rakovska (1. pusfināls) — konkursa "Supernova 2017" uzvarētāja kopā ar grupu Triānas parks, Latvijas pārstāve 2017. gada Eirovīzijas dziesmu konkursā Ralfs Eilands (2. pusfināls) — Latvijas pārstāvis 2013. gada Eirovīzijas dziesmu konkursā kopā ar grupu PeR Aija Andrejeva (3. pusfināls) — Latvijas pārstāve 2010. gada Eirovīzijas dziesmu konkursā Petri Mannonens (fināls) — Universal Music Group pārstāvis. Kad beidzās pieteikšanās konkursam, konkursa mājaslapā notika dziesmu vērtēšana, ikviens varēja novērtēt dziesmu, nospiežot pogu "patīk" vai "nepatīk". Interneta balsošanas kārtā tika noskaidroti dalībnieki, kuri piedalīsies noklausīšanās kārtā ar atlases žūriju. 2017. gada 5. novembrī TP "Alfa" notika klātienes noklausīšanās kārta ar atlases žūriju. 2017. gada 6. decembrī tika paziņoti visi konkursa dalībnieki, kas piedalījās tiešraidēs. Tie bija 21 — 8 solistes, 5 solisti un 8 grupas. Tiešraides varēja vērot katru sestdienu kanālā LTV1, ziņu portālā Lsm.lv un konkursa mājaslapā, kā arī klātienē — Rīgas Kinostudijā. Pirmais pusfināls notika sestdienā, 2018. gada 3. februārī. Tiešraidē savu dziesmu pirmatskaņojumus izpildīja Dons ar dziesmu "Varenliels" un Aija Andrejeva, kas pārstāvēja Latviju 2010. gada Eirovīzijā, ar dziesmu "Blēņas", kā arī iepriekšējie "Supernovas" uzvarētāji un Latvijas pārstāvji Eirovīzijā — Aminata, Justs un Agnese Rakovska izpildīja savas uzvarējušās dziesmas. Šī pusfināla mainīgā žūrijas dalībniece bija 2017. gada Latvijas pārstāve Eirovīzijas dziesmu konkursā Agnese Rakovska. Rezultāts tika noteikts, apvienojot žūrijas un skatītāju balsojumu. No 7 šī pusfināla dalībniekiem divi iekļuva finālā — Liene Greifāne un Edgars Kreilis, kā arī žūrija ar Latvijas Televīzijas komandu grupai Sudden Lights piešķīra Wild card, tāpēc grupa arī piedalījās konkursa finālā. Otrais pusfināls norisinājās sestdienā, 2018. gada 10. februārī. Tiešraidē uzstājās arī DJ Rudd kopā ar Māru Upmani-Holšteini ar dziesmu "Ja vienu dienu" un Musiqq, kas pārstāvēja Latviju 2011. gada Eirovīzijā, ar savu dziesmu "Vasara janvārī" televīzijas pirmatskaņojumiem. Šī pusfināla mainīgais žūrijas dalībnieks bija 2013. gada Latvijas pārstāvis Eirovīzijas dziesmu konkursā Ralfs Eilands. Rezultāts tika noteikts, apvienojot žūrijas un skatītāju balsojumu. Tiešraides beigās tika paziņots, ka no 7 šī pusfināla dalībniekiem divi iekļuva finālā — MADARA un Ritvars. 2018. gada 12. februārī konkursa organizatori paziņoja, ka tehnisku iemeslu dēļ notikusi kļūda interneta balsošanas sistēmā, portālā supernova.lsm.lv — pie dalībnieka Ritvara vārda tika norādīts Riga Reggae attēls, tāpēc organizatori nolēma anulēt interneta balsojumu. Riga Reggae rezultātu gan tas neietekmēja. Saskaitot esošās balsis konstatēts, ka visvairāk balsu ieguvis Markus Riva. Organizatori pieņēma lēmumu finālam atļaut kvalificēties visiem trim dalībniekiem. Trešais pusfināls notika sestdienā, 2018. gada 17. februārī. Tiešraidē arī uzstājās Triānas Parks, kas pārstāvēja Latviju 2017. gada Eirovīzijā, ar savas dziesmas "Home" pirmatskaņojumu, kā arī grupa The Sound Poets ar savu dziesmu "Ceļš". Šī pusfināla mainīgā žūrijas locekle bija 2010. gada Latvijas pārstāve Eirovīzijas dziesmu konkursā Aija Andrejeva. Rezultāts tika noteikts, apvienojot žūrijas un skatītāju balsojumu. No 7 šī pusfināla dalībniekiem finālā iekļuva Laura Rizoto un Lauris Valters. Fināls notika sestdienā, 2018. gada 24. februārī. Tajā piedalījās 8 dalībnieki. Septiņi, kas kvalificējušies no pusfināliem un viens žūrijas un Latvijas Televīzijas izvēlētais dalībnieks (Wild card). Tiešraidē uzstājās arī grupas Prāta Vētra, kas pārstāvēja Latviju 2000. gada Eirovīzijā ar savas dziesmas My Mind’s So Lost (On you) latvisko versiju "Pašu dārgāko", un Instrumenti ar savu dziesmu "HES un Tu", kas grupas Cosmos sastāvā pārstāvēja Latviju 2006, gada Eirovīzijas dziesmu konkursā, kā arī Ralfs Eilands kopā ar konkursa vadītājiem Justu Sirmo un Dagmāru Leganti, kuri pastāstīja visu par Eirovīziju cauri dziesmai. Fināla mainīgais žūrijas dalībnieks bija Universal Music Group parstāvis Petri Mannonens. Rezultāts tika noteikts, apvienojot žūrijas un skatītāju balsojumu. Tiešraides beigās tika paziņots, ka konkursā Supernova 2018 ir uzvarējusi Laura Rizoto ar dziesmu Funny Girl, un pārstāvēja Latviju 2018. gada Eirovīzijas dziesmu konkursā, kas notika Lisabonā, Portugālē. Vēl dziedātāja saņēma līgumu ar mūzikas izdevniecību Universal Music Group, kā arī Ondo.lv stipendiju 5000 eiro vērtībā. 2018. gada 12. februārī konkursa organizatori paziņoja, ka tehnisku iemeslu dēl notikusi kļūda 2. pusfināla interneta balsošanas sistēmā, portālā supernova.lsm.lv — pie dalībnieka Ritvara vārda ticis norādīts Riga Reggae attēls, tāpēc konkursa rīkotāji paziņoja to, ka ir anulēts interneta balsojums, grupas Riga Reggae rezultātu tas neietekmēja. Saskaitot atlikušās balsis, konstatēts, ka visvairāk balsu ir ieguvis dziedātājs Markus Riva. Organizatori pieņēma lēmumu finālam atļaut kvalificēties visiem trim dalībniekiem — Markum Rivam, Madarai un Ritvaram. 2018. gada Eirovīzijas dziesmu konkurss notika Altice arēnā, Lisabonā, Portugālē un sastāvēja no diviem pusfināliem, kas notika 2018. gada 8. maijā un 10. maijā, un fināla, kas notika 12. maijā. Latvija piedalījās otrajā pusfinālā, iegūstot 12. vietu ar 106 punktiem, kas neļāva valsts pārstāvei Laurai Rizoto iekļūt finālā. «8 svarīgas lietas, kas jāzina par "Supernova 2018"». «Kādas vietas “Supernova 2018” atlases kārtās dalībniekiem piešķīra skatītāji un žūrija». «Supernova atklāšanā ar ekskluzīviem pirmatskaņojumiem uzstāsies Dons un Aija Andrejeva». «Jau rītvakar, 10. februārī, otrais "Supernova 2018" pusfināls». «Rītvakar noskaidrosies vēl divi konkursa “Supernova 2018” finālisti». Arhivēts no oriģināla, laiks: 2018. gada 20. februārī. Skatīts: 2018. gada 16. februārī. «“Supernova 2018” fināla tiešrraidē uzstāsies “Prāta vētra”, “Instrumenti” un Ralfs Eilands». «Sāksies pieteikšanās LTV autoru un izpildītāju konkursam «Supernova 2018»». ««Supernova 2018» atlases žūrija izvēlējusies visus dalībniekus nākamajai kārtai». Skatīts: 2018-01-27. «Zināmi visi konkursa “Supernova 2018” dalībnieki!». Skatīts: 2018-01-27. «Programma LTV1 2018-01-25». Arhivēts no oriģināla, laiks: 2020-11-24. Skatīts: 2018-01-20. «"Supernova" palikusi bez vadītājiem» – caur www.youtube.com. «"Supernova 2018" vadītāji - Dagmāra Legante un Justs Sirmais (english subtitles)» – caur www.youtube.com. «"Supernova 2018" jauni vadītāji un jauni spēles noteikumi». Skatīts: 2018-01-27. «Satiec “Supernova 2018” finālistus klātienē». «„Supernova 2018” dziesmu vērtēšanas kārtība; Žūrija». «TIEŠRAIDE! «Supernova 2018» otrais pusfināls!».[novecojusi saite] «“Supernova 2018” finālā gaidāma spraiga cīņa par uzvaru». «Zināmi visi konkursa “Supernova 2018” dalībnieki!». supernova.lsm.lv. ««Supernova 2018» finālā tiek arī Markus Riva; pārskatīti balsošanas rezultāti» (latviešu). Skatīts: 2018-02-12. http://www.delfi.lv/izklaide/supernova/ekskluzivi-atklati-supernovas-balsojuma-dati.d?id=49785141. Tukšs vai neesošs |title= "Supernova" mājaslapa