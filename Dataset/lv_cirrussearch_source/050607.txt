Kolosi pils (grieķu: Κάστρο Κολοσσίου) ir bijusī krustnešu pils, kas atrodas uz rietumiem no Kipras pilsētas Limasolas. Viduslaikos tā bija Maltas ordeņa galvenā mītne. Pili 13. gadsimta sākumā sāka celt Kipras karalis Hugo I. Pēc tam, kad tā nokļuva Maltas ordeņa valdījumā, ordeņa brāļi pie pils uzcēla cukura ražotni, bet apkaimē attīstīja cukurniedru audzēšanu. Tika noorganizēta vīnogu audzēšana un šodien apkaimes vīns Kommandaria (Κουμανδαρία) tiek uzskatīts par senāko nepārtraukti iegūto vīna šķirni pasaulē. Vikikrātuvē par šo tēmu ir pieejami multivides faili. Skatīt: Kolosi pils.