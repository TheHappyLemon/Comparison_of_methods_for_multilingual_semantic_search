Georgs Trākls (vācu: Georg Trakl, dzimis 1887. gada 3. februārī, miris 1914. gada 3. novembrī) bija austriešu dzejnieks. Parasti tiek uzskatīts par ekspresionisma pārstāvi. Viņa dzeja ir pazīstama ar sabrukuma, iznīcības un grēka tēmām. Trākls dzimis 1887. gada 3. februārī Zalcburgā, tirgotāja ģimenē. Mācījies Zalcburgas ģimnāzijā, taču bija spiests pamest skolu slikto sekmju dēļ. Literatūrai pievērsās jau ģimnāzijas gados, rakstot lugas un dzejoļus. Studējis farmakoloģiju Vīnes Universitātē, vēlāk ar draugu atbalstu (viens no atbalstītājiem bija Ludvigs Vitgenšteins) pievērsās dzejošanai. 1914. gadā sākās Pirmais pasaules karš, un Trāklu nosūtīja uz fronti ārstēt ievainotos. Trākls miris 1914. gada 3. novembrī Krakovā no kokaīna pārdozēšanas. Pārapbedīts Insbrukā. Gedichte ("Dzejoļi", 1913) Sebastian im Traum ("Sebastiāns sapnī", 1915) Trakl. Sast. un atdz. Juris Boiko. Rīga, 1992. Īsproza. Grāmata, 1993, Nr. 1. Sebastiāns sapnī. Atdz. Amanda Aizpuriete, Pēters Brūveris, Juris Boiko, Rainis un Kārlis Vērdiņš. Rīga: Jaunā Daugava, 2006. Vikikrātuvē par šo tēmu ir pieejami multivides faili. Skatīt: Georgs Trākls. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)