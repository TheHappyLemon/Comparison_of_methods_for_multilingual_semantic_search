Nokia 6101 bija Somijas uzņēmuma Nokia vidējā līmeņa mobilais tālrunis. Izlaists 2005. gadā. Tas darbojās GSM 900, 1800 un 1900 tīklā (ASV tirgum 850, 1800 un 1900 MHz). Tālrunis izveidots atlokāmā formā ar ārējo un iekšējo displeju. Aprīkots ar 0,3 megapikseļu kameru. Modeļa modifikācija Nokia 6102 vizuāli nedaudz atšķīrās ar taustiņu stilu un priekšējā ekrāna virsmu. Versija Nokia 6102i bija apgādāta ar Bluetooth atbalstu un nedaudz palielinātu atmiņas apjomu. Tālruņa lietotāji saskārās ar vairākām problēmām. Bieži zuda skaļuma līmenis. Problemātiski bija savienoties ar datoru, izmantojot infrasarkano savienojumu (modeļiem bez Bluetooth), jo speciālais kabelis bija dārgs. Liela problēma bija korpusa trauslums. Tas ātri nobružājās un pēc ilgāka lietošanas laika sāka izjukt. Šīs problēmas daļēji atrisinātas modelī Nokia 6103. Vikikrātuvē par šo tēmu ir pieejami multivides faili. Skatīt: Nokia 6101. Nokia 6101 gsmarena.com