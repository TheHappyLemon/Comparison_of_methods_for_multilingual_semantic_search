Tomass Braients Kotons (Thomas Bryant Cotton, dzimis 1977. gada 13. maijā) ir Amerikas Savienoto Valstu politiķis, pārstāv Republikānisko partiju. Kopš 2015. gada ir ASV senators, pārstāvot Ārkanzasas štatu. Pirms kļūšanas par ASV senatoru Kotons bija ASV pārstāvju palātas deputāts, no 2013. līdz 2015. gadam pārstāvot Ārkanzasas 4. kongresa apgabalu. Pēc Hārvarda Universitātes absolvēšanas 2002. gadā Kotons vienu gadu strādāja par juriskonsultantu Vašingtonā, juridiskajā firmā. 2005. gada janvārī Kotons iestājās ASV Armijā. 2006. gada maijā Kotons tika norīkots piedalīties Irākas brīvības operācijā, kuras gaitā viņš tika nosūtīts uz Bagdādi. 2006. gada decembrī Kotons tika paaugstināts par pirmo leitnantu divīzījā. 2012. gadā viņš pameta armiju, lai kandidētu uz ASV pārstāvju palātu. 2012. gada novembrī viņš uzvarēja Ārkanzasas 4. kongresa apgabala vēlēšanās, un 2013. gada janvārī kļuva par ASV pārstāvju palātas deputātu. 2014. gadā Kotons kandidēja uz ASV Senātu. 2014. gada ASV Senāta vēlēšanās Ārkanzasā viņš uzvarēja pār Demokrātiskās partijas oponentu Marku Praioru, saņemot 56.5% balsu. Ali Rogin. «Tom Cotton: Everything You Need to Know». ABC News, 2016. gada 18. jūlijs. «NATIONAL DEFENSE PAC today announces with extreme pride its endorsement of Congressman Thomas Cotton». National Defense PAC. 2014. gada 6. oktobris. Skatīts: 2021. gada 31. janvāris. Vikikrātuvē par šo tēmu ir pieejami multivides faili. Skatīt: Toms Kotons. Encyclopædia Britannica raksts (angliski) Senator Tom Cotton oficiālā ASV Senāta mājaslapa (angliski)