Jarno Koskiranta (somu: Jarno Koskiranta; dzimis 1986. gada 9. decembrī) ir somu hokejists, centra uzbrucējs. Pašlaik (204) Koskiranta spēlē Somijas hokeja līgas kluba Lapēnrantas "SaiPa" sastāvā. Profesionāļa karjeru Koskiranta sāka 2007.—08. gada sezonās Mestis līgas komandā Salamat. Nākamo sezonu uzbrucējs aizvadīja Jokipojat rindās, taču 2009.—10. gada sezonā pievienojās SM līgas klubam SaiPa. Koskiranta kļuva par vienu no kluba vadošajiem uzbrucējiem, tā sastāvā aizvadot nākamās trīs sezonas. 2012.—13. gada sezonu hokejists aizvadīja Tamperes "Tappara" rindās, kopā ar komandu izcīnot līgas sudraba medaļas. 2013.—14. gada sezonu Koskiranta aizvadīja KHL vienībā Novosibirskas "Sibirj". 54 spēlēs hokejists atzīmējās vien ar 13 rezultativitātes punktiem. Nākamā sezona uzbrucējam izvērtās krietni rezultatīvāka, un to viņš noslēdza jau ar 45 punktiem. "Sibir" izdevās sasniegt Austrumu konferences finālsēriju, taču tajā klubs piekāpās Kazaņas "Ak Bars" vienībai. 2015. gada maijā noslēdza līgumu ar Sanktpēterburgas SKA. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)