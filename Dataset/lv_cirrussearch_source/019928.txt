Albert Einstein jeb ATV-004 bija Eiropas kravas kosmosa kuģis no Automated Transfer Vehicle sērijas, kas paredzēts Starptautiskās kosmosa stacijas (SKS) apgādei. Tas nosaukts 20. gadsimta Vācijas zinātnieka Alberta Einšteina vārdā. Transportkuģis palaists 2013. gada jūnijā. Kosmosa kuģis uz staciju nogādāja 6590 kg kravu, tai skaitā 2480 kg sauskravas, 3440 kg degvielas (860 kg stacijas degvielas krājumiem), 100 kg gaisa un skābekļa un 570 kg ūdeni. Albert Einstein tika palaists 2013. gada 5. jūnijā 21:52:11 UTC ar nesējraķeti Ariane 5ES (VA213) no starta laukuma ELA-3 Gviānas kosmiskajā centrā Kurū, Franču Gviānā. Transportkuģis ar SKS saslēdzās 15. jūnijā 14:07 UTC automātiskā režīmā pie Zvezda moduļa. Lūku atvēršana tika aizkavēta par diennakti nesaskaņu dēļ starp NASA un Roskosmos speciālistiem par operāciju veikšanas kārtību, bažījoties par bakteoroloģisko un fungicīdo piesārņojumu. 19. jūnijā ar ATV-4 dzinējiem tika veikta orbītas paaugstināšana, kas sākās 13:05 UTC un ilga 407,5 sekundes. Orbīta paaugstināta par 1,75 km. 10. jūlijā veikta stacijas orbītas paaugstināšana. Dzinēji iedarbināti 05:35 UTC un darbojās 593 sekundes. Orbīta paaugstināta par 2,5 km. Orbītas paaugstināšanas manevrs veikts arī 31. augustā. Dzinēji iedarbināti 07:17 UTC un darbojās 204,8 sekundes. Orbīta paaugstināta par 0,84 km. Vēl viena orbītas paaugstināšana notika 3. oktobrī. Dzinēji iedarbināti 19:22 UTC un darbojās 818 sekundes. Orbīta paaugstināta par 3,4 km. 24. oktobrī ar ATV-4 dzinējiem tika veikta orbītas paaugstināšana, kas sākās 11:03 UTC un ilga 256,6 sekundes. 28. oktobrī 08:55 UTC Albert Einstein atvienojās no stacijas. 2. novembrī ATV-4 veica bremzēšanas manevrus un iegāja Zemes atmosfērā, kur tas sadega (aptuveni 12:04 UTC). Nesadegušās daļas iekrita Klusajā okeānā. ATV Albert Einstein Arhivēts 2013. gada 13. novembrī, Wayback Machine vietnē. Arianespace Europe's heaviest cargo ship launched to Space Station ESA, 2013-06-06, (angliski) Открытие люков космического грузовика ATV-4 отложено Новости космонавтики, 2013-06-18, (krieviski) Орбита МКС скорректирована Новости космонавтики, 2013-06-19, (krieviski) Орбиту МКС "подняли" на 2,5 км с помощью двигателей грузовика ATV-4 РИА Новости, 2013-07-10, (krieviski) Высоту орбиты полета МКС увеличили на 3,4 км AEX.RU, 2013-10-03 (krieviski) European cargo freighter undocks from space station STEPHEN CLARK, SPACEFLIGHT NOW, 2013-10-28, (angliski) A fiery end to a perfect mission ATV Albert Einstein ESA, 2013-11-02, (angliski) ATV ESA (angliski) ATV-Albert Einstein Arianespace apraksts [1] (angliski) [2] (franciski)