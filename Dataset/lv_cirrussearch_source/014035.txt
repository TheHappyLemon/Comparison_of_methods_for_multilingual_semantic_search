Čakstīšu apakšdzimta (Saxicolinae) ir mušķērāju dzimtas (Muscicapidae) apakšdzimta, kuras sugas mājo Eiropā un Āzijā. Šī putnu grupa vēl nesenā pagātnē tika sistematizēta meža strazdu dzimtā (Turdidae), bet mūsdienās tā tiek sistematizēta mušķērāju dzimtā. DNS pētījumi liecina, ka mušķērāju un mežastrazdu dzimtas ir tuvu radniecīgas. Čakstīšu apakšdzimtas sugas ir mazi, kompakti putniņi, kas barojas ar kukaiņiem un citiem bezmugurkaulniekiem. Tie medī no zema zara, akmens vai cita neliela pacēluma, no kura novēro apkārni. Tiek medīti kukaiņi, kas atrodas uz zemes. Kad kukainis nomedīts, putniņš atgriežas savā vērošanas postenī. Čakstīšu apakšdzimtas putniem ir raksturīga bieža astes cilāšana. Lielākā daļa apakšdzimtas sugu ir migrējoši putni. Lielākajai daļai sugu tēviņi ir krāšņās un košās krāsās. Latvijā sastopamas 16 čakstīšu apakšdzimtas sugas: Sibīrijas rubīnrīklīte (Calliope calliope), baltkakla mušķērājs (Ficedula albicollis), melnais mušķērājs (Ficedula hypoleuca), mazais mušķērājs (Ficedula parva), lakstīgala (Luscinia luscinia), rietumu lakstīgala (Luscinia megarhynchos), zilrīklīte (Luscinia svecica), tuksneša čakstīte (Oenanthe deserti), akmeņčakstīte (Oenanthe oenanthe), daglā čakstīte (Oenanthe pleschanka), smiltāju čakstīte (Oenanthe isabellina), melnais erickiņš (Phoenicurus ochruros), erickiņš (Phoenicurus phoenicurus), lukstu čakstīte (Saxicola rubetra), tumšā čakstīte (Saxicola rubicola) un rudsānu zilastīte (Tarsiger cyanurus). Čakstīšu apakšdzimta (Saxicolinae) ģints: Akmeņstrazdi (Monticola) ģints: Āfrikas akmeņčakstītes (Thamnolaea) ģints: Āfrikas čakstītes (Emarginata) ģints: Bagobo tarkšķi (Leonardina) ģints: Baltrīklītes (Irania) ģints: Čakstītes (Saxicola) ģints: Dakšastes (Enicurus) ģints: Džungļu mušķērāji (Vauriella) ģints: Erickiņi (Phoenicurus) ģints: Īsspārņi (Brachypteryx) ģints: Košie mušķērāji (Ficedula) ģints: Lakstīgalas (Luscinia) ģints: Lielie īsspārņi (Heinrichia) ģints: Pundurmušķērāji (Muscicapella) ģints: Punktainie īsspārņi (Heteroxenicus) ģints: Rubīnrīklītes (Calliope) ģints: Rūsrīklītes (Larvivora) ģints: Skudru čakstītes (Myrmecocichla) ģints: Smiltāju čakstītes (Oenanthe) ģints: Svilpējstrazdi (Myophonus) ģints: Svītrainās čakstītes (Campicoloides) ģints: Tīreļa čakstītes (Pinarochroa) ģints: Zilastītes (Tarsiger) ģints: Zilie erickiņi (Myiomela) ģints: Zilkrūšu erickiņi (Cinclidium) Armin Landmann: Der Hausrotschwanz. Seite 10f, siehe Literatur Chat-thrushes, Saxicolinae World ~Bird List: Chats, Old World flycatchers Latvijas Daba: Mušķērāju dzimta Sangster, G.; Alström, P.; Forsmark, E.; Olsson, U. (2010). "Multi-locus phylogenetic analysis of Old World chats and flycatchers reveals extensive paraphyly at family, subfamily and genus level (Aves: Muscicapidae)". Molecular Phylogenetics and Evolution. 57 (1): 380–392. PMID 20656044. doi:10.1016/j.ympev.2010.07.008 Chat-thrushes, Saxicolinae Saxicolinae