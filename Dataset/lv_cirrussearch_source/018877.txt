Deniss Kokarevs (krievu: Денис Сергеевич Кокарев; dzimis 1985. gada 17. jūnijā) ir krievu hokejists, malējais uzbrucējs, Krievijas hokeja izlases dalībnieks. Pašlaik (2019) Kokarevs spēlē Kontinentālās hokeja līgas kluba Maskavas "Spartak" sastāvā. Profesionāļa karjeru Kokarevs sāka 2003.—04. gada sezonā Krievijas Augstākās līgas kluba HK Tvera sastāvā. Jau nākamajā sezonā uzbrucējs pievienojās Balašihas "HK MVD" rindās, 2005.—06. gada sezonā kopā ar klubu sākot spēlēt Krievijas Superlīgā. 2011.—12. un 2012.—13. gada sezonās kopā ar Maskavas "Dinamo" izcīnīja Gagarina kausu. "Dinamo" rindās spēlēja līdz pat 2017. gada vasarai, kad noslēdza līgumu ar Ufas "Salavat Julajev". Krievijas hokeja izlases sastāvā kļuvis par 2012. gada Pasaules čempionu. Bija iekļauts arī 2014. gada olimpisko spēļu turnīra izlases sastāvā, taču traumas dēļ uz to nedevās. Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)