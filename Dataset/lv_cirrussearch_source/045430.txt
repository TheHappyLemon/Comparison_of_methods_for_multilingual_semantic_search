Zoja Šleininga (vācu: Zoya Schleining; dzimusi kā Zoja Ļeļčuka (ukraiņu: Зоя Аврумівна Лельчук) 1961. gada 6. septembrī Ļvivā) ir Ukrainā dzimusi Vācijas starptautiskā lielmeistare šahā (1987). Sešas reizes piedalījusies PSRS sieviešu šaha čempionātu finālos (1981, 1982, 1986, 1987, 1988, 1989). Labāko rezultātu saniegusi 1986. gadā, kad dalījusi 4.-5. vietu. 1984. gadā Tallinā uzvarējusi PSRS arodbiedrību sieviešu šaha čempionātā. 1986. gadā uzvarējusi Ukrainas sieviešu šaha čempionātā. 1990. gadā uzvarējusi starptautiskajos sieviešu šaha turnīros Drēzdenē un Maskavā. Pēc PSRS sabrukuma no 1992. līdz 2000. gadam pārstāvējusi Ukrainu, bet kopš 2000. gada šaha turnīros pārstāv savu mītnes zemi - Vāciju. 1995. gadā atkārtoti uzvarējusi Drēzdenē. 2014. gadā uzvarējusi Vācijas ātrā šaha čempionātā sievietēm, bet 2015. gadā bijusi labākā Vācijas sieviešu šaha čempionātā. Divas reizes piedalījusies Pasaules sieviešu šaha čempiones nosaukuma izcīņas cikla starpzonu turnīros: 1987. gadā starpzonu turnīrā Smederevska Palankā, kurā ieņēmusi 5. vietu; 1993. gadā starpzonu turnīrā Džakartā, kurā dalījusi 19.-25. vietu. Pārstāvējusi Vāciju Pasaules sieviešu šaha olimpiādē: 2014. gadā pie otrā galdiņa 41. sieviešu šaha olimpiādē Trumsē (+2, =1, -3). Pārstāvējusi Vāciju Eiropas komandu sieviešu šaha čempionātos: 2013. gadā pie otrā galdiņa 10. Eiropas komandu sieviešu šaha čempionātā Varšavā (+1, =3, -2), 2015. gadā pie trešā galdiņa 11. Eiropas komandu sieviešu šaha čempionātā Reikjavikā (+1, =3, -2). Par panākumiem turnīros FIDE 1985. gadā viņai piešķīrusi starptautiskās meistares (WIM), bet 1987. gadā - starptautiskās lielmeistares (WGM) nosaukumu. 2016. gadā saņēmusi arī vīriešu starptautiskā meistara (IM) nosaukumu. 1987 Smederevska Palanka Interzonal Tournament 1993 Jakarta Interzonal Tournament OlimpBase :: Women's Chess Olympiads :: Zoya Schleining OlimpBase :: European Women's Team Chess Championship :: Zoya Schleining 87th FIDE Congress 2016, 1-14 September, Baku, Azerbaijan Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)