Nikolass (Niks) Devīrs Klekstons (angļu: Nicolas Devir Claxton; dzimis 1999. gada 17. aprīlī Dienvidkarolīnas štatā) ir amerikāņu basketbolists, spēlē spēka uzbrucēja un centra pozīcijā. 2023. gadā pārstāv Nacionālās basketbola asociācijas (NBA) klubu Bruklinas "Nets", kur aizvadījis visu līdzšinējo karjeru. Pārstāv ASV Virdžīnu Salu basketbola izlasi. Augstskolu basketbolā pārstāvēja NCAA komandu Džordžijas Universitātes "Bulldogs". Pēc divām sezonām augstskolu basketbolā pieteicās NBA draftam un 2019. gada NBA draftā viņu Bruklinas "Nets" izraudzījās ar kopējo 31. numuru otrajā kārtā. Pirmajā sezonā pārmaiņus spēlējis "Nets" un kluba G Līgas komandas Longailendas "Nets" sastāvā. Jauniešu vecumā pārstāvējis ASV Virdžīnu Salu basketbola izlasi, jo no ASV Virdžīnu lielākās salas Sentomasas ir cēlies viņa tēvs Čārlzs Klekstons, kurš arī bijis basketbolists, aizvadījis trīs spēles NBA. 2018. gada vasarā debitēja salu valsts pieaugušo nacionālajā izlasē, piedaloties 2019. gada FIBA Pasaules kausa kvalifikācijas spēlēs. Vikikrātuvē par šo tēmu ir pieejami multivides faili. Skatīt: Niks Klekstons. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) FIBA ARCHIVE profils (angliski) ESPN NBA profils (angliski) RealGM Basketball profils (angliski)