Ruperto Eličiribeeti Antarktikas zinātniskā stacija (spāņu: Estación Científica Antártica Ruperto Elichiribehety, ECARE) ir Urugvajas vasaras polārstacija Antarktīdā. Izvietojusies Esperansas līča dienvidaustrumu krastā Triniti pussalas austrumu galā. Sākotnēji stacija piederēja Apvienotajai Karalistei. Bāzi D (vēlāk dēvētu arī par Hopbeju) Triniti pussalas austrumu galā operācijas Tabarin ietvaros bija paredzēts izveidot jau 1944. gada 7. februārī, bet smago ledus apstākļu dēļ tas neizdevās. Bāzi izveidoja 1945. gada 13. februārī. Galvenās izpētes jomas bija ģeodēzija, kartogrāfija, ģeofizika, meteoroloģija, kā arī cilvēku un suņu fizioloģija. 1948. gada 8. novembrī nodega bāzes galvenā ēka Eagle House, kuras vietā 1952. gada 4. februārī atklāja jaunu galveno ēku Trinity House. Bāzi slēdza 1964. gada 13. februārī, bet 1997. gada 8. decembrī to nodeva Urugvajai. 1997. gada 22. decembrī oficiāli atklāja Urugvajas vasaras polārstaciju, ko nosauca par godu Urugvajas kara flotes virsniekam Ruperto Leopoldo Eličiribeeti Aransetam (Ruperto Leopoldo Elichiribehety Arhancet), kurš 1916. gadā vadījis pirmo Urugvajas valsts Antarktikas ekspedīciju. «Hope Bay Station D — History». Arhivēts no oriģināla, laiks: 2012. gada 4. oktobrī. Skatīts: 2012. gada 19. novembrī. «Instituto Antartico Uruguayo. ECARE». Arhivēts no oriģināla, laiks: 2012. gada 11. oktobrī. Skatīts: 2012. gada 19. novembrī. Marinos Uruguayos en la Antartida