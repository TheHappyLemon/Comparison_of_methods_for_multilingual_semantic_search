Jans Smēts (nīderlandiešu: Jan Smeets; dzimis 1985. gada 5. aprīlī Leidenē) ir Nīderlandes starptautiskais lielmeistars šahā (2004). Kopš desmit gadu vecuma pārstāvējis Nīderlandi Eiropas un Pasaules junioru šaha čempionātos, kuros labāko panākumu guvis 2005. gadā Stambulā, kad Pasaules junioru šaha čempionātā U20 vecuma grupā ieņēmis 5. vietu. Divas reizes pēc kārtas uzvarējis Nīderlandes junioru šaha čempionātā U14 vecuma grupā (1998, 1999), bet 2000. gadā uzvarējis arī U16 vecuma grupā. 2002. gadā dalījis 2. vietu Nīderlandes junioru šaha čempionātā U20 vecuma grupā. Tajā pašā gadā dalījis arī pirmo vietu starptautiskajā šaha turnīrā Hengelo. 2003. gadā dalījis 1. vietu starptautiskajā šaha turnīrā Lipštatē (Vācija). 2005. gadā Veikanzes šaha festivāla B turnīrā dalījis 2. vietu ar Šehrijaru Memmedjarovu (uzvarējis Sergejs Karjakins). 2007. gadā Hogevēnas (Nīderlande) starptautiskajā šaha turnīrā Essent Open kopā ar Jevgeņiju Postniju dalījis otro vietu (uzvarējis Eltadžs Seferli). 2008. gadā Hilversumā uzvarējis Nīderlandes šaha čempionātā un ieņēmis 3. vietu aiz Maikla Adamsa un Lūka van Veli Hauarda Stauntona memoriālā Londonā. 2010. gadā Eindhovenā atkārtoti uzvarējis Nīderlandes šaha čempionātā. Pārstāvējis Nīderlandes komandu lielākajos komandu šaha turnīros: Pasaules šaha olimpiādēs piedalījies 3 reizes (2008-2012); Eiropas komandu šaha čempionātos piedalījies 3 reizes (2009-2013). Par panākumiem turnīros FIDE 2002. gadā Smētam piešķīrusi starptautiskā meistara (IM), bet 2004. gadā - starptautiskā lielmeistara (GM) nosaukumu. World Junior Championships 2005 OlimpBase :: Men's Chess Olympiads :: Jan Smeets OlimpBase :: European Men's Team Chess Championship :: Jan Smeets Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)