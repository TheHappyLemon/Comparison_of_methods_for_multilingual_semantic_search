Hemoroīds ir mezglveidīgs vēnas pietūkums taisnās zarnas apakšējā daļā vai pie anālās atveres. Hemoroīdu saslimšanas gadījumā var iekaist un pat sastrutot taisnās zarnas gļotāda. Šī slimība ir diezgan izplatīta, īpaši grūtniecības un pēcdzemdību laikā. Hemoroīdi arī var rasties, ceļot smagus priekšmetus vai ikdienā ilgstoši sēžot, piemēram, pie datora. Tās var būt arī citu slimību komplikācijas. Hemoroīdu galvenie simptomi ir šādi: anālās atveres niezēšana, anālās atveres sāpēšana, īpaši izkārnīšanās laikā, asiņaini izkārnījumi un viens vai vairāki cieti pietūkumi anālās atveres reģionā. (latviski) «Hemoroīdi». Populārā medicīnas enciklopēdija. Skatīts: 2011-07-06. (angliski) «Hemorrhoids». How Stuff Works - Healthguide. Arhivēts no oriģināla, laiks: 2011-08-15. Skatīts: 2011-07-06.