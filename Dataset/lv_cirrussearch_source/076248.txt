Hearts of Iron (HoI) (latviski: Dzelzs sirdis) ir kompāniju Paradox Interactive un Strategy First lielstratēģijas datorspēle, kuras darbība risinās laika posmā no 1936. līdz 1948. gadam. Spēlētājs var kontrolēt jebkuru vienu nāciju, kas pastāvēja šajā laika posmā un piedalīties Otrā pasaules kara notikumos. 2002. gadā spēle tika izlaista Windows operētājsistēmai, Macintosh versiju sagatavoja kompānija Virtual Programming. Spēles galvenais programmētājs ir Johans Anderssons (Johan Andersson). Spēles turpinājumā Hearts of Iron II tika ieviestas vairākas izmaiņas spēles vadībā un tehnoloģiju kokā. Par trešā turpinājuma - Hearts of Iron III - izstrādes procesu tika paziņots 2008. gada 20. augustā, tās relīze bija plānota 2009. gada rudenī. Hearts of Iron ir veidots Paradox, izmantojot veiksmīgās spēles Europa Universalis dzinēju, bet ieviešot vairākas izmaiņas: Ļoti detalizēti tehnoloģiju koki, kas sadalīti 14 nozarēs (kājnieki/artilērija/rūpniecība/bruņu transports/flote/utt.). Katrā no tām ir liels skaits izstrādājamo tehnoloģiju, kas dod iespēju pilnveidot un izstrādāt spēles vienības. Ekonomiskā modeļa pamatā ir 4 resursu veidi : ogles, tērauds, gumija un nafta, no šiem resursiem ir atkarīga spēlētāja rūpniecība un armijas vienības. Ir iespējams izvēlēties militāros un politiskos līderus. Plašs militāro vienību klāsts, no koloniju zemessardzes līdz starpkontinentālajām ballistiskajām raķetēm. Laikapstākļu modelis, kas ietekmē kaujas vienību pārvietošanos un kaujas spējas, kā arī apgādes līnijas. Spēles procesa mērķis ir saglabāt valsti pārmaiņās, kas notiek pirms Otrā pasaules kara vai tā laikā. Spēlētājs var būt par liecinieku vai līdzdarboties notikumos, kas atšķiras no īstās vēstures. Hearts of Iron tiek uzskatīta par alternatīvās vēstures spēli. Spēlē ir trīs galvenās valstu alianses; Sabiedrotie, Ass valstis un Kominterne, kurām spēlētājs var pievienoties vai palikt malā. Spēle beidzas, kad ir palikusi tikai viena alianse, taču šādi gadījumi ir reti. Ir arī cits beigu scenārijs, kurā spēle beidzas 1947. gada 30. decembrī un uzvar tā alianse, kas savākusi lielāko uzvaras punktu skaitu. Uzvaras punkti ir noteikts punktu skaits, kas spēlē ir piešķirts stratēģiski nozīmīgām pilsētām un reģioniem. Spēle tika aizliegta Ķīnā jo tajā Tibeta, Siņdzjana un Mandžūrija tika attēlotas kā neatkarīgas valstis, bet Taivāna atradās Japānas pakļautībā.Paradox Interactive paziņoja, kas spēle ir vēsturiski precīza un atspoguļo pārmaiņu periodu Ķīnas vēsturē un parāda piepūli, ko Ķīnas komunistiskā partija veltīja, lai uzvarētu Ķīnas pilsoņu karā. Hearts of Iron 2 at Paradox DMP (Design Mod Projekt), an international Mod and Game Community of hearts of Iron DMP Community Board Swedish video game banned for harming China's sovereignty «Hearts of Iron 2 Interview - ( Review, Preview, Article, Interview, Q&A ) - GamersHell.com». Arhivēts no oriģināla, laiks: 2009. gada 15. jūlijā. Skatīts: 2009. gada 13. aprīlī.