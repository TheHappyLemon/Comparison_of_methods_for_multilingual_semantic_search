Džao Dzjuņs (ķīniešu: 趙駿, piņjiņs: Zhao Jun; dzimis 1986. gada 12. decembrī Dzjinaņā) ir Ķīnas starptautiskais lielmeistars šahā (2005). Vairākkārt pārstāvējis savu valsti Pasaules junioru šaha čempionātos, kuros labāko panākumu guvis 2004. gadā Kočinā, kad U20 vecuma grupā izcīnījis bronzas medaļu. 2004. gadā Maskavā starptautiskajā šaha turnīrā Aeroflot Open izpildījis lielmeistara normu. 2003. gadā uzvarējis starptautiskajā šaha turnīrā Seviljā, bet 2007. gadā Sebu Āzijas individuālajā šaha čempionātā ieņēmis 4. vietu. Divas reizes piedalījies Pasaules šaha kausa izcīņās pēc izslēgšanas sistēmas: 2005. gadā Hantimansijskā zaudējis 1. kārtā, bet 2007. gadā zaudējis 2. kārtā. 2015. gadā uzvarējis tradicionālajā Hastingsas (Anglija) jaungada šaha festivālā. 2006. gadā uzvarējis interneta turnīrā šaha ātrspēlē un kvalificējies Pasaules čempionāta finālam šaha ātrspēlē, kurā gan nav piedalījies sakarā ar paralēlajām komandu sacensībām. 2021. gada maijā palicis 8. vietā Ķīnas šaha čempionātā. 2022. gada novembrī Dzjansu izcīnījis 2. vietu Ķīnas šaha čempionātā. Pārstāvējis Ķīnas komandu lielākajos komandu šaha turnīros: Pasaules šaha olimpiādē piedalījies 2006. gadā un komandu vērtējumā izcīnījis sudraba medaļu; Āzijas valstu komandu šaha čempionātā piedalījies 2 reizes (2008, 2012). Komandu vērtējumā izcīnījis zelta (2008) medaļu. Individuālajā vērtējumā izcīnījis sudraba (2012) medaļu; Pasaules jauniešu U16 komandu šaha olimpiādē piedalījies 2002. gadā un gan komandu, gan individuālajā vērtējumā izcīnījis zelta medaļas. Par panākumiem turnīros FIDE 2005. gadā Džao Dzjuņam piešķīrusi starptautiskā lielmeistara (GM) nosaukumu. VI Asian Individual Chess Championship 2007 2005 World Cup «2007 World Cup». Arhivēts no oriģināla, laiks: 2013. gada 9. jūlijā. Skatīts: 2016. gada 11. novembrī. Zhao Jun convincing in Hastings Masters «ICC Blitz Championship Qualifier». Arhivēts no oriģināla, laiks: 2015. gada 23. martā. Skatīts: 2016. gada 11. novembrī. 2021 China chess championship (Men) Chinese Championship 2022: Dai Changren and Tan Zhongyi win titles OlimpBase :: Men's Chess Olympiads :: Zhao Jun OlimpBase :: Men's Asian Team Chess Championship :: Zhao Jun OlimpBase :: World Youth U16 Chess Olympiads :: Zhao Jun Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)