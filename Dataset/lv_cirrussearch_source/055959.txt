Kekertarsuaka (grenlandiešu: Qeqertarsuaq) jeb Disko sala (dāņu: Diskoøen) ir pēc platības otrā lielākā sala Grenlandes arhipelāgā aiz pašas Grenlandes salas. Atrodas Grenlandes rietumos Bafina jūrā. Disko salas diametrs ir apmēram 160 kilometru ar augstāko virsotni 1919 metru augstumā. Uz ziemeļiem no salas atrodas Nūsuakas pussala, bet uz dienvidiem — Disko līcis. Lielākā salas apdzīvotā vieta — Kekertarsuaka atrodas salas dienvidu piekrastē. Salā atrodamas pasaulē ļoti retas dzelzs tīrradņu atradnes. Salā sastopami termālie avoti, kuros 1994. gadā atrada endēmu, virpotājiem radniecīgu mikroorganismu Limnognathia maerski ar pagaidām neskaidru klasifikāciju. Tiek lēsts, ka sala pieminēta jau sāgās par Ērika Rudā dzīvi. «Disko». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 174. lpp. Vikikrātuvē par šo tēmu ir pieejami multivides faili. Skatīt: Kekertarsuaka. Krievijas Lielās enciklopēdijas raksts (krieviski)