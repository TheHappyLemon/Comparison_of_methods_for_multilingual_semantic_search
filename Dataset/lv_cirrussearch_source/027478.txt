Ventspils II ir dzelzceļa stacija līnijā Ventspils—Tukums II, kas atrodas Ventspils novada Tārgales pagastā starp stacijām Ventspils un Elkšķene. Blakus stacijai atrodas ciems Stacija "Ventspils 2". Stacijā ir tikai kravas satiksme. Ventspils virzienā no stacijas atzarojas sliedes uz Ventspils stacijas Austrumu parku. Sadales punkts šeit izbūvēts 20. gadsimta 60. gadu pirmajā pusē, bet kā stacija pasažieru vilcienu sarakstos iekļauta 1967. gadā. 2008. gada 20. decembrī Ventspils II stacijā notika dzelzceļa katastrofa — divu kravas vilcienu sadursme, kuras rezultātā aizdegās cisternas ar benzīnu. Gāja bojā divi cilvēki — lokomotīves mašīnists un mašīnista palīgs. Nebija atjaunojami trīspadsmit vagoni un lokomotīve, bija arī citi infrastruktūras un ritošā sastāva bojājumi. Pie Tukuma virziena sliežu kopsavienojuma atrodas piemineklis avārijā bojā gājušajiem. T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 91. lpp. ISBN 978-9984-38-698-0 «SMAGAS DZELZCEĻA AVĀRIJAS IZMEKLĒŠANAS NOBEIGUMA PĀRSKATS Nr.1/2009 Divu kravas vilcienu sadursme 2008.gada 20.decembrī, Ventspils stacijā». Arhivēts no oriģināla, laiks: 2016. gada 19. aprīlī. Skatīts: 2016. gada 29. aprīlī. Памятник погибшей локомотивной бригаде в нечётной горловине (krieviski)