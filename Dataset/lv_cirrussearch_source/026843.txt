Marija Fjodorovna (krievu: Мария Фёдоровна, līdz laulībām Virtembergas Sofija Doroteja (vācu: Sophie Dorothee von Württemberg); dzimusi 1759. gada 25. oktobrī, mirusi 1828. gada 24. oktobrī) bija Krievijas imperatore konsorte no 1796. gada līdz vīra, imperatora Pāvila I nāvei atentātā 1801. gadā. Krievijas imperatoru Aleksandra I un Nikolaja I māte. Dzimusi Štetīnē Virtembergas hercoga ģimenē. Tika saderināta ar Hesenes grāfu Ludvigu I, tomēr pēc Krievijas troņmantinieka Pāvila I pirmās sievas nāves saderināšanās tika atcelta, un 1776. gada 26. septembrī Sanktpēterburgā notika pāra kāzas. Marijai Fjodorovnai izveidojās sarežģītas attiecības ar savu novadnieci, imperatori Katrīnu II Lielo, tomēr ar vīru, neskatoties uz tā pretrunīgo raksturu, laulība bija veiksmīga. Laulībā piedzima 10 bērni. Divus vecākos dēlus Katrīna II neļāva uzaudzināt ģimenē. 1781./82. gadā pāris ceļoja pa Eiropu. Pēc Katrīnas II nāves Marija Fjodorovna kļuva par imperatori konsorti. Viņas vadībā tika izgreznotas un uzlabotas Santpēterburgas pilis. Pēc vīra nāves lielu daļu laika pavadīja Pavlovskā. Vairāku filantropisku organizāciju dibinātāja. Vikikrātuvē par šo tēmu ir pieejami multivides faili. Skatīt: Marija Fjodorovna. Krievijas Lielās enciklopēdijas raksts (krieviski) Pareizticīgo enciklopēdijas raksts (krieviski)