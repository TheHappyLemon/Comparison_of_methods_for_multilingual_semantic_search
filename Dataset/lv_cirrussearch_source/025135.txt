Eiropiešu Apvienība Demokrātijai – Savienība Demokrātiskai Eiropai (Europeans United for Democracy - Alliance for a Europe of Democracies) ir eiroskeptiska un pašpasludināta eiroreālistu alianse, kuras sastāvā ir partijas un politiskie grupējumi no 15 Eiropas valstīm. Tā strādā kā transnacionālā partija Eiropas līmenī, atsaucoties uz reglamentu (EK) Nr 2004/2003. Aliansē ir pārstāvji gan no labēji centriskām un kreisi centriskām partijām. Partija tika izveidota zem dāņu likuma 2005. gada 7. novembrī un dibināta kā Eiropas partija Briselē, 2005. gada 8. novembrī. Tās 1. kongress notika 2006. gada 24. februārī. Bijušie dāņu Eiroparlamenta deputāti Jens-Peter Bonde un Hanne Dahl EUD izveidi un pirmos darbības gadus. 2009. gada janvārī zviedru ekonomiķis un bijušais Eiroparlamenta deputāts Sören Wibe aizstāja Bonde EUD prezidenta amatā. Pēc Wibe pēkšņās nāves 2010. gada decembrī, viņa amatu ieņēma bijusī īru Eiroparamenta deputāte Patricia McKenna un par viceprezidentu tika atzīts Lave Knud Broch no People’s movement against the EU. EUD platforma nav saistīta ar labējo vai kreiso ideoloģiju, jo alianse tic, ka šādas problēmas labāk risināmas nacionālajos un reģionālajos parlamentos zem pašu pilsoņu demokrātiskās pārvaldības. EUD strādā, lai palielinātu caurredzamību, subsidiaritāti, daudzveidību un galvenokārt budžeta kontroli Eiropas Savienībā. 2009. gadā 4 no ar organizāciju saistītajiem Eiroparlamenta deputātiem bija IND/DEM grupas biedri Eiropas Parlamentā. Kā arī 2 Eiroparlamenta deputāti – Roger Helmer un Daniel Hannan, kas bija EUD biedri, abi britu konservatīvie – bija neatkarīgi deputāti Eiropas Parlamentā. Hannan pameta EUD 2009. gada oktobrī, lai pievienotos jaunizveidotajai Eiropas Konservatīvo un Reformistu Grupai, taču Helmer pārgāja no britu konservatīvajiem uz britu partiju UKIP. No 2010. līdz 2014. EUD sastāvā bija 1 Eiropas Parlamenta deputāts: Rina Ronja Kari (aizvietoja Søren Søndergaard 2014. gada 5. februārī), kura ir GUE/NGL biedrs. 2014. Gada Eiropas Parlamenta vēlēšanās tika ievēlēti 2 EUD biedri: Rina Ronja Kari un Iveta Grigule.[nepieciešama atsauce] EUD politiskais mērķis ir veikt reformas pašreizējās Eiropas Savienības struktūrās. Saskaņā ar alianses politisko platformu, EUD uzskata, ka lēmumiem jātiek veiktiem zemākajā iespējamajā līmenī (subsidiaritāte), tādejādi efektīvi dodot teikšanu Eiropas Savienības valstu, reģionu pilsoņiem un nacionālajām minoritātēm. Alianse vēlas apvienot tos, kuri nav apmierināti ar Eiropas Savienības nedemokrātisko attīstību un tās aizvien centralizētākām politiskām funkcijām. EUD ir pret politiskā spēka centralizāciju ES institūcijās un pieprasa demokrātisku pārbaudi un kontroli pār Eiropas Savienības institucionāliem spēkiem un darbībām no nacionālām un reģionālām pārvaldībām. EUD 4 galvenie mērķi ir: uzlabot caurredzamību visos politiskajos līmeņos, it īpaši Eiropas Savienībā, dodot pilsoņiem ieskatu visos dokumentos un sanāksmēs; pastiprināt īstu subsidiaritāti Eiropas Savienībā, pieņemot lēmumus iespējami zemākā līmenī; uzlabot demokrātiju un paļāvību, veicot reformas Eiropas Savienības struktūras un institūcijās, veidojot to funkciju demokrātiskāku; aizsargāt daudzveidību Eiropas Savienībā, padarot iespējamu dalībvalstīm īstenot politiku saskaņā ar tās nacionālo realitāti un veicinot elastīgu sadarbību nevis fiksētu saskaņošanu. EUD operatīvais mērķis ir darboties kā efektīvai politiskai platformai un kampaņas organizācijai, kas spēj ietekmēt visas Eiropas politiku ES demokrātisko struktūru paplašināšanas virzienā. EUD arī palīdz kandidātiem, gan labēji centriskiem, gan kreisi centriskiem, kam ir pamatā tādi paši politiskie, uzskati tikt ievēlētiem Eiropas vēlēšanās, tādejādi arī ietekmējot Eiropas Parlamenta politiķus. 2011. gada martā EUD uzsāka kampaņu pret tiešo nodokļu ieņēmumiem priekš Eiropas Savienības (ieskaitot nodokli uz pilsoņiem, banku sektoru vai gaisa satiksmes sektoru). Kampaņa sāka darbību kā www.notoeutax.com. Cenšoties panākt līdzsvaru euro debatē Baltijā, EUD ir sācis latviešu interneta informācijas kampaņu www.parlatu.lv Arhivēts 2014. gada 17. decembrī, Wayback Machine vietnē.. Europeans United for Democracy EUDemocrats