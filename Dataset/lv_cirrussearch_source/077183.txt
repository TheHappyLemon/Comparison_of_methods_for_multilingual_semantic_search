Project Gotham Racing ir Bizarre Creations izstrādātu un Microsoft izdotu autosacīkšu videospēļu sērija. Šīs sērijas spēles pieejamas tikai Xbox un Xbox 360 konsolēm. Spēlētāja uzdevums ir piedalīties dažāda veida sacīkstēs (maksimālā ātruma sasniegšana, braukšana uz laiku, ielas sacīkstes, konusu sacīkstes, drifts, pretinieku apsteigšana u.c.). Par 1., 2., un 3. vietu iegūšanu spēlētājs saņem naudu, par ko var iegādāties automašīnas. PGR sērijā ir punktu sistēma, kuru sauc par Kudos. Šos punktus dod par noteiktiem izpildītiem manevriem un trikiem, ko spēlētājs veic ar automašīnu uz trases, piemēram, braukšana uz diviem riteņiem, pretinieka apdzīšana, ieslīdēšana pagriezienā ar rokas bremzi, 360 grādu apgrieziena veikšana, planēšana virs ceļa, posma nobraukšana bez sadursmēm, braukšanas līnijas ievērošana, maksimālā ātruma sasniegšana u.c. Manevra izpildes laikā saduroties ar apmalēm, šķēršļiem, citiem braucējiem, Kudos tiek anulēti. Par pēctecīgu manevru izpildi tiek piešķirti papildu punkti. PGR2, PGR3 and PGR4 atbalsta spēlēšanu tīklā ar Xbox Live servisa atbalstu. Bizarre Creations tīmekļa vietne (angliski) Project Gotham Racing tīmekļa vietne (angliski) Project Gotham Racing 2 tīmekļa vietne (angliski) Project Gotham Racing 3 tīmekļa vietne (angliski) Project Gotham Racing 4 tīmekļa vietne (angliski)