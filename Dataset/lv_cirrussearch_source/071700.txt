Neitralitāte (vācu: Neutralität) ir termins, ar ko starptautiskājās tiesībās apzīmē nepiedalīšanos karā, bet miera laikā tas nozīmē atteikšanās un nepiedalīšanās militāri politiskos blokos, kā arī militāro arsenālu un budžeta izdevumu samazināšana. 1792. gads — Džordžs Vašingtons izsludina Amerikas Savienoto Valstu neitralitātes deklarāciju Eiropas karā pret revolucionāro Franciju. 1815. gads — Vīnes kongresā Krievijas Impērija un citas Eiropas lielvalstis vienojās atzīt un garantēt Šveices "mūžīgo neitralitāti" un tās teritorijas neaizskaramību. Šis lēmums tika nostiprināts starptautiskajās tiesībās, tajā pašā gadā Parīzē parakstot attiecīgu aktu. 1868. gads — pēc Vācijas Savienības sabrukuma Lihtenšteina izformēja savu armiju 80 vīru sastāvā un pasludina pastāvīgu neitralitāti, kas turpinās līdz pat šai dienai. 1902. gads — Itālijas Karaliste noslēdza vienošanos ar Franciju, apņemoties ievērot neitralitāti gadījumā, ja Vācijas Impērija uzbruktu Francijai. 1918. gads — Islandes valdība pasludina valsts neitralitāti. 1937. gads — tiek pieņemta Īrijas Konstitūcija, kurā ir iekļauts noteikums, ka "karš netiek izsludināts un valsts nedrīkst iesaistīties karā bez Pārstāvju palātas piekrišanas". Saskaņā ar valsts konstitūciju tikai "iebrukuma gadījumā tās teritorijā valdība var veikt pasākumus, ko tā uzskata par nepieciešamiem tās aizsardzībai". 1938. gads — Latvija pasludināja neitralitāti, bet vēlāk, 1939. gadā, bija spiesta ielaist Padomju Savienības karaspēku, 1940. gadā saskaņā ar Molotova—Ribentropa paktu tika okupēta. 1955. gads — tika pieņemts Federālais likums par Austrijas pastāvīgo neitralitāti (1955. gada 26. oktobris). 1961. gadā Belgradas konferencē tiek izveidota Nepievienošanās kustība. 1977. gads — 7. septembrī tiek noslēgts "Līgums par pastāvīgu neitralitāti un Panamas kanāla darbību". Panama ir arī Nepievienošanās kustības dalībniece. 1981. gads — 14. maijā Maltas Republikas valdība apstiprina Deklarāciju par Maltas neitralitāti, kurā noteikts, ka Malta ir neitrāla valsts un atsakās piedalīties jebkādos militāros blokos. 1995. gads — Turkmenistāna pasludina pastāvīgu neitralitāti. Finlandizācija Vikikrātuvē par šo tēmu ir pieejami multivides faili. Skatīt: Neitralitāte. Encyclopædia Britannica raksts (angliski) Krievijas Lielās enciklopēdijas raksts (krieviski)