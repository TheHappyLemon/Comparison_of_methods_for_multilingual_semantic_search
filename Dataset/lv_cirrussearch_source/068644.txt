Francijas franks (franču: franc français) bija 14.–17. gadsimta zelta monēta, no 1795. gada 7. aprīļa līdz 2002. gada 17. februārim Francijas galvenā naudas vienība. No 1999. gada 1. janvāra franku aizstāja eiro. No 2002. gada 1. janvāra līdz 17. februārim franks bija apgrozībā paralēli eiro. Banknotes un monētas bankas pieņēma apmaiņai līdz 2002. gada 30. jūnijam. Francijas Banka pieņēma monētas līdz 2005. gada 17. februārim un banknotes līdz 2012. gada 17. februārim. Maiņas kurss bija 6,55957 franki par 1 eiro. Vikikrātuvē par šo tēmu ir pieejami multivides faili. Skatīt: Francijas franks. Encyclopædia Universalis raksts (franciski)