Anna Magnusone (zviedru: Anna Magnusson; dzimusi 1995. gada 31. martā) ir zviedru biatloniste, 2018. gada ziemas olimpisko spēļu sudraba medaļas ieguvēja un vairākkārtēja pasaules čempionātu medaļniece stafetē. Biatlonam pievērsusies 15 gadu vecumā, pirms tam nodarbojās ar distanču slēpošanu. Guvusi panākumus junioru sancensībās. 2016. gada pasaules čempionātā biatlonā junioriem izcīnīja bronzas medaļu sprintā un sudrabu stafetē. Pasaules kausa sacensībās debitēja 2015. gada 7. janvārī Oberhofā stafetē. Pirmo individuālo sacīksti augstākajā līmenī aizvadīja 2015. gada Pasaules čempionātā Kontiolahti, ieņemot 72. vietu 15 km distancē. Pirmos punktus PK ieskaitē ieguva 2015.—2016. gada sezonā. 2018. gada ziemas olimpiskajās spēlēs Phjončhanā Zviedrijas komandas sastāvā kopā ar Linnu Pēšoni, Monu Brūšoni un Hannu Ēbergu kļuva par sudraba medaļas ieguvēju stafetē. Piedalījās arī 15 km individuālajā distancē, ieņemot 37. vietu. 2019. gada Pasaules čempionātā Estešundā izcīnīja sudraba medaļu stafetē. 2022. gada ziemas olimpiskajās spēlēs labāko rezultātu sasniedza sprintā, ieņemot 7. vietu. Vikikrātuvē par šo tēmu ir pieejami multivides faili. Skatīt: Anna Magnusone. Olympedia profils (angliski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)