Filips Horns (vācu: Philipp Horn; dzimis 1994. gada 8. novembrī) ir vācu biatlonists. 2012. piedalījās Pasaules čempionātā jauniešiem, kas norisinājās Kontiolahti, taču panākumus neguva. Nākamajā gadā Obertilliahā ieguva sudraba medaļu stafetē. 2015.—2016. gada sezonā sāka piedalīties IBU kausā. 2018. gada Eiropas čempionātā izcīnīja bronzas medaļu 20 km individuālajā distancē. Pasaules kausā debitēja 2018. gada 2. decembrī Pokļukā, kur uzreiz tika iekļauts jauktās stafetes komandā, kas ieguva 7. vietu. Nedēļu vēlāk ieguva savus pirmos individuālos punktus PK ieskaitē, iedzīšanā finišējot 28. vietā. 2019. gada Eiropas čempionātā Raubičos izcīnīja sudraba medaļu jauktajā stafetē. 2019.—2020. gada sezonā nostiprinājās Vācijas pirmās komandas sastāvā, regulāri startējot Pasaules kausa sacensībās. Izcīnīja vairākas godalgas PK posmos stafetē. 2020. gada Pasaules čempionātā Antholcā Vācijas stafetes komandas sastāvā kopā ar Ēriku Leseru, Arndu Peiferu un Benediktu Dollu izcīnīja bronzas medaļu stafetē. Labāko rezultātu individuāli sasniedza sprintā, ieņemot 8. vietu. «Eiropas čempionātā no latviešiem labākais Patrijuks, kurš no čempiona atpaliek sešas minūtes». sportacentrs.com. 2018. gada 24. janvāris. Skatīts: 2021. gada 12. martā. Vikikrātuvē par šo tēmu ir pieejami multivides faili. Skatīt: Filips Horns. IBU profils (angliski) biathlon.com.ua profils (ukrainiski)