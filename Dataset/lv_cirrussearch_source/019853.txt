Džons Pols (Džonijs) Boičuks (angļu: John Paul "Johnny" Boychuk; dzimis 1984. gada 19. janvārī) ir bijušais kanādiešu hokejists, aizsargs. Karjeras laikā aizvadījis 725 spēles Nacionālās hokeja līgas klubos Kolorādo "Avalanche", Bostonas "Bruins" un Ņujorkas "Islanders". 2011. gadā kopā ar "Bruins" izcīnīja Stenlija kausu. Profesionāļa karjeru Boičuks sāka 2004.—05. gada sezonā, to aizvadot AHL klubā Hēršijas "Bears". Dažādos AHL klubos Boičuks aizvadīja vēl vairākas nākamās sezonās, līdz 2007.—08. gada sezonā debitēja NHL, aizvadot četras spēles Kolorādo "Avalanche" rindās. 2008. gada vasarā Boičuks tika aizmainīts uz Bostonas "Bruins". 2008.—09. gada sezonā Boičuks spēlēja Providensas "Bruins" rindās, sezonu noslēdzot kā visas AHL rezultatīvākais aizsargs, iegūstot arī līgas labākā aizsarga balvu. 2009.—10. gada sezonā aizsargs spēlēja jau Bostonas "Bruins", 2010.—11. gada sezonā kopā ar klubu izcīnot Stenlija kausu. 2012.—13. gada NHL sezonas lokauta laikā spēlēja EBEL līgas klubā Zalcburgas "Red Bull". 2014. gada aprīlī Boičuks tika aizmainīts uz Ņujorkas "Islanders" vienību. Tās sastāvā hokejists aizvadīja turpmākās sešas sezonas. 2019.—20. gada sezonā guva acs savainojumu, kura dēļ bija spiests noslēgt spēlētāja karjeru, par to paziņojot 2020. gada novembra nogalē. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)