Džeimss Mersers Lengstons Hjūzs (angļu: James Mercer Langston Hughes), biežāk pazīstams kā Lengstons Hjūzs (angļu: Langston Hughes; dzimis 1902. gada 1. februārī, miris 1967. gada 22. maijā), bija afroamerikāņu dzejnieks, rakstnieks, dramaturgs un sabiedrisks darbinieks, viens no redzamākajiem Hārlemas renesanses pārstāvjiem. Dzimis Džoplinā, Misūri, tomēr, tā kā tēvs ģimeni pameta un dzīvoja Kubā un Meksikā, Lengstons Hjūzs bērnību pavadīja pie vecāsmātes Kanzasā. 1919. gadā kādu laiku dzīvoja pie tēva Meksikā. Tā kā tēvs uzstāja, ka Lengstonam Hjūzam jāstudē tehniskas zinības, viņš devās uz Kolumbijas Universitāti, tomēr mācības viņu nesaistīja, un 1922. gadā viņš tās pameta. Strādāja dažādus gadījuma darbus, rakstot dzeju, kādu laiku dzīvoja arī Parīzē, līdz 1926. gadā iestajās Linkolna Universitātē Pensilvānijā, kura ir vēsturiski senākā vēsturiskā melnādaino univerisitāte. 1929. gadā pabeidzis universitāti, gandrīz visu atlikušo mūžu dzīvoja Hārlemā. Mūsdienās vairums pētnieku uzskata, ka Lengstons Hjūzs bijis gejs. Lengstons Hjūzs dažkārt atbalstīja kreisās un komunistiskās idejas, kaut arī, pēc visa spriežot, viņš nekad nav bijis kompartijas biedrs. Miris 1967. gadā, kremēts, un viņa pelni ievietoti zem afrikāņu kosmogrammas Hārlemas Artura Šomburga Melnās kultūras pētniecības centra koridorā. Vikikrātuvē par šo tēmu ir pieejami multivides faili. Skatīt: Lengstons Hjūzs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Lengstons Hjūzs lapā Poetry Foundation (angliski)