Midveja kauja (angļu: Battle of Midway, japāņu: ミッドウェー海戦) bija jūras kauja Otrajā pasaules karā starp Japānu un ASV. Kauja notika no 1942. gada 4. jūnija līdz 7. jūnijam Midveja atolā sešus mēnešus pēc Japānas uzbrukuma Pērlhārborai un vienu mēnesi pēc Koraļļu jūras kaujas. Šī bija viena no svarīgākajām jūras kaujām Otrajā pasaules karā. ASV Jūras kara flote admirāļu Čestera Nimica, Frenka Flečera un Reimonda Spruana vadībā uzvarēja Japānas impērijas Jūras kara floti admirāļu Isoroku Jamamoto, Čuiči Nagumo un Nobutakes Kondo vadībā, izdarot neatgriezenisku kaitējumu japāņu flotei. Šis bija Japānas pirmais zaudējums jūras kaujās kopš 1863. gada. Japāna centās likvidēt ASV kā stratēģisku spēku Klusajā okeānā. Viņi cerēja, ka vēl viena demoralizējoša sakāve liktu ASV kapitulēt Klusā okeāna karā, tādējādi nodrošinot sev dominējošo stāvokli Klusā okeāna reģionā. Šī kauja arī tika uzskatīta par gatavošanos tālākajām kaujām pret Fidži, Samoa un Havajām. Plāns tika apgrūtināts kļūdainu japāņu pieņēmumu dēļ par amerikāņu reakciju. ASV puse spēja noteikt uzbrukuma datumu un laiku, tādējādi gūstot iespēju ASV Jūras kara flotei izveidot pašiem savu slazdu. Četri Japānas aviācijas bāzes kuģi un viens smagais kreiseris tika nogremdēti, kamēr amerikāņi zaudēja vienu aviācijas bāzes kuģi. Blair, map p.240. «The Battle of Midway». Office of Naval Intelligence. «Battle of Midway: June 4–7,1942». Naval History & Heritage Command. 2005. gada 27. aprīlis. Arhivēts no oriģināla, laiks: 2009. gada 2. martā. Skatīts: 2009. gada 20. februāris. "... considered the decisive battle of the war in the Pacific." Paul S Dull. Battle History of the Imperial Japanese Navy, 1941–1945. US Naval Institute Press, 1978. ISBN 1-59114-219-9. "Midway was indeed 'the' decisive battle of the war in the Pacific.", p. 166 «A Brief History of Aircraft Carriers: Battle of Midway». U.S. Navy. 2007. Arhivēts no oriģināla, laiks: 2007. gada 12. jūnijā. Skatīts: 2007. gada 12. jūnijs. Vikikrātuvē par šo tēmu ir pieejami multivides faili. Skatīt: Midveja kauja. Encyclopædia Britannica raksts (angliski) Encyclopædia Universalis raksts (franciski)