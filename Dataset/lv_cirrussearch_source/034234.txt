Hanss Joahims Hehts (vācu: Hans-Joachim Hecht; dzimis 1939. gada 29. janvārī Lūkenvaldē) ir Vācijas starptautiskais lielmeistars šahā (1973). 1958. gadā kļuvis par Vācijas junioru šaha čempionātā uzvarētāju. Vācijas šaha čempionātos izcīnījis divas bronzas medaļas (1963, 1967) un uzvarējis 1970. gadā. Daudzu starptautisko šaha turnīru laureāts. Lielāko panākumu savā šahista karjerā izcīnījis 1973. gadā, kad kopā ar Ulfu Andersonu un Borisu Spaski dalījis 1.-3. vietu 2. Vācijas atklātajā šaha čempionātā. Pārstāvējis Vācijas komandu lielākajos komandu šaha turnīros: Pasaules šaha olimpiādēs piedalījies 10 reizes (1962, 1968-1974, 1978-1986); Eiropas komandu šaha čempionātos piedalījies 3 reizes (1965, 1973-1977). Komandu vērtējumā izcīnījis bronzas (1973) medaļu; Pasaules komandu šaha čempionātā piedalījies 1985. gadā un individuālā vērtējumā izcīnījis zelta medaļu; Klāras Benediktas kausa izcīņās piedalījies 8 reizes (1964-1966, 1968, 1970-1972, 1974). Komandu vērtējumā izcīnījis 4 zelta (1964, 1965, 1968, 1972), sudraba (1974) un 2 bronzas (1966, 1970) medaļas, bet individuālajā vērtējumā izcīnījis 4 zelta (1964, 1965, 1966, 1970) medaļas. 1976. gadā Vācijas komandas SG Solingen sastāvā uzvarējis Eiropas šaha klubu kausa izcīņā. Par panākumiem turnīros FIDE 1969. gadā Hehtam piešķīrusi starptautiskā meistara (IM), bet 1973. gadā - starptautiskā lielmeistara (GM) nosaukumu. Kopš 1970. gadu otrās puses piedalījies korespondencšaha turnīros. 1980. gadā Starptautiskā Korespondencšaha federācija (ICCF) piešķīrusi Hehtam starptautiskā korespondencšaha meistara nosaukumu. Ilgus gadus bijis cita Vācijas lielmeistara un Pasaules šaha čempiona nosaukuma pretendenta Roberta Hībnera sekundants. «Deutsche Jugendeinzelmeisterschaften 1958». Arhivēts no oriģināla, laiks: 2016. gada 4. martā. Skatīts: 2016. gada 17. jūnijā. Deutsche Schacheinzelmeisterschaft 1963 in Bad Pyrmont Deutsche Schacheinzelmeisterschaft 1967 «Deutsche Schacheinzelmeisterschaft 1970 in Völklingen». Arhivēts no oriģināla, laiks: 2016. gada 6. oktobrī. Skatīts: 2016. gada 17. jūnijā. «2. Internationale Deutsche Schacheinzelmeisterschaft 1973». Arhivēts no oriģināla, laiks: 2016. gada 4. martā. Skatīts: 2016. gada 17. jūnijā. OlimpBase :: Men's Chess Olympiads :: Hans-Joachim Hecht OlimpBase :: European Men's Team Chess Championship :: Hans-Joachim Hecht OlimpBase :: World Men's Team Chess Championship :: Hans-Joachim Hecht OlimpBase :: Clare Benedict Chess Cup :: Hans-Joachim Hecht 1st European Chess Club Cup: 1975/1976 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)