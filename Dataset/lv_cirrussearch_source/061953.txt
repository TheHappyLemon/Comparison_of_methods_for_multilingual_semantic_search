Šis raksts ir par tēlu. Par citām jēdziena Betmens nozīmēm skatīt nozīmju atdalīšanas lapu. Betmens ir supervaronis DC Comics komiksos, kuru radījuši mākslinieks Bobs Keins (Bob Kane) un rakstnieks Bills Fingers (lai gan oficiāli visi nopelni tiek Keinam). Stāstus par Betmenu publicē "Detective Comics, Inc." kompānija un tas pirmo reizi parādījās "Detective Comics" 27. izdevumā 1939. gada maijā. Betmens ir Brūsa Veina slepenā identitāte. Veins ir amerikāņu miljonārs (vēlāk miljardieris), sieviešu mīlulis, rūpniecības uzņēmējs un filantrops. Bērnībā pieredzējis savu vecāku slepkavību, viņš zvērējis atriebties noziedzniekiem. Cīņās pret noziedzniekiem viņš valkā speciālu kostīmu, kas atgādina sikspārņa tēlu (Bat-Suit). Kostīms viņam kalpo gan identitātes slēpšanai, gan pretinieku iebiedēšanai. Betmena cīņa pret noziedzniekiem norisinās Gotemas pilsētā (komiksu autoru izdomāta pilsēta). Gotemsitijā viņš visiem pazīstams kā Brūss Veins. Tā kā Betmenam nav superspēju, viņš izmanto lielu arsenālu ar specializētiem augsto tehnoloģiju transportlīdzekļiem, kā arī sīkrīkus savā karā pret noziedzību, kuru dizainā bieži ir sikspārņa motīvs. Betmena galvenais transportlīdzeklis Betmobilis, kas parasti tiek attēlots kā melns auto. Betmens glabā lielāko daļa savu ierīču savā jostā (utility belt). Gadu gaitā tā ir saturējusi visdažādākos noziedzības apkarošanas instrumentus un ieročus. Pamatraksts: Betmens (filmu sērija) 1966. gada filmā "Betmens" Betmenu tēlo aktieris Adams Vests. Tima Bērtona filmās "Betmens" un "Betmens atgriežas" Betmenu tēlo aktieris Maikls Kītons. Džoela Šūmahera pirmajā Betmena filmā "Betmens uz mūžu" Betmenu tēloja Vels Kilmers, bet otrajā "Betmens un Robins" Džordžs Klūnijs. Kristofera Nolana triloģijā, kurā ietilpst filmas "Betmens: Sākums", "Tumšais bruņinieks" un "Tumšais bruņinieks atgriežas", Betmenu tēlo Kristians Beils. 2016. gada filmā "Betmens pret Supermenu: Taisnības rītausma" Betmenu tēlo Bens Afleks. In his 1989 autobiography Batman & Me (Kane, Bob, and Tom Andrae, Eclipse Books, Forestville, Calif., ISBN 1-56060-017-9, p. 44), Kane acknowledged Finger as "a contributing force" in the character's creation. Comics historian Ron Goulart, in Comic Book Encyclopedia (Harper Entertainment, New York, 2004, ISBN 0-06-053816-3) refers to Batman as the "creation of artist Bob Kane and writer Bill Finger". Vikikrātuvē par šo tēmu ir pieejami multivides faili. Skatīt: Betmens. Oficiālā tīmekļa vietne