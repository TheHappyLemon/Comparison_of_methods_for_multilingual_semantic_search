De'Ārons Martezs Fokss (angļu: De'Aaron Martez Fox; dzimis 1997. gada 20. decembrī Teksasas štatā) ir amerikāņu basketbolists, spēlē saspēles vadītāja pozīcijā. 2022. gadā pārstāv Nacionālās basketbola asociācijas (NBA) klubu Sakramento "Kings". Pēc izcilas vidusskolu basketbola karjeras D. Fokss nokļuva vienā no basketbola ziņā izcilākajām ASV augstskolām Kentuki Universitātē. NCAA Kentuki Universitātes "Wildcats" sastāvā nospēlēja tikai vienu veiksmīgu sezonu, pēc kuras pieteicās NBA draftam. 2017. gada NBA draftā Sakramento "Kings" viņu izvēlējās pirmajā kārtā ar kopējo 5. numuru. Sākot ar pirmo sezonu NBA spēlējis gandrīz tikai komandas starta pieciniekā, tomēr "Kings" šajās trīs sezonās ir bijusi starp līgas vājākajām komandām. 2020. gada 30. jūlijā aizvadīja savu līdz tam rezultatīvāko spēli karjerā, gūstot 39 punktus zaudējumā (120—129) pret Sanantonio "Spurs". 2020. gada 25. novembrī "Kings" un D. Fokss vienojās par līguma pagarinājumu. 2021. gada 26. martā viņam izdevās uzstādīt jaunu karjeras rezultativitātes rekordu, gūstot 44 punktus uzvarā pret Goldensteitas "Warriors" (141—119). 2022. gada 5. martā viņš šo sasniegumu atkārtoja, gūstot 44 punktus zaudētā spēlē pret Dalasas "Mavericks" (113—114). NBA Draft 2017: Kentucky's De'Aaron Fox will go pro, sign with an agent CBS Sports [1] NBC Sports Vikikrātuvē par šo tēmu ir pieejami multivides faili. Skatīt: De'Ārons Fokss. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) ESPN NBA profils (angliski) RealGM Basketball profils (angliski)