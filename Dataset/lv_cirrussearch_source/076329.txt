Laponis - nediferencēts vai vāji diferencēts augu (piem. aknu sūnu) vai ķērpju ķermenis. Pēc uzbūves un formas lapoņus iedala vairākos veidos: Heteromērs laponis sastāv no vairākiem skaidri norobežotiem slāņiem: Virsējās mizas, gonīdiju slāņa, serdes un apakšējās mizas. Homeomērs laponis ir bez norobežotiem šūnu slāņiem. Homeomērā laponī apmēram vienmērīgi savijas gonīdijas un sēnes hifas. Krevveida laponis - laponis kreves vai miziņas veidā. Tā apakšpuse ir cieši saaugusi ar substrātu. Krūmveida laponis - laponis, kas aug perpendikulāri pret substrātu zarainu krūmiņu veidā. Lapveida laponis - ķērpju laponis, kam apakšpusē ir rizoīdi, ar kuriem tas pieaug pie substrāta. Hipofleodisks laponis - krevu ķērpju laponis, kas attīstās substrātā un līdz ar to nav saskatāms. Endolītisks laponis - laponis, kurš attīstās akmeņos. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)