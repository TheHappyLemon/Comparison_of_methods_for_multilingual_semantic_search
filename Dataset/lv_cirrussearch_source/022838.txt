Vīriešu bobsleja četrinieku sacensības 2014. gada olimpiskajās spēlēs norisinājās 2014. gada 22. februārī un 23. februārī Kamaniņu sporta centrā "Sanki". Latviju pārstāvēja divas ekipāžas: Oskars Melbārdis/Arvis Vilkaste/Daumants Dreiškens/Jānis Strenga un Oskars Ķibermanis/Raivis Broks/Helvijs Lūsis/Vairis Leiboms. Sacensībās sākotnēji uzvarēja Krievijas sportista Aleksandra Zubkova pilotētā ekipāža. Otrajā vietā ierindojās Latvijas pārstāvja Oskara Melbārža pilotētais četrinieks. Savukārt trešo vietu ieguva ASV sportista Stīvena Holkomba pilotētais četrinieks. Pēc Krievijas četrinieka diskvalifikācijas sakarā ar dopinga lietošanu medaļu sadalījums tika mainīts. Zelta medaļu ieguva Latvijas, bet bronzas medaļu Apvienotās Karalistes ekipāža. 2020.gada 15. februārī īpašā ceremonijā Siguldas bobsleja un kamaniņu trasē, piedaloties Starptautiskās bobsleja federācijas prezidentam Ivo Ferriani, bobslejisti Oskars Melbārdis, Daumants Dreiškens , Arvis Vilkaste un Jānis Strenga beidzot saņēma 2014. gada Soču olimpisko spēļu zelta medaļas četrinieku ekipāžām. Agris Suveizda. «Melbārža četrinieks izcīna olimpisko spēļu sudrabu!». Sportacentrs.com, 2014. gada 23. februārī. Skatīts: 2014. gada 23. februārī. «Oficiāli: SOK maina Soču rezultātus un pasniegs Melbārža ekipāžai zelta medaļas». Sportacentrs.com (latviešu). 2019-03-27. Skatīts: 2019-03-28. https://www.lsm.lv/raksts/sports/bobslejs/latvijas-bobslejisti-sanem-socu-olimpiskas-medalas-svarigakie-mirkli.a348456/ Sacensību rezultāti 2014. gada ziemas olimpisko spēļu mājaslapā Arhivēts 2014. gada 6. jūlijā, Wayback Machine vietnē. (angliski)