Viktors Kuzkins (krievu: Виктор Григорьевич Кузькин; dzimis 1940. gada 6. jūlijā, miris 2008. gada 24. jūlijā) bija krievu hokejists, aizsargs. Karjeras laikā kļuvis par trīskārtēju olimpisko čempionu, kā arī astoņkārtēju Pasaules čempionu. Karjeras laikā aizvadījis 18 sezonas PSRS čempionāta komandā Maskavas CSKA, 13 reizes kļūstot par PSRS čempionu. Vēlāk strādājis kā treneris. Hokejista karjeru Kuzkins sāka 1958.—59. gada sezonā, kad debitēja PSRS hokeja čempionāta vienībā Maskavas CSKA. Kopumā PSRS čempionātā karjeras laikā aizvadījis 530 spēles, tajās gūstot 71 vārtus. Kuzkins kopā ar Vladislavu Tretjaku ir vienīgie divi hokejisti, kam izdevies izcīnīt 13 PSRS čempiona titulus. Ilgāku laiku Kuzkins bija PSRS hokeja izlases kapteinis. Uzreiz pēc karjeras noslēgšanas Kuzkins kļuva par CSKA galvenā trenera palīgu, par to turpinot strādāt līdz pat 1988. gadam. 1988.—89. gada sezonā strādāja Japānā, taču tad atgriezās Maskavā, kur līdz 1999. gadam ar atsevišķiem pārtraukuma turpināja strādāt kā CSKA trenera palīgs. No 1999. līdz 2005. gadam bija Samāras "CSK VSS" galvenais treneris. Olympedia profils (angliski) Eliteprospects profils (angliski) Eurohockey profils (angliski)