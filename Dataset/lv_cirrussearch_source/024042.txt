Rīgas Starptautiskais īsfilmu festivāls 2ANNAS (angļu: Riga International Short Film Festival 2ANNAS) ir ikgadējs īsfilmu festivāls Latvijā. Pirmais festivāls notika 1996. gadā Rīgā, Tehniskās jaunrades namā Annas-2 kā vienīgais jauniešu un eksperimentālo filmu festivāls Latvijā. Norises laiks sākotnēji bija maija beigas, taču no 2013. gada tas norisinās oktobra beigās. 1996. gadā to dibināja festivāla direktors Viesturs Graždanovičs. No 2005. gada programmā tika iekļautas arī ārvalstu filmas, un 2ANNAS ieguva starptautiska festivāla statusu. 2ANNAS ik gadus piedāvā četras konkursa programmas: Starptautisko īsfilmu konkursu, Baltijas īsfilmu konkursu, Starptautisko vidēja garuma īsfilmu konkursu, kā arī konkursu bērniem un jauniešiem paredzētām filmām. 2021. gadā festivāls norisinājās jau 25. reizi. Pirmais 2ANNAS filmu festivāls notika 1996. gadā, Tehniskās jaunrades namā Annas-2. Festivāls tajā laikā bija vienīgais jauniešu un eksperimentālo filmu festivāls Latvijā. Festivāla programmu veidoja 10 īsfilmas un tā mērķis bija atbalstīt un veicināt interesi par filmu mākslu Latvijā. No 2005. gada festivāla programmā tika iekļautas arī ārvalstu autoru filmas, un 2ANNAS ieguva starptautiska festivāla statusu. Festivāla žūriju veido gan kino režisori, teorētiķi, kino kritiķi un žurnālisti, festivālu programmu veidotāji, mākslas vēsturnieki, producenti, u.c. no Latvijas un citām valstīm. 2006. gadā tika izvirzīti galvenie kritēriji festivāla konkursa filmu atlasei — kvalitāte, elastīgums, inovācija un atvērtība. 2007. gadā tika mainīts festivāla formāts. Tika rīkots sub-festivāls "Zaļā Anna" — starptautiska konkursa programma īsfilmu veidotājiem, kas jaunāki par 18 gadiem. Norisinājās arī Baltijas konkursa programma filmu veidotājiem no Latvijas, Lietuvas un Igaunijas. Šīs programmas izveide cieši saistāma ar Baltijas Filmu un Mediju skolas nodibināšanu Tallinā, Igaunijā 2005. gadā. Festivāla pasākumi norisinās vienu nedēļu. 10 gadu laikā festivāls attīstījās par vienu no lielākajiem filmu festivāliem Latvijā, kura filmu izlasi sastāda 31 īsfilma no 9 dažādām valstīm. 2008. gadā festivāls jau bija lielākais īsfilmu festivāls Baltijā. 2009. gadā festivāla programmā bija jau 42 īsfilmas no 18 dažādām valstīm. Festivāla programma tiek izrādīta gan Rīgas kinoteātros, gan dažādās populārās izklaides vietās. Festivāla sākotnējais mērķis bija popularizēt un veicināt īsfilmu žanra attīstību, taču kopš 2014. gada festivālā oficiāli iekļauta arī pilnmetrāžas filmu programma. Starptautiskā konkursa programma pirmo reizi notika 2005. gadā, kad 2ANNAS ieguva starptautiska festivāla statusu. Starptautiskā konkursa programma tiek iekļautas augstas kvalitātes īsfilmas, kas bieži vien jau guvušas atzinību pasaulē. Konkursa programmā tiek pieņemtas visu veidu žanru īsfilmas (spēlfilmas, animācijas, dokumentālās, eksperimentālās, mūzikas video, u.c.). Katru gadu 2ANNAS programmā tiek rādītas arī īsfilmas, kas ieguvušas balvas Kannu kinofestivālā, Berlīnes starptautiskajā kinofestivālā vai ieguvušas Amerikas Kinoakadēmijas balvu „Oskars” kategorijā "Labākā īsfilma". Baltijas konkursa programma tika izveidota 2007. gadā saistībā ar pieaugošo kino kvalitāti Baltijā. Baltijas konkursa programma piedāvā Baltijas režisoru un mākslinieku jaunāko darbu konkursu, sākot ar spēlfilmu, dokumentālo vai animācijas filmu un beidzot ar vizuāliem un konceptuāliem eksperimentiem īsformātā. Zaļā Anna starptautiskā konkursa programma arī tika izveidota 2007. gadā un noritēja 3 gadus. Tā bija paredzēta īpaši jaunajiem filmu veidotājiem gan Latvijā, gan citās valstīs, kuri vēl nav sasnieguši 18 gadu vecumu. 2007. gadā Rīgas Starptautiskais īsfilmu Festivāls 2ANNAS noslēdza sadarbību ar audio un video-tehnikas piederumu tirdzniecības uzņēmumu Hannu Pro, kas deva iespēju festivāla galvenās balvas "GRAND PRIX Zelta Anna" ieguvējam piešķirt naudas prēmiju. Latvijas tūre — tās detaļas katru gadu atšķiras, tomēr tūres koncepts paliek nemainīgs: festivāla komanda dodas tūrē pa Latviju un demonstrē daļu no iepriekšējā gada konkursa filmām, tādējādi popularizējot festivālu un izglītojot skatītājus par jaunākajām kino mākslas tendencēm. Īpašās programmas — īpašas viesprogrammas: kopš 2013. gada festivāla programmā oficiāli pastāv ārpuskonkursa speciālā programma. 2013. gada programma SIEVIETE pievērsās sievietei ne tikai kā kino veidotājai, bet arī aktrisei, mūzai, iedvesmai, pētniecības objektam, elkam, leģendai, karalienei un kalpam. 2014. gadā festivāls pievērsās pilnmetrāžas filmām. Programmu ROBEŽPĀRKĀPĒJI veidoja jauno režisoru debijas filmas (pirmais vai otrais darbs kino). 2016. gadā ārpuskonkursa programmas tēma bja PILSOŅI. 2020. — 2022. gadu festivāla programmas veltītas tēmām KOSMOSS, ZEME un CILVĒKS. «Vēsture». 2annas.lv. «Par festivālu». 2annas.lv. [1], tjn Annas 2 oficiālā mājaslapa. [2], 2 ANNAS programma Positivus mūzikas festivālā. [3], intervija ar festivāla programmas direktori. [4], Hannu pro oficiālā mājaslapa. [5] Arhivēts 2014. gada 6. jūnijā, Wayback Machine vietnē.,Latvijas tūre "Projektors". [6],cineuropa.org. Rīgas Starptautiskais īsfilmu festivāls 2ANNAS Oficiālā mājaslapa