Tamāra Dauniene (dzimusi Kaļagina 1951. gada 22. septembrī) ir bijusī krievu tautības PSRS basketboliste, spēlējusi centra pozīcijā. Pārstāvējusi arī Latvijas PSR. PSRS Nopelniem bagātā sporta meistare. Laikā no 1968. līdz 1974. gadam spēlējusi Ļeņingradas "Spartak" sastāvā, 1974.—1976. gadā — Rīgas TTT vienībā. Viņa ir pirmā ārpus Latvijas augusī basketboliste, kas spēlējusi šajā klubā. Pēc tam spēlējusi Maskavas "Dinamo" (1977—1981) sastāvā. Karjeras laikā trīs reizes kļuvusi par PSRS čempioni (1974, 1975, 1976), 1975. gadā ieguva Eiropas čempionvienību kausu, trīs Eiropas kausus (1972, 1973, 1974). Piedalījusies 1976. gada vasaras olimpiskajās spēlēs. Tajās PSRS izlases sastāvā izcīnījusi zelta medaļu. Vēl izlases sastāvā uzvarēja 1971. gada Pasaules čempionātā, divos Eiropas čempionātos (1974, 1976), kā arī trijās Universiādēs (1970, 1973, 1977). Pēc 1976. gada Olimpiskajām spēlēm atgriezusies Krievijā. «LOK profils». Olimpiade.lv. Arhivēts no oriģināla, laiks: 2012. gada 23. maijā. Skatīts: 2012. gada 24. martā. Guntis Keisels. Zelta meitenes TTT. Jumava, 2008. 104. lpp. ISBN 978-9984-38-625-6. Guntis Keisels. Latvijas basketbola vēsture. Jumava, 1998. 60.—61. lpp. ISBN 9984-05-187-0. Staģis, Andris (2011. gada 27. septembrī). "Šī nedēļa vēsturē". Sporta Avīze (Rīga: SIA "Mediju nams") 39 (814): 35. lpp. ISSN 1691-0451. Olympedia profils (angliski) LOK profils Basketball Reference spēlētāja(-s) profils (angliski) FIBA ARCHIVE profils (angliski)