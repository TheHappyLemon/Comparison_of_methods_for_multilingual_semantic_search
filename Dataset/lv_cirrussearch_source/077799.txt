Lejasnormandija ir agrākais Francijas reģions, kas mūsdienās ir atkalpavienots ar Augšnormandijas reģionu vienotā Normandijas reģionā. Vairākās vietās arheoloģiskie izrakumos ir atklātas Romas impērijas celtnes. Tajā laikā šeit atradās vairākas pilsētvalstis. 5. gadsimtā to iekaroja franki, bet 9. gadsimtā normāņi. Otrā pasaules kara laikā no 1940. līdz 1944. gadam Normandija bija vācu okupēta. 1944. gada 6. jūnijā sākās sabiedroto valstu militārā akcija "Operation Overlord" ar izcelšanos Lejasnormandijas piekrastē. Lejasnormandijas ekonomika ir lielā mērā balstīta uz lopkopības un piena lauksaimniecību, tekstilrūpniecību un augļu ražošanu kā galvenajām nozarēm. Šis reģions ir vadošais Francijā sviesta, svaigā siera, mīksto sieru, sidra ābolu, sidra, puravu, rāceņu un lina sektoros. Lejasnormandijā tiek audzēts vairāk zirgu nekā jebkurā citā Francijas reģionā. Rietumu daļa tiek vairāk izmantota lauksaimniecībā, sakarā ar pļavām klātu līdzenumu. Netālu no Kaēnas tiek iegūtas dzelzs rūda. Arī tūrisms ir ļoti nozīmīga nozare. Viena no slavenākajām tūrisma vietām ir agro viduslaiku nocietinājums Monsenmišela. Reģionam ir tieša prāmju līnija uz Angliju (no Šērbūras un Kaēnas-Vitstrehamas ostas).