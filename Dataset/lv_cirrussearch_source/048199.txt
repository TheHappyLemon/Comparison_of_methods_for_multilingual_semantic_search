Ivans Osims (serbhorvātu: Ivan Osim; dzimis 1941. gada 6. maijā, miris 2022. gada 1. maijā), plašāk zināms kā Ivica Osims (Ivica Osim), bija futbolists un futbola treneris. Futbolista karjeras laikā spēlējis Dienvidslāvijas futbola klubā Željezničar un vairākos Francijas klubos. 1968. gada Eiropas čempionātā ieguva otro vietu Dienvidslāvijas futbola izlases sastāvā. Piedalījies arī 1964. gada vasaras olimpiskajās spēlēs, kur ceturtdaļfinālā Dienvidslāvijas izlase piekāpās Vācijas izlasei. 1984. gada vasaras olimpiskajās spēlēs Dienvidslāvijas izlase ieguva trešo vietu, Ivica Osims bija izlases asistējošais treneris. 1990. gada FIFA Pasaules kausa finālturnīrā nu jau galvenā trenera amatā Ivica Osims un viņa vadītā izlase sasniedza ceturtdaļfinālu, kur pēcspēlēs 11 metru sitienos piekāpās Argentīnas izlasei. No 2011. līdz 2012. gadam bija Bosnijas un Hercegovinas Futbola asociācijas prezidents. Vikikrātuvē par šo tēmu ir pieejami multivides faili. Skatīt: Ivica Osims. Olympedia profils (angliski) Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski)