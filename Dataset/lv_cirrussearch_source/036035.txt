Tatjana Šumjakina (krievu: Татьяна Анатольевна Шумякина; dzimusi 1965. gada 4. oktobrī Čeļabinskā) ir Krievijas starptautiskā lielmeistare šahā (1994). Divkārtējā Krievijas sieviešu šaha čempionāta uzvarētāja (1980, 1988). 1990. gadā PSRS sieviešu šaha čempionātā izcīnījusi bronzas medaļu. 2000. gadā uzvarējusi Krievijas kausa izcīņā šahā sievietēm. Uzvarējusi vairākos starptautiskos šaha turnīros: Prešovā (1988), Čeļabinskā (1990), Timišoarā (1994), Bukarestē (1994, kopā ar Jelenu Luminicu Kosmu). Par panākumiem turnīros FIDE 1989. gadā Šumjakinai piešķīra starptautiskās meistares (WIM), bet 1994. gadā - starptautiskās lielmeistares (WGM) nosaukumu. Divas reizes piedalījusies Pasaules šaha čempiones nosaukuma izcīņas ciklu starpzonu turnīros, kuros 1993. gadā Džakartā un 1995. gadā Kišiņevā ierindojusies 22. vietā. 2001. gadā piedalījusies Pasaules sieviešu šaha čempionātā pēc izslēgšanas sistēmas, kurā izstājusies 1. kārtā. Pārstāvējusi Krievijas komandu Pasaules šaha olimpiādēs, kurās piedalījusies 3 reizes (1992-1994, 1998). Komandu vērtējumā izcīnījusi sudraba (1998) medaļu, bet individuālajā vērtējumā izcīnījusi zelta (1998) medaļu. Beigusi Čeļabinskas Valsts fiziskās kultūras institūtu. Strādā par treneri Čeļabinskas bērnu un jaunatnes sporta skolā. ШУМЯКИНА Татьяна Анатольевна - Энциклопедия "Челябинск" 1993 Jakarta Interzonal Tournament 1995 Kishinev Interzonal Tournament 2001-02 FIDE Knockout Matches OlimpBase :: Women's Chess Olympiads :: Tatiana Shumiakina Шумякина Татьяна Анатольевна Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)