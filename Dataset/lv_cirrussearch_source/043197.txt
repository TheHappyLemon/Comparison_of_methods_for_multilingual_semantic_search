Eifeļa tilts (rumāņu: Podul Eiffel) ir tilts pār Prutas upi un Moldovas—Rumānijas robežas šķērsošanas punkts. Tilts atrodas starp Ungeni, pilsētu Moldovā, un Ungeni, komūnu Rumānijā. 1872. gada 18. maijā [v.s. 6. maijā] krievu diplomāts Ivans Zinovjevs un George Kostaforu parakstīja dzelzceļa savienojuma vienošanos, ko ratificēja 1873. gada 21. janvārī [v.s. 9. janvārī]. Jasi-Ungeni dzelzceļa līniju atklāja 1874. gada 1. augustā. Līniju Kišiņeva—Kornešti—Ungeni (būvēta 1871.–1875. gadā) Krievijas Impērija atklāja 1875. gada 1. jūnijā, gatavojoties krievu—turku karam (1877—1878). Ungeni muita tika izveidota 1875. gadā pēc Kišiņevas—Ungeni—Jasi dzelzceļa atklāšanas. Līnija Kišiņeva—Kornešti bija atklāta jau 1873. gadā. 1876. gadā pēc pavasara plūdiem Prutas upē tika gandrīz iznīcināts dzelzceļa tilts, kas savienoja Besarābiju un Rumāniju. Dzelzceļa departaments uzaicināja Gistavu Eifeli uz Besarābiju (Moldovu), lai pārplānotu un pārbūvētu tiltu, ko atklāja 1877. gada 21. aprīlī [v.s. 9. aprīlī], tikai trīs dienas pirms krievu—turku kara (1877—1878) sākuma. 1877. gada 23. aprīlī [v.s. 11. aprīlī] krievu kareivji ienāca Rumānijā caur Ungeni un nākamajā dienā Krievija pieteica karu Osmaņu Impērijai. Mūsdienās tiltam joprojām ir stratēģiska nozīme un tas atrodas robežsargu uzraudzībā. Netālajā Jasi pilsētā Gistavs Eifelis uzbūvēja arī Grand Hotel Traian viesnīcu (1882). Eifeļa tilta rasējums, ap 1880. gadu Tilts 2010. gadā Tilta panorāma 2016. gadā Skats uz tiltu no attāluma Frederick Kellog, The road to Romanian independence, 1995, p. 84 Vikikrātuvē par šo tēmu ir pieejami multivides faili. Skatīt: Eifeļa tilts.