Oskars Kļava (dzimis 1983. gada 8. augustā Liepājā) ir bijušais Latvijas futbolists. Spēlējis centra un labās malas aizsarga pozīcijās, bijis Latvijas futbola izlases dalībnieks. Lielāko daļu karjeras pārstāvējis dzimtās pilsētas Liepājas klubus "Liepājas Metalurgs" un FK Liepāja, spēlējis arī Krievijas un Azerbaidžānas klubos. Savu profesionālā futbolista karjeru Oskars Kļava uzsāka dzimtās pilsētas komandas FK Liepājas Metalurgs sastāvā, kurā spēlēja no 2002. līdz 2010. gadam. Šajā laikā divas reizes kļuva par Latvijas čempionu. 2010. gada augustā Kļava noslēdza savu pirmo līgumu ar ārzemju klubu un pievienojās Krievijas Premjerlīgas klubam "Anži". Kļava ar "Anži" noslēdza līgumu uz trīs gadiem. Kļava nespēja nostiprināties sastāvā, tāpēc 2011. gadā tika izīrēts 1. divīzijas klubam FK Khimki. 2012. gadā atgriezās Liepājas Metalurgā. Vēlāk tajā pašā gadā viņš pievienojās Azerbaidžānas klubam AZAL, trīs gadu laikā tur aizvadot 85 spēles un gūstot 3 vārtus. 2015. gadā atgriezās Liepājā, pievienojoties FK Liepāja. 2015. gada sezonā izcīnīja savu trešo Latvijas čempiona titulu. 2017. gadā kļuva Latvijas kausa ieguvēju. Pēc 2017. gada sezonas, kurā tika izcīnīta 2. vieta Virslīgā, paziņoja par profesionālās karjeras beigām. 2005. gada 25. decembrī Kļava debitēja Latvijas izlasē. Savus vienīgos vārtus izlases sastāvā Kļava guva 2007. gada oktobrī pret Islandi. Kopumā izlases rindās aizvadījis 65 spēles. Latvijas čempions — 3 (2005, 2009, 2015) Latvijas kausa ieguvējs — 2 (2006, 2017) Miķelis Osis. «Kļava: "Pārbaudījums galvai, kājām un ģimenei"». sportacentrs.com, 13.08.2010.. Skatīts: 15.08.2010.. Kļava uz pusgadu izīrēts 1. Divīzijas klubam "Khimki" Rolands Eliņš. «Ilggadējais Latvijas izlases aizsargs Oskars Kļava noslēdzis futbolista karjeru». sportacentrs.com, 2017. gada 4. novembrī. Skatīts: 2017. gada 5. novembrī. «Metalurgu lietaskoks». Arhivēts no oriģināla, laiks: 2009. gada 9. novembrī. Skatīts: 2009. gada 4. decembrī. Vikikrātuvē par šo tēmu ir pieejami multivides faili. Skatīt: Oskars Kļava. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)