Sofija Marija Jozefīne Albīne grāfiene Hoteka fon Hotkova un Vognīne, Hohenbergas hercogiene (vācu: Sophie Maria Josephine Albina Gräfin Chotek von Chotkow und Wognin, Herzogin von Hohenberg, čehu: Žofie Marie Josefína Albína hraběnka Chotková z Chotkova a Vojnína, vévodkyně z Hohenbergu; dzimusi 1868. gada 1. martā, mirusi 1914. gada 28. jūnijā) bija Bohēmijas izcelsmes hercogiene. Troņmantinieka Franča Ferdinanda sieva morgāniskajā laulībā. Kopā ar Franci Ferdinandu nogalināta atentāta Sarajevā 1914. gada 28. jūnijā. Šis atentāts kļuva par Pirmā pasaules kara ieganstu. Dzimusi Štutgartē Bohēmijas aristokrātu ģimenē. Nav zināms, kur Francis Ferdinands iepazinies ar Sofiju, visticamāk, kādā ballē Prāgā. Francis Ferdinands apprecējās ar Sofiju pretēji galma un imperatora gribai, tāpēc Sofijas bērniem nebija troņa mantošanas tiesību. Laulības tika noslēgtas 1900. gada 1. jūlijā Zākupos, un to neapmeklēja ne imperators, ne Franča Ferdinanda brāļi. 1914. gada 28. jūnijā kopā ar Franci Ferdinandu Sofiju atentātā Sarajevā nogalināja serbu nacionālistiskās organizācijas biedrs Gavrilo Princips. Vikikrātuvē par šo tēmu ir pieejami multivides faili. Skatīt: Sofija Hoteka. Encyclopædia Britannica raksts (angliski) Brockhaus Enzyklopädie raksts (vāciski)