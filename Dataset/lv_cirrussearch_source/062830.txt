Andris Morozovs (dzimis 1982. gada 14. septembrī Rīgā) ir latviešu uzņēmējs un politiķis, pārstāv partiju "Saskaņa". Bijis 12. Saeimas deputāts, šobrīd ir Rīgas domes deputāts. 2006. gadā absolvējis Rīgas Starptautiskā ekonomikas un biznesa administrācijas augstskolu iegūstot uzņēmējdarbības vadītāja kvalifikāciju. Bijis Rīgas Centrāltirgus valdes priekšsēdētājs. 2008. gadā iestājies Tautas saskaņas partijā. 2014. gadā A. Morozovs nesekmīgi kandidēja 12. Saeimas vēlēšanās no partijas "Saskaņa" saraksta. 2017. gadā viņš kļuva par 12. Saeimas deputātu Ņikitas Ņikoforova vietā. Saeimā darbojies Izglītības, kultūras un zinātnes komisijā, publisko izdevumu un revīzijas komisijā un Izglītības, kultūras un zinātnes komisijas Sporta apakškomisijā. 2018. gadā nesekmīgi kandidēja 13. Saeimas vēlēšanās, tāpat ievēlēšanai pietiekošu vēlētāju atbalstu neguva 2019. gada Eiropas Parlamenta vēlēšanās. 2020. gada Rīgas domes ārkārtas vēlēšanās ievēlēts pašvaldībā. Pēc partijas "Saskaņa" neveiksmes 14. Saeimas vēlēšanās tās vadība mainījās, un kongresā 2023. gada janvārī A. Morozovu ievēlēja par vienu no trim līdzpriekšsēdētājiem. «Andris Morozovs - "Saskaņa" sociāldemokrātiskā partija / Rīgas domes vēlēšanas». www.lsm.lv (latviešu). Skatīts: 2022-07-13. «Andris Morozovs - Latvijas Republikas 12.Saeima». titania.saeima.lv. Skatīts: 2022-07-13. «Andris Morozovs | Rīgas valstspilsētas pašvaldība». www.riga.lv (latviešu). Skatīts: 2022-07-13. ««Saskaņas» vadību uztic trim līdzpriekšsēdētājiem». www.lsm.lv (latviešu). Skatīts: 2023-01-28.