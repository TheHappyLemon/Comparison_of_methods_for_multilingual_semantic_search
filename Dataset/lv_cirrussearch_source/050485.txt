Šajā lapā apkopoti 2020. gada sporta notikumi. 26. decembris—5. janvāris — Čehijā notika Pasaules čempionāts hokejā junioriem, kurā uzvarēja Kanādas izlase. 9.—22. janvāris — Lozannā, Šveicē, notika 2020. gada ziemas jaunatnes olimpiskās spēles. 9.—26. janvāris — Austrijā, Norvēģijā un Zviedrijā notika Eiropas čempionāts rokasbumbā vīriešiem, kurā otro reizi pēc kārtas čempiontitulu izcīnīja Spānija. 20.—26. janvāris — Grācā, Austrijā, notika Eiropas čempionāts daiļslidošanā. 20. janvāris—2. februāris — notika Austrālijas atklātais čempionāts tenisā, par uzvarētājiem vienspēlēs kļuva Novaks Džokovičs un Sofija Kenina. 12.—23. februāris — Antholcā (Anterselvā), Itālijā, notika Pasaules čempionāts biatlonā. 15.—16. februāris — Kamaniņu sporta centrā «Sanki» Sočos, Krievijā notika Pasaules čempionāts kamaniņu braukšanā. 21. februāris—1. marts — Altenbergas trasē Vācijā notika Pasaules čempionāts bobslejā un skeletonā. 2.—8. marts — Tallinā, Igaunijā, notika Pasaules čempionāts daiļslidošanā junioriem. 13.—15. marts — Naņdzjinā, Ķīnā, bija paredzēts Pasaules čempionāts vieglatlētikā telpās, kas COVID-19 straujās izplatības dēļ ir pārcelts uz 2021. gadu. 16.—22. marts — Monreālā, Kanādā, bija paredzēts Pasaules čempionāts daiļslidošanā, atcelts COVID-19 pandēmijas dēļ. 4.—12. aprīlis — Maskavā, Krievijā, bija paredzēts Eiropas čempionāts svarcelšanā, COVID-19 pandēmijas dēļ pārcelts uz vēlāku laiku. 16.—26. aprīlis — ASV bija paredzēts Pasaules čempionāts hokejā jauniešiem (U-18), atcelts COVID-19 pandēmijas dēļ. 8.—24. maijs — Cīrihē un Lozannā, Šveicē, bija paredzēts 2020. gada Pasaules čempionāts hokejā, atcelts COVID-19 pandēmijas dēļ. 26.—31. maijs — Hjūstonā, ASV, bija plānots Pasaules čempionāts BMX riteņbraukšanā, COVID-19 pandēmijas dēļ pārcelts uz vēlāku laiku. 12. jūnijs—12. jūlijs — 12 Eiropas valstu pilsētās bija paredzēts 16. Eiropas čempionāts futbolā jeb Euro 2020, kas ir pārcelts uz 2021. gadu. 12. jūnijs—12. jūlijs — Argentīnā un Kolumbijā bija paredzēts Copa América, kas ir pārcelts uz 2021. gadu. 29. jūnijs—12. jūlijs — bija paredzēts aizvadīt Vimbldonas čempionātu tenisā, bet tas tika atcelts COVID-19 pandēmijas dēļ. 24. jūlijs—9. augusts — Tokijā, Japānā, bija paredzēts aizvadīt 2020. gada vasaras olimpiskās spēles, COVID-19 pandēmijas dēļ pārceltas uz 2021. gadu. 21. augusts — RheinEnergieStadion Ķelnē, Vācijā, notika 2019.—2020. gada UEFA Eiropas līgas fināls, tajā sesto titulu izcīnīja Spānijas klubs Sevilla FC. 22. augusts—18. oktobris — notika 2020. gada FIA Pasaules rallijkrosa čempionāts, kurā Pasaules rallijkrosa čempiona titulu izcīnīja Johans Kristofersons. 23. augusts — Estádio da Luz stadionā Lisabonā, Portugālē, notika 2019.—2020. gada UEFA Čempionu līgas fināls, kurā sesto reizi Eiropas galveno futbola klubu trofeju izcīnīja Minhenes "Bayern". 25. augusts—6. septembris — Tokijā, Japānā, bija plānotas 2020. gada vasaras paraolimpiskās spēles, pārceltas uz 2021. gadu. 26.—30. augusts — Parīzē, Francijā, bija plānots Eiropas čempionāts vieglatlētikā, bet tika atcelts COVID-19 pandēmijas dēļ. 29. augusts—20. septembris — notika daudzdienu velobrauciens Tour de France, ko sākotnēji bija plānots aizvadīt no 27. jūnija līdz 19. jūlijam. Par uzvarētāju kļuva Slovēnijas riteņbraucējs Tadejs Pogačars. 31. augusts—13. septembris — notika ASV atklātais čempionāts tenisā. Vienspēlēs uzvarēja austriešu tenisists Dominiks Tīms un Japānas pārstāve Naomi Osaka. 15.— 20. septembris — Jūrmalā, Majoru pludmalē notika Eiropas čempionāts pludmales volejbolā. 12. septembris—4. oktobris — Lietuvā bija paredzēts FIFA Pasaules kauss telpu futbolā, pārcelts uz 2021. gadu. 27. septembris—11. oktobris — notika Francijas atklātais čempionāts tenisā, kas sākotnēji bija paredzēts maija beigās un jūnija sākumā. Par vienspēļu uzvarētājiem kļuva Rafaels Nadals un Iga Švjonteka. 3.—25. oktobris — notika daudzdienu velobrauciens Giro d'Italia, kas sākotnēji bija plānots no 9. līdz 31. maijam. Par kopvērtējuma uzvarētāju kļuva britu riteņbraucējs Teo Geigens-Hārts. 20. oktobris—8. novembris — notika daudzdienu velobrauciens Vuelta a España, kas sākotnēji bija plānots augustā un septembrī. Kopvērtējumā uzvarēja slovēņu riteņbraucējs Primožs Rogličs. 3.—20. decembris — Dānijā notika Eiropas čempionāts rokasbumbā sievietēm, kurā uzvarēja Norvēģijas izlase. 25. decembris—5. janvāris — Kanādā notiek Pasaules čempionāts hokejā junioriem. 1. janvāris — Deivids Stērns (David Stern), ASV jurists un uzņēmējs, Nacionālās basketbola asociācijas komisārs (dzimis 1942. gadā) 24. janvāris — Robs Rensenbrinks (Rob Rensenbrink), Nīderlandes futbolists (dzimis 1947. gadā) 26. janvāris — Kobe Braiants (Kobe Bryant), ASV basketbolists (dzimis 1978. gadā) 16. februāris — Harijs Gregs (Harry Gregg), Ziemeļīrijas futbolists (dzimis 1932. gadā) 29. februāris — Anrī Rišārs (Henri Richard), Kanādas hokejists (dzimis 1936. gadā) 9. marts — Italo De Dzans (Italo De Zan), Itālijas riteņbraucējs (dzimis 1925. gadā) 19. marts — Pīters Vitingems (Peter Whittingham), angļu futbolists (dzimis 1984. gadā) 20. marts — Borislavs Stankovičs (Borislav Stanković), serbu basketbolists, treneris un sporta funkcionārs (dzimis 1925. gadā) 21. marts — Lorenso Sanss (Lorenzo Sanz), spāņu uzņēmējs un sporta funkcionārs (dzimis 1943. gadā) 26. marts — Mišels Idalgo (Michel Hidalgo), franču futbolists un treneris (dzimis 1933. gadā) 27. marts — Less Hanters (Les Hunter), ASV basketbolists (dzimis 1942. gadā) 11. aprīlis — Kolbijs Keivs (Colby Cave), ASV hokejists (dzimis 1994. gadā) 12. aprīlis — Stērlings Moss (Stirling Moss), angļu autosportists (dzimis 1929. gadā) 22. maijs — Džerijs Slouns (Jerry Sloan), amerikāņu basketbolists un basketbola treneris (dzimis 1942. gadā) 27. aprīlis — Maikls Robinsons (Michael Robinson), īru futbolists (dzimis 1958. gadā) 29. aprīlis — Jānis Lūsis, latviešu vieglatlēts (dzimis 1939. gadā) 18. maijs — Marko Elsners, slovēņu futbolists (dzimis 1960. gadā) 30. maijs — Bobijs Morovs (Bobby Morrow), ASV vieglatlēts (dzimis 1935. gadā) 2. jūnijs — Vess Anselds (Wes Unseld), ASV basketbolists (dzimis 1946. gadā) 21. jūnijs — Bobana Veličkoviča (Бобана Величковић), Serbijas šāvēja (dzimusi 1990. gadaā) 23. jūnijs — Džastins Lavs (Justin Love), ASV basketbolists un treneris, spēlējis Latvijā (dzimis 1978. gadā) 5. jūlijs — Villijs Holdorfs (Willi Holdorf), Vācijas vieglatlēts (dzimis 1940. gadā) 24. jūlijs — Bens Jipčo (Ben Jipcho), Kenijas vieglatlēts (dzimis 1943. gadā) 1. augusts — Vitolds Krejers (Витольд Креер), padomju vieglatlēts (dzimis 1932. gadā) 12. augusts — Gergeli Kulčārs (Gergely Kulcsár), Ungārijas vieglatlēts (dzimis 1934. gadā) 15. augusts — Čilla Porters (Chilla Porter), Austrālijas vieglatlēts (dzimis 1936. gadā) 18. augusts — Deils Haverčuks (Dale Hawerchuk), Kanādas hokejists (dzimis 1963. gadā) 24. augusts — Volfgangs Ūlmans (Wolfgang Uhlmann), Vācijas šahists (dzimis 1935. gadā) 29. augusts — Klifords Robinsons (Clifford Robinson), ASV basketbolists (dzimis 1966. gadā) 8. oktobris — Čārlzs Mūrs (Charles Moore), ASV vieglatlēts (dzimis 1929. gadā) 30. oktobris — Nobijs Stailzs (Nobby Stiles), Anglijas futbolists (dzimis 1952. gadā) 31. oktobris — Marjus Žaliūks (Marius Žaliūkas), Lietuvas futbolists (dzimis 1983. gadā) 25. novembris — Djego Maradona (Diego Maradona), Argentīnas futbolists (dzimis 1960. gadā) 29. novembris — Papa Buba Diops (Papa Bouba Diop), Senegālas futbolists (dzimis 1978. gadā) 1. decembris — Marija Itkina (Мария Иткина), padomju vieglatlēte (dzimusi 1932. gadā) 9. decembris — Paolo Rosi (Paolo Rossi), Itālijas futbolists (dzimis 1956. gadā) 14. decembris — Žerārs Uljē (Gérard Houllier), Francijas futbolists un treneris (dzimis 1947. gadā) 25. decembris — K. C. Džonss (K. C. Jones), ASV basketbolists (dzimis 1932. gadā) Deivids Stērns Kobe Braiants Stērlings Moss Džerijs Slouns Jānis Lūsis Vess Anselds Djego Maradona Paolo Rosi «Koronavīrusa dēļ par gadu pārcelts pasaules čempionāts vieglatlētikā telpās». sportacentrs.com. 2020. gada 29. janvārī. Skatīts: 2020. gada 22. martā. «Kanādā atcelts pasaules čempionāts daiļslidošanā». sportacentrs.com. 2020. gada 11. martā. Skatīts: 2020. gada 22. martā. «IIHF atceļ U18 elites divīzijas turnīru, kurā bija jāpiedalās arī Latvijai». sportacentrs.com. 2020. gada 13. martā. Skatīts: 2020. gada 22. martā. «Oficiāli: IIHF atceļ pasaules čempionātu hokejā, lēmuma sekas vēl izvērtēs». sportacentrs.com. 2020. gada 21. martā. Skatīts: 2020. gada 22. martā. «Atcelts pasaules čempionāts BMX riteņbraukšanā». sportacentrs.com. 2020. gada 23. martā. Skatīts: 2020. gada 23. martā. «Eiropas futbola čempionāta finālturnīru pārceļ uz 2021. gadu». lsm.lv. 2020. gada 17. martā. Skatīts: 2020. gada 22. martā. «Copa America postponed to 2021, says CONMEBOL». eurosport.com (angļu). 2020. gada 17. martā. Skatīts: 2020. gada 22. martā. «Oficiāli: atcelts jūnija beigās plānotais Vimbldonas turnīrs». sportacentrs.com. 2020. gada 1. aprīlī. Skatīts: 2020. gada 2. aprīlī. «Oficiāli: Tokijas olimpiskās spēles tiks pārceltas uz 2021. gadu». sportacentrs.com. 2020. gada 24. martā. Skatīts: 2020. gada 28. martā. «Atceļ Eiropas čempionātu vieglatlētikā, Oslo grasās uzņemt "Neiespējamās spēles"». sportacentrs.com. 2020. gada 24. aprīlī. Skatīts: 2020. gada 25. aprīlī. «Bureau of the FIFA Council decisions on FIFA events». fifa.com. 2020. gada 12. maijā. Skatīts: 2020. gada 1. novembrī. «Prestižā "French Open" tenisa turnīra sākums pārcelts uz septembra beigām». sportacentrs.com. 2020. gada 17. martā. Skatīts: 2020. gada 22. martā. Vikikrātuvē par šo tēmu ir pieejami multivides faili. Skatīt: 2020. gads sportā.