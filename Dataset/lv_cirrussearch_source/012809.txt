SwissCube ir Šveices pirmais pavadonis. Nanopavadoni izgatavoja studenti no Lozannas federālās politehniskās skolas (École Polytechnique Fédérale de Lausanne, EPFL). Kosmiskais aparāts orbītā tika palaists 2009. gadā. SwissCube ar masu aptuveni 1 kg izgatavots pēc CubeSat 1U formas. Pavadonis paredzēts atmosfēras augšējo slāņu spīdēšanas (naktī) pētījumiem, kā arī izmēģināt tehnoloģijas, kuras tiks lietotas nākamos kosmiskajos aparātos. To izmanto arī kā amatieru radio pavadoni. SwissCube tika palaists 2009. gada 23. septembrī 06:21 UTC ar nesējraķeti PSLV-CA, sērijas numurs C14, no Satiša Dhavana kosmosa centra. Tas bija sekundārā krava pavadonim Oceansat-2 un kopā ar to tika palaisti pavadoņi: BeeSat, UWE-2, ITU-pSat1 un derīgās kravas Rubin 9.1, Rubin 9.2. Pavadoni sākotnēji vadīja no EPFL Kosmosa centra, un misija bija paredzēta 3 — 12 mēnešiem. 2012. gada decembrī, pēc vairāk nekā divu gadu darbības kontrole pār SwissCube tika nodota radioamatieru HB9MFL stacijām Šveicē un Nīderlandē. EPFL Kosmosa centrs, kas tika pārdēvēts par Šveices Kosmosa centru, turpmāk pārorientējās uz jaunu nanopavadoņa projektu CleanSpace One, kas demonstrētu SwissCube noķeršanu un novadīšanu no orbītas. SwissCube vietne (angliski) SwissCube radioamatieru pavadoņu vietnē (angliski) SwissCube Gunter's Space page (angliski)