Erickiņi, erickiņu ģints (Phoenicurus) ir mušķērāju dzimtas (Muscicapidae) ģints, kas apvieno 14 mūsdienās dzīvojošas dziedātājputnu sugas. Tās visas ir Vecās Pasaules putnu sugas, kas sastopamas Eirāzijā un Āfrikā. Ģints zinātniskais nosaukums Phoenicurus atvasināts no sengrieķu valodas un latviski nozīmē "ar sarkanu asti". Latvijā sastopamas 2 erickiņu ģints sugas: melnais erickiņš (Phoenicurus ochruros) un erickiņš (Phoenicurus phoenicurus). Visas erickiņu ģints sugas ir neliela auguma kukaiņēdāji. Tiem piemīt izteikts dzimumu dimorfisms. Tēviņi galvenokārt ir košās krāsās, dažādās kombinācijās sarkani, zili, balti un melni. Mātītes neuzkrītošas, gaiši brūnas ar sarkanu vai oranžu asti. Erickiņiem raksturīgi nepārtraukti skurināt un purināt savu asti. Erickiņu ģints (Phoenicurus) Baltgalvas erickiņš (Phoenicurus leucocephalus) Baltrīkles erickiņš (Phoenicurus schisticeps) Daurijas erickiņš (Phoenicurus auroreus) Diadēmas erickiņš (Phoenicurus moussieri) Erickiņš (Phoenicurus phoenicurus) Kalnu erickiņš (Phoenicurus erythrogastrus) Lusonas ūdens erickiņš (Phoenicurus bicolor) Melnais erickiņš (Phoenicurus ochruros) Melnastes erickiņš (Phoenicurus coeruleocephala) Prževaļska erickiņš (Phoenicurus alaschanicus) Rudmuguras erickiņš (Phoenicurus erythronotus) Tibetas erickiņš (Phoenicurus hodgsoni) Zilais ūdens erickiņš (Phoenicurus fuliginosus) Zilgalvas erickiņš (Phoenicurus frontalis) World Bird List: Chats, Old World flycatchers Jobling, James A. (2010). The Helm Dictionary of Scientific Bird Names. London: Christopher Helm. p. 304. ISBN 978-1-4081-2501-4 Latvijas Daba: Mušķērāju dzimta Hoyo, J. del, et al., eds. (2005). Handbook of the Birds of the World, vol. 10. Barcelona: Lynx Edicions. pp. 768–773. ISBN 84-87334-72-5. Britannica: Redstart Putni dabā Xeno-Canto: Genus Phoenicurus Bird Guides: Phoenicurus[novecojusi saite]