Ekspress-AM8 (Экспресс-АМ8) ir Krievijas uzņēmuma Kosmičeskaja svjaz' sakaru pavadonis. Tas ģeostacionārajā orbītā tika palaists 2015. gada septembrī. Pavadonis nodrošina sakaru pakalpojumus Eiropā, Āfrikā Amerikā un Azijā. Pavadonis izgatavots Krievijas uzņēmumā Informacionnyje sputnikovyje sistemy (ISS) uz platformas Ekspress-1000NTV bāzes. Sakaru aparatūru piegādāja Francijā reģistrēts uzņēmums Thales Alenia Space. Tam uzstādīti 24 C joslas, 16 Ku joslas un 2 L joslas raidītāji. Pavadoņa darbības laiks plānots 15 gadi. 2010. gada 22. septembrī Kosmičeskaja svjaz` noslēdza līgumu ar Informacionnyje sputnikovyje sistemy par sakaru pavadoņu Ekspress-AT1, Ekspress-AT2 un Ekspress-AM8 izgatavošanu. 2012. gada aprīlī sākās kosmisko aparātu izgatavošana. 2012. gada decembrī uz Thales Alenia Space tika nosūtīta derīgās kravas konstrukcija, lai tajā iemontētu pārraidīšanas aparatūru. 2013. gadā sākās platformas un derīgās kravas moduļa integrācija. Ekspress-AM8 palaists 2015. gada 14. septembrī 19:00 UTC ar nesējraķeti Proton-M / Blok DM-03 no Baikonuras kosmodroma 81. laukuma 24. palaišanas iekārtas. Ģeostacionārajā orbītā pavadonis tika novietots 14° rietumu garuma, kur jau atradās Ekspress-A4 (palaists 2002. gadā). 2015. gada 1. decembrī tika paziņots, ka Ekspress-AM8 ir pabeigta izmēģinājumu un testēšanas fāze, un tas nodots ekspluatācijā. Pēc kanālu pārslēgšanas uz Ekspress-AM8, Ekspress-A4 tika pārvietots uz punktu 145° austrumu garuma, kur līdz oktobrim atradās Ekspress-A2. ФГУП «Космическая связь» начинает оказание услуг связи и вещания с использованием космического аппарата «Экспресс-АМ8» ФГУП «Космическая связь», 2015-12-01 (krieviski) ГПКС отправит "Экспресс-А4" на задание Елизавета Титаренко, ComNews, 2015-11-09 Зоны покрытия «Экспресс-АМ8 (14° з.д.)» Arhivēts 2016. gada 30. maijā, Wayback Machine vietnē. ФГУП «Космическая связь» Экспресс-АМ8 Информационные спутниковые системы» имени академика М.Ф. Решетнёва Ekspress-AM 8 Gunter Dirk Krebs