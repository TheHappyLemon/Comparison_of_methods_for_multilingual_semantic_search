Vaišali Ramešbābu (tamilu: வைசாலி இரமேசுபாபு; dzimusi 2001. gadā Čennai) ir Indijas starptautiskā lielmeistare šahā (2018). Pasaules jauniešu šaha čempionāta uzvarētāja dažādās meiteņu vecuma grupās: U12 (2012), U14 (2015). 2018. gadā Rīgā RTU Open šaha festivāla A turnīrā izpildījusi lielmeistares normu. 2021. gada novembrī Rīgā ierindojusies 29. vietā 2021. gada "FIDE Chess.com Grand Swiss" turnīrā sievietēm. 2022. gada septembrī Astanā ierindojusies 6. vietā FIDE sieviešu Grand Prix izcīņas posmā. 2023. gada aprīlī Ņūdelī ierindojusies 10. vietā FIDE sieviešu Grand Prix izcīņas posmā. Pārstāvējusi Indijas komandu Pasaules šaha olimpiādē un 2022. gadā izcīnījusi bronzas medaļu komandu vērtējumā. 2023. gada novembrī Daglasā uzvarējusi "FIDE Women's Grand Swiss" turnīrā sievietēm un iekļuvusi 2024. gada FIDE Pretendenšu turnīrā. Par panākumiem turnīros FIDE 2016. gadā viņai piešķīrusi starptautiskās meistares (WIM), bet 2018. gadā - starptautiskās lielmeistares (WGM) nosaukumu. 2021. gadā saņēmusi arī vīriešu starptautiskā meistara (IM) nosaukumu. Viņas jaunākais brālis ir šaha lielmeistars Ramešbābu Pragnanandhā. Rameshbabu Praggnanandhaaa celebrity xyz page R. Vaishali becomes Grand Master 2021 FIDE Chess.com Women's Grand Swiss FIDE Women's Grand Prix Series 2022-2023 - 1st Leg - Nur-Sultan (Astana) KAZ FIDE Women's Grand Prix 2022/23 - Third Leg, New Delhi 44th Olympiad Chennai 2022 Open 023 FIDE Women's Grand Swiss Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)