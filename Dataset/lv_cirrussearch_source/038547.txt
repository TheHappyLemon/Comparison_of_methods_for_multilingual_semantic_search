2017. gada Tour of California bija šosejas riteņbraukšanas daudzdienu sacensības, kuras notika no 14. līdz 30. maijam. Tā bija 12. reize, kad notika Tour of California sacensības, tās bija 22. sacensības 2017. gada UCI Pasaules tūres kalendārā un pirmā reize, kad tās iekļautas Pasaules tūres kalendārā. Šajā sacensībās savu pirmo profesionālo uzvaru guva Jaunzēlandes sportists Džordžs Benets (LottoNL-Jumbo), uzvarot kopvērtējumā ar 35 sekunžu pārsvaru pār Polijas sportistu Rafalu Majku, kurš pārstāvēja Bora–Hansgrohe komandu. Majka bija kopvērtējuma vadībā pēc uzvaras otrajā posmā, pārspējot Benetu, bet Beneta labākais sniegums sacensību priekšpēdējās dienas individuālajā braucienā Bigbērleikā ļāva viņam pārņemt vadību un uzvarēt. Beneta uzvara bija pirmā Jaunzēlandes sportista uzvara UCI Pasaules tūres sacensībās. Pjedestālu noslēdza vietējais braucējs, Cannondale–Drapac pārstāvis Endrū Talanskis, 1 sekundi aiz Majkas. No pārējām klasifikācijām sprinta klasifikācijā septīto reizi astoņos gados uzvarēja Majkas komandas biedrs Peters Sagans. Kolumbietis Daniels Haramiljo (UnitedHealthcare) pārspēja Rally Cycling Jūenu Hafmenu cīņā par klanu klasifikācijas punktoto krekliņu, bet pēdējā dienā veiktais izrāviens ļāva austrālietim Laklanam Mortonam (Team Dimension Data) atgūt balto jaunā braucēja krekliņu, ko viņš zaudēja iepriekšējā dienā Team Sky braucējam Teo Geigenam-Hārtam. Komandu klasifikācijā uzvarēja Team Sky, kuras pārstāvji Ians Bosvels un Džogīgans Hārts iekļuva pirmajā desmitniekā. Hafmens uzvarēja divos posmos, turklāt tā bija pirmā reize, kad UCI kontinentālās komandas pārstāvis uzvarējis 2017. gada UCI Pasaules tūres sacensībās. Sacensībās startēja arī Latvijas sportists Toms Skujiņš, pārstāvot Cannondale–Drapac komandu, taču no tām izstājās otrajā posmā, kad piedzīvoja kritienu un lauza atslēgas kaulu. Tā kā sacensības bija jaunums UCI Pasaules tūres kalendārā, tika ielūgtas visas UCI WorldTeam komandas, bet dalība nebija obligāta. Gandrīz visas komandas tika paziņotas 9. martā, bet par UAE Team Emirates dalību tika paziņots nedēļā pirms sacensībām. Sacensībās piedalījās divpadsmit no astoņpadsmit WorldTeam komandām. Piedalījās arī trīs UCI profesionālās kontinentālās komandas, kā arī divas UCI kontinentālās komandas, veidojot 17 komandu pelotonu. Salīdzinot ar iepriekšējo gadu, sacensības tika saīsinātas no astoņiem uz septiņiem posmiem. Pilns sacensību maršruts tika paziņots 2017. gada 31. janvārī. «UCI expands WorldTour to 37 events». Cycling News. Skatīts: 2016. gada 2. oktobris. «The UCI reveals expanded UCI WorldTour calendar for 2017». UCI. Skatīts: 2016. gada 2. oktobris. «George Bennett wins Tour of California». Cyclingnews.com (Immediate Media Company). 2017. gada 20. maijs. Skatīts: 2017. gada 20. maijs. «George Bennett becomes first Kiwi to win World Tour cycling event at Tour of California». Stuff.co.nz (Fairfax New Zealand). 2017. gada 20. maijs. Skatīts: 2017. gada 20. maijs. «It was a continental buffet for Stage 4 as California's Evan Huffman escapes from world's top sprinters to take Amgen Tour of California stage victory just ahead of his Rally teammate Rob Britton». Tour of California (Anschutz Entertainment Group). 2017. gada 17. maijs. Arhivēts no oriģināla, laiks: 2017. gada 6. jūnijā. Skatīts: 2017. gada 20. maijs. Mārtiņš Kļavenieks. «Kalifornijas velobraucienā Skujiņš piedzīvojis smagāko, bet ne iespaidīgāko kritienu». lsm.lv, 2017. gada 26. jūnijā. Skatīts: 2017. gada 17. jūlijā. «Tour of California names teams for 2017 race». VeloNews (Competitor Group). 2017. gada 9. marts. Skatīts: 2017. gada 13. maijs. Pat Malach. «Tour of California adds UAE Emirates to start list». Cyclingnews.com (Immediate Media Company), 2017. gada 8. maijs. Skatīts: 2017. gada 13. maijs. «Cavendish, Sagan to lead sprinter showdown at 2017 Tour of California». Cyclingnews.com (Immediate Media Company). 2017. gada 9. marts. Skatīts: 2017. gada 13. maijs. Program, 2017, 82. lpp. «News Shorts: Tour of California one day shorter in 2017». Cyclingnews.com (Immediate Media Company). 2016. gada 17. oktobris. Skatīts: 2017. gada 13. maijs. «2017 Tour of California routes announced». Cyclingnews.com (Immediate Media Company). 2017. gada 31. janvāris. Skatīts: 2017. gada 13. maijs. ProCyclingStats profils Vikikrātuvē par šo tēmu ir pieejami multivides faili. Skatīt: 2017. gada Tour of California. Oficiālā tīmekļa vietne ProCyclingStats profils