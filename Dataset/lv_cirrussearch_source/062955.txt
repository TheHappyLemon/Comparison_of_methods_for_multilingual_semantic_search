Nīradžs Čopra (hindi: नीरज चोपड़ा; dzimis 1997. gada 24. decembrī) ir Indijas vieglatlēts, kas startē šķēpa mešanas sacensībās. Viņš ir 2020. gada vasaras olimpisko spēļu čempions šķēpa mešanā, kā arī 2023. gada pasaules čempions. Viņš ir pirmais šķēpmetējs no Āzijas, kurš izcīnījis zelta medaļu šajā disciplīnā lielākajās vieglatlētikas sacensībās. 2016. gada Pasaules U-20 čempionātā Bidgoščā kļuva par pasaules junioru čempionu, izcīnot zelta medaļu. Sasniedzot rezultātu 86,48 m, viņš laboja pasaules junioru rekordu, kas līdz tam piederēja Zigismundam Sirmajam. 2018. gadā uzvarēja gan Āzijas spēlēs, gan Nāciju Sadraudzības spēlēs. Savās pirmajās olimpiskajās spēlēs 2021. gada augustā Tokijā ar rezultātu 87,58 m kļuva par olimpisko čempionu. Tā bija visu laiku pirmā Indijas zelta medaļa vieglatlētikā. 2022. gada Pasaules čempionātā Jūdžīnā izcīnīja sudraba medaļu. 2022. gada septembrī uzvarēja Dimanta līgas finālā Cīrihē, kļūstot par pirmo Indijas vieglatlētu Dimanta līgas čempionu. 2023. gada Pasaules čempionātā Budapeštā kļuva par pasaules čempionu ar rezultātu 88,17 m. Tā bija pirmā Indijas zelta medaļa pasaules čempionātos vieglatlētikā. 2023. gada oktobrī uzvarēja 2022. gada Āzijas spēlēs Handžou ar 88,88 metrus tālu metienu. «Indietis pārspēj Sirmā U20 pasaules rekordu, Gailumam 11. vieta». sportacentrs.com. 2016. gada 23. jūlijs. Skatīts: 2022. gada 24. jūlijā. «Tokyo Olympics 2020: Neeraj Chopra wins historic Gold in javelin throw, India's first athletics medal in 100 yrs». indiatimes.com (angļu). 2021. gada 7. augusts. Skatīts: 2022. gada 24. jūlijā. «Neeraj Chopra becomes first Indian to be crowned Diamond League champion». onmanorama.com. 2022. gada 9. septembris. Skatīts: 2023. gada 27. augustā. «Mahučiha pieliek Budapeštas zelta punktu, Čopra pirmais Indijas pasaules čempions». sportacentrs.com. 2023. gada 27. augusts. Skatīts: 2023. gada 27. augustā. «Chopra wins javelin gold as India hail best Asian Games». reuters.com (angļu). 2023. gada 4. oktobris. Skatīts: 2023. gada 7. oktobrī. Vikikrātuvē par šo tēmu ir pieejami multivides faili. Skatīt: Nīradžs Čopra. Olympedia profils (angliski) IAAF profils (angliski) Trach and Field vieglatlēta profils (angliski) IAAF Dimanta līgas profils (angliski)