Bujars Faiks Nišani (Bujar Faik Nishani; dzimis 1966. gada 29. septembrī, miris 2022. gada 28. maijā) bija albāņu politiķis. No 2012. gada līdz 2017. gadam viņš bija Albānijas prezidents. Bujars Nišani 1988. gadā pabeidza militāro akadēmiju. 1991. gadā viņš kļuva par Albānijas demokrātiskās partijas biedru. 1990. gadu vidū studēja ASV. Pēc tam Albānijas Aizsardzības ministrijā bija ārējo sakaru nodaļas vadītājs, vēlāk darbojās Ārlietu ministrijā. Pēc tam, kad 1997. gada vēlēšanās sakāvi cieta demokrātiskā partija, viņš kļuva par nevalstiskās organizācijas "Eiroatlantiskais militārais forums" priekšsēdētāju. 2004. gadā Tirānas Universitātē Nišani ieguva maģistra grādu Eiropas lietu studijās. 2005. gada vēlēšanās viņš iekļuva parlamentā. 2007. gadā Bujars Nišani kļuva par iekšlietu ministru, 2009. gada septembrī — par tieslietu ministru. 2011. gada aprīlī Nišani atkal stājās iekšlietu ministra amatā. 2012. gada 11. jūnijā Albānijas parlaments par prezidentu ievēlēja Bujaru Nišani, 24. jūlijā viņš nodeva prezidenta zvērestu. 2017. gada 28. aprīlī par Albānijas prezidentu ievēlēja Iliru Metu, un 24. jūlijā viņš nodeva zvērestu. Vikikrātuvē par šo tēmu ir pieejami multivides faili. Skatīt: Bujars Nišani. Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Bujar Nishani Arhivēts 2016. gada 8. aprīlī, Wayback Machine vietnē. Albānijas prezidenta vietne