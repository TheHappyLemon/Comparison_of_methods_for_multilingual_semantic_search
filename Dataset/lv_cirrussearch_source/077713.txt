Preiļupe (arī Preļka, Prēle, augštecē Šaurupīte, Šaurupeite, Nakšaure, Nakšaureite) ir Feimankas kreisā krasta pieteka Preiļu novadā. Sākas Feimankas paugurainē no Salmeja ezera Rušonas pagastā. Tek pa intensīvas lauksaimniecības apvidu. Vidustecē tek caur Preiļiem, kur izveidota dīķu kaskāde. Augštecē un lejtecē upes gultne regulēta. Starp Pelšiem un Preiļiem tek starp pauguriem pa izteiktu ieleju. Kreisajā krastā Anspoku un Plivdu pilskalni. Ietek Feimankās lejpus Feimankas ūdenskrātuves. Lielākā pieteka Ostrovas grāvis (labā). Upi šķērso autoceļi P58 un P62. Latvijas daba. Rīga : Preses nams. «Informācija par objektu: Preiļupe». LĢIA vietvārdu datubāze. Latvijas Ģeotelpiskās informācijas aģentūra. Skatīts: 2016. gada 30. jūnijā. Ūdens saimniecisko iecirkņu klasifikators, 2005 Plivdu pilskalns