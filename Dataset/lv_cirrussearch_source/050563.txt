Mihails Karnavuhavs (baltkrievu: Міхаіл Карнавухаў, dzimis 1994. gada 22. februārī) ir profesionāls baltkrievu hokejists, spēlē vārtsarga pozīcijā. Šobrīd (2020) Karnavuhavs pārstāv Baltkrievijas Ekstralīgas komandu Žlobinas "Metallurg" un Baltkrievijas hokeja izlasi. Uzsāka karjeru Minskas "Dinamo" Babruiskas fārmklubā. 2013. gada 6. martā debitēja KHL Cerību kausa izcīņā (spēlē pret Rīgas "Dinamo"), aizvietojot Kevinu Lalandu. Arī turpmākajās sezonās Karnavuhavs "Dinamo" rindās spēlēja vien epizodiski, lielāko daļu laika pavadot Baltkrievijas Ekstralīgā. 2018.—19. gada sezonā Karnavuhavs bija komandas otrais vārtsargs, aizvadot 20 spēles. Baltkrievijas hokeja izlases sastāvā spēlējis divos pasaules čempionātos. Vikikrātuvē par šo tēmu ir pieejami multivides faili. Skatīt: Mihails Karnavuhavs. Eliteprospects profils (angliski) Eurohockey profils (angliski) KHL profils (angliski)