Šis raksts ir par kinorežisoru. Par folkloristu, 13. janvāra grautiņu dalībnieku skatīt rakstu Ansis Ataols Bērziņš. Ansis Bērziņš (dzimis 1940. gada 16. februārī, miris 2021. gada 14. septembrī) bija latviešu kinorežisors, producents un scenārists. Viens no zīmētās animācijas aizsācējiem Latvijā. Ansis Bērziņš dzimis 1940. gada 16. februārī Mangaļos. Mācījies Rīgas 31. vidusskolā, darbojies zvejnieku kultūras nama kinopulciņā. Pēc skolas beigšanas sāka strādāt par apgaismotāju Rīgas Kinostudijā. 1961. gadā uzsāka darbu Latvijas Televīzijā par operatora asistentu, bet pēc gada jau patstāvīgi filmēja sižetus. 1964. gadā debitēja kā režisors dokumentālajai filmai "Tavi kuģi". 1969. gadā iepazinās ar Rozi Stiebru un tapa pirmais viņu kopdarbs "Lietaina diena", kur Ansis Bērziņš bija operators. 1970. gadā viņš pabeidza televīzijas režisora kursus un kopā ar Rozi Stiebru uzņēma abu režisēto multiplikācijas filmu "Hallo, Hela!". 1975. gadā iestājās Latvijas Mākslas akadēmijas Mākslas vēstures un teorijas nodaļā, ko absolvēja 1978. gadā. Kopš 1979. gada Latvijas Kinematogrāfistu savienības biedrs. 1990. gadā Ansis Bērziņš kļuva par animācijas studijas Dauka prezidentu. Kopā ar Rozi Stiebru viņi ir līdzrežisori Latvijā pirmajai pilnmetrāžas animācijas filmai "Ness un Nesija" (1991). No 1992. gada līdz 1994. gadam bija Nacionālās Kino padomes priekšsēdētājs. 1995. gadā saņēma Latvijas Kultūras fonda Spīdolas balvu par profesionālā animācijas kino izveidošanu Latvijā. Astoņas Rozes Stiebras un Anša Bērziņa filmas saņēmušas Nacionālā filmu festivāla Lielais Kristaps balvas. 2017. gadā abi režisori saņēmuši Lielā Kristapa balvu par mūža ieguldījumu. 1965 — "Tavi kuģi" (dokumentālā filma, režisors) 1966 — "Senā saule" (dokumentālā filma, autors, režisors) 1968 — "Ziedi tev" (dokumentālā filma, autors, režisors) 1970 — "Hallo, Hela!" (animācijas filma, autors, režisors) 1972: "Re, kāds gadījums!" (animācijas filma, autors, režisors) "Cilvēks ceļ namu" (dokumentālā filma, režisors) "Vēstules no tēva mājām" (dokumentālā filma, režisors) 1973 — "Ziloņi un zaķi" (animācijas filma, autors, režisors) 1974 — "Darbdienu rūpes" (dokumentālā filma, režisors) 1975 — "Ej, sadedz un spīdi!" (dokumentālā filma, režisors) 1976 — "Skudriņa Tipa (animācijas filma, autors, režisors) 1977: "Abi gali balti, viducis zaļš" (animācijas filma, autors, režisors) "Edvarts Grūbe" (dokumentālā filma, autors, režisors) 1978: "Skumjš stāsts par Keriju" (muzikālā filma, režisors) "Ūdensbrīnums" (animācijas filma, autors, režisors) 1979 — "Lāsts" (animācijas filma, autors, režisors) 1980 — "Apliecinājums" (koncertfilma, autors, režisors) 1982 — "Sprīdītis" (animācijas filma, autors, režisors) 1983 — "Sarežģītais zvirbulēns" (animācijas filma, autors, režisors) 1984 — "Ziemas sarunas" (dokumentālā filma, režisors) 1985—1995 — "Fantadroms" (animācijas filma, producents, autors, režisors) 1987 — "Bruņurupuči" (animācijas filma, autors, režisors) 1988: "Skatāmpanti" (animācijas filma, producents) "Tālavas taurētājs" (animācijas filma, autors, režisors) 1991: "Kā bērniņš nāk pasaulē" (animācijas filma, producents, autors) "Ness un Nesija" (animācijas filma, producents, autors, režisors) "Krikši" (animācijas filma, producents) "Rāvējslēdzējs" (animācijas filma, producents) 1992 — "Mākonis. Cikls "Seserija"" (animācijas filma, producents, autors, režisors) 1993 — "Kurpītes" (animācijas filma, producents) 1994 — "Kaķīša dzirnavas" (animācijas filma, producents) 1994—2005 — "Pasaciņas" (animācijas filma, producents) 1995: "Haikas" (animācijas filma, producents) "Tīģeru zelts" (animācijas filma, producents) 1998 — "Lašu dzīvības ceļš" (animācijas filma, producents, autors) 1999: "Laiks eņģeļiem" (animācijas filma, producents) "Zvaigžņu tēja" (animācijas filma, producents) "Šunelītis" (animācijas filma, producents, autors) "Slazdā" (animācijas filma, producents) 2000: "Kā sapnī" (animācijas filma, producents) "Balāde par Kurbadu" (animācijas filma, producents,autors, režisors) "Saldās kūciņas" (animācijas filma, producents) "Nāves mušpapīrs" (dokumentālā filma, producents) 2001 — "Ūdensvīrs" (animācijas filma, producents) "Neparastie rīdzinieki" (animācijas filma, producents) "Baltā" (animācijas filma, producents) 2002 — "Čatiņš" (animācijas filma, producents, autors) "Desas piedzīvojumi" (animācijas filma, producents) "Ragainītis, Mūziks un Bubesīte" (animācijas filma, producents) 2003 — "Skapis" (animācijas filma, producents) 2004 — "Gleznotāji" (dokumentālā filma, producents) 2006 — "Gribas drusku pablēņoties" (koncertfilma, producents,autors,režisors 2007: "Spēlēju, dancoju" (animācijas filma, producents, autors) "Vai tu ko teici?" (animācijas filma, producents) 2008: "Klātbūtne" (dokumentālā filma, producents, autors, režisors) "Māsa un brālis" (animācijas filma, producents) 2009 — "Dzeguze un viņas 12 vīri" (animācijas filma, producents) 1966 — dokumentālā filma "Senā saule", galvenā balva Vissavienības TV filmu festivālā Kišiņevā 1976 — animācijas filma "Skudriņa Tipa", balva par labāko animācijas filmu Vissavienības TV filmu festivālā Ļeņingradā 1978 — muzikālā filma "Skumjš stāsts par Keriju", galvenā balva "Dzintara antena" Starptautiskajā TV muzikālo filmu festivālā Gdaņskā, balva labākajai muzikālai filmai Vissavienības TV filmu festivālā Baku un balva Lielais Kristaps 1985 — animācijas filmu cikls "Fantadroms", balva Lielais Kristaps 1987 — animācijas filma "Bruņurupuči", balva Lielais Kristaps 1993 — pilnmetrāžas animācijas filma "Ness un Nesija", balva Lielais Kristaps (kopā ar režisori Rozi Stiebru) 1995 — Latvijas Kultūras fonda Spīdolas balva "Par profesionālā animācijas kino izveidi Latvijā, cilvēcisko vērtību, labestības un iejūtības veidošanu bērnu apziņā" 2017 — balva Lielais Kristaps par mūža ieguldījumu «Ansis Bērziņš (16.02.1940)». filmas.lv. Skatīts: 2017. gada 30. oktobrī. Profils vietnē filmas.lv Profils vietnē makslinieki.lv IMDb profils (angliski)