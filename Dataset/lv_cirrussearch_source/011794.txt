Ingmārs Čaklais (dzimis 1971. gada 27. aprīlī Rīgā) ir latviešu režisors, pedagogs, sabiedrisko attiecību speciālists, jurists un politiķis, bijis 10. un 11. Saeimas deputāts, pārstāv partiju "Vienotība". Viņš ir dzejnieka un publicista Māra Čaklā dēls. Dzimis dzejnieka un publicista Māra Čaklā un aktrises Valdas (Freimutes) Čaklās ģimenē. Izglītību ieguvis Rīgas 49. vidusskolā (1989), Latvijas Mūzikas akadēmijā (1993), Latvijas Universitātē (1995) un Baltijas Starptautiskajā akadēmijā (2007, 2009). 1990. gadu sākumā strādājis Izglītības ministrijas Kultūras nama skolu teātrī kā tā vadītājs, Latvijas Televīzijā kā bērnu un jaunatnes raidījumu režisors, Rīgas Franču licejā kā skolotājs un teātra "Tunelis" vadītājs un Rīgas Angļu ģimnāzijā kā skolotājs un teātra "Traģiskais bariņš" (TS RAĢ TRAĢ) vadītājs. Laikā no 1999. līdz 2003. gadam bijis Latvijas Dramaturģijas aģentūras vadītājs. No 2003. līdz ievēlēšanai Saeimā 2010. gadā strādāja arī kā jurists. Bijis Latvijas Televīzijas raidījuma "Personas kods" vadītājs. No 2004. gada sešus gadus bijis Jūrmalas pilsētas domes Sabiedrisko attiecību nodaļas vadītājs. Viņš arī darbojies Rīgas Latviešu biedrībā, laikā no 2010. gada 3. februāra līdz 2011. gada 20. jūlijam bija tās priekšsēdētājs. 2016. gadā spēkā stājās spriedums, ar ko I. Čaklais atzīts par vainīgu liela apjoma nodokļu nenomaksāšanā. 2010. gadā I. Čaklais iestājās partijā "Pilsoniskā savienība" un tika ievēlēts 10. Saeimā no partiju apvienības "Vienotība" saraksta. Gadu vēlāk kandidēja arī ārkārtas 11. Saeimas vēlēšanās, taču netika ievēlēts. Tomēr 2011. gada 3. novembrī uz laiku, kamēr Valdis Dombrovskis pildīja valdības vadītāja pienākumus, I. Čaklais kļuva par Saeimas deputātu viņa vietā. 2013. gadā finansiālu un veselības problēmu dēļ I. Čaklais nolika Saeimas deputāta mandātu un pameta Latviju. «Rīgas Latviešu biedrību vadīs Ingmārs Čaklais». Delfi.lv. Skatīts: 2012. gada 9. janvārī. «Ingmāra Čaklā CV». Ingmarscaklais.lv. Skatīts: 2012. gada 9. janvārī.[novecojusi saite] «Deputāti uz delnas profils». Deputatiuzdelnas.lv. Skatīts: 2012. gada 9. janvārī.[novecojusi saite] «Čaklais atkāpjas no RLB vadītāja amata». Delfi.lv. Skatīts: 2012. gada 9. janvārī. Pērn stājies spēkā spriedums, ar kuru no bijušā deputāta Čaklā un viņa sievas par labu valstij piedzīti 420 000 eiro Delfi, 09.01.2016 «10. Saeimas profils». Saeima.lv. Skatīts: 2012. gada 9. janvārī. «11. Saeimas profils». Saeima.lv. Skatīts: 2012. gada 8. janvārī. «Saeima apstiprina 'mīkstos' mandātus sešiem deputātiem». Delfi.lv. Skatīts: 2012. gada 9. janvārī. Čaklais noliek deputāta mandātu; viņa vietā varētu nākt A. Caunītis Diena.lv Oficiālā tīmekļa vietne CVK profils Arhivēts 2019. gada 26. maijā, Wayback Machine vietnē. 11. Saeimas profils Twitter profils "Vienotības" profils