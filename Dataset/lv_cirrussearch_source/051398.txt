Hofmaņa sala (krievu: остров Гофмана) ir Krievijas Federācijai piederoša neapdzīvota sala Franča Jozefa Zemē Ziemeļu Ledus okeānā. Ietilpst Arhangeļskas apgabala administratīvajā teritorijā «Franča Jozefa Zemes un Viktorijas salas salu teritorija», bet vietējās pašvaldības nozīmē pieder Primorskas rajonam. Izvietojusies arhipelāga ziemeļaustrumu daļā Ziči Zemes salu grupā. Lielāko daļu salas, izņemot šauru joslu salas ziemeļaustrumos, kļāj ledus kupols. Salu 1874. gada aprīlī atklāja Jūliusa fon Pajera kamanu ekspedīcija un nosauca to Hoffmann, domājams, par godu Austroungārijas Ziemeļpola biedrības biedram Leopoldam fon Hofmanim (Leopold von Hoffmann). Pēc Krievijas avotiem sala nosaukta par godu vācbaltu ģeologam Ernstam Hofmanim (Ernst Reinhold von Hofmann). Aukstā kara laikā salā atradās rezerves ledus aerodroms un pretgaisa aizsardzības garnizons. 2014. gadā salā pēc veiktās tīrīšanas ierīkota nacionālā parka Russkaja Arktika lauka atbalsta bāze. Günther Hamann (1975): "Das Zeitalter Kaiser Franz Josefs im Spiegel der Topographie des Franz-Josefs-Landes". Publikationen aus dem Archiv der Universität Graz 4, pp. 139–151, (p. 146, german) Магидович И. П., Магидович В. И. Очерки по истории географических открытий. Т. 4. Географические открытия и исследования нового времени (XIX — начало XX в.). 3-е изд. — М.: Просвещение, 1985. — 335 с. — С. 32—33. «Hoffmann Insel (Ostrow Gofmana) - Franz-Joseph-Land». Arhivēts no oriģināla, laiks: 2019. gada 23. decembrī. Skatīts: 2019. gada 23. decembrī. Геопортал «национального парка Русская Арктика». Полевые базы национального парка