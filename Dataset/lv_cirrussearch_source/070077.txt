Elaiza Makartnija (angļu: Eliza McCartney; dzimusi 1996. gada 11. decembrī Oklendā) ir Jaunzēlandes vieglatlēte, kas startē kārtslēkšanas sacensībās. Viņa ir 2016. gada olimpisko spēļu bronzas medaļas ieguvēja. Sākotnēji nodarbojusies ar tāllēkšanu, bet 2011. gadā sākusi trenēties kārtslēkšanā. Debija starptautiskās sacensībās notika 2013. gadā pasaules jaunatnes čempionātā Doneckā, kur E. Makartnija ieguva 4. vietu. Nākamajā gadā kļuva par bronzas medaļas ieguvēju Pasaules junioru čempionātā Jūdžīnā. 2015. gadā ieņēma otro vietu Universiādē. 2016. gadā E. Makartnija bija piektā Pasaules čempionātā telpās Portlendā, pēc tam savā debijas olimpiādē Riodežaneiro 19 gadu un 252 dienu vecumā ieguva bronzas medaļu ar rezultātu 4,80 m, kļūstot par jaunāko olimpisko medaļnieci šajā disciplīnā un uzstādot Jaunzēlandes rekordu. 2018. gadā viņa uzstādīja savu personisko un nacionālo rekordu (4,94 m), kas kļuva arī par Okeānijas rekordu un gada labāko rezultātu pasaulē. 2021. gada martā E. Makartnija guva Ahileja cīpslas traumu, tāpēc izlaida Tokijas olimpiskās spēles un 2022. gada Nāciju Sadraudzības spēles Birmingemā. Plānota sportistes atgriešanās sacensību apritē, lai sagatavotos 2024. gada olimpiskajām spēlēm. 2024. gada Pasaules čempionātā telpās Glāzgovā izcīnīja sudraba medaļu. «Report: women's pole vault final – Rio 2016 Olympic Games | REPORT | World Athletics». worldathletics.org. Skatīts: 2023-12-03. «Athletics: Eliza McCartney breaks NZ pole vault record, attempts 5m». Newshub (angļu). Skatīts: 2023-12-03. «Tokyo Olympics 2021: Eliza McCartney concedes she could miss games after latest injury». Newshub (angļu). Skatīts: 2023-12-03. Vikikrātuvē par šo tēmu ir pieejami multivides faili. Skatīt: Elaiza Makartnija. Olympedia profils (angliski) IAAF profils (angliski) Trach and Field vieglatlētes profils (angliski) IAAF Dimanta līgas profils (angliski)