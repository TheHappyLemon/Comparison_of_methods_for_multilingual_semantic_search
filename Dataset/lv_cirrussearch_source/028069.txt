Salamandru dzimta (Salamandridae) ir astaino abinieku (Caudata) dzimta, kas apvieno 74 mūsdienās dzīvojošas abinieku sugas un kas tiek iedalītas 20 ģintīs un 3 apakšdzimtās. Šai dzimtai piederošās sugas mēdz saukt arī par īstajām salamandrām un tritoniem. Tās sastopamas ziemeļu puslodes reģionos: Eirāzijā, Ziemeļāfrikā un Ziemeļamerikā. Lielākā sugu dažādība sastopama Eiropā un Āzijā. Salamandras dzīvo tikai uz sauszemes (alās, slēptuvēs zem nokritušu koku stumbriem, zem akmeņiem un nokritušās lapās mitros mežos un pļavās), bet tritoni dzīvo daļēji ūdenī vai dažas sugas pilnībā ūdenī. Salamandras ir vienpatņi un virszemē iznāk tikai mitrās, siltās naktīs. Tritoni uzturas ūdenstilpju tuvumā un pārojas ūdenī. Salamandras no seniem laikiem saistās ar daudzām leģendām un ticējumiem. Tās ir bijušas kā simboli dažādām burvestībām un alķīmiķu darbībām. Kaltētas un saberztas salamandras tika pievienotas dažādām indēm, lai pastiprinātu to iedarbību. Salamandru dzimtas dzīvnieki ir nelielas vai vidēji lielas sugas. Lielākās sugas ir no salamandru (Salamandra) un ribtritonu (Pleurodeles) ģintīm. Tās izaug garākas par 20 cm, lielākajiem īpatņiem sasniedzot 30 cm. Šīs dzimtas sugas atšķiras no pārējām salamandrām ar to, ka tām nav vai nu ribu, vai apakšējās malas ribu rievas (sulcus costae). Izņemot dažas sugas, visām pārējām ir košš, krāsains ārējais izskats, kas ir kā brīdinājums par šo dzīvnieku indīgumu. Salamandrām ir četras, labi attīstītas kājas. Priekškājām ir četri pirksti, bet pakaļkājām lielākai daļai sugu ir pieci pirksti. Visām sugām uz ādas ir indīgi izdalījumi, īpaši indīgi ir tritoni. Ūdenī dzivojošām sugām ir muguras un astes spura, bet tritoniem ir raupja āda. Salamandras vairojas ar iekšējo apaugļošanos. Riesta dejas laikā salamandras tēviņš spermas piciņas izlaiž, bet mātīte tās paņem. Izņemot dažas sugas (Grieķijas salamandras (Lyciasalamandra) un uguns salamandras (Salamandra)), kuras dzemdē dzīvus mazuļus—kāpurus, visas pārējās salamandras ūdenī nērš ikrus. Dažām Ziemeļamerikas tritonu sugām ir kompleksa attīstība ar divām metamorfozēm — kāpura stadija ūdenī, jaunā īpatņa stadija uz sauszemes un pieaugušā īpatņa atgriešanās atkal ūdenī. Salamandru dzimta (Salamandridae) Briļļaino salamandru apakšdzimta (Salamandrininae) Briļļainās salamandras (Salamandrina) Salamandru apakšdzimta (Salamandrinae) Grieķijas salamandras (Lyciasalamandra) Kaukāza salamandras (Mertensiella) Salamandras (Salamandra) Zeltsvītrainās salamandras (Chioglossa) Tritonu apakšdzimta (Pleurodelinae) Alpu tritoni (Mesotriton) Dzelkšņtritoni (Echinotriton) Eiropas kalnu salamandras (Euproctus) Eiropas strautu tritoni (Calotriton) Kārptritoni (Paramesotriton) Krokodiltritoni (Tylototriton) Ķīnas tritoni (Pachytriton) Mazie tritoni (Lissotriton) Plankumainie tritoni (Neurergus) Raupjādas tritoni (Taricha) Ribtritoni (Pleurodeles) Svītrainie tritoni (Ommatotriton) Tritoni (Triturus) Ugunsvēdera tritoni (Cynops) Ziemeļamerikas tritoni (Notophthalmus) AmphibiaWeb: Salamandridae «Tolweb: Salamandridae». Arhivēts no oriģināla, laiks: 2015. gada 18. martā. Skatīts: 2015. gada 14. martā. «Dabas muzejs: Plankumainā salamandra Salamandra salamandra». Arhivēts no oriģināla, laiks: 2016. gada 4. martā. Skatīts: 2015. gada 13. martā. «Caudata: Salamandra». Arhivēts no oriģināla, laiks: 2010. gada 11. jūnijā. Skatīts: 2015. gada 14. martā. Lanza, B., Vanni, S., & Nistri, A. (1998). Cogger, H.G. & Zweifel, R.G., ed. Encyclopedia of Reptiles and Amphibians. San Diego: Academic Press. pp. 73–74. ISBN 0-12-178560-2. ADW: Salamandridae Family Salamandridae Arhivēts 2015. gada 21. martā, Wayback Machine vietnē. Caudata: Salamandra Arhivēts 2010. gada 11. jūnijā, Wayback Machine vietnē.