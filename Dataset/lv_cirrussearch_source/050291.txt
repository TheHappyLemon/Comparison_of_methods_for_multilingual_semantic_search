Mārtiņš Krūmiņš (1900—1992) bija latviešu gleznotājs impresionists, kas kopš 1950. gada dzīvoja ASV. Dzimis 1900. gada 2. martā Rīgā uzņēmēja ģimenē. Pirmā pasaules kara laikā 1917. gadā devās bēgļu gaitās uz Irkutsku Sibīrijā, kur pabeidza komercskolu un iestājās latviešu karaspēka vienībā, ar kuru 1920. gadā caur Ķīnu un Indiju atgriezās dzimtenē. 1929. gadā Krūmiņš sāka mācīties gleznošanu pie Sergeja Vinogradova viņa Rīgas studijā, pēc tam studēja Latvijas Mākslas akadēmijas Vilhelma Purvīša meistarklasē (1935—1942). Otrā pasaules kara beigās 1944. gadā viņš devās bēgļu gaitās uz Vāciju, bet 1950. gadā pārcēlās uz dzīvi ASV. Strādāja par zīmētāju kādā Ņūdžersijas arhitektu birojā, gleznoja un piedalījās latviešu gleznotāju izstādēs ASV, Kanādā un Zviedrijā. Miris 1992. gada 26. janvārī Ņūdžersijas štata Saseksas apgabala Ņūtonā. «literatura.lv». Arhivēts no oriģināla, laiks: 2019. gada 28. novembrī. Skatīts: 2019. gada 28. novembrī. Jānis Silin̦š. Mārtiņš Krūmiņš. New York: Latvian Humanities and Social Science Association, 1980.