Pilnas pārvērtības kukaiņi jeb pilnas pārvērtības kukaiņu virskārta (Endopterygota) ir jaunspārņu infraklases (Neoptera) kukaiņu virskārta. Visiem pilnas pārvērtības kukaiņiem ir raksturīgas trīs atšķirīgas attīstības stadijas; kāpura, kūniņas un pieauguša kukaiņa stadija. Starp kāpuru un pieaugušu kukaini īpatnim jāizdzīvo caur radikālu metamorfozi, kas notiek kūniņas stadijā. Metamorfozes laikā mainās kukaiņa izskats, anatomija un bioloģija. Pilnas pārvērtības kukaiņu grupa ir vislabāk attīstītā un daudzveidīgākā visā kukaiņu klasē, tā apvieno apmēram 850 000 mūsdienās dzīvojošu sugu, kas tiek iedalītas 11 kārtās. Zināmākie ir bites, lapsenes, tauriņi un mušas. Atšķirībā no nepilnas pārvērtības kukaiņiem (Exopterygota), kuriem spārni attīstās ārēji un pakāpeniski, pilnas pārvērtības kukaiņiem spārni attīstās iekšēji - kūniņas stadijā. Šī atšķirība tiek atspoguļota arī virskārtu zinātniskajos nosaukumos - Exopterygota nozīmē, ka spārni attīstās ārēji, bet Endopterygota nozīmē, ka spārni attīstās iekšēji. Senākās pilnas pārvērtības kukaiņu fosilijas saglabājušās no karbona perioda. Sistemātiķiem joprojām nav vienprātības, kā dalīt pilnas pārvērtības kukaiņu virskārtu detalizētāk, kā arī nav vienprātības par kopējo jaunspārņu sistemātiku. Lai arī liela daļa sistemātiķu atzīst jaunspārņu iedalījumu divās lielās grupās atkarībā no to attīstības veida, autoratīvs sistemātikas informatīvais avots ITIS (Integrated Taxonomic Information System) neatzīst jaunspārņu sadalījumu nepilnas pārvērtības kukaiņu virskārtā un pilnas pārvērtības kukaiņu virskārtā, vienlaicīgi atzīmējot, ka šāda sistemātika tiek praktizēta. Ilgstoši tika uzskatīts, ka plēvspārņi, neskatoties uz samērā vienkāršo un primitīvo uzbūvi, toties ar augsti attīstīto bara struktūru, ir visattīstītākie kukaiņi no visiem. Tomēr DNS analīzēs pierādījās, ka plēvspārņi atbilstoši savai anatomijai ir bāzes grupa un vieni no primitīvākajiem kukaiņiem kopumā, turpretī mušas un blusas ir vieni no attīstītākajiem un komplicētākājiem kukaiņiem. Šie atklājumi zinātniekus ir mudinājuši piedāvāt pilnas pārvērtības kukaiņus sadalīt grupās atbilstoši to īpašībām. Tomēr sistemātikas izmaiņas kopumā ieviešas lēnām un nebūt nav atrisinātas uzreiz visas pretrunas. Pilnas pārvērtības kukaiņu virskārta (Endopterygota) sensu stricto Plēvspārņu kārta (Hymenoptera) Knābjgalvjveidīgo virskārta (Antliophora) (ieteikta virskārta) Blusu kārta (Siphonaptera) Divspārņu kārta (Diptera) Knābjgalvju kārta (Mecoptera) Maksteņveidīgo virskārta (Amphiesmenoptera) (ieteikta virskārta) Maksteņu kārta (Trichoptera) Zvīņspārņu kārta (Lepidoptera) Tīklspārņveidīgo virskārta (Neuropterida) (ieteikta virskārta) Dūņeņu kārta (Megaloptera) Kamielīšu kārta (Raphidioptera) Tīklspārņu kārta (Neuroptera) Vaboļveidīgo virskārta (Coleopterida) (ieteikta virskārta) Strepsipteru kārta (Strepsiptera) Vaboļu kārta (Coleoptera) Incertae sedis †kārta Glosselytrodea †kārta Miomoptera Rolf G. Beutel & Hans Pohl. "Endopterygote systematics – where do we stand and what is the goal (Hexapoda, Arthropoda)?". Systematic Entomology 31 (2): 202–219. doi:10.1111/j.1365-3113.2006.00341.x A. Nel, P. Roques, P. Nel, J. Prokop & J. S. Steyer (2007). "The earliest holometabolous insect from the Carboniferous: a "crucial" innovation with delayed success (Insecta Protomeropina Protomeropidae)". Annales de la Société Entomologique de France 43 (3): 349–355. ITIS: Endopterygota ITIS: Neoptera The reconciliation between mitochondrial and nuclear data in the Insecta class phylogeny Permian ancestors of Hymenoptera and Raphidioptera Shifts in the life history of parasitic wasps correlate with pronounced alterations in early developmen Vikikrātuvē par šo tēmu ir pieejami multivides faili. Skatīt: Pilnas pārvērtības kukaiņi. Tolweb: Endopterygota Arhivēts 2016. gada 26. maijā, Wayback Machine vietnē. Division: Endopterygota