Halkogēni (grieķu: chalkos (χαλκος) - varš, arī rūda; genos (γενος) - izcelsme) ir periodiskās sistēmas VIA jeb 16. grupas elementi. Nosaukums radies no tā, ka pazīstamākie šīs grupas elementi - skābeklis O un sērs S - ir galvenie dažādu rūdu veidotāji. Halkogēnu grupā ietilpst arī selēns Se, telūrs Te, radioaktīvais polonijs Po, kā arī mākslīgi iegūtais livermorijs Lv. Šo elementu bināros savienojumus ar metāliem sauc par halkogenīdiem. Šādos savienojumos parasti halkogēniem ir oksidēšanas pakāpe -2, retāk -1. Halkogēnu grupas nosaukums mūsdienās tiek izmantots samērā reti un tam vairāk ir vēsturiska nozīme. Halkogēnus nedrīkst sajaukt ar halogēniem. Vikikrātuvē par šo tēmu ir pieejami multivides faili. Skatīt: Halkogēni. Krievijas Lielās enciklopēdijas raksts (krieviski) Ķīmisko elementu periodiskā tabula  