Nelsons Holišlašla Mandela (ķhosu: Nelson Rolihlahla Mandela, izrunā: [xoˈliːɬaɬa manˈdeːla], dzimis 1918. gada 18. jūlijā, miris 2013. gada 5. decembrī) bija Dienvidāfrikas prezidents no 1994. līdz 1999. gadam; pirmais Dienvidāfrikas prezidents, kas ievēlēts vienlīdzīgās demokrātiskās vēlēšanās. Jau no 1940. gadiem Mandela cīnījās pret aparteīdu savā valstī, bija Umkhonto we Sizwe (nācijas šķēps), Āfrikas Nacionālā kongresa bruņotā spārna vadītājs. 1962. gadā viņu arestēja un apsūdzēja sabotāžā un citos nodarījumos, pēc tam piesprieda mūža ieslodzījumu cietumā. Mandela cietumā pavadīja 27 gadus, daudzus no tiem Robenas salā. Pēc atbrīvošanas no cietuma 1990. gada 11. februārī Mandela vadīja savu partiju sarunās, kas noveda pie vairāku rasu demokrātijas 1994. gadā. Dienvidāfrikā Mandelu dēvēja par Madibu, kas ir Mandelas klana vecāko goda nosaukums. Savas dzīves laikā Mandela saņēma vairāk kā 250 apbalvojumu, tai skaitā Nobela miera prēmiju 1993. gadā. «South Africa's Nelson Mandela dies in Johannesburg». BBC News. 2013. gada 5. decembris. Skatīts: 2013-12-05. «The Nobel Peace Prize 1993». Nobel Foundation. Vikikrātuvē par šo tēmu ir pieejami multivides faili. Skatīt: Nelsons Mandela. Latvijas Nacionālās enciklopēdijas šķirklis Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Nelsona Mandelas biogrāfija Nobela prēmijas mājaslapā (angliski)