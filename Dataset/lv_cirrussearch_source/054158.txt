Jaunā skandināvu jeb jaunā Ziemeļvalstu virtuve (dāņu: Det nye nordiske køkken, zviedru: Det nya nordiska köket, norvēģu: Det nye nordiske kjøkken, somu: Uusi pohjoismainen keittiö) ir pavārmākslas kustība, kas aizsākta 2004. gadā, 12 šefpavāriem no Dānijas, Zviedrijas, Norvēģijas un Somijas kopīgi parakstot „Jaunās skandināvu virtuves manifestu”. Tajā pausta apņēmība popularizēt skandināvu virtuvi un tradicionālos pārtikas produktus, izmantojot dabīgas un sezonālas vietējās izejvielas, ievērojot „vienkāršības, tīrības un svaiguma” principus un eksperimentējot ar jauniem ēdienu gatavošanas un izejvielu izmantošanas paņēmieniem. Viens no kustības aizsācējiem un slavenākajiem pārstāvjiem ir Kopenhāgenas restorāns Noma, kam piešķirtas divas Michelin zvaigznes un kas 2010. un 2011., 2012. un 2014. gadā atzīts par labāko restorānu pasaulē. Citstarp jauno skandināvu virtuvi pārstāv arī Stokholmas restorāni Ekstedt un Mathias Dahlgren, Kopenhāgenas restorāni Cofoco un Kong Hans Kælder un Oslo restorāns Maaemo. "Mencu ikri martā un jaunā Ziemeļvalstu virtuve". Diena. 2011. gada 11. marts. Atjaunināts: 2020. gada 11. septembrī. "Dāņu virtuves princis". L'OFFICIEL Baltics. 2018. gada 9. novembris. Atjaunināts: 2020. gada 11. septembrī.[novecojusi saite] «Ziemeļu virtuves revolūcija». Delfi. 2013. gada 20. jūnijs. Skatīts: 2020. gada 11. septembrī. Jaunās skandināvu virtuves manifests (angliski) Ziemeļvalstu Ministru padome. Ina Strazdiņa (2012. gada 3. februāris). Ziemeļu virtuves revolucionāri. Latvijas Avīze. Jaunā Skandināvu virtuve. Monday. 2013. gada 6. marts.