Robins Regīrs (angļu: Robyn Regehr; dzimis 1980. gada 19. aprīlī) ir Brazīlijā dzimis kanādiešu hokejists, aizsargs. Pašlaik (2015) ir bez kluba. Robins Regīrs ir dzimis Brazīlijā un bērnību pavadījis Indonēzijā, līdz viņa vecāki atgriezās dzīvot Kanādā. Profesionāļa karjeru Regīrs sāka 1999.—2000. gada sezonā, kurā aizvadīja 57 spēles NHL kluba Kalgari "Flames" sastāvā. 2003.—04. gada sezonā kopā ar komandu sasniedza Stenlija kausa finālsēriju, kurā gan piekāpās Tampabejas "Lightning" vienībai. "Flames" sastāvā Regīrs spēlēja līdz pat 2011. gada vasarai, kad tika aizmainīts uz Bufalo "Sabres". 2012.—13. gada sezonas gaitā tika aizmainīts uz Losandželosas "Kings". 2013.—14. gada sezonā kopā ar "Kings" izcīnīja Stenlija kausu. Olympedia profils (angliski) Eliteprospects profils (angliski) Internet Hockey Database profils (angliski) Hockey-Reference profils (angliski)