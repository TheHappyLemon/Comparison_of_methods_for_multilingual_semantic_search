Nacionālās basketbola asociācijas 1999.—2000. gada sezona bija 54. NBA sezona. Šajā sezonā piedalījās 29 komandas (27 no ASV un 2 no Kanādas). Par NBA čempioniem kļuva Losandželosas "Lakers" spēlētāji, kas sešu spēļu finālsērijā pieveica Indiānas "Pacers" ar 4—2. Finālsērija ilga no 7. jūnija līdz 19. jūnijam. Par regulārās sezonas un finālsērijas vērtīgāko spēlētāju tika atzīts Losandželosas "Lakers" spēlētājs Šakils O'Nīls, kas bija arī sezonas rezultatīvākais spēlētājs. 1999. gada NBA drafts notika 1999. gada 30. jūnijā, tajā Čikāgas "Bulls" ar pirmo numuru izvēlējās Eltonu Brendu. 49. NBA Visu zvaigžņu spēle notika The Arena arēnā Oklendā, Kalifornijā. Tajā Rietumu komanda uzvarēja Austrumus ar 137—126. Par spēles vērtīgākajiem spēlētājiem tika atzīti Šakils O'Nīls ("Lakers") un Tims Dankans ("Spurs"). 1999. gada 12. oktobrī 63 gadu vecumā mira basketbola slavas zālē uzņemtais Vilts Čemberlens. Komandas, kurās viņš spēlēja, "Lakers", "76ers" un "Warriors" viņa piemiņai atlikušo sezonu spēlēja ar melnām sporta tērpa daļām. Piezīmes z – Ieguva mājas spēļu priekšrocības visām izslēgšanas spēlēm. c – Ieguva mājas spēļu priekšrocības konferences izslēgšanas spēlēm. y – Ieguva divīzijas titulu. x – Iekļuva izslēgšanas spēlēs. Piezīmes: Treknraksts = komanda uzvar kārtā Slīpraksts = komandai ir mājas spēļu priekšrocības attiecīgajā kārtā * = divīzijas čempioni MVP: Šakils O'Nīls, Losandželosas "Lakers" Labākais aizsardzībā: Alonso Mornings, Maiami "Heat" Debitanti: Eltons Brends, Čikāgas "Bulls"; Stīvs Frensiss, Hjūstonas "Rockets" Rezervists: Rodnijs Rodžerss, Fīniksas "Suns" Visvairāk progresējušais: Džeilens Rouzs, Indiānas "Pacers" Treneris: Doks Riverss, Orlando "Magic" Oficiālā NBA mājaslapa (angliski) Basketball Reference profils Arhivēts 2012. gada 4. oktobrī, Wayback Machine vietnē. (angliski)