Dzelzceļa līnija Pļaviņas—Gulbene savieno Pļaviņu un Gulbenes pilsētas. Līnija iet cauri Aizkraukles novadam, Madonas novadam un Gulbenes novadam. Līnijā kursē maršrutu Rīga—Madona un Rīga—Gulbene dīzeļvilcieni. Lielākā stacija līnijā, neskaitot galastacijas, ir Madonas stacija. Līnijas pirmsākumi meklējami 1903. gadā, kad tika uzbūvēts Pļaviņu—Valkas šaursliežu dzelzceļš — 750 mm platumā. Posms Pļaviņas—Gulbene Pirmā pasaules kara laikā 1915.—1916. gadā tika pārnaglots uz platsliežu — 1524 mm. Līdz ar dzelzceļa līnijas uzbūvēšanu sāka attīstīties arī vairākas apdzīvotas vietas, īpaši strauji auga Madona, kas 1926. gadā ieguva pilsētas tiesības. 2013. gada 20. aprīlī Āriņas plūdu dēļ līnijas 63. kilometrā (apmēram 4 km no Cesvaines stacijas Gulbenes virzienā) izskalots uzbērums un satiksme posmā Madona—Gulbene uz remontdarbu laiku tika pārtraukta. Remontdarbu dēļ 4. maijā paredzētais reiss Rīga—Gulbene tika atcelts. 2014. gadā starp Elstes pieturu un Gulbenes staciju uzbūvēts dzelzceļa atzars uz jaunuzcelto SIA "LatGran" kokskaidu granulu rūpnīcu. 2018. gada 8. jūlijā posmā Madona—Gulbene pabeigta pēdējo koka gulšņu nomaiņa pret dzelzsbetona gulšņiem. Šis dzelzceļa līnijas Pļaviņas—Gulbene posms bija pēdējais maģistrālās līnijas posms Latvijā, kur vēl tika izmantoti koka gulšņi. Padomju laikos līnijā vienreiz dienā kursēja vilciens Rīga—Pitalova (1993. gadā saīsināts līdz Vecumiem, 2001. gadā līdz Gulbenei), kā arī kravas—pasažieru vilciens Pļaviņas—Gulbene (1990. gados kursēja līdz Žīguriem). Pļaviņu—Žīguru vilciens tika atcelts 1999. gada 1. oktobrī. No 2010. gada 15. februāra Gulbenes vilciens kursēja tikai nedēļas nogalēs — piektdienās un svētdienās no Rīgas, bet sestdienās un pirmdienās — no Gulbenes, pārējās dienās tas tika novirzīts uz Krustpili. 2011. gada 1. februārī vilciens tika saīsināts līdz Madonai, bet ar kursēšanu katru dienu (Lieldienās vilciens tika pagarināts līdz Gulbenei) 2011. gada vasarā katru sestdienu tika norīkots dienas vilciens Rīga—Gulbene. 2011. gada rudenī un gada nogalē svētku dienās Madonas vilciens tika pagarināts līdz Gulbenei. Pēc 2011. gada 1. oktobra sestdienas vilciens kursēja pēc atsevišķa rīkojuma. No 2012. gada 19. maija sestdienas vilciens kursēja katru sestdienu. No 2012. gada 13. jūlija sestdienas vilcieni kursē pēc atsevišķa rīkojuma, bet ikdienas Madonas reiss eksperimentālā kārtā piektdienās un svētdienās tika pagarināts līdz Gulbenei. No 2013. gada 1. janvāra pagarinātie reisi tika atcelti. 2013. gada 15. jūnijā uz Gulbeni kursēja īpašais Dziesmu un Deju svētku ekspresis. 2015. gada 14. martā kursēja papildu dīzeļvilciens Rīga—Madona—Rīga saistībā ar pasākumu "Lielais Gaiziņa karnevāls". No 2015. gada 2. februāra vilciens maršrutā Rīga—Madona kursēja tikai piektdienu un svētdienu vakaros, un maršrutā Madona—Rīga — attiecīgi sestdienu un pirmdienu rītos. Līdz 2016. gada 1. jūlijam posmā Pļaviņas—Madona satiksmi nodrošināja ar šo vilcienu saskaņots AS "Pasažieru vilciens" organizēts autobuss, bet kopš 1. jūlija Madonas reģionālo maršrutu reisi saskaņoti ar vairākiem vilcieniem no Pļaviņu stacijas. Kopš 2019. gada 8. jūnija Madonas virzienā izmainīts kustības saraksts — uz Madonu piektdienu vakaros, atpakaļ uz Rīgu sestdienu rītos, bet svētdienās reiss turp un atpakaļ. 2016. gadā līdz Gulbenei pasažieru vilciens brauca 26. martā (Bānīša Lieldienas), 28. maijā (1. Baltijas cerību kausa 3. posms Latvijas riteņbraukšanas sacensības zēniem un junioriem un 2. Baltijas čempionāta un Latvijas čempionāta 1. posma sacensības ūdens motocikliem), 30. jūlijā (Gulbenes pilsētas svētki), 3. (Bānīša svētki) un 17. septembrī (Starptautiskais mājražojumu un amatniecības gadatirgus “Ražojam paši”), 5. novembrī (Mārtiņdienas pasākums) un 17. decembrī (Bānīša Ziemassvētki). Kravas vilcienu satiksme šajā līnijā nav liela — saskaņā ar 2015./2016. gada grafiku līnijā ir paredzēti 6 kravas vilcienu pāri dienā — 2 līdz Jaunkalsnavai, 1 līdz Madonai, 3 līdz Gulbenei. 2017. gadā vilciena uz Gulbeni kursēšana bija paredzēta 7 reizes, bet sakarā ar šī vilciena zemo rentabilitāti (tikai ap 6%) Sabiedriskā transporta padomes sēdē tika nolemts 2017. gadā atbalstīt 4 reisu izpildi. Vēlāk AS "Pasažieru vilciens" un Gulbenes dome vienojās par vilciena reisiem no Rīgas uz trim pasākumiem: Gulbenes novada un pilsētas svētkiem 2017. gada 29. jūlijā, Bānīša svētkiem 2. septembrī un "Gulbenes tūrisma rudeni" 16. septembrī. 2018. gadā uz Gulbeni notika 2 reisi, viens no tiem 1. septembrī uz pasākumiem "Bānīša svētki", "Bānītim 115" un izglītojošā un interaktīvā centra "Dzelzceļš un Tvaiks" atvēršana Gulbenes dzelzceļa stacijā. Sākotnēji 31. martā paredzētais reiss norīkots 2018. gada 1. jūlijā, lai atvieglotu nokļūšanu Rīgā Dziesmu un deju svētku dalībniekiem (atpakaļ uz Gulbeni naktī no 1. uz 2. jūliju). 2019. gadā notika 3 dīzeļvilciena Rīga—Madona—Gulbene reisi: 18. maijā, 27. jūlijā un 7. septembrī (uz Bānīša 116. gadadienas svētkiem). 2020. gadā notika 2 dīzeļvilciena Rīga—Madona—Gulbene reisi: 25. jūlijā (uz Gulbenes pilsētas svētkiem) un 5. septembrī (uz Bānīša 117. gadadienas svētkiem). 2021. gadā uz Gulbeni bija paredzēti 3 dīzeļvilciena Rīga—Madona—Gulbene reisi: 29. maijā (uz brāļu Kokaru 100. dzimšanas dienas svētkiem), 24. jūlijā (uz Gulbenes pilsētas svētkiem), 4. septembrī (uz Bānīša 118. gadadienas svētkiem), tomēr saskaņā ar 2021. gada 16. aprīlī Sabiedriskā transporta padomes sēdē pieņemto lēmumu, bija paredzēts nodrošināt tikai reisu 29. maijā (reiss tomēr nenotika, jo koncerts tika atcelts). No 2021. gada 1. jūnija atjaunota regulāra pasažieru satiksme līdz Gulbenei piektdienās, sestdienās un svētdienās, bet atpakaļ uz Rīgu divas reizes sestdienās un vienu svētdienās. Pasažieri no Gulbenes var nokļūt Rīgā apmēram tikpat ātri, kā ar autobusu, taču lētāk. Savukārt līdz Madonai satiksme tiek nodrošināta katru dienu, un brauciens ar vilcienu ir ne tikai lētāks, bet arī ātrāks, nekā izmantojot autobusu. Pļaviņas. Mezgla stacija, kurā no līnijas Rīga—Krustpils nozarojas līnija uz Gulbeni. Spīgana. Kopš 2015. gada 28. marta pietura netiek izmantota. Jaunkalsnava. Stacija Jaunkalsnavas ciemā, no kuras atzarojas līnija uz Vesetu. Kalsnava. Pietura Kalsnavas pagastā. Mārciena. Kravas punkts un pietura Mārcienas ciemā. Madona. Stacija Madonas pilsētā, no kuras atzarojās tagad nojauktā līnija uz Lubānu. Patkule. Vēsturiska pietura, slēgta 20. gadsimta 50. gados. Cesvaine. Pietura netālu no Cesvaines pilsētas. Dzelzava. No 2013. gada 1. janvāra pietura netiek izmantota. Degas. No 2001. gada 10. septembra pietura netiek izmantota. Jaungulbene. No 2013. gada 1. janvāra līdz 2024. gada 28. martam pietura netika izmantota, no jauna atklāta pēc rekonstrukcijas. Elste. No 2012. gada janvāra pietura netiek izmantota. Gulbene. Līnijas galastacija Gulbenes pilsētā. Stukmaņu (Pļaviņu) stacija (pirms 1910) Mārcienas stacija (pēc 1920) Madonas stacija (ap 1910) Cesvaines stacija (ap 1910) Dzelzavas stacija (ap 1935) Jaungulbenes stacija (ap 1935) Vilcienu saraksts līnijā Pļaviņas—Gulbene 1940. gada vasarā Vilcienu saraksts līnijā Pļaviņas—Gulbene 1979. gadā Pilnā vilciena maršruta video versija, virzienā Rīga—Gulbene YouTube Dzelzceļa posmā Madona — Gulbene palu ūdeņi izskalo sliedes — aculiecinieka foto un video 4.maijā dīzeļvilciens Rīga-Gulbene-Rīga nekursēs Atceļ Pļaviņu—Žīguru vilcienu Izmaiņas vilcienu satiksmē[novecojusi saite] Gulbenes vilciens no februāra kursēs tikai līdz Madonai, bet katru dienu Video par vilcienu Rīga—Madona YouTube Madona.lv — informācija par sestdienu vilcienu Nr.604*/603* Rīga—Gulbene—Rīga «Dīzeļvilcienu kustības 2011./2012.g. saraksts maršrutā Rīga—Madona—Gulbene—Madona—Rīga». Arhivēts no oriģināla, laiks: 2016. gada 4. martā. Skatīts: 2013. gada 25. jūnijā. Vilciens Nr.620/619 Rīga—Madona—Rīga līdz Gulbenei pēc atsevišķa rīkojuma tika norīkots no Rīgas 2011. gada 2. un 4.septembrī, 17. un 20.novembrī, 23., 26. un 30.decembrī, no Gulbenes 3. un 5.septembrī, 18. un 21.novembrī, 24.,27. un 31.decembrī. Vilciens no Rīgas uz Gulbeni brauks tikai reizi mēnesī Vilciens Nr.604*/603* Rīga—Gulbene—Rīga pēc atsevišķa rīkojuma kursēja 2011. gada 12. novembrī un 17. decembrī, 2012. gada 7. janvārī, 25. februārī, 17. martā, 7. aprīlī, 17.novembrī, 22. un 29.decembrī, 2013. gada 30. martā, 23.jūnijā, 20.jūlijā, 7.septembrī, 16.novembrī un 21.decembrī, 2014. gada 20. aprīlī, 1. un 21. jūnijā, 19. jūlijā, 6. septembrī, 15. novembrī, 20. decembrī, 2015. gada 4. aprīlī, 23. maijā, 23. jūnijā, 5. un 19. septembrī, 19. decembrī. Nedēļas nogalē stāsies spēkā PV jaunais pasažieru vilcienu kustības saraksts Vilciens Rīga — Gulbene — Rīga ir ērtāks pasažieriem[novecojusi saite] «Atcels Gulbenes un Siguldas eksperimentālos vilcienus». Arhivēts no oriģināla, laiks: 2016. gada 16. maijā. Skatīts: 2016. gada 17. augustā. Dziesmu svētku dalībnieki ar vilcienu dodas ieskandināt svētkus citviet Latvijā Lielais karnevāls "Gaiziņš" tuvojas! STP kārtējās sēdes protokols nr. 18, 2014. gada 22. decembrī STP kārtējās sēdes protokols Nr. 6, 2016. gada 10. jūnijā[novecojusi saite] «No 8. jūnija izmaiņas Lielvārdes, Pļaviņu, Krustpils un Madonas virziena vilcienu sarakstos». Arhivēts no oriģināla, laiks: 2019. gada 9. jūnijā. Skatīts: 2019. gada 9. jūnijā. STP kārtējās sēdes protokols Nr. 2, 2016. gada 29. janvārī Publiskās lietošanas dzelzceļa infrastruktūras pārskats 2016/2017; VAS Latvijas dzelzceļš Iekšzemes vilcienu atiešanas saraksts no Rīgas pasažieru stacijas, stājas spēkā 2016. gada 11. decembrī STP kārtējās sēdes protokols Nr. 2, 2017. gada 3. februārī STP kārtējās sēdes protokols Nr. 1, 2018. gada 5. janvārī 1. un 2. jūlijā norīkots vilciens Gulbenes virzienā[novecojusi saite] Sabiedriskā transporta padomes lēmums Nr. 4, 2018. gada 14. decembrī Sabiedriskā transporta padomes lēmums Nr. 1, 2020. gada 28. februārī Sabiedriskā transporta padomes lēmums Nr.4, 2021. gada 5. februārī Sabiedriskā transporta padomes sēdes protokols Nr.3, 2021. gada 16. aprīlī Sabiedriskā transporta padome tiek iepazīstināta ar rīcības plānu vilcienu kustības apstāšanās gadījumā; lemj par vilcienu reisu pagarināšanu līdz Madonai un Gulbenei Nodrošinot pasažieriem iespēju ātrāk, ērtāk un lētāk nokļūt galamērķī, no 1. jūnija vilciens līdz Madonai kursēs katru dienu, bet līdz Gulbenei – nedēļas nogalēs 1940.g. vasaras vilcienu, autobusu, tramvaju un kuģu līniju saraksts no 1940. g. 19. maija. Rīga: LETA. Pasažieru vilcienu kustības saraksts (saīsināts) 1979. g., Rīga:, Transports, 1979.