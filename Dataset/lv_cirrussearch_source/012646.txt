Zemgales tilts jeb Dzelzs tilts bija tilts Rīgā pār Daugavu. Atradās līdzās Dzelzceļa tiltam, nedaudz lejāk pa straumi. Līdz mūsdienām ir saglabājušies tilta balsti. Zemgales tilts efektīvi risināja Rīgas centra satiksmes problēmas, pateicoties tam, ka Vecrīgas pusē uz tiltu pāri Daugavas krastmalai veda estakāde. Dzelzs tiltu pār Daugavu uzbūvēja 1872. gadā. Tiltu būvēja Rīgas—Bolderājas dzelzceļa biedrība sakarā ar Bolderājas dzelzceļa celtniecību. Tilts bija paredzēts ne tikai dzelzceļa satiksmei, bet arī gājējiem. Tādēļ dzelzceļa sliedes atradās tilta vidū, bet malās bija platas joslas gājējiem. Par maksu tiltu varēja izmantot arī zirgu transports. Pirmā pasaules kara laikā tilts tika nopostīts, vēlāk atjaunots. Bermontiādes laikā 1919. gada 15. oktobrī 8. Daugavpils pulks kopā ar igauņu bruņuvilcienu pāri Dzelzs tiltam nesekmīgi uzbruka pretinieka pozīcijām Torņakalnā. Pēc tilta kapitālā remonta 20. gadsimta 30. gados tilts tika pielāgots pajūgu transportam un atklāts satiksmei 1938. gada 5. novembrī. Otrā pasaules kara laikā 1941. gada 29. jūnija kaujā un atkārtoti 1944. gada naktī no 12. uz 13. oktobri tilts tika uzspridzināts, un to vairs neatjaunoja. Tilts sastāvēja no režģotas metāla kopnes (kopējā masa 360 000 pudu), kas novietota uz 8 balstiem upē un 3 balstiem krastā. Tilta platums bija 32 pēdas un vērtība 1,8 miljoni rubļu. Vilcienu un kājāmgājēju kustība pa 1872. gadā būvēto Rīgas dzelzs tiltu Dzelzs tilts 1900. gadā mākslinieka skatījumā Zemgales un Dzelzceļa tilts, 1914. gads Saspridzinātais Dzelzs tilts, 1917. gads Zemgales tilta balsti mūsdienās. 2005. gads Rīga Zaķusala Zemgales priekšpilsēta, Latgales priekšpilsēta Sabiedriskais transports Rīgā Daudzstāvu dzīvojamie rajoni Rīgā Pēteris Jērāns (redaktors). Rīga: enciklopēdija. Rīga : Galvenā enciklopēdiju redakcija, 1988. 259. lpp. Tika atjaunots pēc Pirmā pasaules kara.