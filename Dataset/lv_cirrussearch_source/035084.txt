Gīzela Fišdika (vācu: Gisela Fischdick; dzimusi 1955. gada 5. novembrī Mīlheimā) ir Vācijas starptautiskā lielmeistare šahā (2005). No 1970. gadu beigām līdz 1990. gadu vidum bijusi viena Vācijas Federatīvās Republikas vadošajām šahistēm. Divas reizes piedalījusies Pasaules šaha čempiones izcīņas ciklos. 1979. gadā Riodežaneiro starpzonu turnīrā dalījusi 4.-5. vietu, taču pēc Allas Kušniras atteikuma spēlēt pretendentu mačos aizvadījusi papildu maču ar Elizabeti Polihroniadi, kuru noslēgusi neizšķirti 3:3, taču labāka papildu koeficienta dēļ iekļuvusi pretendentu mačos, kur 1980. gadā ar 3½:4½ cietusi zaudējumu ceturtdaļfinālā pret Martu Litinsku. 1982. gadā starpzonu turnīrā Tbilisi ieņēmusi 9. vietu. Pārstāvējusi Vācijas komandu lielākajos komandu šaha turnīros: Pasaules šaha olimpiādēs piedalījusies 8 reizes (1978-1984, 1988-1994). Komandu vērtējumā izcīnījusi bronzas (1978) medaļu. Eiropas komandu šaha čempionātā piedalījusies 1992. gadā. Par panākumiem turnīros FIDE 1980. gadā Fišdikai piešķīra starptautiskās meistares (WIM), bet 2005. gadā pēc Vācijas šaha federācijas pieprasījuma - starptautiskās lielmeistares (WGM) nosaukumu par 1982.-1983. gada turnīru rezultātiem. Ir pazīstama kā lieliska ātrā šaha speciāliste. Vācijas sieviešu šaha čempionātos šaha ātrspēlē uzvarējusi 14 reizes, bet ātrajā šahā bijusi labākā 5 reizes. 1979 Rio de Janeiro Interzonal Tournament 1980-81 Candidates Matches 1982 Tbilisi Interzonal Tournament OlimpBase :: Women's Chess Olympiads :: Gisela Fischdick OlimpBase :: European Women's Team Chess Championship :: Gisela Fischdick Fischdick, Gisela: Women Grandmaster Title Application Deutsche Meisterschaften der Frauen Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)