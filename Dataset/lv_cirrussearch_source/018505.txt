Mozambikas šaurums (franču: Canal du Mozambique, portugāļu: Canal de Moçambique) ir Indijas okeāna daļa (jūras šaurums) Āfrikas austrumu piekrastē. Atdala Madagaskaras salu no kontinenta. Šauruma ziemeļu robeža tiek vilkta pa līniju no Ruvumas ietekas caur Grankomoras ziemeļu galu līdz Ambrē ragam Madagaskaras ziemeļos, dienvidu robeža — no Senmarī raga Madagaskaras dienvidos līdz Ouru ragam Mozambikas dienvidos. Šaurumā izvietojušās vairākas salas: Komoru salas, Glorjēzu salas, Žuana da Novas sala, Eiropas sala un Basa da Indija. No ziemeļiem šaurumā ieplūst siltā okeāna straume, kas dienvidos savienojas ar Adatas raga straumi. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 494. lpp. «Limits of Oceans and Seas, 3rd edition». International Hydrographic Organization. 1953. Arhivēts no oriģināla, laiks: 2011. gada 8. oktobrī. Skatīts: 2010. gada 7. februāris. Vikikrātuvē par šo tēmu ir pieejami multivides faili. Skatīt: Mozambikas šaurums. Encyclopædia Britannica raksts (angliski) Krievijas Lielās enciklopēdijas raksts (krieviski)