Elija Kazans (angļu: Elia Kazan; dzimis Ilis Kadzandzuglu (grieķu: Ηλίας Καζαντζόγλου) 1909. gada 7. septembrī, miris 2003. gada 28. septembrī) bija Turcijā dzimis Kapadokijas grieķu izcelsmes amerikāņu režisors, producents, rakstnieks un aktieris. No 1932. līdz 1941. gadam bijis aktieris un režisors The Group Theatre. 1947. gadā kopā ar Lī Strasbergu, Šerilu Krofordu, Robertu Lūisu izveidojis aktieru studiju. Kinorežisora karjeru sācis 20. gadsimta 40. gadu vidū. Ir režisējis tādas ievērojamas filmas kā "Ilgu tramvajs" (1951), "Ostā" (1954), "Austrumos no paradīzes" (East of Eden, 1955), Baby Doll (1956), America America (1963). Divas reizes ieguvis Amerikas Kinoakadēmijas balvu kā labākais režisors par filmām "Džentlmeņu vienošanās" (Gentleman's Agreement, 1947) un "Ostā". Vēl trīs reizes ieguvis Tony balvu, četras reizes — Zelta globusa balvu. Aktieri par lomām Kazana režisētajās filmās 21 reizi nominēti Amerikas Kinoakadēmijas balvai, deviņas reizes balva arī ir iegūta. Vikikrātuvē par šo tēmu ir pieejami multivides faili. Skatīt: Elija Kazans. IMDb profils (angliski) Internet Broadway Database profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)