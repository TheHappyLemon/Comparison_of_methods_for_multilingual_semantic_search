2002. gada FIFA Pasaules kauss notika Dienvidkorejā un Japānā no 31. maija līdz 30. jūnijam. Tas bija pēc skaita 17. Pasaules kausa finālturnīrs. Pirmoreiz Pasaules kauss notika Āzijā, un pirmoreiz to kopā rīkoja divas valstīs. Pirmoreiz turnīrs notika ārpus Eiropas un Amerikas. Pirmoreiz turnīram automātiski kvalificējās trīs izlases (rīkotājvalstis Dienvidkoreja un Japāna, iepriekšējie čempioni Francija). Par 2002. gada Pasaules čempioniem kļuva Brazīlija, kas finālā ar 2-0 uzvarēja Vāciju. Katrai no rīkotājvalstīm bija pa 10 stadioniem, kuros risinājās spēles. Daudzi no stadioniem tika būvēti speciāli Pasaules kausa izcīņai. International Stadium, Jokohama - 70 000; Saitama Stadium, Saitama - 63 000; Ecopa Stadium, Šidzuoka - 50 600; Nagai Stadium, Osaka - 50 000; Miyagi Stadium, Mijagi - 49 000; Stadium Big Eye, Oita - 43 000; Stadium Big Swan, Nijigata - 42 300; Sapporo Dome, Saporo - 42 000; Kashima Soccer Stadium, Ibaraki - 42 000; Wing Stadium, Kobe - 42 000. World Cup Stadium, Tegu - 68 014; Sangam Stadium, Seula - 63 961; Asiad Main Stadium, Pusana - 55 982; Munhak Stadium, Inčhona - 52 179; Munsu Cup Stadium, Ulsana - 43 550; Big Bird Stadium, Suvona - 43 188; World Cup Stadium, Kvandžu - 42 880; World Cup Stadium, Džondžu - 42 391; World Cup Stadium, Džedžu - 42 256; World Cup Stadium, Tedžona - 40 407. Tālāk minētās 32 izlases piedalījās 2002. gada FIFA Pasaules kausa izcīņā. Trīs no tām, Francija (iepriekšējie čempioni), Japāna un Dienvidkoreja turnīram kvalificējās automātiski. Kvadrātiekavās norādītais skaitlis ir izlases vieta FIFA Pasaules rangā pirms 2002. gada Pasaules kausa sākuma Turnīra formāts bija tāds pats kā 1998. gada čempionātā Francijā. Šis turnīrs iegājis vēsturē kā čempionāts, kurā negaidīti ātri izstājās vairākas favorītkomandas. Francijas, Argentīnas un Portugāles izlases neizkļuva no apakšgrupas, izslēgšanas turnīrā mājinieki dienvidkorejieši negaidīti pieveica itāļus un spāņus, tiesa, bija acīmredzams, ka tiesnešu simpātijas ir mājinieku pusē. Čempionāta finālā tikās pārsteidzoši labi spēlējošā Vācija pret šajā čempionātā visās spēlēs uzvarējušo Brazīliju. Finālmačā ar 2-0 uzvarēja brazīlieši, kuru labā abus vārtus guva Ronaldu. Tā Brazīlijas izlase kļuva par pieckārtējiem Pasaules čempioniem. A, B, C, un D grupu spēles notika Dienvidkorejā, bet E, F, G un H - Japānā. Labākais futbolists: Olivers Kāns Labākais vārtu guvējs: Ronaldu Labākais vārtsargs: Olivers Kāns Atraktīvākā komanda:  Dienvidkoreja Godīgākā komanda:  Beļģija Labākie vārtu guvēji Ronaldu - 8 Rivaldu - 5 Miroslavs Kloze - 5 Jons Dāls Tomasons - 4 Kristians Vjēri - 4