The Walking Dead ir ASV komiksu grāmatu sērija, kuras autori ir rakstnieks Roberts Kirkmens un mākslinieki Tonijs Mūrs (1.–6. izlaidums) un Čārlijs Edlards (7.–193. izlaidums). To izdeva Image Comics, pirmais izdevums iznāca 2003. gada oktobrī, bet pēdējais – 2019. gada jūlijā. Komikss galvenokārt tika publicēts melnbaltā krāsā, bet sākot ar 2020. gada oktobri sāka izdot Deiva Makkeiga veidoto krāsaino versiju. Komiksi ir par šerifa Rika Graimsa, viņa ģimenes un citu grupas locekļu izdzīvošanu zombiju pārņemtajā pasaulē. AMC televīzijas seriāls "Staigājošie miroņi" (2010–2022) un tā atvasinājumi daļēji ir balstīti uz šo komiksu grāmatu sēriju. Vēl TWD franšīzē ir izdotas videospēles (sākot ar The Walking Dead: The game), romāni un tīmekļa seriāli. Andy Giddings. «Walking Dead artist Charlie Adlard 'done with zombies'». BBC News, 2019. gada 12. augustā. Kirsten Acuna. «'The Walking Dead' comics are going to be released in color for the first time starting in October». Insider.com, 2020. gada 18. jūlijā.