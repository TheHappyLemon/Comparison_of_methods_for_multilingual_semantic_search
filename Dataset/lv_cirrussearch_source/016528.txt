Hūrnāvans (zviedru: Hornavan) ir ezers Zviedrijā, Norbotenes lēnē, Lapzemē, Skandināvijas kalnos. Pēc platības astotais lielākais Zviedrijas ezers, dziļākais Zviedrijā. Ezerā ap 400 salas, uz daudzām salām unikāla fauna un flora. Dienvidos ezers saskaras ar citu lielu ezeru — Udjauru. Tā kā šajā Lapzemes reģionā ezerus cilvēka darbība ir maz ietekmējusi, ir veikti vairāki vērtīgi Hūrnāvana un Udjaura ezera salu ekosistēmu pētījumi, no kuriem viens publicēts arī žurnālā Nature. Hornavana un citu apkārtējo ezeru ūdens ir dzerams. Ezerā dzīvo piecu sugu vietējās sīgas: Coregonus pallasii, Coreganus megalops, Coreganus maxillaris, Coregoni nilssoni un Coreganus widegreni. 1940. gados aklimatizēta sestā suga — Coreganus maraena. Ezerā populāra sīgu un foreļu zveja. «Hūrnavans». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 265. lpp. Vikikrātuvē par šo tēmu ir pieejami multivides faili. Skatīt: Hūrnāvans.