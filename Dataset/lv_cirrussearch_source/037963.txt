Vans Hao (ķīniešu: 王皓, piņjiņs: Wang Hao; dzimis 1989. gada 4. augustā Harbinā) ir Ķīnas starptautiskais lielmeistars šahā (2005). Pirmo panākumu starptautiskajos šaha turnīros guvis 1999. gadā, kad Spānijā izcīnījis bronzas medaļu Pasaules junioru šaha čempionātā U10 vecuma grupā (uzvarējis Dmitrijs Andreikins). Divas reizes Ķīnas junioru izlases sastāvā uzvarējis Pasaules junioru komandu šaha čempionātā U16 vecuma grupā (2002, 2004). 2005. gadā sensacionāli uzvarējis Dubaijas starptautiskajā šaha festivālā Dubai Open, apsteidzot 53 lielmeistarus, kā arī uzvarējis starptautiskajā šaha turnīrā Kualalumpurā. 2006. gadā kopā ar Džanu Džunu dalījis otro vietu Singapūras starptautiskajā šaha turnīrā (uzvarējis Džans Pensjans). 2007. gadā Sebu izcīnījis sudraba medaļu Āzijas individuālajā šaha čempionātā. Tajā pašā gadā piedalījies Pasaules junioru šaha čempionātā U20 vecuma grupā Erevānā, kur izcīnījis bronzas medaļu. 2008. gadā kopā ar Vanu Jue un Hannesu Stefansonu dalījis pirmo vietu starptautiskajā šaha turnīrā Reikjavikā. 2009. gadā dalījis otro vietu Sarajevas starptautiskajā šaha turnīrā Bosna (uzvarējis Pavlo Eļjanovs). 2010. gadā uzvarējis Sarajevas starptautiskajā šaha turnīrā. 2012. gadā Bīlē uzvarējis lielmeistaru šaha turnīrā, apsteidzot Magnusu Karlsenu. 2014. gadā Bilbao uzvarējis Eiropas šaha klubu kausā Baku komandas Socar sastāvā. Vairākārt piedalījies Pasaules kausa šahā izcīņā pēc izslēgšanas sistēmas (2005, 2007, 2009, 2011, 2013, 2015), kur labāko rezultātu sasniedzis 2009. gadā Hantimansijskā, kad 3. kārtā zaudējis Šehrijaram Memmedjarovam. 2017. gadā uzvarējis Āzijas čempionātā šahā. 2019. gada oktobrī Daglasā uzvarējis FIDE Grand Swiss turnīrā un ieguvis tiesības piedalīties 2020. gada FIDE pretendentu turnīrā. 2021. gada aprīlī Jekaterinburgā palicis 8. vietā Pasaules šaha čempionāta pretendentu turnīrā. Pārstāvējis Ķīnas komandu lielākajos komandu šaha turnīros: Pasaules šaha olimpiādēs piedalījies 4 reizes (2004, 2008-2012). Individuālajā vērtējumā izcīnījis bronzas (2010) medaļu; Pasaules komandu šaha čempionātā piedalījies 2011. gadā. Komandu vērtējumā izcīnījis sudraba medaļu, bet individuālajā vērtējumā izcīnījis zelta medaļu; Āzijas valstu komandu šaha čempionātos piedalījies 2 reizes (2008, 2012). Komandu vērtējumā izcīnījis 2 zelta (2008, 2012) medaļas. Individuālajā vērtējumā izcīnījis 2 zelta (2008, 2012) medaļas; Āzijas spēļu komandu šaha čempionātā piedalījies 2010. gadā. Komandu vērtējumā izcīnījis zelta medaļu; Āzijas spēlēs telpās komandu šaha čempionātā piedalījies 2007. gadā un komandu vērtējumā izcīnījis zelta medaļu. Par panākumiem turnīros FIDE 2005. gadā Vanam Hao piešķīrusi starptautiskā lielmeistara (GM) nosaukumu. «Mistrzostwa Świata Juniorów, Oropesa del Mar 1999». Arhivēts no oriģināla, laiks: 2016. gada 4. martā. Skatīts: 2017. gada 29. martā. OlimpBase :: World Youth U16 Chess Olympiads :: Wang Hao «Sensation: Dubai Open 2005 won by Wang Hao». Arhivēts no oriģināla, laiks: 2012. gada 9. novembrī. Skatīts: 2017. gada 29. martā. «2nd IGB Dato' Arthur Tan Malaysia Open 2005». Arhivēts no oriģināla, laiks: 2012. gada 9. novembrī. Skatīts: 2017. gada 29. martā. VI Asian Individual Chess Championship «Biel Rd10 - Wang Hao strikes back in last round to win Biel». Arhivēts no oriģināla, laiks: 2013. gada 25. janvārī. Skatīts: 2017. gada 29. martā. OlimpBase :: 30th European Chess Club Cup, Bilbao 2014, SOCAR Baku 2009 World Cup «FIDE Chess.com Grand Swiss 2019». Arhivēts no oriģināla, laiks: 2019. gada 4. novembrī. Skatīts: 2019. gada 22. oktobrī. 2020-2021 FIDE World Chess Candidates Tournament OlimpBase :: Men's Chess Olympiads :: Wang Hao OlimpBase :: World Men's Team Chess Championship :: Wang Hao OlimpBase :: Men's Asian Team Chess Championship :: Wang Hao «OlimpBase :: Asian Games (chess) :: Wang Hao». Arhivēts no oriģināla, laiks: 2014. gada 16. decembrī. Skatīts: 2014. gada 16. decembrī. OlimpBase :: Asian Indoor Games (chess) :: Wang HaoWang Yue Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)