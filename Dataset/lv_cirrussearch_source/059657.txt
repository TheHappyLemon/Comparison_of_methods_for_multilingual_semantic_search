Tamperes Pirkalas lidosta (IATA: TMP, ICAO: EFTP; somu: Tampere-Pirkkalan lentoasema, ziemeļsāmu: Tammerfors-Birkala flygplats) atrodas Pirkalā, Somijā, 13 kilometrus no Tamperes centra. Tamperes lidosta tika dibināta 1936. gadā Hermeles apkaimē, kas atrodas 6 km no Tamperes centra. Tolaik lidostu ar Helsinkiem, Vāsu, Oulu un Kemi savienoja Aero O/Y (tagad Finnair). Pirmā termināļa ēka tika uzcelta 1941. gadā. Karhumäki Airways sāka lidot uz Stokholmu 20. gadsimta piecdesmitajos gados. Skrejceļš tika noasfaltēts 1958. gadā. No 1936. līdz 1979. gadam Härmälä lidosta apkalpoja 1,5 miljonus pasažieru. 1979. gadā tika slēgta Hermeles lidosta un atvērta jaunā Tamperes Pirkalas lidosta. Pašreizējā 1. termināļa ēka tika pabeigta 1996. gadā. Ryanair sāka lidojumus uz Tamperi Pirkalu 2003. gada aprīlī. Tā pirmie galamērķi bija Stokholma-Skavsta, Londona-Stansteda, Frankfurte-Hāna un Rīga. Tas padarīja lidostu par vienu no visstraujāk augošajām Somijas lidostām un palielināja tās ikgadējo pasažieru skaitu no 256 380 līdz 709 356 no 2000. līdz 2008. gadam. 2011. gadā Ryanair bija 13 galamērķi no Tamperes Pirkalas. Wizz Air lidoja uz Gdaņsku 2010. un 2011. gada vasarā. airBaltic atsāka lidojumus uz Rīgu 2017. gada martā. Zemo izmaksu aviokompāniju 2. terminālis tika renovēts 2014.—2015. gadā. Tomēr 2015. gada aprīlī Ryanair paziņoja, ka lidmašīnu trūkuma dēļ atcels visus maršrutus no Tamperes 2015.—2016. gada ziemas sezonā. Ryanair 2016. gada pavasarī atsāka satiksmi tikai uz Brēmeni un Budapeštu. Lidosta ir savienota ar Tamperes pilsētas centru (25 minūtes) ar 103. maršruta autobusu, kas kursē dažas reizes dienā tieši pēc lidmašīnu nolaišanās. Autobusa maksa par vienu biļeti uz Tamperi ir 5,50 eiro (zonas A+B+C). 90 minūšu laikā pēc biļetes iegādes var pārsēsties uz jebkuru citu autobusu, tramvaju vai piepilsētas vilcienu, kas kursē Tamperes un dažās kaimiņu pašvaldībās. Autobuss 39A ved uz Pirkalas centru, kur var pārsēsties uz vairākiem autobusiem, kas kursē uz Tamperi vai Nokiu. No Tamperes autoostas ir pieejami tālsatiksmes savienojumi uz Helsinkiem un citām pilsētām. Sarakstus un cenas var atrast Matkahuolto tīmekļa vietnē. 1. termināļa priekšā ir pieejami taksometri. «Tampere-Pirkkala: tärkeä kenttä, loistava sijainti». Business Tampere (somu). 2019. gada 6. septembris. Skatīts: 2021. gada 28. aprīlis. Toni Repo. «Pääsy kielletty: Tältä näyttää Tampere-Pirkkalan lennonjohtotornissa – 156 askelmaa johdattaa ainutlaatuisen maiseman äärelle». Aamulehti (somu), 2018. gada 17. maijs. Skatīts: 2021. gada 28. aprīlis. «About us». Finavia. Skatīts: 2017. gada 24. maijs. «Renovation works at Tampere-Pirkkala airport to be completed: Smooth air travel through Terminal 2 / News archive». Finavia. Arhivēts no oriģināla, laiks: 2016. gada 8. augustā. Skatīts: 2017. gada 24. maijs. «Ryanair lentää ensi kesänä Tampereelta vain kahteen kohteeseen». Yle Uutiset. Skatīts: 2017. gada 24. maijs. «Parking and Transportation: Tampere-Pirkkala public transport» (angļu). Finavia. Skatīts: 2021. gada 27. augusts. «Tampere Airport (TMP) to Tampere Bus Station». Rome2rio. Skatīts: 2021. gada 11. decembris. «Single Ticket». Tampere Regional Transport Authority. Skatīts: 2021. gada 5. oktobris.