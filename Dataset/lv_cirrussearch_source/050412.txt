Marija Lasickene (krievu: Мария Александровна Ласицкене; dzimusi Marija Kučina (Мария Кучина) 1993. gada 14. janvārī Kabardā-Balkārijā) ir krievu vieglatlēte, startē augstlēkšanas sacensībās. M. Lasickene ir Krievijas bruņoto spēku kapteine, pārstāv sporta klubu CSKA. 2018. gada Krievijas prezidenta vēlēšanās viņa bija Vladimira Putina uzticības persona. 2017. gadā apprecējusies ar lietuviešu izcelsmes sporta žurnālistu un komentētāju Vladu Lasicku. Izcīnījusi zelta medaļu 2020. gada vasaras olimpiskajās spēlēs. Kā arī ir trīskārtēja pasaules čempione stadionā (2015, 2017, 2019) un divkārtēja čempione telpās (2014, 2018). Uzvarējusi arī Eiropas čempionātā 2018. gadā. Vairākkārtēja IAAF Dimanta līgas sezonas čempione. 2016. gada vasaras olimpiskajās spēlēs, pirms kurām tika uzskatīta par vienu no galvenajām favorītēm, nestartēja, jo Sporta arbitrāžas tiesa aizliedza Krievijas sportistiem startēt tajās sistemātisku dopinga pārkāpumu dēļ. 2017. gada aprīlī sāka startēt kā "neitrālā sportiste". Atzīta par labāko 2019. gada Eiropas vieglatlēti. «Чемпионы мира легкоатлеты Ласицкене и Шубенков досрочно получили звания старший лейтенант - ТАСС». TACC. Skatīts: 2023-05-31. «Кучина вышла замуж! - Новости - RusAthletics». www.rusathletics.com. Arhivēts no oriģināla, laiks: 2017-03-22. Skatīts: 2023-05-31. «Lasickene ar 2.04 metru rezultātu izcīna zeltu augstlēkšanā». sportacentrs.com. Skatīts: 2021. gada 20. septembrī. «IAAF clears two Russian world champions, five others to compete». Stuff (angļu). Skatīts: 2019. gada 29. septembrī. «Vārholms un Lasickene Tallinā saņem Eiropas gada vieglatlētu balvas». delfi.lv. 2019. gada 27. oktobrī. Skatīts: 2019. gada 27. oktobrī. Vikikrātuvē par šo tēmu ir pieejami multivides faili. Skatīt: Marija Lasickene. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlētes profils (angliski) IAAF Dimanta līgas profils (angliski)