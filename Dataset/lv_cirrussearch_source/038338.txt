Pšemislavs Ņemecs (poļu: Przemysław Niemiec; dzimis 1980. gada 11. aprīlī) ir bijušais Polijas šosejas riteņbraucējs, kurš karjeras laikā pārstāvēja Amore & Vita-Beretta, Miche un UAE Team Emirates komandas. Dzimis Osvencimā. Ņemecs profesionāļos debitēja 2002. gadā Amore & Vita-Beretta komandā. 2005. gadā viņš uzvarēja Tour of Slovenia, bet 2006. gadā Tour of Tuscany sacensībās, kā arī vairākus posmus Route du Sud. Ņemecs startēja arī 2008. gada olimpiskajās spēlēs, finišējot piecpadsmitajā vietā grupas braucienā. 2013. gadā Ņemecs finišēja desmitniekā vairākās daudzdienu sacensībās, ieskaitot Giro Del Trentino, Volta a Catalunya un Tirreno—Adriatico. Pēc iegūtās trešās vietas kopvērtējumā 2013. gada Giro del Trentino Ņemecs tika iekļauts Lampre sastāvā startam 2013. gada Giro d'Italia, kur palīdzēja Mikēlem Skarponi kopvērtējumā izcīnīt ceturto vietu, bet pats ieņēma augsto sesto vietu. Nozīmīgāko uzvaru Ņemecam izdevās izcīnīt 2014. gada Vuelta a España posmā. Viņš bija daļa no atrāviena un finišēja vienatnē pēdējā kāpumā uz Kovadongas ezeriem. Piezīme: IZST — izstājās «Przemysław Niemiec to retire after 17 seasons - News Shorts». Cyclingnews.com (Immediate Media Company). 2018. gada 3. oktobris. Skatīts: 2019. gada 6. janvāris. «Vuelta a España: Niemiec wins summit finish in Lagos de Covedonga». Cyclingnews.com (Future plc). 2014. gada 7. septembris. Skatīts: 2014. gada 7. septembris. Vikikrātuvē par šo tēmu ir pieejami multivides faili. Skatīt: Pšemislavs Ņemecs. Olympedia profils (angliski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)