Aristīds Gromērs (franču: Aristide Gromer; 1908. gada 11. aprīlis Denkerka — 1966. gada 6. jūlijs Kotdarmora) bija Francijas šahists. 1930. gados bijis viens no spēcīgākajiem Francijas šahistiem. Trīs reizes (1933, 1937, 1938) uzvarējis Francijas šaha čempionātā. 1930. gadā Parīzē dalījis 2.-3. vietu starptautiskā šaha turnīrā, kurā uzvarējis Savelijs Tartakovers. Pārstāvējis Francijas komandu Pasaules šaha olimpiādēs, kurās piedalījies 3 reizes (1930-1931, 1939). Sākoties Otrajam pasaules karam atradies Buenosairesā, kur notikusi 8. šaha olimpiāde. Līdzīgi kā daudzi citi šahisti nolēmis neatgriezties kara pārņemtajā Eiropā un palicis Argentīnā. Piedalījies vairākos vietējos turnīros. Lielāko panākumu guvis 1940. gadā, kad dalījis 1.-3. vietu Argentīnas atklātajā šaha čempionātā un pēc papildu turnīra palicis otrajā vietā. Tomēr 1942. gada maijā Gromērs atgriezies Francijā. Par viņa dzīvi kara laikā trūkst pārbaudītas informācijas. Pēc kara 1947. gadā viņš piedalījās Francijas šaha čempionātā, kurā dalījis 2.-3. vietu. Tomēr šahista karjeru neizdevās turpināt, jo drīzumā Gromērs sasirdzis ar garīgu slimību. Miris psihiatriskajā slimnīcā. Championnats de France OlimpBase :: Men's Chess Olympiads :: Aristide Gromer «Campeonatos Argentinos tablas». Arhivēts no oriģināla, laiks: 2017. gada 7. novembrī. Skatīts: 2016. gada 21. jūnijā. Gromer Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)