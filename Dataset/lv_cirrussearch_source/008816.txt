Šis raksts ir par Krievijas upi. Par citām jēdziena Oba nozīmēm skatīt nozīmju atdalīšanas lapu. Oba ir upe Krievijā, viena no lielākajām pasaules upēm. Tās garums ir 3650 kilometri (kopā ar Katuņu 4338 km, ar Irtišu 5410 km). Sākas Altajā, satekot Bijai un Katuņai. Vidustecē un lejtecē Oba plūst pa Rietumsibīrijas līdzenumu, kur upes krasti ir lēzeni, vietām pārpurvoti. Ietek Obas grīvlīcī un tālāk Karas jūrā. Obas grīvlīcis ir garākais pasaulē — apmēram 800 km. Upe izmantota kuģniecībā, pa to pludina kokmateriālus. Bija, Boļšojugana, Čulima, Čumiša, Iņa, Irtiša, Katuņa, Kazima, Keta, Parabeļa, Poluja, Tima, Toma, Vaha, Vasjugana, Ziemeļu Sosjva. Būtībā Oba ir Katuņas upes turpinājums, jo par Obu upe kļūst tikai vietā, kur satek Bijas un Katuņas upe. Tecēšanas sākumā Oba ir ļoti līkumaina, met cilpas, tā tek dažādos virzienos - gan uz ziemeļiem, gan uz rietumiem. Altaja novadā tā tek caur Barnaulu, tad tā tek pa Altaja novada un Novosibirskas apgabala robežu. Novosibirskas apgabalā tās krastos atrodas Novosibirskas pilsēta. Tālāk uz ziemeļiem, jau Tomskas apgabalā, tajā ietek Toma, pēc tam Čulima. Pēc Čulimas ietekas vietas upe pamazām pagriežas rietumu virzienā un tajā ietek Ketas upe. Hantu-mansu autonomajā apvidū upes krastos atrodas Ņižņevartovska, Surguta, Ņeftejuganska un vēl dažas lielas pilsētas. Pēc Hantimansijskas pilsētas upe pagriežas uz ziemeļiem, turklāt jau šajā vietā Obai sākas delta. Netālu no Obas ietekas Obas līcī, tās krastos atrodas Saleharda. Pēc šīs vietas upe krietni paplašinās un ietek Obas līcī. Vikikrātuvē par šo tēmu ir pieejami multivides faili. Skatīt: Oba. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Austrumeiropas enciklopēdijas raksts (vāciski)