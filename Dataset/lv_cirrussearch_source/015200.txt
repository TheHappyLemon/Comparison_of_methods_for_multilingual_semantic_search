Mistasini ezers (franču: Lac Mistassini) ir pēc platības lielākais dabiskais ezers Kvebekas provincē Kanādā. Atklāts 1672. gadā. Ap ezeru atrodas plaši egļu, bērzu, priežu un baltegļu meži, šeit darbojas mežrūpniecības industrija. Ap ezeru atrodas Kanādā lielākās melleņu plantācijas. Ezera dienvidu galā atrodas krī indiāņu pilsētiņa Mistisini. Ezera nosaukums cēlies no krī valodas apzīmējuma mista assini — ‘liels akmens’, kas attiecas uz 3 m augstu ledāja atstātu akmeni pie ezera iztekas Rupertas upes sākuma. Salu virkne ezeru gandrīz pārdala divās daļās. Ezerā manīti saldūdens Ungavas roņi, tas ir bagāts ar zivīm. «Bonjour Québec.com: Festival du bleuet de Dolbeau-Mistassini». Arhivēts no oriģināla, laiks: 2007. gada 29. septembrī. Skatīts: 2011. gada 7. oktobrī. «Lac Mistassini» (French). Commission de toponymie du Québec. Arhivēts no oriģināla, laiks: 2011-06-10. Skatīts: 2010-05-28.