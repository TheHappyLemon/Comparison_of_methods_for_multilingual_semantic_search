Lūks Teodors Voltons (angļu: Luke Theodore Walton: dzimis 1980. gada 28. martā Sandjego, Kalifornijas štatā, ASV) ir bijušais amerikāņu basketbolists, pēc spēlētāja karjeras beigām — treneris. Spēlēja vieglā uzbrucēja pozīcijā. Lielāko daļu spelētāja karjeras aizvadījis Losandželosas "Lakers", divreiz kļūdams par NBA čempionu. Pēdējā komanda, ko vadījia kā galvenais treneris, bija Nacionālās basketbola asociācijas (NBA) klubs Sakramento "Kings" 2021. gadā. 2023. gadā ir viens no Klīvlendas "Cavaliers" galvenā trenera asistentiem. L. Voltona tēvs Bils Voltons arī ir bijis basketbolists, uzņemts basketbola slavas zālē. Lūks kopā ar savu tēvu kļuva par pirmo tēvu un dēlu, kuriem katram ir izdevies izcīnīt vismaz 2 NBA čempionu titulus: Bils tos izcīnīja 1977. un 1986. gadā, Lūks — 2009. un 2010. gadā. L. Voltonam pieder restorāns Manhetenbīčā, Kalifornijā. 2006. gadā viņš piedalījās ziepju operas The Young and the Restless filmēšanā. 2003. gada NBA draftā L. Voltonu ar kopējo 32. kārtas numuru otrajā kārtā izraudzījās Losandželosas "Lakers". "Lakers" sastāvā aizvadīja lielāko daļu spēlētāja karjeras (9 sezonas), divreiz kļūdams par NBA čempionu (2009, 2010). 2012. gada martā tika aizmainīts uz Klīvlendas "Cavaliers" kopā ar Džeisonu Kapono maiņas darījumā pret Ramonu Sešonu, Kristianu Ejengu un NBA drafta pirmās kārtas izvēles tiesībām. Nākamajā sezonā beidza spēlētāja karjeru. Pirmo trenera pieredzi guvis koledžu basketbolā vēl aktīvas spēlētāja karjeras laikā, izmantojot 2011. gada NBA lokautu. Pēc karjeras beigām kļuva par D Līgas komandas Losandželosas "D-Fenders" treneri. 2014. gadā pievienojās Goldensteitas "Warriors" treneru komandai un, būdams trenera asistents, 2015. gadā izcīnīja savu trešo NBA čempiontitulu — pirmo kā treneris. Nākamās sezonas sākumā L. Voltons aizvietoja komandas galveno treneri Stīvu Kerru, kuram bija veselības problēmas. Šajā laikā "Warriors" izcīnīja 16 uzvaras sezonas pirmajās 16 spēlēs, kas ir jauns NBA rekords. 2016. gadā kļuva par savas spēlētāja karjeras svarīgākā kluba Losandželosas "Lakers" galveno treneri, bet 2019. gada pavasarī pārņēma Sakramento "Kings" vadību. 2021. gada novembrī, ņemot vērā pieticīgos komandas rezultātus, L. Voltonu atbrīvoja no "Kings" galvenā trenera amata. Kopš 2022. gada maija L. Voltons ir viens no Klīvlendas "Cavaliers" galvenā trenera J. B. Bikerstafa asistentiem. Tomasson, Chris. «Bill Walton "I'm Back In The Game Of Life"». NBA.FanHouse.com, 2010-06-15. Arhivēts no oriģināla, laiks: 2011-02-25. Skatīts: 2010-06-26. Arhivēts 2011-02-25 Wayback Machine vietnē. Joey's Smokin BBQ — Learn more about investment opportunities Walton to make acting debut on 'Young and Restless' Vikikrātuvē par šo tēmu ir pieejami multivides faili. Skatīt: Lūks Voltons. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Eurobasket trenera(-es) profils (angliski) ESPN NBA profils (angliski) RealGM Basketball profils (angliski)