Varēns Bragijs (franču: Warren Barguil; dzimis 1991. gada 28. oktobrī) ir Francijas šosejas riteņbraucējs, pārstāv Arkéa–Samsic komandu. Bargija lielākie panākumi ir divas uzvaras 2013. gada Vuelta a España posmos un divas uzvaras 2017. gada Tour de France posmos. Bargijs profesionāļa karjeru uzsāka 2011. gadā, pārstāvot Bretagne-Schuller kā stažieris. Pārstāvot šo komandu viņš uzvarēja Tour de l'Avenir 8. posmā un kopvērtējumā ierindojās piektajā vietā. Nākamajā gadā viņš kā stažieris startēja Argos-Shimano komandā. Tā bija veiksmīga sezona un viņa izdevās uzvarēt Tour de l'Avenir kopvērtējumā un izcīnīt otro vietu Tour des Pays de Savoie. 2013. gadā Bargijs pievienojās pastāvīgi komandai. Tobrīd 21. gadu vecais braucējs uzvarēja Vuelta a España 13. un 16. posmā. Bargijs bez šīm uzvarām izcīnīja arī ceturto vietu Rund um Köln un 8. vietu Grand Prix d'Ouverture La Marseillaise sacensībās. Savās pirmajā Tour de France sacensībās viņš finišēja kopvērtējuma 14. vietā. 2016. gada 23. janvārī Bargijs kopā ar pieciem citiem Team Giant–Alpecin komandas biedriem cieta satiksmes negadījumā, kad viņus Spānijas treniņnometnes laikā notrieca auto, kas iebrauca pretējā braukšanas joslā. Visi braucēji bija stabilā kondīcijā. Bargijs finišēja 6. vietā Ljēža—Bastoņa—Ljēža un 8. vietā Giro di Lombardia viendienas sacensībās. Bargijs Tour de France sacensību 9. posmā pārņēma vadību kalnu klasifikācijā, šajā posmā fotofinišā Šamberī zaudējot Rigoverto Uranam. Viņš uzvarēja 13. posmā, četru sportistu sprinta finišā Fuā pārspējot Nairo Kintanu, Alverto Kontadoru un Mikelu Landu; tā bija viņa pirmā uzvara Tour de France posmā un viņš kļuva arī par pirmo francūzi, kurš uzvarējis Tour de France posmā Bastīlijas dienā kopš Davida Monkutjē 12. posma uzvaras 2005. gadā. Bargijs uzvarēja arī 18. posmā, kas finišēja hors catégorie kāpumā Col d'Izoard kalnu pārejā. Pēc šī posma Bargijs kalnu klasifikācijā bija ieguvis nesadeldējamu 89 punktu pārsvaru pār otrajā vietā esošo Primožu Rogliču. Team Sunweb Bargiju izmeta no komandas pirms Vuelta a España astotā posma. Pēc septītā posma Bargijs bija kopvērtējuma 13. vietā, 1:43 aiz līdera Krisa Frūma. Komandas vadība to pamatoja ar domstarpībām par komandas mērķiem un taktiku; viņš vēlējās sev brīvu lomu kalnainajos posmos un tas radīja vairākas domstarpības komandā, to skaitā viņa atteikšanās klausīt komandas rīkojumiem un nepagaidīt komandas līderi Vilko Keldermanu pēc sadurtas riepas septītajā posmā, tā rezultātā zaudējot laiku. Pirms 2018. gada sezonas Bargijs pievienojās UCI Professional Continental komandai Fortuneo–Samsic, parakstot triju gadu līgumu. 2019. gada jūnijā uzvarēja Francijas čempionātā grupas braucienā. William Fotheringham. «Will anyone stop Chris Froome winning the Tour de France again?». theguardian.com, 2015. gada 13. jūlijs. Skatīts: 2015. gada 13. jūlijs. «Warren Barguil  » Team Sunweb». Skatīts: 2014. gada 22. jūlijs. «Barguil signs for Fortuneo-Oscaro». Cyclingnews.com (Immediate Media Company). 2017. gada 2. augusts. Skatīts: 2018. gada 4. janvāris. «John Degenkolb and Warren Barguil among six Giant-Alpecin cyclists hospitalised after being hit by a car». Irish Independent. 2016. gada 23. janvāris. «Tour de France: Uran wins stage 9 in photo finish». www.cyclingnews.com. 2017. gada 9. jūlijs. Arhivēts no oriģināla, laiks: 2018. gada 16. jūlijā. Skatīts: 2017. gada 17. jūlijā. «Tour de France: Barguil victorious in short, chaotic stage to Foix». www.cyclingnews.com. 2017. gada 14. jūlijs. Arhivēts no oriģināla, laiks: 2017. gada 16. jūlijā. Skatīts: 2017. gada 17. jūlijā. «Tour de France 2017: Chris Froome stays second as France's Barguil wins on Bastille Day». BBC. 2017. gada 14. jūlijs. «Tour de France 2017, stage 13: Warren Barguil triumphs for France on Bastille Day while Fabio Aru holds onto yellow jersey». The Daily Telegraph. 2017. gada 14. jūlijs. «Tour de France: Barguil wins on the Izoard - Froome survives final mountain test in yellow, Bardet gets over Uran». www.cyclingnews.com. 2017. gada 20. jūlijs. Arhivēts no oriģināla, laiks: 2018. gada 18. novembrī. Skatīts: 2019. gada 5. februārī. «Tour de France 2017: Chris Froome in control, Warren Barguil wins stage 18». BBC. 2017. gada 20. jūlijs. «Vuelta a Espana 2017: Warren Barguil ejected by Team Sunweb». BBC. 2017. gada 26. augusts. «Sunweb send Barguil home from Vuelta after disagreements over tactics». ww.cylcingnews.com. 2017. gada 26. augusts. Vikikrātuvē par šo tēmu ir pieejami multivides faili. Skatīt: Varēns Bargijs. Olympedia profils (angliski) The Sport.org profils (angliski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)