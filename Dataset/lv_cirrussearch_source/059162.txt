Luiss Migels Fernandess Toledo (franču: Luis Miguel Fernández Toledo, dzimis 1959. gada 2. oktobrī) ir spāņu izcelsmes Francijas futbola treneris un bijušais futbolists, spēlēja pussarga pozīcijā, bijis Francijas futbola izlases dalībnieks. Fernandess ir dzimis Spānijā. Deviņu gadu vecumā pārcēlies uz Franciju un 1981. gadā ieguvis Francijas pilsonību. Savu karjeru sācis Paris Saint-Germain komandā, kur arī nospēlējis lielāko daļu savas karjeras. Kopā ar Parīzes komandu viņš izcīnīja vienu Division 1 titulu un divus Coupe de France. Vēlāk spēlējis citā Parīzes komandā RC Paris un Cannes komandā. 1985. gadā atzīts par Francijas gada futbolistu. Ar Francijas futbola izlasi uzvarējis 1984. gada Eiropas čempionātā. Piedalījies arī 1992. gada Eiropas čempionātā un 1986. gada FIFA Pasaules kausā. 1992. gadā kļuvis par treneri. Savu trenera karjeru sācis Cannes komandā, vēlāk vadījis arī Paris Saint-Germain. Fernandesa vadībā Paris Saint-Germain komanda izcīnīja vienu Coupe de France, vienu UEFA Kausu ieguvēju kausu un vienu UEFA Intertoto kausu. Trenējis arī komandas Spānijā, Katarā un Izraēlā. Bijis Izraēlas un Gvinejas futbola izlases galvenais treneris. Paris Saint-Germain Division 1: 1985–86 Coupe de France: 1981–82, 1982–83 Francija Eiropas čempionāts: 1984 Individuālie sasniegumi Francijas gada futbolists: 1985 Paris Saint-Germain Coupe de France: 1994–95 Coupe de la Ligue: 1994–95 Trophée des Champions: 1995 UEFA Kausu ieguvēju kauss: 1995–96 UEFA Intertoto kauss: 2001 Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)