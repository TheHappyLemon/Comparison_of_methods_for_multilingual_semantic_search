Zorans Živkovičs (serbu: Зоран Живковић, serbhorvātu: Zoran Živković; izrunā: [zɔ̌ran ʒǐːv̞kɔv̞it͡ɕ], dzimis 1948. gada 5. oktobrī) ir serbu rakstnieks, universitātes profesors, esejists, pētnieks, izdevējs un tulkotājs. Žikoviča darbi ir tulkoti 20 valodās, viņam piešķirta Pasaules fantāzijas balva (World Fantasy Award for Best Novel). 1973. gadā Zorans Živkovičs absolvēja Belgradas Universitātes Filoloģijas fakultātes Salīdzinošās literatūras nodaļu. 1979. gadā viņš ieguva maģistra grādu ar darbu “Antropomorfisms un pirmā kontakta motīvs Artura Klārka darbos” (“Antropomorfizam i motiv prvog kontakta u delima Artura Klarka”), bet 1982. gadā tajā pašā universitātē ieguva doktora grādu. Viņa disertācijas tēma bija "Zinātniskās fantastikas kā mākslinieciskās prozas žanra parādīšanās" ("Nastanak naučne fantastike kao žanra umetničke proze"). No septiņdesmito gadu vidus līdz deviņdesmito gadu sākumam Živkovičs bija cieši saistīts ar zinātnisko fantastiku. Viņš bija arī izdevējs, tulkotājs (tulkojis vairāk nekā 70 grāmatas, galvenokārt no angļu valodas), esejists, pētnieks (veidojot lielu, bagātīgi ilustrētu, divu sējumu zinātniskās fantastikas enciklopēdiju) un TV raidījumu vadītājs (vadīja televīzijas apskatu sēriju par zinātniskās fantastikas kinofilmām). Živkovičs ir ieguvis vairākas literārās balvas par saviem daiļliteratūras darbiem - 1994., 2003., 2007., 2014. un 2015. gadā. Divus no Živkoviča stāstiem kā radioraidījumus varēja noklausīties BBC: "The Train" (2005) un "Alarm Clock on the Night Table" (2007). Prestižais ASV literārais žurnāls World Literature Today 2011. gada novembra / decembra numura īpašā sadaļā iepazīstināja ar Živkoviča darbiem. No 2007. līdz 2017. gadam Živkovičs bija Belgradas Universitātes Filoloģijas fakultātes profesors, kur viņš pasniedza radošo rakstniecību. 2011. gadā viņš bija radošās rakstniecības darbnīcas (Radionica za kreativnog pisanja „PričArt”) iniciators. 2019. gadā viņa apkopotie darbi tika publicēti angļu valodā ASV. Uz 2020. gadu viņa darbi bijuši tulkoti 20 valodās. Michael Dirda. «The narrative seductiveness of Zoran Zivkovic». Washington Post, 2016. gada 14. decembris. Skatīts: 2017. gada 2. decembris. «Geopoetika | Zoran Živković». www.geopoetika.com. Arhivēts no oriģināla, laiks: 2020-07-26. Skatīts: 2020-08-07. About Zoran Zivković, official website About „PričArt”, Interview with the lecturers Violeta Ivković, Dejana Todorović and Dragan Dimitrijević, webmagazine Helly Cherry, retrieved on 2018-10-24. «Živković: Moja sabrana dela objavljena u SAD, u Srbiji to prošlo neprimećeno». N1 Srbija (sr-Latn). Arhivēts no oriģināla, laiks: 2020-02-15. Skatīts: 2020-08-07. «Prof. dr Zoran Živković: ,,Nisam rekao poslednju proznu reč" – Tvoj Magazin» (bs-BA). Skatīts: 2020-08-05. Official web site Talented Dreamer, an appreciation of the fiction of Zoran Živković by Tamar Yellin The Motif of First Contact in Arthur C. Clarke's SF Works, an excerpt from Zoran Živković's Master's thesis at Fantastic Metropolis Utopia in Childhood's End by Arthur C. Clarke, at Fantastic Metropolis World Literature Today Arhivēts 2012. gada 18. augustā, Wayback Machine vietnē., November–December 2011 Boomtron.com, from 2007.