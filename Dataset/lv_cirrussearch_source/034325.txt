Hjū Glāss (angļu: Hugh Glass, dzimis 1783. gadā, miris 1833. gadā) bija amerikāņu mednieks, medību pavadonis, slazdu licējs un pētnieks. Dzimis Pensilvānijā, skotu-īru ieceļotāju ģimenē. Glāss pētīja Misūri upes augšteci un Plates upi. Atpazīstamību Glāss iemantoja ar savu neticamo izdzīvošanu pēc tam, kad viņš bija smagi cietis no grizlilāča uzbrukuma, un viņa ceļa biedri viņu bija atstājuši mežā nomirt, pārliecināti, ka viņam nav nekādu izredžu izdzīvot. Glāsa dzīves stāsts ir ekranizēts divās pilnmetrāžas filmās: Man in the Wilderness (1971) ar Ričardu Herisu galvenajā lomā, un "Cilvēks, kurš izdzīvoja" (2015), kurā Hjū Glāsu atveido Leonardo Di Kaprio. Par šo lomu viņš ieguva Amerikas Kinoakadēmijas balvu, BAFTA kino balvu un Zelta globusa balvu. Abās filmās ir parādīts Glāss, kurš būdams smagi ievainots, tomēr spēja noiet 200 jūdzes līdz Kijovas fortam Dienviddakotā, kad citi kažokādu mednieki atstāja viņu vienu bez pārtikas un ieročiem ģenerāļa Ešlija ekspedīcijas laikā 1823. gadā. Lai gan stāsts ir ļoti populārs, tā patiesums tiek apšaubīts. Pirmo reizi tas tika iespiests 1825. gadā Filadelfijas literatūras žurnālā The Portfolio kā literārs darbs. Vēlāk tas tika pārdrukāts vairākās citās avīzēs. Lai arī darbs tika publicēts anonīmi, vēlāk noskaidrojās, ka tā autors ir Džeimsa Hols, The Portfolio redaktora brālis. Tā kā Hjū Glāss pats stāstu nav rakstījis, tiek apšaubīts tā patiesums. Tomēr gadu gaitā šis nelielais stāsts ir pārtapis par leģendu. Jim Keys. «Hugh Glass: Mountain Man». The History Herald. Skatīts: 2016. gada 23. janvāris. «Hugh Glass, mountain man: ‘Revenant’ tale intertwines with Montana history». The Montana Standard. Skatīts: 2016. gada 23. janvāris. «Biographical Notes: Hugh Glass». Wandering Lizard California. Arhivēts no oriģināla, laiks: 2006. gada 8. maijā. Skatīts: 2016. gada 23. janvāris. «Hugh Glass: American frontiersman Biography». Britannica. Skatīts: 2016. gada 25. februāris. «Best served cold: the terrifying true story behind The Revenant». The Telegraph. Skatīts: 2016. gada 1. marts. Todd, Edgeley W (Winter 1955). "James Hall and the Hugh Glass Legend" (PDF). American Quarterly (The Johns Hopkins University Press) 7 (4): 362-370. Atjaunināts: June 17, 2016.