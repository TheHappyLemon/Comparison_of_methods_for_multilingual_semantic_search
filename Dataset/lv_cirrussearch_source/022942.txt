Manats (azerbaidžāņu: manatı) ir Azerbaidžānas nacionālā valūta. Valūtas ISO 4217 kods ir AZN. Viens manats sīkāk dalās 100 gepikos (qəpik). Manata simbols ir . Šī simbola unikods ir U+20BC. Dažreiz izmanto arī saīsinājumus m. vai man. Vārds ‘manats’ ir radies no krievu vārda монета (monēta)[nepieciešama atsauce] un PSRS laikā azerbaidžāņu, kā arī turkmēņu un gruzīnu valodā ar to apzīmēja arī rubļus. Manatus izmantoja Azerbaidžānas Demokrātiskajā Republikā no 1919. līdz 1923. gadam. Otrreiz manats tika laists apgrozībā 1992. gada 15. augustā, kad tas Azerbaidžānā nomainīja Padomju Savienības rubļus. Tā ISO 4217 kods bija AZM. 2006. gada 1. janvārī tika laisti apgrozībā jaunie manati (kods:AZN). Viens jaunais manats bija 5000 vecie manati. Azerbaidžānas manats (Banknotes) (angliski) (vāciski) (franciski)