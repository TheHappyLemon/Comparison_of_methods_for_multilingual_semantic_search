Pihajegi (igauņu: Pühajõgi), arī Edize (igauņu: Ädise, Edise) ir upe Igaunijas ziemeļaustrumos, Austrumviru apriņķī. Pihajegi nosaukums latviski tulkojams kā Svētupe. Pihajegi garums - 28 km. Tā sākas Kohtlas pagastā, 6 km uz dienvidaustrumiem no Amulas ciema un ietek Narvas līci, Narvas upes ietekas Somu līcī ielokā. No Amulas līdz Kotinukas ciemam (bijušās Kukruzes muižas teritorijā) Pihajegi gultne ir regulēta un tā virzās dienvidaustrumu virzienā. Jehvi pilsētas austrumos Pihajegi veido sateci ar Tammiku grāvi, tālāk, veidojot līkumotu gultni, virzās paralēli Tallinas-Narvas šosejai austrumu virzienā. Oru tuvumā veido sateci ar Vasaveres upi un pagriežas uz ziemeļiem, turpinot ceļu līdz Toilai, kur ietek Narvas līcī. Pēdējos 4 km pirms ieteces līcī upe tek pa gleznainu ieleju ar stāviem kaļķakmens krastiem, kas kopš 1936. gada ir Oru dabas lieguma (parka) teritorija. Agrāk Pihajegi bija raksturīga lašu un foreļu populācija, kas pēc fosforītu ieguves uzsākšanas un sekojošās gruntsūdeņu piesārņošanas gājusi bojā. Pihajegi ir vairākas nelielas pietekas — pārsvarā strauti un grāvji. Kohtla-Jerves grāvis (Kohtla-Järve) Tammiku grāvis (Tammiku) Rausveres upe (Rausvere) — 10 km Vasaveres upe (Vasavere) — 13 km Megaras strauts (Mägara) — 12.1 km Pihajegi ieleja pie Toilas. Pihajegi ieleja pie Toilas. Pihajegi Toilā. Pihajegi Oru parka teritorijā. [1] Pihajegi upes apraksts (igauniski) [2] Arhivēts 2013. gada 6. aprīlī, Wayback Machine vietnē. Pihajegi. Eesti entsüklopeedia. (igauniski) [3] Arhivēts 2013. gada 10. maijā, Wayback Machine vietnē. Oru dabas liegums. Eesti entsüklopedia. (igauniski)