Frančesko Kalcona (itāļu: Francesco Calzona; dzimis 1968. gada 24. oktobrī Vibo Valentijā) ir itāļu futbola treneris un bijušais futbolists. Kopš 2022. gada augusta ir Slovākijas futbola izlases galvenais treneris, kopš 2024. gada februāra arī A sērijas kluba Napoli galvenais treneris. Futbolista karjeras laikā Kalcona spēlēja pussarga pozīcijā, pārstāvēja klubu Arezzo. Aizvadījis trīs spēles B sērijā. Pēc spēlētāja karjeras beigām viņš strādāja par kafijas pārdevēju un paralēli trenēja amatieru komandas. 1999. gadā pēc atkāpšanās no Tegoletto trenera amata Kalzona ieteica citam amatieru trenerim Maurīcio Sarri ieņemt viņa vietu. Kopš tā laika sākās speciālistu draudzība, un Kalzona bija Sarri asistents daudzās komandās, tostarp Napoli. Vēlāk viņš pievienojās Eusebio Di Frančesko treneru štābam Cagliari, bet 2021.—2022. gada sezonā atgriezās Napoli un strādāja Lučāno Spalleti vadībā. 2022. gada 30. augustā Kalcona tika apstiprināts par Slovākijas futbola izlases galveno treneri. Viņa vadībā Slovākijas izlase kvalificējās 2024. gada Eiropas čempionāta finālturnīram. 2024. gada februārī Kalcona tika iecelts par A sērijas kluba Napoli galveno treneri. «Francesco Calzona, da venditore di caffè ad allenatore in Serie A continua». calcio.fanpage.it (itāļu). 2014. gada 28. septembris. Skatīts: 2023. gada 17. oktobrī. «Potvrdené! Slovenská reprezentácia má nového trénera». sport.aktuality.sk (slovāku). 2022. gada 30. augusts. Skatīts: 2023. gada 17. oktobrī. «"Napoli" pirms spēles pret Barselonu atlaiž treneri un nolīgst Slovākijas izlases vadītāju». sportacentrs.com. 2024. gada 19. februāris. Skatīts: 2024. gada 24. februārī. WorldFootball profils (angliski) Transfermarkt spēlētāja profils (angliski) Transfermarkt trenera profils (angliski)