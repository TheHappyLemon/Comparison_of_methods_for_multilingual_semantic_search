Jānis Jaks (dzimis 1995. gada 22. augustā Rīgā) ir latviešu hokejists, spēlē aizsarga pozīcijā, Latvijas hokeja izlases dalībnieks. Pašlaik (2023) pārstāv Čehijas Ekstralīgas komandu HC Litvinov. Jaka pirmais treneris bija Ralfs Bukarts. Karjeru sācis SK Rīga 18 kluba sastāvā, ar kuru 2009.—2010. gada sezonā spēlēja Latvijas U-18 čempionātā. 2011.—2012. gada sezonā debitējis Latvijas čempionātā HS Rīga sastāvā. 2012.—2013. un 2013.—2014. gada sezonas pārsvarā aizvadīja Jaunatnes hokeja līgas klubā HK Rīga. 2014. gadā Jaks devās uz Ziemeļameriku, kur turpmākās divas sezonas aizvadīja NAHL. No 2016. līdz 2020. gadam studēja un spēlēja NCAA čempionātā. 2020. gada marta nogalē noslēdza viena gada līgumu ar Amerikas hokeja līgas komandu Beikersfīldas "Condors", taču augustā pievienojās KHL klubam Rīgas "Dinamo". 2021. gadā atgriezās AHL. 2014. gadā debitējis nacionālajā izlasē, tika iekļauts Latvijas sastāvā startam 2014. gada pasaules čempionātā. Čempionāta laikā Jaks laukumā devās trīs spēlēs. Spēlējis arī 2017. un 2019. gada pasaules čempionātos. Pārstāvējis Latvijas jaunatnes izlases vairākos Pasaules čempionātos. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski)