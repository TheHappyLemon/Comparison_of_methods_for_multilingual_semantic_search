Sila ķirzaka (Lacerta agilis) ir ķirzaku ģints rāpulis. Tas dzīvo lielākajā daļā Eiropas teritorijas un Āzijas rietumos. Sila ķirzakas izplatība gan ir diezgan nevienmērīga, tāpēc daudzās Eiropas valstīs sila ķirzaka ir iekļauta apdraudēto sugu sarakstā. Sila ķirzakas garums var sasniegt 20—25 centimetrus. Tā parasti mājo smilšainās mežmalās vai izcirtumos, priežu kāpās. Sila ķirzaka olas dēj smiltīs, kur tās saglabājas vajadzīgajā temperatūrā līdz izšķilšanās brīdim. Sila ķirzaka ir ierakstīta Latvijas Sarkanās grāmatas 4. kategorijā. 2023. gadā sila ķirzaka, kopā ar pļavas ķirzaku, tika atzīta par Gada dzīvnieku. Michael Allaby. «Lacertidae». A Dictionary of Zoology. Oxford University Press, Encyclopedia.com, 1999. Skatīts: 2008-12-14. (angliski) Rāpuļi, latvijasdaba.lv. Atjaunots: 2013-02-17 Vikikrātuvē par šo tēmu ir pieejami multivides faili. Skatīt: Lacerta agilis. Latvijas Daba informācija