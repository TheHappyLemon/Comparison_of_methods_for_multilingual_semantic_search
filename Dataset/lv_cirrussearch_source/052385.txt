Votīva baznīca (vācu: Votivkirche) ir 19. gadsimta vidus neogotiska katoļu baznīca Austrijas galvaspilsētas Vīnes Alzergrundas rajonā netālu no Ringštrāses. Baznīca uzcelta vietā, kur 1853. gada 18. februārī ungāru nacionālists atentātā sadūra Austrijas imperatoru Franci Jozefu I. Projekts tika izvēlēts konkursā, kurā uzvarēja Heinrihs fon Ferstels. Baznīca atgādina Svētā Stefana katedrāli, tomēr starp to celtniecības sākumu ir vairāk nekā 700 gadu. Baznīca cieta Otrā pasaules kara bombardēšanās, pēc tam atjaunota. Vikikrātuvē par šo tēmu ir pieejami multivides faili. Skatīt: Votīva baznīca. Encyclopædia Britannica raksts (angliski) Oficiālā tīmekļa vietne