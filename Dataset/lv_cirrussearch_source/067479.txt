Hasavjurta (kumiku: Хасав-юрт, čecenu: Хаси-эвл, avāru: Хасавюрт) ir pilsēta Krievijā, Dagestānas Republikā. 2021. gadā pilsētā dzīvoja vairāk nekā 155 tūkstoši iedzīvotāju. Hasavjurta atrodas 86 km no Makačkalas. Pilsētas etniskais sastāvs ir daudzveidīgs. 2010. gadā pilsētā dzīvoja 30,66% avāru, 28,46% čečenu, 28,11% kumiku, 4,07% dargu, 3,33% laku, 2,27% krievu un 1,60% lezginu. Lielākā daļa iedzīvotāju ir musulmaņi. 1996. gada augusta beigās Hasavjurtā Aslans Mashadovs un Krievijas Drošības padomes sekretārs Aleksandrs Ļebedjs parakstīja vienošanos par karadarbības pārtraukšanu Čečenijā un pakāpenisku Krievijas karaspēka izvešanu no republikas. Pēc Hasavjurtas vienošanās Čečenijas teritorijā tika pārtraukta karadarbība. Pirmais Čečenijas karš beidzās. Vikikrātuvē par šo tēmu ir pieejami multivides faili. Skatīt: Hasavjurta. Encyclopædia Britannica raksts (angliski) Krievijas Lielās enciklopēdijas raksts (krieviski)