Ķīnas Grand Prix (ķīniešu: 中国大奖赛; piņjiņs: Zhōngguó Dàjiǎngsài) ir ikgadēja Pirmās formulas Grand Prix izcīņa, kas notiek Ķīnā. Ķīnas Grand Prix izcīņa pirmo reizi norisinājās 2004. gadā un kopš tā laika regulāri tiek rīkota Šanhajas starptautiskajā trasē Šanhajā. Pašreizējās līgumsaistības ar Šanhajas trases vadību beidzas 2017. gada beigās. Pagaidām sekmīgākais braucējs Ķīnas Grand Prix izcīņās ir britu pilots Luiss Hamiltons, kurš šeit ir uzvarējis veselas 4 reizes. Turpretim komandu kopvērtējumā visvairāk uzvaru šeit ir izdevies izcīnīt Ferrari un Mercedes vienībām, kurām abām kopumā šeit ir pa 4 uzvarām. Pašreizējais Ķīnas Grand Prix uzvarētājs ir vācu pilots Niko Rosbergs, kurš šeit uzvarēja 2016. gadā. Savukārt komandu konkurencē pašreizējie un aizstāvošie uzvarētāji ir Mercedes vienība, kas šeit ir triumfējusi jau pēdējos trīs gadus pēc kārtas (2014, 2015, 2016). Tiek paredzēts, ka 2017. gada Ķīnas Grand Prix izcīņa norisināsies 9. aprīlī un kalpos par sezonas 2. posmu. Minēti tikai uzvarētāji tajos Grand Prix, kas aizvadīti F1 sezonu ietvaros. F1 Grand Prix saraksts Šanhajas trase Frankie Mao. «Analysis: Why the Chinese Grand Prix is here to stay». motorsport.com, 2016. gada 23. aprīlis. Skatīts: 2016. gada 31. decembris. Adam Cooper. «Nico Rosberg, Mercedes make it three in a row with F1 Chinese Grand Prix victory». autoweek.com, 2016. gada 17. aprīlis. Arhivēts no oriģināla, laiks: 2016. gada 23. jūnijā. Skatīts: 2016. gada 31. decembris. "FIA confirms 2017 calendar". formula1.com. F1 administrācija. November 30, 2016. Aplūkots 25.12.2016. Šanhajas trases oficiālā mājaslapa (angliski)