Mels Kolumsils Džerards Gibsons (angļu: Mel Columcille Gerard Gibson; dzimis 1956. gada 3. janvārī Ņujorkas štatā, ASV) ir ASV un Austrālijas kinoaktieris, kinorežisors, kinoproducents un scenārists. Par filmu "Drošsirdis" (1995) ieguvis divas Amerikas Kinoakadēmijas balvas (kā režisors un kā viens no producentiem), kā arī Zelta globusa balvu. Attēlojis lomas tādās pazīstamās filmu sērijās kā "Trakais Makss" (Mad Max) un "Nāvējošais ierocis" (Lethal Weapon), kā arī filmās Gallipoli (1981), The Bounty (1984), "Maveriks" (Maverick, 1994), "Izpirkums" (1996), "Konspirācijas teorija" (Conspiracy Theory, 1997), "Ko vēlas sievietes" (2000), "Patriots" (2000), "Zīmes" (2002), "Bebrs" (2011), "Trakās brīvdienas" (Get the Gringo, 2012), "Prāta trauslā robeža" (2019). Ievērību guvušas Gibsona režisētās filmas "Kristus ciešanas" (2004), "Apokalipse" (Apocalipto, 2006), "Kauja par Heksoridžu" (2016). Vikikrātuvē par šo tēmu ir pieejami multivides faili. Skatīt: Mels Gibsons. IMDb profils (angliski) AllMovie profils (angliski) Box Office Mojo profils (angliski)