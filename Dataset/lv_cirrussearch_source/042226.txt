Hamburgas Svētā Miķeļa baznīca (vācu: St. Michaelis zu Hamburg) ir jaunākā no piecām Hamburgas centra baznīcām. Hamburgieši to sauc vienkārši par Miķeli (Michel). Svētās Miķeļa baznīcas tornis ilgu laiku bija pirmais Hamburgas pilsētas tornis, ko ieraudzīja jūrasbraucēji, iebraucot Elbas upes grīvā. Tā tas kļuva par Hamburgas galveno atpazīšanas zīmi. Sākumā tā bija baznīca nabagiem, kuri dzīvoja pilsētas nomalē (Neustadt), bet vēlāk kļuva par galveno pilsētā. Baznīca ir pārbūvēta vairākas reizes. Pirmā baznīca uzcelta 1669. gadā, bet pilnībā nodegusi 1756. gadā. Otrā baznīca sākta celt 1762. gadā un pilnībā pabeigta 1786. gadā. Šīs baznīcas forma saglabāta mūsdienās, kaut gan baznīca vairākas reizes pārbūvēta. Pirmoreiz pēc ugunsgrēka 1906. gadā, tad 1912. gadā, kā arī pēc bombardēšanām 1944. un 1945. gadā. Hamburgas Svētā Miķeļa baznīca tiek atzīta par vissvarīgāko protestantu baroka celtni Ziemeļvācijā. Baznīcas sēdvietu skaits ir 2500. Virs baznīcas portāla atrodas neogotiskā virse'nģeļa Miķeļa bronzas statuja, kurš nogalina velnu. Baznīcas tornis ir 132 metrus augsts, tajā ir ierīkots skatu laukums 82 metru augstumā. Tur iespējams nokļūt gan kāpjot pa kāpnēm, gan braucot ar liftu. Vikikrātuvē par šo tēmu ir pieejami multivides faili. Skatīt: Hamburgas Svētā Miķeļa baznīca. Encyclopædia Britannica raksts (angliski)