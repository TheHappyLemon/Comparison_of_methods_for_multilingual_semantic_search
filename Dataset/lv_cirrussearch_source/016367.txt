Altajs (krievu: Алтай; ķīniešu: 阿尔泰山脉; piņjiņs: Ā'ěrtài Shānmài; kazahu: Алтай таулары; mongoļu: Алтайн нуруу — no tjurku "Zelta (svētie) kalni"), ir kalnu sistēma Centrālāzijā. Atrodas Krievijas, Kazahstānas, Mongolijas un Ķīnas teritorijā. Austrumos Altajs saplūst ar Sajāniem un Hangaju, dienvidos pāriet Gobi plakankalnē, pārējās debespusēs Altaju norobežo līdzenumi. Altajā sākas vairākas lielas upes, arī uz ziemeļiem plūstošās Oba un Irtiša. Kalnu sistēmas augstākais punkts ir 4506 m augstā Beluha uz Krievijas Federācijas Altaja Republikas un Kazahstānas robežas. Beluha Katuņa Vikikrātuvē par šo tēmu ir pieejami multivides faili. Skatīt: Altajs. Encyclopædia Britannica raksts (angliski) Krievijas Lielās enciklopēdijas raksts (krieviski)