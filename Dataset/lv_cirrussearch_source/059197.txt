Šehars Surja Gangulī (bengāļu: সূর্য্যশেখর গঙ্গোপাধ্যায়; dzimis 1983. gada 24. februārī, Kolkatā) ir Indijas starptautiskais lielmeistars šahā (2003). 2002. gadā izcīnījis bronzas medaļu Pasaules junioru šaha čempionātā. No 2003. līdz 2008. gadam sešas reizes pēc kārtas uzvarējis Indijas šaha čempionātā. Āzijas šaha individuālajos čempionātos izcīnījis pilnu medaļu komplektu: zeltu (2009), sudrabu (2015) un bronzu (2001). Daudzu starptautisko šaha turnīru uzvarētājs, tajā skaitā uzvarējis Bangkokā (2016), Kanberā (2017), Hunaņā (2019). Pārstāvējis Indijas komandu lielākajos komandu šaha turnīros: Pasaules šaha olimpiādēs piedalījies 6 reizes (2000-2010); Pasaules komandu šaha čempionātā piedalījies 2 reizes (2010-2011). Komandu vērtējumā izcīnījis bronzas (2010) medaļu, bet individuālajā - zelta (2010) medaļu; Āzijas valstu komandu šaha čempionātā piedalījies 4 reizes (2003-2009). Komandu vērtējumā izcīnījis 2 zelta (2005, 2009) un 2 sudraba (2003, 2008) medaļas. Individuālajā vērtējumā izcīnījis 2 zelta (2005, 2009) un sudraba (2008) medaļas; Āzijas spēlēs telpās komandu šaha čempionātā piedalījies 2007. gadā un komandu vērtējumā izcīnījis sudraba medaļu. 2021. gada novembrī Rīgā ierindojies 88. vietā 2021. gada "FIDE Chess.com Grand Swiss" turnīrā. Par panākumiem turnīros FIDE 2000. gadā viņam piešķīrusi starptautiskā meistara (IM), bet 2003. gadā - starptautiskā lielmeistara (GM) nosaukumu. Bijis Višvanatana Ananda sekundants mačos par Pasaules šaha čempiona nosaukumu pret Vladimiru Kramņiku (2008), Veselinu Topalovu (2010) un Borisu Gelfandu (2012). OlimpBase :: World Junior Chess Championship :: Ganguly, Surya Shekhar OlimpBase :: Asian Individual Chess Championship :: Ganguly, Surya Shekhar OlimpBase :: Men's Chess Olympiads :: Surya Shekhar Ganguly OlimpBase :: World Men's Team Chess Championship :: Surya Shekhar Ganguly OlimpBase :: Men's Asian Team Chess Championship :: Surya Shekhar Ganguly OlimpBase :: Asian Indoor Games (chess) :: Surya Shekhar Ganguly 2021 FIDE Chess.com Grand Swiss Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)