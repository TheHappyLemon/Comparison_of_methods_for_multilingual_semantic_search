Neve Adrianna Kempbela (angļu: Neve Adrianne Campbell; dzimusi 1973. gada 3. oktobrī) ir kanādiešu aktrise. Viņa pazīstama ar savām kinolomām drāmas un šausmu filmās. Kempbela ieguva starptautisku atpazīstamību ar Sidnijas Preskotas lomu Vesa Kreivena šausmu filmā "Kliedziens" (1996), kas saņēma kinokritiķu atzinību, kā arī guva komerciālus panākumus, kļūdama par ienesīgāko šausmu filmu pēdējo 20 gadu laikā. Kempbela piedalījusies arī pārējā "Kliedziens" filmu sērijā, atveidojot Sidnijas Preskotas lomu 25 gadus: "Kliedziens 2" (1997), "Kliedziens 3" (2000), "Kliedziens 4" (Scream 4, 2011) un "Kliedziens" (2022). Par šo lomu saņēmusi vairākas balvas, tai skaitā Saturna balvu. Piedalījusies tādās filmās kā "Briesmu lietas" (1998), "54" (1998), Drowning Mona (2000), Panic (2000), Last Call (2002), The Company (2003), When Will I Be Loved (2004), Churchill: The Hollywood Years (2004), Relative Strangers (2006), Closing the Ring (2007), "Debesskrāpis" (2018). Attēlojusi lomas TV seriālos Party of Five (1994—2000), Philanthropist (2009), Titanic: Blood and Steel (2012), "Kāršu nams" (2016—2017), The Lincoln Lawyer (2022—), Twisted Metal (2023). «7 of Neve Campbell's most iconic outfits». i-d.vice.com. Vikikrātuvē par šo tēmu ir pieejami multivides faili. Skatīt: Neve Kempbela. IMDb profils (angliski) AllMovie profils (angliski) Box Office Mojo profils (angliski)