Mansi, vēsturiski pazīstami arī kā voguli, ir somugru valodā runājoša Eirāzijas ziemeļu apgabalu pamatiedzīvotāju tauta. Mansu apdzīvotajā teritorijā atrodas Krievijas Federācijas Hantu-mansu autonomais apvidus jeb Jugras zeme. Līdz 16. gadsimtam mansu un hantu apdzīvota teritorija Obas un Irtišas upju baseinā bija atkarīga no Sibīrijas hanistes, vēlāk no Krievijas caristes un Krievijas Impērijas. Krievijas cars Ivans IV lika tirgotājiem Stroganoviem nolīgt kazakus iebrukumam Sibīrijā. 1582. gada maijā Jermaka vadītie kazaki iebruka Sibīrijā un 80 strūgās uzbruka Čingituras (Tjumeņas) pilsētai. 8. novembrī pēc uzvaras kaujā pie Čuvašu raga Tobolas un Irtišas upju satecē kazaki ieņēma arī Kašlikas (Sibiras) pilsētu. 1583. gadā krievi pakļāva vietējos iedzīvotājus vogulus (mansus) un ostjakus (hantus) Pelimas, Tavdas un Kondas baseinā. 1584. gadā Ivans IV pievienoja arī Kondas kņaza (князь Кондинскiй) titulu. Kondijas kņazu ģerboni iekļāva Krievijas Impērijas ģerbonī. Pēdējo Kondijas valdnieku Agaju (krievu: Агай) krievi pakļāva 1594. gadā. Kondijas karavadonis (murza) Četirko 1609. gadā sāka sacelšanos, ko apspieda krievu Pelimas vaivads Isļeņevs (Петр Исленев). Pēc 1618. gada notika Kondijas iedzīvotāju kristīšana, bet saglabājās spēcīga šamanisma ietekme. Krievijas PFSR laikā 1930. gadā izveidoja Ostjaku-Vogulu nacionālo apvidu, ko 1940. gadā pārdēvēja par Hantu-mansu nacionālo apvidu, 1978. gadā par Hantu-mansu autonomo apvidu. Kopš 2003. gada to sauc par Hantu-Mansu autonomo apvidu — Jugru. Atamans Jermaks pie jurtas pieņem dāvanas no pakļautajiem voguliem (mansiem) Mansu portreti (1873. gada zīmējums) Mansu ģimene (1901. gada atklātne) http://eurulers.angelfire.com/russia.html Arhivēts 2014. gada 5. februārī, Wayback Machine vietnē. Krievijas imperatoru tituli