2012. gada ASV Grand Prix (oficiālais nosaukums angļu valodā: 2012 Formula 1 United States Grand Prix) bija Formula 1 pasaules čempionāta 2012. gada sezonas priekšpēdējais, deviņpadsmitais posms, kas norisinājās 18. novembrī Teksasas štatā, jaunuzbūvētajā Amerikas trasē. Tā bija pirmā ASV Grand Prix izcīņa kopš 2007. gada, kad ASV GP notika Indianapolisas trasē. No pirmās starta vietas startēja čempionāta līderis, Red Bull pilots Sebastiāns Fetels. Viņa tuvākais čempiona titula konkurents, Ferrari pilots Fernando Alonso startēja no septītās vietas. Kvalifikācijā Alonso uzrādīja tikai devīto ātrāko laiku, bet Lotus pilots Romēns Grožāns (ceturtais ātrākais laiks kvalifikācijā) saņēma piecu starta vietu sodu par ātrumkārbas maiņu, kā rezultātā Alonso būtu jāstartē no astotās pozīcijas trases netīrajā daļā, kas jaunuzbūvētajā trasē bija īpaši slidena, tāpēc Ferrari pieņēma stratēģisku lēmumu lauzt FIA zīmogu Alonso komandas biedra Felipes Masas (septītais ātrākais laiks kvalifikācijā) formulā, kā rezultātā saskaņā ar FIA noteikumiem Masam tika automātiski piemērots piecu starta vietu sodu, kas savukārt nozīmēja augstāku Alonso starta vietu, turklāt no trases tīrās puses. Sacīkstēs uzvarēja McLaren pilots Luiss Hamiltons, saspringtā cīņā 14 apļus pirms finiša apdzenot Sebastianu Fetelu. Trešais finišēja Fernando Alonso, tādējādi čempionāta kopvērtējumā Fetela pārsvars pār Alonso pieauga tikai par trim punktiem, saglabājot Alonso izredzes izcīnīt čempiona titulu sezonas pēdējā, Brazīlijas Grand Prix. Līdz ar Fetela izcīnīto otro vietu šai posmā, viņa pārstāvētā komanda Red Bull Racing nodrošināja konstruktora kausu, izcīnot to trešo gadu pēc kārtas. Piezīmes ^1 — Romēns Grožāns saņēma piecu starta vietu sodu par ātrumkārbas maiņu, un Felipe Masa saņēma piecu starta vietu sodu, kad viņa komanda noņēma FIA zīmogu no viņa formulas ātrumkārbas, lai paaugstinātu Fernando Alonso starta vietu. Piezīme: abās punktu ieskaitēs parādītas tikai pirmās piecas pozīcijas. «2012 Formula 1 United States Grand Prix (angliski)». Formula1.com. Skatīts: 03.11.2012.. «US GP: Ferrari admit to deliberate Massa penalty to aid Alonso (angliski)». BBC Sport. 18.11.2012. Skatīts: 23.11.2012.. Benson, Andrew. «Luiss Hamiltons beats Sebastians Fetels in US GP, Alonso third (angliski)». BBC Sport, 18.11.2012.. Skatīts: 23.11.2012.. Matt Beer. «Sebastian Vettel beats Hamilton to Austin pole position (angliski)». Autosport.com. Haymarket Publications, 17.11.2012.. Skatīts: 23.11.2012.. Edd Straw. «Romain Grosjean hit with gearbox penalty (angliski)». Autosport.com. Haymarket Publications, 17.11.2012.. Skatīts: 23.11.2012.. «Felipe Massa grid penalty elevates Fernando Alonso (angliski)». BBC Sport. 18.11.2012. Skatīts: 18.11.2012.. Matt Beer. «Hamilton wins from Vettel and Alonso, title battle goes to wire (angliski)». Autosport.com. Haymarket Publications, 18.11.2012.. Skatīts: 18.11.2012..