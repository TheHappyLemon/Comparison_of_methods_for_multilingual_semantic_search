Niko Rosbergs (vācu: Nico Rosberg; dzimis 1985. gada 27. jūnijā Vīsbādenē, VFR) ir atvaļināts somu izcelsmes vācu autosportists, kurš, pārstāvot Mercedes vienību, 2016. gadā kļuva par Pirmās formulas pasaules čempionu, apsteidzot savu tuvāko sāncensi, Luisu Hamiltonu, par 5 punktiem. Paralēli Pirmās formulas pasaules čempiona titulam, Niko Rosbergs ir pazīstams arī kā GP2 sēriju čempions. Viņa tēvs Keke Rosbergs arī ir Formula 1 pasaules čempions, kuram savu titulu izdevās izcīnīt 1982. gadā. Niko Rosbergs, izcīnījis savu pirmo Formula 1 pasaules čempiona titulu, 2016. gada 2. decembrī oficiāli paziņoja par savas profesionālās karjeras izbeigšanu. Pirmo lielo soli ceļā uz F1 Niko Rosbergs spēra uzvarot Formula BMW čempionātā un tādējādi nopelnot testus ar Williams formulu. Niko tēvs Keke Rosbergs savulaik kļuva par Formula 1 čempionu pārstāvot Williams komandu. 2005. gadā Rosbergs sāka piedalīties GP2 un kļuva pirmo čempionu. 2006. gadā Niko Rosbergs debitēja F1 Williams sastāvā. Savās pirmajās dažās sacīkstēs Rosbergs rādīja debitantam lielisku sniegumu, savā pirmajā sacīkstē uzstādot sacīkstes ātrāko apli, tomēr, tuvojoties sezonas beigām, Rosbergs kļuva retāk pamanāms. Viņš pagarināja līgumu ar komandu. 2008. gada Austrālijas Grand Prix viņš izcīnīja savu pirmo goda pjedestālu, bet Singapūras Grand Prix vācietis finišēja otrais. Kopš 2010. gada sezonas Rosbergs pārstāv jaunizveidoto Mercedes komandu un viņa komandas biedrs ir Mihaels Šūmahers. 2012. gada Ķīnas Grand Prix Niko Rosbergs startēja no pole position un guva karjeras pirmo uzvaru. 2016. gada 2. decembrī paziņojis par F1 pilota karjeras beigām. Sacīkstes treknrakstā sāktas no pirmās starta pozīcijas. Sacīkstēs slīprakstā ir uzrādīts ātrākais apļa laiks. * Pašreizējā sezona. ‡ Iegūta puse no punktiem, jo netika veikti 75% sacīkstes. Jeremy Korzeniewski. «Nico Rosberg wins the 2016 Formula 1 championship». autoblog.com, 2016. gada 27. novembris. Skatīts: 2016. gada 30. decembris. Benson, A. "Nico Rosberg retires: World champion quits Formula 1 five days after title win". bbc.com. December 2, 2016. Aplūkots 17.12.2016. Benson, Andrew. «Dominant Nico Rosberg wins Chinese Grand Prix (angliski)». BBC Sport, 15.04.2012.. Skatīts: 28.10.2012.. Vikikrātuvē par šo tēmu ir pieejami multivides faili. Skatīt: Niko Rosbergs. Oficiālā tīmekļa vietne Twitter profils (angliski), (vāciski)