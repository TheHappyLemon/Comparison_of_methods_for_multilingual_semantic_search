Autoceļš A8 Panevēža—Sitkūni ir Lietuvas maģistrālais autoceļš. Tas ved no Panevēžas caur Ķēdaiņu apvedceļu uz šķērsojumu ar autoceļu A1 netālu no Sitkūniem. Autoceļa A8 garums ir 87,86 kilometri. Ātruma ierobežojums uz A8 lielākoties ir 90 km/h. Autoceļš ir daļa no Eiropas maršruta E67 un tas ir viens no svarīgākajiem tranzīta ceļiem Baltijas valstīs (daļa no Via Baltica). Plānots nākotnē autoceļu A8 pārbūvēt par automaģistrāli. Padomju Savienībā autoceļš numurēts kā A230. 2002. gadā pabeigts posms no Aristavas līdz Sitkūnai. Pirms posma atklāšanas, autoceļš A8 virzījās cauri Aristavai, Ķēdaiņiem un Cinkiškiai. Pēc posma atklāšanas, vecais maršruts pārsaukts par autoceļu KK229.