Šūmaņa deklarācija jeb Šūmaņa plāns bija Francijas ārlietu ministra Robēra Šūmaņa 1950. gada 9. maijā (tagad Eiropas Savienībā to atzīmē kā Eiropas dienu) izteikts priekšlikums apvienot Francijas un Rietumvācijas dzelzs, tērauda un ogļu ieguves rūpniecību. Tās galvenais mērķis bija uzlabot attiecības, jo īpaši starp Franciju un Rietumvāciju, pakāpeniski politiski integrējoties, kas jāpanāk, radot kopīgas intereses. Šūmaņa deklarācija iezīmēja Francijas un Vācijas sadarbības sākumu pēc Otrā pasaules kara un Rietumvācijas reintegrāciju Rietumeiropā. Šā priekšlikuma īstenošanas rezultātā tika izveidota Eiropas Ogļu un tērauda kopiena, Eiropas Savienības priekštece. Pats Šūmanis tiek uzskatīts par vienu no Eiropas Savienības dibinātājiem. Šūmanis atbalstīja tālāku Eiropas integrāciju, dibinot (galu galā neratificētu) Eiropas aizsardzības kopienu. Eiropas Padome Vikikrātuvē par šo tēmu ir pieejami multivides faili. Skatīt: Šūmaņa deklarācija. Encyclopædia Britannica raksts (angliski)