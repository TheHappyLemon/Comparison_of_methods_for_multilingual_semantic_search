Linda Pope (angļu: Lynda Pope; dzimusi kā Maderna (angļu: Maddern) 1953. gada 19. aprīlī) ir Austrālijas starptautiskā meistare šahā (1979). Austrālijas sieviešu šaha čempionāta uzvarētāja (1978). Šahu sākusi spēlēt 13 gadu vecumā. Astoņpadsmit gadu vecumā uzvarējusi Viktorijas štata sieviešu šaha čempionātā. Divus gadus pēc kārtas bijusi Austrālijas junioru šaha čempionāta uzvarētāja meiteņu grupā (1971, 1972). 1970. gados kļuvusi par vienu no vadošajām Austrālijas šahistēm. Piedalījusies 1973. gada starpzonu turnīrā Menorkā, kurā dalījusi 18.-19. vietu kopā ar Evu Aronsoni (uzvarējusi Valentīna Kozlovska). 1978. gadā uzvarējusi Austrālijas sieviešu šaha čempionātā. Trīs reizes pārstāvējusi Austrāliju sieviešu šaha olimpiādēs (1972, 1976, 1978). Par panākumiem turnīros FIDE 1979. gadā viņai piešķīra starptautiskās meistares (WIM) nosaukumu. Precējusies ar Austrālijas šahistu Arturu Popi. «1973 Menorca Interzonal Tournament : World Chess Championship (women)». www.mark-weeks.com. Wojciech Bartelski. «OlimpBase :: Women's Chess Olympiads :: Linda Maddern». www.olimpbase.org. Wojciech Bartelski. «OlimpBase :: Women's Chess Olympiads :: Lynda Pope». www.olimpbase.org. «The Age - Google News Archivsuche». news.google.com. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)