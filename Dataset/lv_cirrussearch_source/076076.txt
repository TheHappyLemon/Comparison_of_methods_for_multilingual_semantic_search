Kobe Bīns Braiants (angļu: Kobe Bean Bryant; dzimis 1978. gada 23. augustā Filadelfijā, Pensilvānijas štatā, ASV, miris 2020. gada 26. janvārī Kalabasā, Kalifornijā, ASV) bija amerikāņu basketbolists, spēlēja uzbrūkoša aizsarga pozīcijā, ASV basketbola izlases dalībnieks. Visu profesionāļa karjeru pārstāvēja NBA klubu Losandželosas "Lakers". 1996. gada NBA draftā viņu izraudzījās Šarlotas "Hornets" ar kopējo 13. kārtas numuru pirmajā kārtā. Viņš ir pieckārtējs NBA čempions (2000, 2001, 2002, 2009, 2010), finālsērijas MVP (2009, 2010), visas sezonas MVP (2007.—2008. gada sezona). Piedalījies divās olimpiskajās spēlēs (2008, 2012), abās ar ASV basketbola izlasi izcīnīja zelta medaļu. 2018. gadā Braiants saņēma Amerikas Kinoakadēmijas balvu nominācijā "Labākā animācijas īsfilma" par īsfilmu Dear Basketball. 2020. gada 26. janvārī K. Braiants gāja bojā helikoptera avārijā. Dzimis 1978. gadā Filadelfijā 3 bērnu ģimenē. Ar basketbolu K. Braiants sāka nodarboties jau trīs gadu vecumā, galvenokārt, tāpēc ka viņa tēvs Džo Braiants bija profesionāls basketbolists, spēlējis vairākos NBA klubos (šobrīd treneris). Māte ir Pamela Koksa Braianta. Vārds Kobe tika dots par godu populāram japāņu gaļas ēdienam. Kad K. Braiantam bija seši gadi, ģimene pārcēlās uz Itāliju, kur viņa tēvs vairākas sezonas spēlēja basketbolu vietējās līgās. Bērnības gados K. Braiants gribēja kļūt par profesionālu futbolistu. 1991. gadā kopā ar ģimeni atgriezās ASV un apmetās Filadelfijas priekšpilsētā. K. Braiants mācījās vietējā vidusskolā Lovermerionā un spēlēja šīs skolas komandā vidusskolu basketbolā. Vienu vidusskolas gadu viņa treneris bija tēvs. ASV vidusskolu basketbolā K. Braiants bija izcila zvaigzne, tādēļ nebija liels pārsteigums, ka viņš pieteicās draftam jau 17 gadu vecumā, izlaižot studijas augstskolā. 1996. gada NBA draftā tikai 17 gadu veco K. Braiantu Šarlotes "Hornets" izvēlējās pirmajā kārtā ar kopējo 13. numuru, līdz ar to viņš kļuva par pirmo aizsargu, kas ir nodraftēts uzreiz pēc mācībām vidusskolā. Šajā komandā K. Braiants gan neaizvadīja nevienu spēli, jo tika aizmainīts uz Losandželosas "Lakers" pret serbu centra spēlētāju Vladi Divacu. Savā NBA debija sezonā K. Braiants pārsvarā spēlēja kā rezervists, jo bija ļoti jauns un nepieredzējis. Viņš uzstādīja NBA rekordu, kļūdams par jaunāko spēlētāju, kas gājis laukumā NBA spēlē (vēlāk šo rekordu laboja viņa komandas biedrs Endrū Bainams). Pēc debijas sezonas K. Braiants tika iekļauts tikai otrajā simboliskajā līgas debitantu pieciniekā, toties viņš uzvarēja 1997. gada Visu zvaigžņu spēles ietvaros notikušajā Slum Dunk konkursā. Nākamajās divās sezonās K. Braianta spēles laiks un rezultativitāte pieauga un 1998.—1999. gada NBA sezonā, kad "Lakers" atbrīvojās no pieredzējušajiem aizsargiem Edija Džonsa un Nika van Eksela, viņš kļuva par stabilu pamatsastāva spēlētāju un vienu no komandas līderiem. Komandas rezultāti čempionātā pirmajos gados gan nebija izcili, bet pēc tam, kad 1999. gadā par komandas galveno treneri kļuva leģendārais Fils Džeksons rezultāti strauji uzlabojās. Komanda, kuras līderi bija Šakils O'Nīls un K. Braiants, uz vairākiem gadiem kļuva par dominējošāko līgā un izcīnīja čempionu gredzenus trīs gadus pēc kārtas — 2000., 2001. un 2002. gadā. K. Braiants kļuva par jaunāko spēlētāju NBA vēsturē, kas izcīnījis trīs čempionu titulus. Nākamajās sezonās K. Braianta individuālā statistika bija nemainīgi izcila, lai arī čempionu titulus komanda nesasniedza. 2004. gadā "Lakers" aizmainīja Š. O'Nīlu uz Maiami "Heat" un K. Braiants, kura attiecības ar centra spēlētāju šajā laikā bija ļoti pasliktinājušās, kļuva par vienīgo komandas līderi. Nākamo čempiontitulu "Lakers" izcīnīja tikai 2009. gadā, kad K. Braianta galvenais palīgs bija spāņu centra spēlētājs Pau Gazols. K. Braiants ieguva sezonas vērtīgākā spēlētāja balvu 2008. gadā un finālsērijas MVP balvu 2009. gadā. K. Braiantam pieder daudzi izcili individuālie sasniegumi un līgas rekordi, tomēr viens no tiem ir izceļams īpaši — 2006. gada 22. janvārī K. Braiants guva 81 punktu uzvarētā spēlē pret Toronto "Raptors", tādējādi parādot otro augstāko rezultativitāti NBA vēsturē, atpaliekot tikai no Vilta Čemberlena gūtajiem 100 punktiem 1962. gadā. 2014. gada decembrī K. Braiants (apsteidzot Maiklu Džordanu) kļuva par trešo visu laiku visvairāk punktus guvušo NBA basketbolistu. 2015. gada novembrī paziņoja, ka beigs karjeru pēc 2015.—2016. gada sezonas. 2006. gadā K. Braiants tika iesaistīts ASV basketbola izlasē. 2007. gadā viņš kopā ar komandu kļuva par Amerikas čempionu, izcīnot tiesības piedalīties olimpiskajās spēlēs. 2008. gada Olimpiskajās spēlēs Pekinā K. Braiants kopā ar izlasi izcīnīja zelta medaļas, finālspēlē pret Spāniju gūstot 20 punktus, bet vidēji spēlē visā turnīrā — 15 punktus. Tāpat ASV izlases sastāvā kļuva par Olimpisko čempionu 2012. gada Olimpiskajās spēlēs Londonā. 2012. gadā viņš arī noslēdza karjeru izlasē. K. Braiants 2001. gada 18. aprīlī apprecējās ar Vanesu Leinu, viņiem bija 4 meitas: Natālija Daimanta, Žanna-Marija Onora, Bjanka un Kapri. 2003. gadā K. Braiants tika apsūdzēts 19 gadus vecās viesnīcas apkalpotājas Ketlīnas Faberes izvarošanā, tika uzsākta tiesvedība, tomēr pēc tam cietusī atteicās no savām liecībām un tika panākts izlīgums. 2020. gada 26. janvāra rītā Sikorsky S-76B helikopters avarēja Kalabasasā, Kalifornijā, apmēram 40 km uz ziemeļrietumiem no Losandželosas ceļā uz Kamarillo Kalifornijā. Tajā atradās Braiants, viņa meita Džianna, seši ģimenes draugi un pilots. Visi helikopterā esošie cilvēki mira. 5× NBA čempions (2000, 2001, 2002, 2009, 2010) 2× Finālsērijas MVP (2009—2010) Sezonas vērtīgākais spēlētājs (2008) 17× NBA All-Star spēle (1998, 2000—2015) 2× Regulārās sezonas rezultatīvākais spēlētājs (2006—2007) 11× Simboliskā pirmā izlase (2002—2004, 2006—2013) 2× Simboliskā otrā izlase (2000—2001) 2× Simboliskā trešā izlase (1999, 2005) 9× Simboliskā aizsardzības pirmā izlase (2000, 2003—2004, 2006—2011) 3× Simboliskā aizsardzības otrā izlase (2001—2002, 2012) Simboliskā debitantu otrā izlase (1997) 4× Visu zvaigžņu spēles MVP (2002, 2007, 2009, 2011) NBA Slam Dunk konkursa uzvarētājs (1997) 12 gūti 3 punktu metieni 1 spēlē (dala ar Donjelu Māršalu); 8 gūti 3 punktu metieni 1 puslaikā (dala ar 5 spēlētājiem); jaunākais spēlētājs, kas guvis 18 000 punktu (28 gadi, 156 dienas); jaunākais spēlētājs, kas guvis 20 000 punktu (29 gadi, 122 dienas); jaunākais spēlētājs, kas guvis 23 000 punktu (30 gadi, 171 diena); jaunākais spēlētājs, kas guvis 24 000 punktu (31 gads, 76 dienas); jaunākais spēlētājs, kas guvis 25 000 punktu (31 gads, 151 diena); jaunākais spēlētājs, kas iekļauts NBA debitantu simboliskajā izlasē (1996—1997); jaunākais spēlētājs, kas iekļauts NBA aizsardzības simboliskajā izlasē (1999—2000); jaunākais spēlētājs, kurš sācis NBA spēli sākumsastāvā; jaunākais spēlētājs, kurš sācis NBA Zvaigžņu spēli sākuma pieciniekā; spēlētājs, kurš guvis visvairāk punktu Madison Square Garden arēnā (61). http://ew.com/awards/2018/03/04/oscars-kobe-bryant-dear-basketball/ sfgate.com Bryant rape case ends in dismissal Mike Barnes. «Kobe Bryant, NBA Superstar and Oscar Winner, Dies in Helicopter Crash». The Hollywood Reporter, 2020. gada 26. janvāris. Skatīts: 2020. gada 26. janvāris. Greg Beacham. «Los Angeles Lakers legend Kobe Bryant dies at 41 in helicopter crash», 2020. gada 26. janvāris. Skatīts: 2020. gada 27. janvāris. «Regular Season Records: Three-Point Field Goals». NBA.com. Turner Sports Interactive, Inc. Arhivēts no oriģināla, laiks: 2011. gada 25. februārī. Skatīts: 2008. gada 20. septembris. «NBA game: Nuggets at Bulls Play By Play». NBA.com. Turner Sports Interactive, Inc. 2008. gada 22. februāris. Arhivēts no oriģināla, laiks: 2012. gada 10. novembrī. Skatīts: 2008. gada 20. septembris. Maurice Brooks. «Inside the Numbers: Kobe Bryant». NBA.com. Turner Sports Interactive, Inc, 2007. gada 24. marts. Skatīts: 2009. gada 18. marts. «Kobe Bryant Reaches 20,000-Point Plateau». NBA.com. Turner Sports Interactive, Inc. 2007. gada 23. decembris. Arhivēts no oriģināla, laiks: 2010. gada 31. decembrī. Skatīts: 2008. gada 20. septembris. «Kobe youngest player to score 23,000 points». MSNBC. 2009. gada 10. februāris. Arhivēts no oriģināla, laiks: 2010. gada 24. janvārī. Skatīts: 2009. gada 17. marts. Arhivēts 2010. gada 24. janvārī, Wayback Machine vietnē. «NBA game: Lakers vs Grizzlies Recap: Kobe scores 24,000th point as short-handed Lakers get by Grizzlies». ESPN.com. ESPN Internet Ventures. 2009. gada 6. novembris. Skatīts: 2009. gada 7. novembris. «The Youngest Ever». ESPN.com. ESPN Internet Ventures. 2010. gada 21. janvāris. Skatīts: 2010. gada 21. janvāris. «Kobe Bryant». NBA.com/Lakers. Turner Sports Interactive, Inc. Arhivēts no oriģināla, laiks: 2009. gada 8. martā. Skatīts: 2009. gada 22. marts. «Bio: Kobe Bryant». NBA.com. Turner Sports Interactive, Inc. Arhivēts no oriģināla, laiks: 2010. gada 6. martā. Skatīts: 2008. gada 20. septembris. Oficiālā mājaslapa NBA profils (angliski) Basketball Reference profils (angliski) ESPN profils (angliski)