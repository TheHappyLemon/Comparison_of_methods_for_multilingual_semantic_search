Īens Džozefs Somerholders (Ian Joseph Somerhalder, dzimis 1978. gada 8. decembrī) ir ASV aktieris un modelis. Plašāk pazīstams kā Bonijs Karlails TV drāmā "Pazudušie" un Deimons TV seriālā "Vampīra dienasgrāmatas". Somerholders ir dzimis un audzis Kovingtonā, Luiziānā. Viņa māte Edna bija masāžiste, bet tēvs Roberts Somerholders bija ir neatkarīgs būvuzņēmējs. Viņš apmeklēja Svētā Paula privāto katoļu skolu Kovingtonā. Īens aizsāka modeļa karjeru jau 10 gadu vecumā un turpināja to līdz 13 gadu vecumam. 17 gadu vecumā viņš izlēma pievērsties aktierspēlei. 2000. gada vasarā Somerholders sāka filmēties īsās WB sērijās Young Americans, kurā viņš tēloja Hamiltonu Flemingu, prestižas skolas dekāna dēlu. 2002. gadā Īens Somerholders tēloja biseksuālu tēlu Polu Dentonu filmā The Rules of Attraction kopā ar Džeimsu Van Der Beku un Džesiku Bīlu. Aktiera karjerā pagrieziena punktu Somerholders sasniedza 2004. gadā, tēlojot Boniju Karlailu televīzijas] seriālā "Pazudušie". Neskatoties uz to, ka viņa attēlotais tēls nomira pirmās sezonas divdesmitajā sērijā, Īens atgriezās Bonija lomā vēl septiņās epizodēs laika posmā no 2005. līdz 2010. gadam, ieskaitot seriāla finālu. Viņš bija viens no pirmajiem aktieriem, kuram seriālā piešķīra lomu, kā arī pirmais galvenais varonis, kurš aizgāja bojā. 2009. gadā Īens parādījās filmā "Turnīrs" (The Tournament), kurā viņš attēloja slepkavu, kurš iesaistās letālās cīņās ar citiem slepkavām. 2009. gada jūnijā Īens tika izvēlēts vampīra lomai Deimonam Salvadoram, CW televīzijas drāmas seriālā "Vampīra dienasgrāmatas". Seriāla pirmizrāde sasniedza visaugstākos reitingus CW vēsturē kopš 2006. gada, kad kanālu sāka pārraidīt. Seriāls vēl joprojām sasniedz augstus reitingus, tāpat arī Īena veikums no kritiķu puses tiek vērtēts pozitīvi. Somerholders par savu sniegumu "Vampīra dienasgrāmatā" ir ieguvis Teen Choice Award apbalvojumu. «Ian Somerhalder Biography» (angliski). TVGuide.com. Skatīts: 2013-12-03. Eirik Knutzen. «TV Close-Up: Ian Somerhalder» (angliski). Bend Weekly, 2007-05-25. Arhivēts no oriģināla, laiks: 2016-01-09. Skatīts: 2013-12-03. Arhivēts 2016-01-09 Wayback Machine vietnē. [1] Interview with Jay Leno, [The Tonight Show, 2010-12-02 Sadie Whitelocks. «Vampire Diaries' Ian Somerhalder opens up about THOSE Fifty Shades casting rumours as he works smouldering gaze for Mr Porter». Daily mail, 2012. gada 16. oktobris. Skatīts: 2013. gada 1. augusts. «Is Lost Boy Boone Really Dead?». TV Guide. 2005. gada 13. aprīlis. Arhivēts no oriģināla, laiks: 2013. gada 4. oktobrī. Skatīts: 2013. gada 1. augusts. Michael Schneider. «Somerhalder joins 'Vampire Diaries'». Variety, 2009-03-25. Skatīts: 2010-05-18. IMDb profils (angliski) AllMovie profils (angliski)