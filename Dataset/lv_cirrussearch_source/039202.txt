Vladimirs Oņiščuks (ukraiņu: Володимир Онищук; dzimis 1991. gada 21. jūlijā Ivanofrankivskā) ir Ukrainas starptautiskais lielmeistars šahā (2012). Pārstāvējis Ukrainu Eiropas un Pasaules junioru šaha čempionātos dažādās vecuma grupās, kurās izcīnījis trīs medaļas: 2001. gadā zelta medaļu Eiropas jauniešu šaha čempionātā U10 vecuma grupā un divas sudraba - 2003. gadā Eiropas jauniešu šaha čempionātā U12 vecuma grupā un 2006. gadā Pasaules junioru šaha čempionātā U16 vecuma grupā. 2006. gadā Kijivā uzvarējis Vladimira Nabokova šaha memoriālā un Ukrainas izlases sastāvā uzvarējis Pasaules jauniešu šaha olimpiādē U16 vecuma grupā. 2007. gadā uzvarējis starptautiskā šaha turnīrā Harkivā. 2008. gadā dalījis 1. vietu Migela Naidorfa memoriālā Varšavā. 2015. gadā kopā ar Li Čao uzvarējis Francijas starptautiskajā šaha festivālā Cappelle-la-Grande Open un bijis pirmais Mecas starptautiskā šaha turnīrā Metz Open. 2017. gada augustā uzvarējis Rīgas šaha festivāla "RTU Open" "A" turnīrā. 2021. gada novembrī Rīgā ierindojies 74. vietā 2021. gada "FIDE Chess.com Grand Swiss" turnīrā. Par panākumiem turnīros FIDE 2005. gadā Oņiščukam piešķīrusi starptautiskā meistara (IM) nosaukumu, bet 2012. gadā - starptautiskā lielmeistara (GM) nosaukumu. Wojciech Bartelski. «OlimpBase :: 5th World Youth U16 Chess Olympiad, Ağrı 2006, Ukraine». www.olimpbase.org. "RTU Open 2017" uzvar Ukrainas lielmeistars Vladimirs Oņiščuks 2021 FIDE Chess.com Grand Swiss Administrator. «FIDE Title Applications (GM, IM, WGM, WIM, IA, FA, IO)». ratings.fide.com. Administrator. «FIDE Title Applications (GM, IM, WGM, WIM, IA, FA, IO)». ratings.fide.com. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)