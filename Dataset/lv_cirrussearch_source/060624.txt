Trostjaneca (ukraiņu: Тростянець) ir pilsēta Ukrainas ziemeļos, Sumu apgabala Ohtirkas rajonā. Izvietojusies apgabala dienvidaustrumos Boromļas upes krastos 317 km no valsts galvaspilsētas Kijevas. Vēstures avotos pirmoreiz minēta kopš 1660. gada, kad uz Slobožanščinu sāka pārcelties kazaki no Dņepras labā krasta. Nosaukums cēlies no netālās Trostjankas upītes. Līdz 19. gadsimta beigām vairākkārt mainījās Trostjaņecas īpašnieki. 1940. gadā piešķirts pilsētas statuss. Pēc Otrā pasaules kara pilsētā uzbūvēti vairāki rūpniecības uzņēmumi. Mūsdienās vairāki mašīnbūves un pārtikas rūpniecības uzņēmumi. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 713. lpp. Vikikrātuvē par šo tēmu ir pieejami multivides faili. Skatīt: Trostjaneca. Lielās Ukrainas enciklopēdijas raksts (ukrainiski)