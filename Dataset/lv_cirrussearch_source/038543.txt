Futbols draudzībai (angļu: Football for friendship, krievu: Футбол для дружбы) ir ikgadēja starptautiska bērnu sociālā programma, kuru īsteno PAS "Gazprom". Programmas mērķis ir attīstīt jaunajā paaudzē nozīmīgas vērtības un interesi par veselīgu dzīvesveidu, izmantojot futbolu. Programmas ietvaros 12 gadus veci futbolisti no dažādām valstīm piedalās ikgadējā starptautiskajā bērnu forumā, Pasaules kausa izcīņā "Futbols draudzībai", Starptautiskajā futbola un draudzības dienā. Programmu atbalsta FIFA, UEFA, ANO, Olimpiskā un Paralimpiskā komitejas, valstu galvas, valdības un dažādu valstu futbola federācijas, starptautiskie labdarības fondi, sabiedriskās organizācijas, pasaules vadošie futbola klubi [98]. Programmas vispasaules organizators ir "AGT Communications Group" (Krievija). Pirmais starptautiskais bērnu forums "Futbols draudzībai" notika 2013. gada 25. maijā Londonā. Tajā piedalījās 670 bērni no 8 valstīm: no Bulgārijas, Grieķijas, Krievijas, Lielbritānijas, Serbijas, Slovēnijas, Ungārijas, Vācijas. Krieviju pārstāvēja 11 futbola komandas no 11 Krievijas pilsētām, kuras 2018. gadā rīkos FIFA Pasaules kausa spēles. Forumā piedalījās arī " Zenit", "Chelsea", "Schalke 04", "Crvena Zvezda" klubu junioru komandas, Gazprom bērnu sporta dienu uzvarētāji un festivāla "Fakel" uzvarētāji. Foruma laikā bērni sarunājās ar saviem vienaudžiem no citām valstīm un slaveniem futbolistiem, kā arī piedalījās UEFA Čempionu līgas 2012./2013. gada finālā Vemblijas stadionā. Foruma rezultātā tapa atklāta vēstule, kurā bērni formulēja astoņas programmas vērtības: draudzību, vienlīdzību, taisnīgumu, veselību, mieru, lojalitāti, uzvaru un tradīcijas. Vēlāk vēstule tika nosūtīta UEFA, FIFA un SOK vadītājiem. Sanāksmē ar Vladimiru Putinu un Vitāliju Mutko 2013. gada septembrī Seps Blatters apstiprināja vēstules saņemšanu un paziņoja, ka ir gatavs atbalstīt "Futbolu draudzībai". 2014. gada 23.-25. maijā Lisabonā notika  programmas "Futbols draudzībai" otrā sezona, kurā piedalījās vairāk nekā 450 pusaudži no 16 valstīm: Baltkrievijas, Bulgārijas, Francijas, Horvātijas, Itālijas, Krievijas, Lielbritānijas, Nīderlandes, Polijas, Portugāles, Serbijas, Slovēnijas, Turcijas, Ukrainas, Ungārijas, Vācijas. Jaunie futbolisti piedalījās starptautiskajā forumā "Futbols draudzībai", ielu futbola turnīrā un piedalījās UEFA Čempionu līgas 2013.-2014. gada finālā. Starptautiskā ielu futbola turnīra uzvarētājs 2014. gadā bija „Benfica” kluba junioru komanda (Portugāle). Programmas otrās sezonas noslēgumā tika ievēlēts kustības "Futbols draudzībai" līderis. Tas bija Felipe Suarezs no Portugāles. 2014. gada jūnijā viņš kā kustības līderis apmeklēja Jurija Andrejeviča Morozova piemiņai veltīto devīto starptautisko jaunatnes futbola turnīru. Starptautiskās sociālās programmas "Futbols draudzībai" trešā sezona notika 2015. gada jūnijā Berlīnē. Programmā pirmo reizi piedalījās jaunie dalībnieki no Āzijas kontinenta - bērnu futbola komandas no Japānas, Ķīnas un Kazahstānas. Kopumā trešajā sezonā piedalījās junioru komandas no 24 futbola klubiem no 24 valstīm. Jaunie futbolisti sarunājās ar saviem vienaudžiem no citām valstīm un pasaules futbola zvaigznēm, ieskaitot programmas vispasaules vēstnieku Franci Bekenbaueru, kā arī piedalījās Starptautiskajā ielu futbola turnīrā starp junioru komandām. Starptautiskā ielu futbola turnīra uzvarētājs 2015. gadā bija "Rapid" junioru komanda (Austrija). Programmas "Futbols draudzībai" trešās sezonas pasākumus apmeklēja aptuveni 200 pasaules vadošo plašsaziņas līdzekļu žurnālistu, kā arī 24 jaunie žurnālisti no Eiropas un Āzijas, kuri bija Starptautiskā bērnu preses centra locekļi. 2015. gada kulminācija bija "Deviņu vērtību kausa" pasniegšanas ceremonija, kurā tika apvalvots futbola klubs "Barcelona" (Spānija). Uzvarētāju izvēlējās tie bērni, kuri Foruma priekšvakarā piedalījās vispasaules balsošanā, kas notika visās 24 dalībvalstīs. Foruma beigās visi dalībnieki, sekojot tradīcijai, piedalījās UEFA Čempionu līgas 2014.-2015. gada finālā Berlīnes olimpiskajā stadionā. Starptautiskā bērnu sociālā programma "Futbols draudzībai" 2016. gadā tika atklāta Hangout tiešsaistes preses konferencē, kas notika 24. martā Minhenē, piedaloties Franca Bekenbauera programmas vispasaules vēstniekam. Programmas ceturtajā sezonā tai pievienojās 8 jaunas junioru komandas no Alžīrijas, Argentīnas, Armēnijas, Azerbaidžānas, Brazīlijas, Kirgizstānas, Sīrijas un Vjetnamas, līdz ar to kopējais dalībvalstu skaits sasniedza 32. 2016. gada 5. aprīlī sākās balsojums par unikālo trofeju, Deviņu vērtību kausu. Uzvarētāja izvēlē piedalījās fani no visas pasaules, taču galīgo lēmumu pieņēma programmas "Futbols draudzībai" dalībnieki balsojot. Kausu ieguva futbola klubs "Bayern" (Minhene). "Futbols draudzībai" dalībnieki atzīmēja kluba aktivitātes, kas vērstas bērnu ar īpašām vajadzībām atbalstam, kā arī iniciatīvas, lai nodrošinātu bērnu aprūpi dažādās valstīs un palīdzētu tiem, kuriem tas ir nepieciešams. Ceturtais starptautiskais bērnu forums "Futbols draudzībai" un bērnu Starptautiskā ielu futbola turnīra finālspēle notika 2016. gada 27.-28. maijā Milānā.  Turnīrā uzvarēja Slovēnijas komanda "Maribor". Foruma noslēgumā dalībnieki, sekojot tradīcijai, apmeklēja UEFA Čempionu līgas finālspēli. Foruma pasākumus apmeklēja vairāk nekā 200 pasaules vadošo plašsaziņas līdzekļu žurnālistu, kā arī Bērnu starptautiskais preses centrs, kurā darbojās jaunie žurnālisti no dalībvalstīm. Ceturtajā "Futbols draudzībai" sezonā piedalījās jaunie futbolisti no Sīrijas kluba "Al-Wahda", kas bija bezprecedenta gadījums. Sīrijas komandas iekļaušana programmā un Sīrijas bērnu piedalīšanās Milānas pasākumos bija nozīmīgs solis, lai pārvarētu šīs valsts humanitāro izolāciju. Starptautiskā televīzijas kanāla "Russia Today" arābu sporta redakcija ar Sīrijas futbola federācijas atbalstu izveidoja dokumentālo filmu "Trīs dienas bez kara", kas stāsta par kuri piedalījās projektā. 2016. gada 14. septembrī filmas pirmizrādi Damaskā apmeklēja vairāk nekā 7000 cilvēku. Starptautiskā bērnu sociālā projekta "Futbols draudzībai" norises vieta 2017. gadā bija Sanktpēterburga (Krievija), un noslēguma pasākumi notika no 26. jūnija līdz 3. jūlijam. 2017. gadā dalībvalstu skaits palielinājās no 32 līdz 64. Pirmo reizi pogrammā "Futbols draudzībai" piedalījās bērni no Meksikas un Amerikas Savienotajām Valstīm. Tādējādi projekts apvienoja jaunos spēlētājus no četriem kontinentiem - Āfrikas, Eirāzijas, Ziemeļamerikas un Dienvidamerikas. Piektajā sezonā programma tika īstenota saskaņā ar jaunu koncepciju: no katras valsts tika izvēlēts viens jaunais futbolists, kas to pārstāv. Bērni tika apvienoti astoņās starptautiskās Draudzības komandās, kuras veidoja 12 gadus veci zēni un meitenes, tostarp bērni ar invaliditāti. Atklātas izlozes laikā tika noteikts komandu valstiskais sastāvs un dalībvalstu pārstāvju pozīcijas spēlēs. Izloze notika tiešsaistes konferences režīmā. Astoņu Draudzības komandu vadībā bija jaunie treneri: Renē Lamperts (Slovēnija), Stefans Maksimovičs (Serbija), Brendons Šabani (Lielbritānija), Čārlijs Sujs (Ķīna), Anatolijs Čentulojevs (Krievija), Bogdans Kroleveckis (Krievija), Antons Ivanovs (Krievija), Emma Henšena (Nīderlande). Izlozē piedalījās arī Lilija Matsumoto (Japāna), programmas "Futbols draudzībai" starptautiskā preses centra pārstāve. "Futbols draudzībai" Pasaules kausu 2017. gadā izcīnīja "oranžā" komanda, kurā piedalījās jaunais treneris un futbolisti no deviņām valstīm: Renē Lamperts (Slovēnija), Hong Jun Marvin Tue (Singapūra), Pauls Puidž I Montana (Spānija), Gabriels Mendoza (Bolīvijaj), Ravans Kazimovs (Azerbaidžāna), Krisimirs Stanimirovs Stančevs (Bulgārija), Ivans Agustins Kasko (Argentīna), Romans Horaks (Čehijas Republika), Hamzahs Jusufs Nuri Alhavats (Lībija). Starptautiskajā bērnu forumā "Futbols draudzībai" piedalījās Viktors Zubkovs (PAS "Gazprom" valdes priekšsēdētājs); Fatma Samura (FIFA ģenerālsekretāre), Filips Lefloks (FIFA ģenerālais komercdirektors),  Džulio Baptista (futbolists no Brazīlijas), Ivans Zamorano (uzbrucējs no Čīles),  Aleksandrs Keržakovs (futbolists no Krievijas) un citi viesi, kuri aicināja popularizēt galvenās cilvēciskās vērtības  jaunākās paaudzes  vidū. 2017. gadā projekts pulcēja vairāk nekā 600 000 cilvēku. Noslēguma pasākumos Sanktpēterburgā piedalījās vairāk nekā 1000 bērnu un pieaugušo no 64 valstīm. 2018. gadā programmas "Futbols draudzībai" sestā sezona notika no 15. februāra līdz 15. jūnijam Krievijā. Noslēguma pasākumi notika Maskavā uz 2018. gada FIFA Pasaules čempionāta sliekšņa. Par programmas dalībniekiem kļuva jaunie futbolisti un žurnālisti, kas pārstāv 211 pasaules valstis un reģionus. Programmas oficiālais sākums 2018. gadam noritēja ar "Futbols draudzībai" atklātas izlozes translāciju, pēc kuras rezultātiem tika izveidotas 32 starptautiskas futbola komandas — Starptautiskās Draudzības komandas. Programmas "Futbols draudzībai" jaunums bija vides misija - 2018. gadā starptautiskās futbola Draudzības komandas tika nosauktas retu un apdraudētu dzīvnieku sugu vārdos. Ekoloģiskās misijas ietvaros 2018. gada 30. maijā tika arī uzsākta starptautiska akcija Happy Buzz Day, kura aicina starptautisko sabiedrību atbalstīt organizācijas, kuras nodarbojas ar retu dzīvnieku sugu glābšanu. Akcijai pievienojās nacionālie parki un rezervāti Krievijā, ASV, Nepālā un Lielbritānijā. Programmas «Futbols draudzībai» noslēguma pasākumu laikā Maskavā dalībnieki pārvietojās ekoloģiskos autobusos, kuros kā degviela tiek izmantota dabasgāze. «Futbols draudzībai» Pasaules čempionātā 2018. gadā piedalījās 32 Starptautiskās Draudzības komandas. Pirmoreiz projekta vēsturē fināla spēli komentēja jaunais komentētājs no Sīrijas Jazns Taha, maču tiesāja jaunais tiesnesis no Krievijas Bogdans Bataļins. «Futbols draudzībai» Pasaules čempionātā 2018. gadā uzvarēja komanda «Šimpanze», kurā ietilpa jaunie futbolisti no Dominikas, Sentkitsas un Nevisas, Malāvijas, Kolumbijas, Beninas un Kongo Demokrātiskās Republikas. Komandu trenēja jaunais dalībnieks no Saranskas Vladislavs Poļakovs. Par programmas sestās sezonas noslēguma pasākumu kļuva Starptautiskais bērnu forums «Futbols draudzībai», kas notika 13. jūnijā в Okeanogrāfijas un jūras bioloģijas centrā «Moskvarium». To apmeklēja Viktors Zubkovs (PAS "Gazprom" direktoru padomes priekšsēdētājs), Olga Golodeca (Krievijas Federācijas Valdības priekšsēdētāja vietniece), Ikers Kasiljas (spāņu futbolists, agrākais valsts izlases kapteinis), Aleksandrs Keržakovs (krievu futbolists, Krievijas jauniešu izlases futbolā treneris), kā arī 54 vēstniecību pārstāvji no cisas pasaules, kā arīciti viesi. Forumā tika apbalvoti labākie sestās sezonas jaunie dalībnieki: Deo Kalenga Mvenze no Kongo Demokrātiskās Republikas (labākais uzbrucējs), Jamiru Ouru no Beninas (labākais pussargs), Ivans Volinkins no Velsas (labākais vārtsargs) un Gustavo Sintra Roka no Brazīlijas (MVP). Par programmas «Futbols draudzībai» labāko jauno žurnālisti 2018. gadā kļuva Šeikali Asensjona no Arubas. Meitene uztur blogu, aicinot Okeānijas jaunatni būt ekoloģiski apzinīgiem. Forumā notika grāmatas prezentācija un autogrāfu izsniegšanas sesija ar pagājušās sezonas dalībnieci no Indijas, Ananji Kambodža [90]. Pēc «Futbols draudzībai» piektās sezonas noslēguma 2017. gadā Ananja uzrakstīja grāmatu “My journey from Mohali to St. Petersburg” par savu dalībnieces pieredzi jaunās žurnālistes lomā. Tajā viņa ir izstāstījusi par deviņām programmas vērtībām, kuras palīdz mainīt pasauli uz labo pusi. 14. jūnijā pēc Starptautiskā bērnu foruma «Futbols draudzībai» noslēguma jaunie futbolisti un žurnālisti piedalījās 2018. gada FIFA Pasaules čempionāta atklāšanas ceremonijā Krievijā. Stadionā «Lužņiki» bērni svinīgi pacēla karogus visām 211 dalībvalstīm un reģioniem, kuri šogad piedalījās programmā. Pēc tam «Futbols draudzībai» jaunie dalībnieki noskatījās atklāšanas maču starp Krievijas un Saūda Arābijas izlasēm. Krievijas Federācijas prezidents Vladimirs Putins uzaicināja «Futbols draudzībai» jauno vēstnesi no Krievijas Albertu Zinnatovu savā ložā, lai kopīgi noskatītos atklāšanas maču. Tur jaunietis parunāja ar Pasaules čempionu futbolā no Brazīlijas Roberto Karlosu, kā arī ar spāņu futbolistu Ikeru Kasiljasu. Noslēguma pasākumos Maskavā piedalījās vairāk nekā 1500 bērnu un jauniešu no 211 valstīm un reģioniem. Kopumā sestās sezonas ietvaros dažādos pasaules reģionos tika noorganizēti vairāk nekā 180 pasākumi, kuros piedalījās vairāk nekā 240 tūkstoši jauniešu. 2018. gadā projektu atbalstīja valdības pārstāvji. KF Valdības priekšsēdētāja vietniece Olga Golodeca nolasīja Krievijas prezidenta Vladimira Putina apsveikuma uzrunu кStarptautiskā bērnu foruma dalībniekiem un viesiem. Krievijas Federācijas valdības priekšsēdētājs Dmitrijs Medvedevs nosūtīja apsveikuma telegrammu sestā Starptautiskā bērnu foruma «Futbols draudzībai» dalībniekiem un viesiem. Krievijas ĀM oficiālā pārstāve Marija Zaharova īssaieta laikā 23. maijā atzīmēja, ka šodien programmu «Futbols draudzībai» pasaules sabiedrībā uztver kā svarīgu Krievijas starptautiskās sociālās politikas humanitāro sastāvdaļu. FIFA tradicionāli atbalstīja programmu «Futbols draudzībai». Organizācijā atzīmēja, ka kopējais noslēguma pasākumu dalībnieku un viesu skaits Maskavā sasniedza 5000 cilvēku. Starptautiskās bērnu sociālās programmas «Futbols draudzībai» septītās sezonas atklāšana notika 2019. gada 18. martā, programmas noslēguma pasākumi notika Madridē no 28. maija līdz 2. jūnijam. 25. aprīlī starptautisko Futbola un Draudzības dienu atzīmēja vairāk nekā 50 valstīs Eiropā, Āzijā, Āfrikā, Ziemeļamerikā un Dienvidamerikā. Svinībām pievienojās arī Krievijas futbola savienība (KFS). 30. maijā Madridē notika PAS «Gazprom» bērnu sociālās programmas «Futbols draudzībai» 2019 starptautiskais forums. Forums apvienoja ekspertus no visas pasaules – futbola trenerus, bērnu komandu ārstus, zvaigznes, vadošo starptautisko mediju žurnālistus, starptautisko futbola akadēmiju un federāciju pārstāvjus. Pasaulē daudznacionālākais futbola treniņš notika 31. maijā Madridē. Treniņa rezultātā «Futbols draudzībai» saņēma oficiālu GUINNESS WORLD RECORDS® sertifikātu. Septītās sezonas ietvaros 32 jaunie žurnālisti no Eiropas, Āfrikas, Āzijas, Ziemeļamerikas un Dienvidamerikas izveidoja programmas «Futbols draudzībai» bērnu starptautiskā preses centra sastāvu, kas atspoguļoja programmas noslēguma pasākumus un piedalījās materiālu sagatavošanā kopā ar starptautiskajiem un nacionālajiem medijiem. Septītās sezonas dalībnieki pasniedza «Deviņu vērtību» kausu (starptautiskās bērnu sociālās programmas «Futbols draudzībai» balvu) «Liverpool» futbola klubam kā sociāli atbildīgākajai komandai. 1. jūnijā UEFA Pitch laukumā Madridē notika septītās sezonas kulminācija – Pasaules kausa «Futbols draudzībai» finālspēle. Pēc rezultātiem «Antiguanas Čūskas» izlase regulārā spēlē satikās ar «Tasmānijas Velnu» 1:1, pēc tam uzvarēja soda metienos un izcīnīja galveno balvu. 2020. gadā astotās sezonas «Futbols draudzībai» pēdējie pasākumi tika organizēti tiešsaistē digitālā platformā no 2020. gada 27. novembra līdz 9. decembrim. Vairāk nekā 10 000 dalībnieku no vairāk nekā 100 pasaules valstīm pievienojās galvenajiem notikumiem. Programmas astotajai sezonai tika izstrādāts daudzu lietotāju tiešsaistes futbola simulators Football for Friendship World, uz kura pamata notika pasaules tiešsaistes čempionāts «Futbols draudzībai» 2020. Spēle visā pasaulē ir lejupielādējama no 2020. gada 10. decembra – Pasaules futbola diena. Lietotājiem ir iespēja piedalīties spēlēs saskaņā ar «Futbols draudzībai» noteikumiem, apvienojoties starptautiskajās izlasēs. Daudzspēlētāju spēles pamatā ir programmas pamatvērtības, tādi ka draudzība, miers un vienlīdzība. 27. novembrī notika pasaules tiešsaistes-čempionāta «Futbols draudzībai» 2020 atklāta izloze. No 28. novembra līdz 6. decembrim notika starptautiska tiešsaistes draudzības nometne ar humanitārām un sporta izglītības programmām bērniem. No 30. novembra līdz 4. decembrim notika starptautiskā tiešsaistes-foruma «Futbols draudzībai» sesijas, kurā tika prezentēti projekti bērnu sporta attīstībā. Ekspertu žūrija novērtēja to projektu prezentāciju, kuri pretendē uz starptautisko balvu «Futbols draudzībai». 7.-8. decembrī notika pasaules tiešsaistes-čempionāts «Futbols draudzībai». Šī gada čempionāts notika tiešsaistē digitālā platformā, speciāli tam tika izstrādāts daudzu spēlētāju futbola simulators Footbal for Friendship. 9. decembrī notika «Futbols draudzībai» lielais fināls. Programmas astotajā sezonā notika tīmekļa semināru sērija bērniem no dažādām valstīm ANO 75. gadadienas atbalstam. Programmas astotās sezonas laikā kopā ar futbola frīstailistiem no visas pasaules tika uzsākta iknedēļas raidījums «Stadions ir tur, kur es esmu». Katrā epizodē frīstailisti mācīja jaunus vēstniekus veikt trikus, un katras epizodes beigās tika izsludināts konkurss par labāka trika izpildi. Raidījums noslēdzās ar globālu tiešsaistes meistarklasi, ar kuru programma «Futbols draudzībai» otro reizi kļuva par Ginesa rekorda īpašnieku iesaistīto dalībnieku skaitā (2020. gada 6. decembris). Labo ziņu redakcija – iknedēļas raidījums, kuru uzsāka jaunie «Futbols draudzībai» žurnālisti, kurā bērni ar skatītājiem dalījās ar pozitīvām ziņām no visas pasaules. 2021. gadā Futbola draudzībai devītā sezona noslēguma pasākumi ir notikuši tiešsaistes formātā laikaposmā no 14. līdz 29. maijam Futbola draudzībai digitālajā platformā, apvienojot vairāk kā 200 pasaules valstis. Starptautiskajā futbola un draudzības dienā 25. aprīlī notika atklātā izloze vispasaules tiešsaistes Futbola draudzībai 2021 turnīram. Sezona ietvaros norisinājās Starptautiska tiešsaistes Draudzības nometne ar izglītojošām sporta un humanitāro zinātņu tematiskajām programmām bērniem. Norisinājās Starptautiskais tiešsaistes forums “Futbols draudzībai”, kura ietvaros visas pasaules futbola akadēmijas prezentēja savus projektus bērnu futbola attīstības sfērā. Atbilstoši prezentāciju rezultātiem, ekspertu žūrija ir noteikusi Starptautiskās balvas “Futbols draudzībai” laureātus, ar kurām tika godalgotas futbola akadēmijas no Afganistānas, Indijas, Šrilankas un Togo. Norisinājās Vispasaules tiešsaistes čempionāts “Futbols draudzībai”, kas notika šim mērķim īpaši izstrādātā vairāklietotāju futbola simulācijas platformā Football for Friendship World. Čempionāta finālā uzvaru guva “Argali” komanda, kuras sastāvā spēlēja bērni no Arubas, Belizes, Gvatemalas, Kostarikas un Meksikas. Devītā sezona dalībnieki bija sasnieguši trešo Pasaules Ginesa rekordu par vislielāko virtuālā stadiona apmeklētāju skaitu pasaulē. 29. maijā norisinājies Futbola draudzībai Lielais fināls. “Futbols draudzībai”: Bērnu starptautiskā ziņu aģentūra Euro 2020 2020. gada Eiropas futbola čempionāta ietvaros “Futbols draudzībai” programma bija izvirzījusi iniciatīvu izveidot starptautisku bērnu un jauniešu ziņu aģentūru, iesaistot tās darbībā “Futbols draudzībai” jauniešus-žurnālistus no 11 Eiropas čempionāta valstīm. Jaunie žurnālisti apmeklēja visas čempionāta spēles savās valstīs un bija pastāstījuši par tām miljoniem savu vienaudžu visās pasaules valstīs, veidojot savas reportāžas caur Deviņu vērtību optiku, kuras atbalsta miljoni šīs programmas dalībnieku visā pasaulē. “Futbols draudzībai” programmas ietvaros jaunie žurnālisti bija izgājuši apmācības Deviņu vērtību skolā. Papildus vērību apgūšanai, nodarbības bija veltītas arī mūsdienu sporta žurnālistikas tendencēm, kā arī mobilās žurnālistikas prasmju attīstīšanai. Starptautiskais bērnu futbola turnīrs notiek programmas "Futbols draudzībai" ietvaros. Komandas, kas piedalās čempionātā - Draudzības komandas - tiek veidotas atklātas izlozes laikā. Komandas tiek organizētas pēc "Futbols draudzībai" principa: vienā komandā spēlē dažādu tautību, dzimumu un fizisko spēju sportisti. Gadskārtējā Starptautiskajā bērnu forumā "Futbols draudzībai" jaunie projekta dalībnieki kopā ar pieaugušajiem apspriež programmas vērtību popularizēšanu un attīstību visā pasaulē. Diskusijas laikā bērni tiekas un sarunājas ar saviem vienaudžiem no citām valstīm, slaveniem futbolistiem, žurnālistiem un sabiedriskajiem darbiniekiem, kā arī kļūst par jaunajiem vēstniekiem, kuri nākotnē turpinās patstāvīgi popularizēt vispāratzītas vērtības starp saviem vienaudžiem. 2019. gadā Forums tika transformēts pieredzes apmaiņas platformā dažādu nozaru ekspertiem sporta un izglītības jomās. 2020. gadā Foruma pasākumu ietvaros tika dibināta “Futbols draudzībai” starptautiskā balva. Programmas "Futbols draudzībai" īpašā iezīme ir tās Starptautiskais bērnu preses centrs. Pirmo reizi tas tika izveidots 2014. gadā programmas "Futbols draudzībai" ietvaros. Jaunie žurnālisti preses centrā atspoguļo programmas notikumus savās valstīs: viņi sagatavo ziņas nacionālajiem un starptautiskajiem sporta plašsaziņas līdzekļiem, piedalās materiālu sagatavošanā televīzijas kanālam "Futbols draudzībai", bērnu laikrakstam "Futbols draudzībai" un programmas oficiālajai radio stacijai. Starptautiskais bērnu preses centrs apvieno nacionālo konkursu "Labākais  jaunais žurnālists" uzvarētājus, jaunos emuāru autorus, fotogrāfus un rakstniekus. Jaunie žurnālisti no preses centra iepazīstina ar savu viedokli programmas ietvaros, īstenojot formātu "bērni par bērniem". Saskaņā ar programmu "Futbols draudzībai", 25. aprīlī tiek atzīmēta Starptautiskā futbola un draudzības diena. Šos svētkus pirmo reizi svinēja 2014. gadā 16 valstīs. Šajā dienā notika draudzības spēles, zibakcijas, radio maratoni, meistarklases, televīzijas šovi, atklātie treniņi, u.c. pasākumi. Svinībās piedalījās vairāk nekā 50 000 cilvēku. 2015. gadā Futbola un draudzības diena tika atzīmēta 24 valstīs. Festivāla laikā tika rīkotas futbola draudzības sacensības un citi pasākumi. Vācijā komandas "Schalke 04" futbolisti sarīkoja atklāto treniņu, Serbija rīkoja televīzijas šovu, Ukraina - spēli starp "Volyn FC" junioru komandu un bērniem, kas reģistrēti Lutskas pilsētas sociālo pakalpojumu centrā ģimenēm, bērniem un jauniešemi. Krievijā 2014. gada 25. aprīlī Futbola un draudzības diena tika atzīmēta 11 pilsētās. Lai atgādinātu programmas galvenās vērtības, Futbola draudzības sacensības notika Vladivostokā, Novosibirskā, Jekaterinburgā, Krasnojarskā, Barnaulā, Sanktpēterburgā un Saranskā. Krasnojarskā, Sočos un Rostovā pie Donas notika Draudzības stafete, kurā piedalījās  2014. gada Olimpiskās lāpas stafetes lāpneši. Maskavā, ar Sporta Neredzīgo federācijas atbalstu, tika organizēts Vienlīdzīgu iespēju turnīrs. 5. maijā Futbola un draudzības diena tika atzīmēta Nižņijnovgorodā un Kazaņā. 2016. gadā Futbola un draudzības diena tika atzīmēta 32 valstīs. Krievijā to atzīmēja deviņās pilsētās: Maskavā, Sanktpēterburgā, Novosibirskā, Barnaulā, Birobidžanā, Irkutskā, Krasnodarā, Ņižņijnovgorodā un Rostovā pie Donas. Ņižņijnovgorodā notika draudzības spēles jaunajiem "Volga FC" futbolistiem. Pieaugušie kluba spēlētājiem vadīja iesildīšanos un treniņu bērniem. Draudzības spēlē Novosibirskā piedalījās bērni invalīdi - Novosibirskas reģiona komanda "Yermak-Sibir". 2017. gadā Futbola un draudzības dienu atzīmēja 64 valstīs. Slaveni futbolisti, tostarp Serbijas aizstāvis Branislavs Ivanovičs un holandiešu uzbrucējs Dirks Kujts, piedalījās pasākumos visā pasaulē. Grieķijā pasākumā piedalījās Teodoras Zagorakis, 2004. gada Eiropas futbola čempionāta uzvarētājs ar savas valsts izlasi. Krievijā "Zenit FC" rīkoja īpašu apmācību Zaharam Badjukam, jaunajam programmas "Futbols draudzībai" vēstniekam 2017. gadā. Treniņā "Zenit FC" vārtsargs Jurijs Lodigins augstu novērtēja Zahara spējas un dalījās ar vārtsargu noslēpumiem. Pirmā Starptautiskā bērnu foruma laikā, kas notika 2013. gada 25. maijā , jaunie vēstnieki no Lielbritānijas, Vācijas, Slovēnijas, Ungārijas, Serbijas, Bulgārijas, Grieķijas un Krievijas izveidoja pirmās astoņas programmas vērtības — draudzība, vienlīdzība, taisnīgums, veselība, miers, uzticība, uzvara un tradīcijas — un prezentēja tās Atklātajā vēstulē. Vēstule tika nosūtīta starptautisko sporta organizāciju vadītājiem: Starptautiskajai Futbola federāciju asociācijai (FIFA), Eiropas Futbola asociāciju savienībai (UEFA) un Starptautiskajai olimpiskajai komitejai. 2013. gada septembrī Jozefs Blatters tikšanās laikā ar Vladimiru Putinu un Vitaliju Mutko apstiprināja vēstules saņemšanu un paziņoja, ka ir gatavs atbalstīt «Futbolu draudzībai». 2015. gadā programmai «Futbols draudzībai» pievienojās dalībnieki no Ķīnas, Japānas un Kazahstānas, kuras ierosināja pievienot sarakstam devīto vērtību — cieņu. Deviņu vērtību kauss ir Starptautiskās bērnu sociālās programmas "Futbols draudzībai" balva. Katru gadu kauss tiek piešķirts par vislielāko ieguldījumu projekta vērtību - draudzības, vienlīdzības, taisnīguma, veselības, miera, lojalitātes, uzvaras, tradīciju un goda - popularizēšanā. Uzvarētāja izvēlē piedalās līdzjutēji no visas pasaules, bet galīgo lēmumu pieņem projekta "Futbols draudzībai" dalībnieki ar balsojumu. Futbola klubi - Deviņu vērtību kausa ieguvēji: FC Barcelona (Spānija, 2015. g., 2020. g., 2021. g.), Bayern München (Vācija, 2016. g.), Al Wahda (Sīrija, 2016. g.), Real Madrid (Spānija, 2017. g.), Brazīlijas futbola izlase (Brazīlija, 2018. g.), Liverpool (Anglija, 2019. g.). Visas programmas "Futbols draudzībai"  aktivitātes sākas ar draudzības aproču apmaiņu, kas simbolizē vienlīdzību un veselīgu dzīvesveidu. Aproci veido divi pavedieni: zils un zaļš, un to var nēsāt ikviens, kas atbalsta programmas vērtības. Saskaņā ar Franca Bekenbauera teikto "Kustības simbols ir divkrāsu aproce, tā ir tikpat vienkārša un saprotama kā  programmas "Futbols draudzībai" raksturīgās vērtības. Jaunie programmas dalībnieki ap slavenu sportistu un sabiedrisko personu plaukstu locītavām apsēja draudzības aproces, tai skaitā: Diks Advokāts [60], Anatolijs Timoščuks un Luis Neto, Francs Bekenbauers, Luis Fernandevs, Didjē Drogba, Maks Meijers, Fatma Samura, Leons Gorecka, Domeniko Krišito, Mihels Salgado, Aleksandrs Keržakovs, Dimas Pirros, Miodrags Bozovičs, Adelina Sotnikova, Jurijs Kameņecs. Jaunie programmas "Futbols draudzībai"  futbolisti piedalās dažādos pasākumos ārpus oficiālās sezonas. 2013. gada maijā spēlētāji no "Maribor" junioru futbola kluba (Slovēnija) organizēja labdarības draudzības spēles ar Kambodžas bērniem. Programmas dalībnieki no Krievijas 2014. gada 14. septembrī Sočos aprunājās ar Vladimiru Putinu Krievijas Federācijas prezidenta tikšanās laikā ar FIFA prezidentu Seppu Blatteru. 2014. gada jūnijā Francijas prezidents Fransuā Olāns uzaicināja "Taverni" komandu, programmas "Futbols draudzībai" dalībniekus, uz Elizejas pili, lai noskatītos 2014. gada FIFA Pasaules kausa spēli starp Franciju un Nigēriju. 2016. gada aprīlī programmas "Futbols draudzībai" 2015. gada vēstnieks Jurijs Vaščuks tikās ar Baltkrievijas spēcīgāko vīrieti Kirillu Šimko un jaunajiem futbolistiem no "BATE FC", lai dalītos pieredzē par dalību projektā. Jurijs Vaščuks pasniedza Kirilam Šimko simbolisku Draudzības rokassprādzi, tādējādi nododot viņam stafeti, lai popularizētu projekta ideālus: draudzību, taisnīgumu, veselīgu dzīvesveidu. 2021. gada maijā UEFA paziņoja, ka publiskā akciju sabiedrība GAZPROM būs 2020. g. un 2024. g. Eiropas futbola čempionāta sponsors. Šis sadarbības nosacījumi paredzēja īpašas balvas prezentēšanu labāko 2020. g. Eiropas futbola čempionāta gūto vārtu autoram, kas pirmo reizi vēsturē tika veidota NFT trofejas veidā. Balvas fizisko prototipu izveidoja krievu laikmetīgais mākslinieks Pokras Lampas, izvietojot to GAZPROM stendā Sanktpēterburgas fanu zonā Konjušennaja laukumā no 432 futbola bumbām sastāvošā mākslas objekta veidā ar kaligrāfisko ornamentu. Digitālajā trofejā ir iešifrēti 2020. g. Eiropas futbola čempionāta, akciju sabiedrības GAZPROM un starptautiskās bērnu sociālās programmas “Futbols draudzībai” nosaukumi, kā arī uzskaitītas to kopīgās Deviņas vērtības: draudzība, vienlīdzība, taisnība, veselība, miers, uzticība, uzvara, tradīcijas un gods. 27. jūnijā mākslas objekta instalācija pārtrauca savu eksistēšanu fiziskā objekta veidā un pārtapa par NFT formāta mākslas darbu. Visas futbola bumbas tika izpārdotas 11 pilsētās, kuras uzņēma 2020. g. Eiropas futbola čempionāta spēles. 15. oktobrī apbalvošanas ceremonijā digitālā trofeja tika pasniegta Patrikam Šikam, futbola spēlētājam, kurš bija guvis labākos 2020. g. Eiropas futbola čempionāta vārtus, savukārt šis balvas hologrāfiskā kopija tika pasniegta glabāšanai UEFA galvenajā mītnē Njonā, Šveicē un publiskās akciju sabiedrības GAZPROM galvenajā mītnē Sanktpēterburgā, Krievijā. “Futbols draudzībai” starptautiskā balva ir domāta potenciālo sporta treniņu, jauno futbola spēlētāju, bērnu futbola sadarbības ideju godalgošanai un šo ideju izplatīšanai visā pasaulē. Balvas mērķis ir sabiedrības uzmanības piesaiste bērnu futbola attīstības problēmām globālās digitalizācijas kontekstā un domubiedru kopienas izveide, kas strādātu šo tendenču attīstības virzienā. “Futbols draudzībai” starptautiskā treneru akadēmija ir brīvpieejas bezmaksas izglītojošā tiešsaistes platforma kura ir pieejama daudzās valodās un kurā ir praktisko uzdevumu izlase jauniešu komandu un futbola sekciju treneru, kā arī vispārējo fizkultūras skolotāju profesionālās kvalifikācijas uzlabošanai. Akadēmijas mācību kursa pamatā ir zināšanas, praktiskie ieteikumi un padomi treniņu procesa organizācijai, aktīvā un veselīgā dzīvesveida vērtību popularizēšanai, kā arī cieņa pret dažādām kultūrām un tautībām jauno spēlētāju vidū. Mācību kursu ir izstrādājuši “Futbola draudzībai” projekta izglītības programmas autori - FC Barcelona kluba akadēmijas treneri un mācību procesa vadītāji, kā arī FIFA humanitāro programmu eksperti. Izglītojošā programma, kuras ietvaros “Futbola draudzībai” iniciatīvas dalībnieki profesionālo nometnes mentoru uzraudzībā un pavadībā veic savus treniņus un komandas saliedēšanas pasākumus. Iniciatīva palīdz bērniem savstarpēji meklēt un rast kopīgu valodu ne tikai futbola spēles laukumā, bet arī reālajā dzīvē, vienlaikus pilnveidojot savu taktiku un sajūtot savu komandas biedru atbalstu. Viena no Vasaras nometnes sastāvdaļām ir Deviņu vērtību skola, kurā jaunieši apgūst programmas vērtības un to pielietojumu gan spēles laukumā, gan arī reālajā dzīvē. Kopš 2016. gada “Futbols draudzībai” iniciatīva realizē ikgadējo Ekoloģisko iniciatīvu. Gados jaunie programmas dalībnieki ir atklājuši “Draudzības dārzu” Trenno parkā Milānā, kurā katra no 32 apvienotajām starptautiskajām komandām bija iestādījusi savu koku. Trešo koku bija iestādījuši bērni ar īpašām vajadzībām no Dona Kārļa Ņjokas labdarības fonda. 2018. gadā jaunie programmas vēstneši bija vērsuši sabiedrības uzmanību tām dzīvnieku sugām, kuras atrodas tuvu izzušanas robežai. Katru gadu starptautiskās Draudzības komandas tiek nosauktas par godu retām vai apdraudētām dzīvnieku sugām. Kā arī 2018. gadā noslēguma pasākumu laikā, kuri norisinājās Maskavā, gados jauniem iniciatīvas dalībniekiem tika organizēti ekoloģiskie pārvietošanas maršruti, kuros tika izmantoti autobusi ar dabasgāzes darbināmo dzinēju. 2020. gadā jaunieši realizējuši tiešsaistes semināru F4F Speaks for Nature, kurš bija veltīts rūpēm par apkārtējo vidi ANO dibinātās Pasaules vides dienas ietvaros. 2021. gadā iniciatīvas dalībnieki ir parādījuši pasaulei veidus, kādos ikviens no mums var palīdzēt mūsu planētai, uzsākot “Small Steps to Save the Planet” izaicinājumu. Īpaša digitālā platforma, kura ir radīta tieši “Futbols draudzībai” iniciatīvai, apvienoja visu vecumu futbola spēlētājus no 211 pasaules valstīm un reģioniem, kalpojot par bāzi starptautiskām sacensībām un par spēles laukumu ikvienam, kas vēlas trenēties starptautisko jaukto dalībnieku komandu sastāvā un uzspēlēt savu mīļoto spēli  “Futbols draudzībai” formātā nepametot savas mājas. 2021. gadā “Futbols draudzībai” iniciatīva bija guvis vairāk kā 60 nacionālos un starptautiskos apbalvojumus par sociālo atbildību, sporta popularizēšanu un komunikāciju ar sabiedrību, ieskaitot trīs GUINNESS WORLD RECORDS ™ titulus par vēsturē vislielāko dažādu tautību spēlētāju izlasi futbola treniņā, vēsture vislielāko tiešsaiste esošo lietotāju skaitu tiešsaistes futbola pasākumā un vēsturē vislielāko skatītāju daudzumu virtuālā stadionā. Citu godalgu vidū ir SABRE Awards korporatīvās sociālās atbildības nominācijā (ASV), Gold Quill Awards balva par labāko sociālo projektu uz šīs planētas (ASV), Sudraba Loka Šāvēja Grand Prix balva (Krievija), IPRA Awards par labāko kampaņu ANO Ilgtspējīgas attīstības mērķu atbalstam (Lielbritānija), ICCO Globālā balva par starpkultūru komunikācijām (Lielbritānija) un daudzas citas godalgas. 2020. gadā “Futbols draudzībai” iniciatīvas Starptautiskā treneru akadēmija guva PRNEWS' Platinum PR Awards balvu (ASV), bet 2021. gadā YouTube formāta šovs “Spēles laukums ir tur, kur es esmu” un “Labās ziņas”, kurus globālās pandēmijas sākuma organizēja bērni visas pasaules cilvēku atbalsta nolūkam tika godalgoti kā labākais YouTube kanāls. «Football For Friendship project returns». www.sportindustry.biz (angļu). 2016-03-30. Arhivēts no oriģināla, laiks: 2016-09-15. Skatīts: 2018-04-23. «Gazprom’s “Football for friendship 2014” | InSerbia Today». inserbia.info (en-US). Arhivēts no oriģināla, laiks: 2016-04-24. Skatīts: 2018-04-23. «Europe and Asia to Meet Within Football for Friendship International Children's Social Project of Gazprom». www.newswire.ca (angļu). Arhivēts no oriģināla, laiks: 2015-05-24. Skatīts: 2018-04-23. The International Children's Social FOOTBALL FOR FRIENDSHIP project press center. «Young Football Players From 24 Countries of Europe and Asia Meet at Third International Children's Football for Friendship Forum». www.prnewswire.com (angļu). Skatīts: 2018-04-23. «Franz Beckenbauer Kicks Off Gazprom’s ‘Football for Friendship’ Campa…». archive.is. 2016-04-24. Arhivēts no oriģināla, laiks: 2015-05-15. Skatīts: 2018-04-23. ntv.ru. «В Москве подвели итоги детского форума «Футбол для дружбы»». НТВ (angļu). Skatīts: 2018-04-23. «Vladimir Putin und FIFA-Präsident Joseph S. Blatte bei “Football for Friendship” | Service - Epoch Times». 2015-05-22. Arhivēts no oriģināla, laiks: 2015-05-22. Skatīts: 2018-04-23. «Football for Friendship: Teaching values through football». euronews (angļu). 2014-05-27. Arhivēts no oriģināla, laiks: 2017-09-28. Skatīts: 2018-04-23. «Oltre 450 ragazzi riuniti da Gazprom in occasione del Secondo Forum Internazionale FOOTBALL FOR FRIENDSHIP - Lazionews.eu». Lazionews.eu (it-IT). 2014-05-27. Skatīts: 2018-04-23. Matt Lawless. «Bayern Munich legend Franz Beckenbauer reveals he's a Barcelona fan». mirror, 2016-04-05. Skatīts: 2018-04-23. «Beyond Sport». beyondsport.org. Skatīts: 2018-04-23. Alexey Mosko. «Gazprom brings soccer-crazy kids to Milan for UEFA Champions League final» (en-US), 2016-06-01. Skatīts: 2018-04-23. International Children's Social FOOTBALL FOR FRIENDSHIP programme press center. «Fourth International FOOTBALL FOR FRIENDSHIP Forum Brings Together Young Footballers from Three Continents». www.prnewswire.co.uk. Skatīts: 2018-04-23. «Football for Friendship: Syrian youth team make tournament debut in Milan». euronews (angļu). 2016-05-31. Skatīts: 2018-04-23. «(no title)». Windsor Star (en-US). Arhivēts no oriģināla, laiks: 2017-04-26. Skatīts: 2018-04-23. «Fifth Season of Gazprom's Football for Friendship International Children's Project Launched | Daily Herald». finance.dailyherald.com (en-US). Skatīts: 2018-04-23. «News Story». www.merrilledge.com. Skatīts: 2018-04-23. «Fifth Season of Gazprom#s Football for Friendship International Children#s». www.newswit.com. Arhivēts no oriģināla, laiks: 2019-03-27. Skatīts: 2018-04-23. «Football brings kids together». euronews (angļu). 2017-07-06. Skatīts: 2018-04-23. «12-year-old S'porean boy wins global football tournament in Russia - Stomp». Stomp (angļu). 2017-07-05. Skatīts: 2018-04-23. «Football for friendship sets stage for 2018 World Cup». euronews (angļu). 2018-02-16. Skatīts: 2018-04-23. «This time a defender from Bangladesh». The Daily Star (angļu). 2018-03-04. Skatīts: 2018-04-23. «Газпром Футбол F4F News-Detail». www.gazprom-football.com. Arhivēts no oriģināla, laiks: 2019-04-11. Skatīts: 2019-04-13. «Газпром Футбол F4F News-Detail». www.gazprom-football.com. Arhivēts no oriģināla, laiks: 2019-04-11. Skatīts: 2019-04-13. «Шикарный футбол, крепкая дружба!». Советский спорт (krievu). Skatīts: 2019-04-13. «Их подружил футбол». Советский спорт (krievu). Skatīts: 2019-04-13. «Юный тренер из России стал чемпионом мира по "Футболу для дружбы"». www.sport-express.ru. 2018-06-13. Skatīts: 2019-04-13. «Море счастья, дружбы и футбола!». www.sport-express.ru. 2018-06-29. Skatīts: 2019-04-13. «Юные послы "Футбола для дружбы" приняли участие в церемонии открытия ЧМ-2018». Спорт РИА Новости (krievu). 20180615T2036+0300Z. Skatīts: 2019-04-13. «Юный посол "Футбола для дружбы" встретился с президентом России на ЧМ в Москве». www.sport-express.ru. 2018-06-21. Skatīts: 2019-04-13. «Участники "Футбола для дружбы" из 211 стран и регионов прибыли в Москву». www.sport-express.ru. 2018-06-09. Skatīts: 2019-04-13. «Участникам и гостям Международного детского форума «Футбол для дружбы»». government.ru (krievu). Skatīts: 2019-04-13. «Брифинг официального представителя МИД России М.В.Захаровой, Москва, 23 мая 2018 года». www.mid.ru (ru-RU). Skatīts: 2019-04-13. FIFA.com. «2018 FIFA World Cup Russia™ - News - 211 countries and regions take part in the Sixth International Football for Friendship Children’s Forum - FIFA.com». www.fifa.com (en-GB). Skatīts: 2019-04-13. «The Daily Times Leader». business.dailytimesleader.com. Skatīts: 2020-12-19. Gazprom Football for Friendship. «International Day of Football and Friendship Celebrated in Schools Around the World». www.prnewswire.com (angļu). Skatīts: 2020-12-19. «Int'l Football for Friendship Forum 2019 in Madrid Unites Kids' Soccer Experts From Around the Globe». sputniknews.com (angļu). Skatīts: 2020-12-19. «Most nationalities in a football (soccer) training session». Guinness World Records (en-GB). Skatīts: 2020-12-19. «Football for Friendship Young Participants became correspondents of international media». TASS. Skatīts: 2020-12-19. «End of Seventh Season of Football for Friendship in Madrid». sputniknews.com (angļu). Skatīts: 2020-12-19. «Football for Friendship: Sportsmanship has no borders». euronews (angļu). 2019-06-06. Skatīts: 2020-12-19. «Gazprom Football For Friendship International Children’s Programme | F4F». footballforfriendship.com (angļu). Skatīts: 2020-12-19. «New 'Football for Friendship' Simulator to be Released on World Football Day». sputniknews.com (angļu). Skatīts: 2020-12-19. «Gazprom Football: Newsdetail». Gazprom Football (vācu). Arhivēts no oriģināla, laiks: 2020-12-19. Skatīts: 2020-12-19. «Friendship Camp | F4F». footballforfriendship.com (angļu). Skatīts: 2020-12-19. «Shortlist | F4F». footballforfriendship.com (angļu). Skatīts: 2020-12-19. «World Championship | F4F». footballforfriendship.com (angļu). Skatīts: 2020-12-19. «Live Broadcast: Grand Final | F4F». footballforfriendship.com (angļu). Skatīts: 2020-12-19. «F4F Ambassadors and FC Schalke 04 discussed the role of football in our future celebrating #UN75 - YouTube». www.youtube.com. Skatīts: 2020-12-19. «STADIUM IS WHERE I AM | Easy Learning V-Move With Freestyle Blogger - YouTube». www.youtube.com. Skatīts: 2020-12-19. «Good News Show From Young Journalists To Cheer You Up - YouTube». www.youtube.com. Skatīts: 2020-12-19. «Юные участники из 211 стран и регионов установят новый Мировой рекорд Гиннесса». sport-express.ru (krievu). 2021-04-28. Skatīts: 2021-12-29. «Открытая жеребьевка Всемирного онлайн-чемпионата по «Футболу для дружбы» состоится 25 апреля - 22 апреля 2021 - Sport24». sport24.ru (krievu). Skatīts: 2021-12-29. ieyenews. «Football for Friendship organises International Friendship Camp: children from all over the world discuss the Nine Values of the programme». IEyeNews (en-US), 2021-05-26. Skatīts: 2021-12-29. «Юные участники из 211 стран и регионов установят новый Мировой рекорд Гиннеса». dknews.kz (krievu). 2021-04-14. Skatīts: 2021-12-29. «Новая онлайн игра Football for Friendship World». sport-express.ru (krievu). 2020-12-21. Skatīts: 2021-12-29. «Социальный проект «Газпрома» ставит рекорды Гиннесса». Ведомости.Спорт (krievu). Arhivēts no oriģināla, laiks: 2021-12-26. Skatīts: 2021-12-29. ««Футбол для дружбы» 2021: Гранд Финал». www.sportsdaily.ru (krievu). Skatīts: 2021-12-29. «UEFA Euro 2020™: Deutsche Kinderjournalisten berichten über ihre Arbeit im Internationalen Jugendpressezentrum». Sportbuzzer.de (vācu). Arhivēts no oriģināla, laiks: 2021-12-25. Skatīts: 2021-12-29. «UEFA Euro 2020™: Deutsche Kinderjournalisten berichten über ihre Arbeit im Internationalen Jugendpressezentrum». Sportbuzzer.de (vācu). Arhivēts no oriģināla, laiks: 2021-12-25. Skatīts: 2021-12-29. «De opkomst van Mobiele Journalistiek, kortweg Mojo». Elfvoetbal.nl. Skatīts: 2021-12-29. Alexey Mosko. «Big football for little Europeans» (en-US), 2014-05-30. Skatīts: 2018-04-23. FIFA.com. «Football and friendship, a perfect combination». FIFA.com (en-GB), 2017-08-02. Arhivēts no oriģināla, laiks: 2018-06-12. Skatīts: 2018-04-23. Arhivēts 2018-06-12 Wayback Machine vietnē. «COMUNICADO: El 2019 International Football for Friendship Forum une a expertos del fútbol de niños». La Vanguardia (spāņu). 2019-05-30. Skatīts: 2021-12-29. Pascale Davies. «Football for Friendship awards Bolivian 'superwomen' girls academy». euronews (angļu), 2021-02-16. Skatīts: 2021-12-29. «For Friendlies Football Scope Young Reporter Competition to be held». www.habermonitor.com (angļu). Arhivēts no oriģināla, laiks: 2017-08-03. Skatīts: 2018-04-23. «Mission XI Million picks Chandigarh girl Ananya Kamboj». The Financial Express (en-US). 2017-05-28. Skatīts: 2018-04-23. David Hills. «Said & Done: David Cameron; Sepp in Sochi; and how to say sorry like you mean it». the Guardian (angļu), 2015-04-25. Skatīts: 2018-04-23. Pavel Gazdyuk. «The International Day of Football and Friendship» (en-US), 2015-05-13. Skatīts: 2018-04-23. Super User. «В рамках программы «Футбол для дружбы» учрежден Кубок «Девяти ценностей»». www.joblenobl.ru (ru-ru). Skatīts: 2019-04-13. George Miller. «FC Barcelona becomes Football for Friendship Nine Values Cup holder for second time». European Gaming Industry News (en-US), 2020-12-15. Skatīts: 2021-12-29. «"Футбол для дружбы" шагает по планете». РБК. Skatīts: 2018-04-23. «Meeting with FIFA President Joseph Blatter». President of Russia (angļu). Skatīts: 2018-04-23. «Mondial 2014. Hollande invite deux clubs amateurs à l'Elysée pour France-Nigéria». leparisien.fr (fr-FR). 2014-06-28CEST11:22:00+02:00. Skatīts: 2018-04-23. UEFA.com. «"Газпром" стал партнером турниров сборных и продлил партнерское соглашение с Лигой чемпионов | Inside UEFA». UEFA.com (angļu), 2021-05-19. Skatīts: 2021-12-29. «The Copenhagen Post». https://www.cphpost.dk/ (DK). 2021-06-13. Arhivēts no oriģināla, laiks: 2023-02-28. Skatīts: 2021-12-29. «Presentato il primo trofeo NFT nella storia del calcio mondiale». corrieredellosport.it (itāļu). Skatīts: 2021-12-29. «Glasgow - The hunt is on to find the hidden Euro 2020 official Trophy footballs». HeraldScotland (angļu). Skatīts: 2021-12-29. UEFA.com. «Patrik Schick receives unique UEFA EURO 2020 Goal of the Tournament award». UEFA.com (angļu), 2021-10-15. Skatīts: 2021-12-29. «‘A brilliant idea’ - The Best of Football For Friendship 2020 | Goal.com». www.goal.com. Skatīts: 2021-12-29. Zoltan Tundik. «Football for Friendship to share fair play principles in International Coaches Academy new online course». European Gaming Industry News (en-US), 2020-12-01. Skatīts: 2021-12-29. «Лайфхаки от детей — как спасти нашу планету: что важнее всего для Эстонии». Tribuna.ee (ru-RU). Skatīts: 2021-12-29. «Football For Friendship raises environmental awareness whilst breaking records». euronews (angļu). 2021-07-21. Skatīts: 2021-12-29. «Football for Friendship programme goes digital for the first time ahead of eighth annual festival in December | Goal.com». www.goal.com. Skatīts: 2021-12-29. «‘A brilliant idea’ - The Best of Football For Friendship 2020 | Goal.com». www.goal.com. Skatīts: 2021-12-29. «Лагерь "Футбола для дружбы" объединил детей из более 200 стран». rfs.ru (ru-RU). Skatīts: 2021-12-29. «Most nationalities in a football (soccer) training session». Guinness World Records (en-gb). Skatīts: 2021-12-29. «Most users in a football/soccer video hangout». Guinness World Records (en-gb). Skatīts: 2021-12-29. «Most users to visit a virtual stadium». Guinness World Records (en-gb). Skatīts: 2021-12-29. «2016 SABRE EMEA Winners». www.provokemedia.com (angļu). Skatīts: 2021-12-29. «Международная программа «Футбол для дружбы» стала победителем премии IABC 2016 Gold Quill Awards». Агентство социальной информации (ru-RU). Skatīts: 2021-12-29. «Проект «Футбол для дружбы» получил Гран-при национальной премии «Серебряный Лучник» 2018». m.sportsdaily.ru (krievu). Skatīts: 2021-12-29. «Eventiada IPRA GWA 2020 Winners Announced». eventiada.com (angļu). Arhivēts no oriģināla, laiks: 2021-12-25. Skatīts: 2021-12-29. «Ketchum Lead the Way on ICCO Global Awards Shortlist». ICCO - Newsroom (en-EN). 2020-11-15. Arhivēts no oriģināla, laiks: 2021-12-25. Skatīts: 2021-12-29. «2020 PRNEWS Platinum PR Awards Winners». PRNEWS (angļu). Skatīts: 2021-12-29. «Football for Friendship goes digital». euronews (angļu). 2020-12-10. Skatīts: 2021-12-29. «2021 Digital + Social Media Awards». PRNEWS (angļu). Skatīts: 2021-12-29.