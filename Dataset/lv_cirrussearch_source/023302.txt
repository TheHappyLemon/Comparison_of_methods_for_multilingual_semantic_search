Gata Kamskis (angļu: Gata Kamsky; dzimis 1974. gada 2. jūnijā, Novokuzņeckā), īstajā vārdā Gataulla Sabirovs (tatāru: Ğataulla Sabirov), ir tatāru izcelsmes ASV starptautiskais lielmeistars šahā (1990) un jurists. Piedzimis tatāru ģimenē Sibīrijā. Šahu iemācījies spēlēt 7 gadu vecumā. Šaha spēles pamatus apguvis Ļeņingradā un Kazaņā. 1987. gadā uzvarējis PSRS junioru čempionātā Kapsukā. 1988. gadā Ivanofrankivskā atkārtojis šo panākumu. 1989. gadā Kamska ģimene saņēmusi politisko patvērumu ASV. Pēc emigrācijas izvirzījies par vienu no ASV spēcīgākajiem šahistiem. 1990. gadā kopā ar Vasiļu Ivančuku uzvarējis starptautiskajā turnīrā Tilburgā. Tajā pat gadā debitējis starpzonu turnīrā Manilā, kur, būdams vienīgais dalībnieks bez FIDE titula, ieguvis 5,5 punktus no 13 iespējamiem. 1991. gadā pirmo reizi uzvarējis ASV šaha čempionātā. 1993. gadā vienlaicīgi startēja divi Pasaules šaha čempiona izcīņas cikli, kurus organizēja FIDE un Profesionālā šaha asociācija (PCA). Abos ciklos Kamskis iekļuva pretendentu mačos. 1994. gadā PCA cikla ceturtdaļfinālā viņš uzvarēja Vladimiru Kramņiku ar 4½:1½, pēc tam pusfinālā sagrāva Naidželu Šortu ar 5½:1½, bet finālā 1995. gadā nācās atzīt Višvanatana Ananda pārākumu ar 4½:6½. Paralēlajā FIDE ciklā 1994. gadā Kamskim izdevās pusfināla mačā pieveikt Anandu ar 6:4, bet finālā viņš neatstāja nekādas cerības Valērijam Salovam - 5½:1½. 1996. gadā Elistē notika Kamska mačs par FIDE Pasaules šaha čempiona nosaukumu ar Anatoliju Karpovu. Pieredzējušā Karpova pārsvars neradīja šaubas - 10½:7½ (+6, −3, =9). Zaudējuma iespaidā Kamskis nolēma beigt savu šahista karjeru. Pēc mača par Pasaules čempiona nosaukumu Kamskis pabeidza savu izglītību - sākumā tās bija mācības jūras medicīnas akadēmijā, pēc tam - jurista diploms Arizonas universitātē. Viņš nodibināja savu juridisko firmu Ņujorkā un apmetās uz dzīvi Longailendā. 1999. gadā Kamskis vēl piedalījās Pasaules šaha čempionātā pēc izslēgšanas sistēmas un 1. kārtā zaudēja Aleksandram Halifmanam. Pēc tam viņa šaha sacensībās iestājās ilgstošāks pārtraukums. 2005. gadā Kamskis atgriezās profesionālajā šahā. Pasaules kausa izcīņā Hantimansijskā viņš palika 9. vietā. 2007. gadā Elistē viņš iekļuva pretendentu maču finālā, kur zaudēja Borisam Gelfandam ar 1½:3½. Tajā pat gadā Kamskis gūst savu pirmo lielāko panākumu pēc atgriešanās. Pasaules kausa izcīņas finālā viņš pieveica Alekseju Širovu ar 2½:1½. 2009. gadā Sofijā Kamskis zaudēja pretendentu finālmaču Veselinam Topalovam ar 2½:4½. 2011. gadā Kazaņā pretendentu maču pusfinālā Kamskis zaudēja Gelfandam ar 4:6. Sekmīgi spēlējis ASV šaha čempionātos: 2010., 2011. un 2013. gadā kļuvis par čempionu, bet 2012. gadā - par vicečempionu. Vairākkārt pārstāvējis ASV izlasi lielākajos komandu šaha turnīros: Pasaules šaha olimpiādēs piedalījies 5 reizes (1992, 2006-2012). Komandu vērtējumā izcīnījis 2 bronzas (2006, 2008) medaļas, bet individuālajā - bronzas (2012) medaļu, Pasaules komandu šaha čempionātos piedalījies 3 reizes (1993, 2011-2013). Komandu vērtējumā izcīnījis zelta (1993) medaļu, bet individuālajā - bronzas (2013) medaļu. Trīskārtējais Eiropas klubu komandu šaha čempionāta uzvarētājs: 2007. gadā Spānijas komandas "CA Linex Magic Mérida" sastāvā, 2008. gadā Krievijas komandas "Ural Sverdlovsk region" sastāvā, 2012. gadā Azerbaidžānas komandas "SOCAR Baku" sastāvā. 36 Championship of USSR (juniors) - Kapsukas 5-18.1.1987 Championship of USSR (juniors) - Ivano-Frankovsk 5-18.1.1988 1990 Manila Interzonal Tournament 1994-95 PCA Candidates Matches 1994-96 FIDE Candidates Matches «1996 Karpov - Kamsky FIDE Title Match». Arhivēts no oriģināla, laiks: 2015. gada 3. jūlijā. Skatīts: 2014. gada 3. aprīlī. 1999 FIDE Knockout Matches 2005 World Cup 2007 Candidates Matches «2007 World Cup». Arhivēts no oriģināla, laiks: 2013. gada 9. jūlijā. Skatīts: 2014. gada 3. aprīlī. «World Chess Championship 2008-09 Matches». Arhivēts no oriģināla, laiks: 2013. gada 5. decembrī. Skatīts: 2014. gada 3. aprīlī. 2011 Candidates Event Gata Kamskis šahista profils vietnē fide.com Gata Kamskis šahista profils vietnē chessgames.com Gata Kamskis šahista profils vietnē 365chess.com Gata Kamskis[novecojusi saite] šahista profils vietnē chesstempo.com Gata Kamskis šahista profils vietnē olimpbase.org (Pasaules šaha olimpiādes) Gata Kamskis šahista profils vietnē olimpbase.org (Pasaules komandu šaha čempionāti) Gata Kamskis šahista profils vietnē olimpbase.org (Eiropas klubu komandu šaha čempionāti)