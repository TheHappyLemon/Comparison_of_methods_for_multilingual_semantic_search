Timotijs Džeimss "Tims" Tomass (angļu: Timothy James Thomas, Jr.; dzimis 1974. gada 15. aprīlī Flintā, Mičiganas štatā, ASV) ir bijušais amerikāņu hokejists, vārtsargs, ASV hokeja izlases dalībnieks. Karjeras laikā aizvadījis deviņas sezonas Nacionālajā hokeja līgā. 2011. gadā kopā ar Bostonas "Bruins" izcīnījis Stenlija kausu un kā izslēgšanas kārtas vērtīgākais spēlētājs saņēmis Kona Smita balvu. 2009. un 2011. gadā tika atzīts par līgas labāko vārtsargu. ASV izlases sastāvā izcīnījis sudraba medaļas 2010. gada olimpisko spēļu turnīrā. T. Tomass pārstāvēja Vērmontas Universitāti NCAA turnīrā laika posmā no 1993. līdz 1997. gadam. 1994. gada NHL draftā viņu Kvebekas "Nordiques" izraudzījās ar kopējo 217. numuru. Starp NCAA karjeru un spēlēšanu NHL viņš spēlēja dažādu Eiropas līgu un zemākās Ziemeļamerikas līgas klubos. 2002. gadā T. Tomass pievienojās Bostonas "Bruins" vienībai, tās sastāvā aizvadot nākamās desmit sezonas un 2011. gadā kopā ar klubu izcīnot Stenlija kausu. Kā izslēgšanas kārtas vērtīgākais spēlētājs, ieguvis Kona Smita balvu, bet 2009. un 2011. gadā izcīnījis arī Vezinas balvu. 2014. gadā noslēdza karjeru. Viņš ir piedalījies trijās Visu zvaigžņu spēlēs (2008, 2009, 2011). ASV izlases sastāvā ir izcīnījis sudraba medaļu 2010. gada ziemas olimpiskajās spēlēs un bronzu 1996. gada Pasaules čempionātā. Kopumā piedalījies septiņos Pasaules čempionātos. Bruins G Tim Thomas named playoff MVP, espn.com «Briere's 2 goals lift Lidstrom NHL All-Stars». Boston.com by Ira Podell, AP Staff Writer. 2011. gada 30. janvāris. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) NHL profils (angliski) Hockey-Reference profils (angliski)