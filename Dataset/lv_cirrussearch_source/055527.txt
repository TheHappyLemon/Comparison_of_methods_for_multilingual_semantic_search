Henriks Dimša (poļu: Henryk Zygmunt Stanisław Dymsza, 1856—1918) bija Latvijas poļu izcelsmes ārsts un sabiedriskais darbinieks, Krievijas Impērijas Valsts Domes II sasaukuma deputāts no Vitebskas guberņas. Dzimis 1856. gadā Rušonas muižas īpašnieka Kleofasa Dimšas un viņa sievas Terēzes ģimenē. Studēja Varšavas Universitātes Medicīnas fakultātē, studiju laikā 1884. gadā apprecējās ar Mariju Beļsku, 1886. gadā ieguva ārsta grādu. Strādāja par ārstu Viļņā (1887-1894), iestājās Viļņas medicīnas biedrībā (1887). Ap 1890. gadu otrreiz apprecējās ar Mariju Žoladžu (Żołądź), ģimenē piedzima divi bērni. Vēlāk saimniekoja Rušonas muižā un bija brīvi praktizējošs Daugavpils apriņķa ārsts. 1907. gada 7. februārī Dimšu ievēlēja par Krievijas Impērijas Valsts Domes deputātu, bija Poļu frakcijas (Польского коло) vai Rietumu nomaļu frakcijas vadībā. Pēc Valsts domes atlaišanas atgriezās no Pēterpils savā lauku īpašumā. 1917. gadā neveiksmīgi kandidēja Krievijas Satversmes sapulces vēlēšanās. Miris 1918. gada septembrī, Rušonas muižu mantoja viņa sieva Marija Dimša (1860-1938). Arnis Vīksna. Latgales ārsti un ārstniecība, 1772-1918. Latvijas Universitate, 2004 - 212 lappuses Polski Słownik Biograficzny t. 6 s. 63 DYMSZA Henryk (1857-1918) lekarz latgalesdati.du.lv