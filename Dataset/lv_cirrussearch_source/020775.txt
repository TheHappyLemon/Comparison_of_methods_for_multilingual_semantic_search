Adiabātisks process ir termodinamisks process, kurā ķermenis ne uzņem, ne atdod siltumu. Adiabātisks process var realizēties, ja sistēma ietverta termoizolējošā, tā saucamajā adiabātiskā apvalkā vai arī, ja process noris tik strauji, ka siltuma apmaiņu var neievērot. Var būt atgriezeniski (tādi, kuros saglabājas sistēmas entropija) un neatgriezeniski adiabātiski procesi. Adiabātisks apvalks ir apvakls, kurš novērš siltumapmaiņu starp ķermeni un apkārtējo vidi, piemēram, termoss vai Djuāra trauks, vai magnētiskais lauks, kas nepieļauj plazmas kontaktu ar iekārtas sieniņām. Pilnīga siltumizolācija nav iespējama. «Latviešu valodas ekspertu komisijas lēmumi». Valsts valodas centrs. Arhivēts no oriģināla, laiks: 2017. gada 21. janvārī. Skatīts: 2014. gada 28. aprīlī. Vikikrātuvē par šo tēmu ir pieejami multivides faili. Skatīt: Adiabātisks process. Encyclopædia Britannica raksts (angliski) Krievijas Lielās enciklopēdijas raksts (krieviski)