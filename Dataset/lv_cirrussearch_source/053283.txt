Azercell Telekom MMC ir Azerbaidžānas mobilo sakaru uzņēmums, kas darbojas ar zīmolu Azercell. Tas ir dibināts 1996. gadā. Galvenais birojs atrodas Baku. Azercell 100 % kapitāldaļu turētājs ir Turcijā reģistrēta pārvaldītājsabiedrība Azertel Telekomünikasyon ve Yatırım Dış Ticaret A.Ş. Savukārt Azertel 51,3 % akciju pieder Azerbaidžānas valstij piederošajam uzņēmumam Azerbaijan International Telecom (AzInTelecom), 42,2 % — Turcijā reģistrētam uzņēmumam Cenay Iletsim Hismetlesi, 6,5 % — Maltā reģistrētam uzņēmumam FA Invest. Azercell mobilo sakaru tīklā ir vairāk nekā 5 miljoni abonentu. 1996. gada 19. janvārī Turcijas uzņēmums Azertel (64,3 % kapitāldaļu) un Azerbaidžānas Republikas Sakaru ministrija (35,7 %) dibināja kopuzņēmumu Azercell Telekom MMC. Azertel 79,8 % akciju piederēja Turcijas sakaru operatoram Turkcell, un 20,2% — Turcijas sakaru iekārtu ražotājam Cenay Group. 1996. gada 15. decembrī tas sāka komerciālu darbību atklājot Azerbaidžānā pirmo GSM tīklu. 1998. gadā Azercell sāka piedāvāt priekšapmaksas sistēmu SimSim. 2000. gada februārī Turkcell akcionāru struktūrā notika reorganizācija, un Turkcell piederošās Azertel kapitāldaļas nodeva Nīderlandē reģistrētai pārvaldītājsabiedrībai Fintur Holding BV, kur 40 % piederēja Turcijas uzņēmumam Çukurova, 35 % — Somijas Sonera (2002. gadā tā apvienojās ar Telia un kļuva par TeliaSonera, bet kopš 2016. gada ir Telia Company), 25 % — Turkcell. 2002. gadā Çukurova pārdeva savas daļas Fintur Holding, tādējādi Sonera daļa tajā kļuva 58,55 %, bet Turkcell — 41,45 %. 2005. gadā Cenay Group pārdeva vairumu Azertel kapitāldaļu Turcijā reģistrētam uzņēmumam Cenay Iletsim Hismetlesi. 2008. gadā notika Azercell privatizācija. Azertel izpirka Azerbaidžānas valdībai piederošās Azercell kapitāldaļas par 180 miljoniem ASV dolāru un kļuva 100 % Azercell īpašnieku. Vienlaikus Cenay Group palielināja dalību Azertel līdz 48,7 %, bet Fintur samazināja dalību līdz 51,3 %. Kopš 2009. gada ekskluzīvas tiesības 3G izmantošanai Azerbaidžānā bija konkurentam Azerfone. Tikai 2011. gadā Azercell ieguva 3G licenci. 2011. gadā Cenay Group pārdeva atlikušo 6,55 % Azertel akciju Maltā reģistrētam ārzonas uzņēmumam FA Invest. 2012. gadā Azercell sāka piedāvāt 4G sakaru pakalpojumus. 2018. gada 5. martā tika panākta vienošanās par Fintur piederošo 51,3 % Azertel Telekommunikasyon Yatirim Diş Ticaret A.Ş. kapitāldaļu pārdošanu Azerbaidžānas valstij piederošajam uzņēmumam Azerbaijan International Telecom (AzInTelecom). TELIA COMPANY DIVESTS ITS INTEREST IN AZERCELL March 5, 2018, Telia Company 5 million beating hearts of Azercell! MENAFN, 5/28/2020 Крупнейший сотовый оператор Азербайджана стал государственным Игорь Королев, cnews.ru 06.03.2018 White paper on Turkcell Telia Company, 2019-03-19 "Sonera" un "Turkcell" palielina daļas Nīderlandes "Fintur Holdings" TVNET, 2002. gada 23. augusts Telia Company agrees to divest its interest in Azercell Telia Company, 2018-03-05 Azercell vietne