Elija Viljamss (angļu: Elijah Williams; 1809. gada 7. novembris Bristole — 1854. gada 8. septembris Londona) bija Lielbritānijas šahists. 19. gadsimta vidū bijis viens no Anglijas vadošajiem šahistiem. 1851. gadā pirmajā starptautiskajā šaha turnīrā Londonā dalījis 3. vietu, uzvarot Johanu Leventālu ar 2½:½ un Hauardu Stauntonu ar 4½:3½, bet pusfinālā piekāpjoties Marmadjūkam Vaivilam ar 3:4. Bijis pazīstams arī kā divu šaha grāmatu autors. 1845. gadā Londonā izdevis Souvenir of the Bristol Chess Club, kurā apkopojis vairāk nekā 100 Bristoles šaha klubā spēlētas partijas. 1852. gadā Londonā izdevis Horae Divanianae, kurā apkopojis vairāk nekā 150 partijas, kas spēlētas Londonas kafejnīcā Simpson's Divan. Pāragri miris 1854. gada Londonas holeras epidēmijas uzliesmojuma laikā. London (1851) Šahista profils chessgames.com mājaslapā (angliski) Šahista profils 365chess.com mājaslapā (angliski)