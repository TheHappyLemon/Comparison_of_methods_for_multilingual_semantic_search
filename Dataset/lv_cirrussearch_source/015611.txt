Zičiūjfalu (ungāru: Zichyújfalu, izrunā: [ˈziʧiuːjfɒlu]) ir ciems Ungārijā, Fejēras meģē. Austrumu virzienā atrodas Pustasabolčas ciems, dienvidos — Sabadeģhāzas ciems, bet rietumos — Šeregēješas ciems. Aptuveni 9 km uz ziemeļiem atrodas Gārdoņas pilsēta un trešais lielākais Ungārijas ezers — Velences ezers. Aptuveni 32 km uz ziemeļrietumiem atrodas Sēkešfehērvāra. Ciemā atrodas lopbarības ražošanas un izplatīšanas uzņēmums, kas daudziem ciema iedzīvotājiem nodrošina darba vietas. Tomēr vairums Zičiūjfalu iedzīvotāju ikdienas darba gaitās dodas ārpus ciema. Žičiūjfalu ir sākumskola, kas kopš 1992. gada ir nosaukta ungāru rakstnieka Ištvana Feketes vārdā. 2012. gada 1. janvārī ciemā dzīvoja 941 iedzīvotājs. Pēc 2001. gada tautas skaitīšanas datiem, Zičiūjfalu dzīvoja 971 cilvēls, no kuriem 883 (90,9%) sevi identificēja kā ungārus. Ciema nosaukums ir radies no Ziči muižnieku dzimta nosaukuma, kuriem savulaik tas piederēja. Ziči dzimta šajā vietā sāka dzīvot 18. gadsimtā, Osmaņu impērijas iekarojumu laikā. 1784. gadā Ferencs Ziči kļuva par zemes īpašnieku. Tajā laikā ciemā dzīvoja 91 cilvēks. Ciemata iedzīvotāji uz kaimiņciemiem un pilsētām var nokļūt ar vilcienu. Caur Zičiūjfalu iet arī autobusu satiksme. Vikikrātuvē par šo tēmu ir pieejami multivides faili. Skatīt: Zičiūjfalu. «Zichyújfalu» (ungāru). velenceitonal.hu. Arhivēts no oriģināla, laiks: 2013. gada 23. septembrī. Skatīts: 2013. gada 20. maijā. Magyarország helységnévtára; publicēšanas datums: 30 oktobris 2023; pārbaudes datums: 5 novembris 2023; KSH kods: 34263.