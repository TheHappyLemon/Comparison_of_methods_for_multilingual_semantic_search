Tandžunpinana (indonēziešu: Kota Tanjungpinang) ir pilsēta un osta Indonēzijā, Riau Salu provinces galvaspilsēta. Izvietojusies Riau arhipelāga lielākās salas Bintanas rietumu krastā. Lielākā daļa iedzīvotāju ir musulmaņi (78%), bet 12,6% budisti un 9,1% kristieši. Tradicionāls malajiešu kultūras un tirdzniecības centrs. Tandžunpinana ir sena pilsēta, zināma kopš 3. gadsimta kā tirdzniecības centrs ceļā no Indijas uz Ķīnu. Bijusi gan Džohoras sultanāta (1678—1788), gan Riau-Lingas sultanāta (1824—1911) galvaspilsēta. No 1911. gada Riau apriņķa koloniālās administrācijas centrs. Pēc Indonēzijas neatkarības iegūšanas Tandžunpinana neilgu laiku (1957—1960) bija Riau provinces centrs. Pēc Riau Salu nodalīšanas atsevišķā provincē 2002. gadā atkal kļuva par provinces centru. Vikikrātuvē par šo tēmu ir pieejami multivides faili. Skatīt: Tandžunpinana. Encyclopædia Britannica raksts (angliski)