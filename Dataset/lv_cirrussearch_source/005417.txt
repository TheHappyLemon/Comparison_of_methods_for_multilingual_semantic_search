Marti Oiva Kalevi Ahtisāri (somu: Martti Oiva Kalevi Ahtisaari, izrunā: [ˈmɑrtːi ˈoivɑ ˈkɑleʋi ˈɑhtisɑːri]; dzimis 1937. gada 23. jūnijā Vīpuri, miris 2023. gada 16. oktobrī Helsinkos) bija somu politiķis, bijušais Somijas prezidents (1994—2000), Nobela miera prēmijas laureāts, ANO diplomāts, viņš tika atzīmēts par savu ieguldījumu miera veicināšanā pasaulē. Izglītību ieguvis Oulu licejā (Oulun Lyseo, šo skolu ir beiguši vēl divi Somijas prezidenti: Karlo Juho Stolbergs un Kiosti Kallio), to absolvēja 1952. gadā, kā arī absolvēja Oulu Universitāti. Vairākus gadus viņš darbojās kā diplomātiskais pārstāvis no Somijas. Laika posmā no 1977. līdz 1981. gadam viņš bija ANO Namībijas komisārs, strādājot pie Namībijas neatkarības nosargāšanas no Dienvidāfrikas Republikas. 1993. gadā M. Ahtisāri paziņoja par savu kandidatūru Somijas prezidenta amatam. Viņa politiskā reputācija bija nozīmīgs faktors Somijas prezidenta vēlēšanās. Viņš bija Somijas prezidents laika posmā no 1994. gada 1. marta līdz 2000. gada 1. martam. Viņa prezidentūras laikā Somija iestājās Eiropas Savienībā. Tāpat viņa prezidentūras laikā Helsinkus apmeklēja Bills Klintons un Boriss Jeļcins. 2000. gadā viņu prezidenta amatā nomainīja pirmā sieviete Somijas prezidente Tarja Halonena. 2008. gada 10. oktobrī M. Ahtisāri tika nosaukts kā 2008. gada Nobela miera prēmijas laureāts, 10. decembrī Oslo viņš saņēma Nobela miera prēmiju par centieniem risināt starptautiskus konfliktus vairāk nekā trīs dekādes. Oficiālajā paziņojumā bija teikts, ka Ahtisāri ir nozīmīga loma vairāku konfliktu risināšanā Namībijā, Indonēzijā, Kosovā, Irākā un vairākos citos reģionos. Mitä Missä Milloin — Kansalaisen vuosikirja 1996 ("What Where When — Citizen's Yearbook 1996"), Helsinki: Otava Publications Ltd., 1995. 2008 Nobel Peace Prize Nobela miera prēmiju saņēmis somu diplomāts Marti Ahtisāri Marti Ahtisāri saņem Nobela miera prēmiju Lisa Bryant. «Former Finnish President Martti Ahtisaari Wins Nobel Peace Prize». Voice of America, 2008-10-10. Arhivēts no oriģināla, laiks: 2008-11-17. Skatīts: 2008-12-27. Vikikrātuvē par šo tēmu ir pieejami multivides faili. Skatīt: Marti Ahtisāri. Encyclopædia Britannica raksts (angliski) Brockhaus Enzyklopädie raksts (vāciski) Marti Ahtisāri centra CMI mājaslapa Arhivēts 2013. gada 7. oktobrī, Wayback Machine vietnē. (angliski) Marti Ahtisāri biogrāfija Nobela prēmijas mājaslapā (angliski)