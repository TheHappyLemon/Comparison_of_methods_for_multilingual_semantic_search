Stiklavaržu dzimta (Centrolenidae) ir bezastaino abinieku (Anura) dzimta, kuras areāls aptver lielāko Neotropikas daļu. Dzimtai pieder aptuveni 150 sugas, kuras tiek iedalītas 12 ģintīs un 3 apakšdzimtās. Šīs dzimtas sugām raksturīgi, ka tās visas ir samērā līdzīgas. Stiklavaržu dzimtas sugas parasti ir nelielas vardītes, lielākā daļa 2—3 cm, lai gan dažas sugas ir lielākas, līdz 7,5 cm. Lielākajai daļai pamatkrāsa ir laima zaļā, kas variē visdažākajās nokrāsās un toņos. Dzimtas raksturīgākā pazīme ir plānā, caurspīdīgā vēdera āda, caur kuru saskatāmi iekšējie orgāni, sirdi un aknas ieskaitot. Dažām sugām āda ir tik caurspīdīga, ka var vērot, kā pukst sirds. Stikla varžu acis novietotas tā, ka tās skatās taisni uz priekšu. Dažas kokvardes, piemēram, Hyloscirtus palmeri un Hypsiboas pellucens, ārēji izskatās ļoti līdzīgas stiklavardēm. Tām arī ir caurspīdīga vēdera āda, bet šīm vardēm uz papēžiem ir kaļķveida izaugumi, kādu nav stiklavardēm. Sastopamas no Meksikas dienvidiem caur Centrālameriku un Tobāgo līdz Argentīnas ziemeļiem. Lielākā sugu daļa mitinās kalnainos miglu mežos, dažas sugas arī lietus mežos. Dzīvo galvenokārt kokos un tikai vairošanās laikā dodas līdz ūdenim, pulcējoties pie kalnu upītēm un strautiem. Ikrus nērš uz koku un krūmu lapām, kuri aug tieši virs ūdens. Tādējādi kurkulēni tūlīt pēc izšķilšanās iekrīt ūdenī, kur turpina augt un attīstīties. Ja kurkulim neizdodas uzreiz iekrist ūdenī, tas izmanto savu muskuļoto asti, līdz sasniedz strautu. Kurkuļi parasti ierokas gultnes substrātā. Dažām suāgm tēviņi guļ uz ikriem, tos pasargājot no iespējamiem ienaidniekiem. Stiklavardēm ir raksturīga smalka pīkstēšana vai svilpošana. Dažām sugām viens īpatnis var izprovocēt daudzbalsīgu kori, skaņai viļnveidīgi ceļojot gar upītes krastiem. Stiklavaržu dzimta (Centrolenidae) Allophryninae apakšdzimta ģints Allophryne Centroleninae apakšdzimta ģints Centrolene ģints Chimerella ģints Cochranella ģints Espadarana ģints Nymphargus ģints Rulyrana ģints Sachatamia ģints Teratohyla ģints Vitreorana Hyalinobatrachinae apakšdzimta ģints Celsiella ģints Hyalinobatrachium Teratohyla spinosa Centrolene antioquiense Centrolene buckleyi Centrolene paezorum Centrolene quindianum Centrolene savagei ar ikriem Cochranella euknemos Espadarana prosoblepon Hyalinobatrachium colymbiphyllum ar iznērstiem ikriem Nymphargus rosada Rulyrana susatamai Sachatamia punctulata Teratohyla midas EOL: Centrolenidae Glass Frogs Zweifel, Robert G. (1998). Cogger, H.G.; Zweifel, R.G., eds. Encyclopedia of Reptiles and Amphibians. San Diego: Academic Press. pp. 94–95. ISBN 0-12-178560-2. Amphibian Species of the World Amphibian Web Centrolenidae in InfoNatura Nora Sloka. Zooģeogrāfija. Rīga. Zvaigzne. 1979. 103.lpp.