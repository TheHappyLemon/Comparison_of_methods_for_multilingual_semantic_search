Alphensijas kamaniņu un bobsleja trase (korejiešu: 알펜시아 슬라이딩 센터) ir bobsleja, kamaniņu un skeletona trase Alphensijas kūrortā, Dienvidkorejā, Phjončhanas apgabalā. Šajā trasē norisinājās 2018. gada ziemas olimpisko spēļu sacensības. Trases ietilpība ir 7000 skatītāju (1000 sēdvietas un 6000 stāvvietas). Trases garums ir 2018 metri, kas īpaši uzsver olimpisko spēļu norises gadu, un platums — 1,40 metri. Trase platība ir 177000 m2, un tās augstums virs jūras līmeņa ir 940 metri trases sākumā un 800 metri finišā. Trasē norisinājās 2017. gada attiecīgo sporta veidu čempionāti, lai pilnībā sagatavotu visu nepieciešamo olimpiskajām spēlēm. Trasi būvēja kompānija Daelim Kanvando provinces uzraudzībā. Celtniecības izmaksas bija gandrīz 114,5 miljoni ASV dolāru, un tās tika sadalītas starp valsts valdību un pašvaldību. Alphensijas kamaniņu un bobsleja trases būvniecība sākās 2014. gada martā un tika pabeigta 2017. gada pēdējos mēnešos. «Olympic Sliding Centre : PyeongChang 2018 Venue». Arhivēts no oriģināla, laiks: 2018. gada 31. martā. Skatīts: 2018. gada 27. janvārī. «Daelim Bags Bobsleigh Track Construction Contract». Arhivēts no oriģināla, laiks: 2017. gada 8. decembrī. Skatīts: 2018. gada 27. janvārī. The Groundbreaking Ceremony of the Olympic Sliding Center for the Success of the PyeongChang Winter Olympics 2018 Arhivēts 2018. gada 27. janvārī, Wayback Machine vietnē. - SportsFeatures.com - March 10, 2014 Groundbreaking Ceremony held for PyeongChang 2018 Sliding Centre - International Olympic Committee - March 11, 2014 Koordinātas: 37°39′13″N 128°40′53″E﻿ / ﻿37.6537139°N 128.681389°E﻿ / 37.6537139; 128.681389