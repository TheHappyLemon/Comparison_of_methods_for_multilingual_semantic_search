Olita Rause (dzimusi 1962. gada 21. novembrī Latvijā) ir Latvijas šahiste, starptautiskā lielmeistare sievietēm (1993), starptautiskā meistare (1995), korespondencšaha lielmeistare (1999). Olita Rause ir izcīnījusi trīs sudraba medaļas Latvijas sieviešu šaha čempionātos: 1981. gadā (turnīrā uzvarēja Astra Goldmane), 1984. gadā (turnīrā uzvarēja Anda Šafranska) un 1994. gadā (zaudēja papildmačā Andai Šafranskai ar 1,5:2,5). 1986. gadā Olita Rause pārstāvēja Latviju PSRS sieviešu komandu šaha čempionātā Minskā pie otrā galdiņa. Olita Rause ir pārstāvējusi Latvijas sieviešu izlasi 31. šaha olimpiādē Maskavā pie 2. galdiņa (+4, =3, -4). Olita Rause bija viena no spēcīgākajām korespondencšaha spēlētājām pasaulē. Viņa ir uzvarējusi ICCF VI Pasaules kausa izcīņā. 2019. gadā pēc 15 gadu pārtraukuma piedalījusies Latvijas sieviešu šaha čempionātā, kurā ierindojusies 9. vietā. Starptautiskās Korespondencšaha federācijas 2023.gada janvāra reitinga sarakstā ierindojas pirmajā vietā pasaulē ar reitingu 2684. Olita Rause ir beigusi Latvijas Universitāti ar filoloģijas maģistres grādu. No 2001. gada decembra līdz 2017. gada februārim bijusi "Jāņa Rozes" apgāda galvenā redaktore. Bija precējusies ar lielmeistaru Igoru Rausi. OlimpBase :: Soviet Women's Team Chess Championship :: Olita Rause OlimpBase :: Women's Chess Olympiads :: Olita Rause «Wcup-06 Final». Arhivēts no oriģināla, laiks: 2012. gada 8. februārī. Skatīts: 2011. gada 22. decembrī. Olita Rause: "Šahs ir mainījies. Kļuvis ātrāks un dinamiskāks" Latvijas 2019. gada čempionāts šahā sievietēm[novecojusi saite] «ICCF Ratings». www.iccf.com. Skatīts: 2023-01-15. Olita Rause šahista profils vietnē FIDE.com Olita Rause šahista profils vietnē chessgames.com Olita Rause. Atjaunināts: 2011. gada 22. decembrī šahista profils vietnē 365chess.com Olita Rause[novecojusi saite] šahista profils vietnē chesstempo.com Olita Rause. Atjaunināts: 2011. gada 22. decembrī šahista profils Latvijas Korespondencšaha federācijas vietnē