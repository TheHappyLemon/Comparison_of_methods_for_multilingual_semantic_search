Šis raksts ir par mērvienību. Par citām jēdziena Mols nozīmēm skatīt nozīmju atdalīšanas lapu. Mols ir SI vielas daudzuma mērvienība. 1 molā vielas ir 6,022×1023 (Avogadro skaitlis) molekulu vai citu elementārobjektu. Mols ir tāda paša veida mērvienība kā, piemēram, ducis, tāpēc molos principā var mērīt arī makroskopiskus objektus, tikai tādā gadījumā viens mols būs ļoti liels daudzums. Vēsturiski viens mols bija definēts kā vielas daudzums, kas satur tikpat daļiņu (atomu, molekulu, jonu, elektronu), cik atomu ir 12 gramos tīra oglekļa izotopa (12C), kura relatīvā atommasa ir 12. Mola jēdzienu ķīmijā ap 1900. gadu ieviesa Vilhelms Ostvalds. 1971. gadā tā kļuva par septīto SI pamatvienību. 24. Ģenerālajā mēru un svaru konferencē 2011. gadā tika pieņemta rezolūcija, kur tika ierosināta arī mola definīcijas maiņa. Jaunā definīcija pamatojās uz Avogadro skaitļa vērtību, kas tiek pieņemta par pilnīgi precīzu. Līdz ar to mols tika definēts kā pilnīgi neatkarīga mērvienība, nevis piesaistīts masas mērvienībai. 2018. gadā IUPAC nolēma atbalstīt jauno definīciju. 2018. gada novembrī 26. Ģenerālajā mēru un svaru konferencē notika balsošana par dažu SI mērvienību, tai skaitā mola, pārdefinēšanu. Mols tika definēts kā vielas daudzums, kurā ir precīzi 6,02214076×1023 elementārobjektu. Jaunā definīcija stājās spēkā no 2019. gada 20. maija. Molmasa 14th CGPM (1971):Resolution 3 On the possible future revision of the International System of Units, the SI Why change the SI? Pure and Applied Chemistry, 2018, 90, 175; doi:10.1515/pac-2017-0106 CIPM Report of 106th Meeting Arhivēts 2018-01-27 Wayback Machine vietnē. Retrieved 7 April, 2018 «Redefining the Mole». NIST. NIST. 2018-10-23. Skatīts: 2018. gada 24. oktobris. Vikikrātuvē par šo tēmu ir pieejami multivides faili. Skatīt: Mols. Encyclopædia Britannica raksts (angliski) Krievijas Lielās enciklopēdijas raksts (krieviski)