Dispersā sistēma ir divu vielu maisījums, kurā viena viela (dispersā fāze) lielāku vai mazāku daļiņu veidā ir izkliedēta kādā citā vielā (dispersā vide). Pēc daļiņu lieluma tās sīkāk iedalās rupjdispersās sistēmās (daļiņas ≥100 nm), koloidālajos šķīdumos (daļiņas 100—1 nm) un īstajos šķīdumos (daļiņas ≤ 1 nm). Koloidālajiem šķīdumiem ir novērojams Tindala efekts, kas ļauj tos atšķirt no īstajiem šķīdumiem. Tindala efekts ir parādība, kas ļauj atšķirt koloidālus šķīdumus no īstiem šķīdumiem. Gan koloidālie šķīdumi, gan īstie šķīdumi ir caurspīdīgi, tomēr tos var atšķirt, ja caur tiem laiž šauru gaismas kūli. Koloidālā šķīdumā būs novērojams izteikts gaišs konuss. Šādu parādību sauc par Tindala efektu. Īstajos šķīdumos Tindala efektu novērot nevar. Kaksis Ā. Ķīmija 10.klasei. Rīga: Lielvārds, 2009