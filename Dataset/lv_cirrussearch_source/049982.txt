Stīgu instrumenti, stīgskaņi jeb hordofoni ir mūzikas instrumentu grupa, kuros skaņas avots ir nostieptu stīgu vibrācijas. Vēlamā stīgas radītās skaņas frekvence ir atkarīga no stīgas garuma un tās nospriegojuma. Ir daudz un dažādi stīgu mūzikas instrumenti. Stīgu instrumentus dala divās grupās — strinkšķināmajos instrumentos un ar lociņu spēlējamos stīgu instrumentos. Pēc Hornbostela—Zaksa klasifikācijas hordofoni dalās cītarās, lautās (šajā grupā ietilpst ģitāra, vijole), lirās un arfās. Ir arī daudz dažādu tautu stīgu instrumentu, piemēram, latviešiem no stīgu instrumentu grupas ir raksturīga kokle. Vikikrātuvē par šo tēmu ir pieejami multivides faili. Skatīt: Stīgu instrumenti.