Mihals Rozsīvals (čehu: Michal Rozsíval; dzimis 1978. gada 3. septembrī) ir bijušais čehu hokejists, aizsargs, Čehijas hokeja izlases dalībnieks. Karjeras laikā aizvadījis 963 spēles Nacionālajā hokeja līgā, 2013. un 2015. gadā kopā ar Čikāgas "Blackhawks" izcīnot Stenlija kausu. Čehijas izlases sastāvā kļuvis par 2010. gada pasaules čempionu. Profesionāļa karjeru Rozsīvals uzsāka 1995.—96. gada sezonā Čehijas Ekstralīgas kluba Jihlavas "Dukla" rindās. Nākamās divas sezonas hokejists aizvadīja WHL, taču 1998.—99. gada sezonā spēlēja AHL vienībā Sirakūzas "Crunch". No 1999. līdz 2004. gadam aizsargs spēlēja NHL kluba Pitsburgas "Penguins" sistēmā. 2004.—05. gada NHL sezonas lokauta laikā kļuva par Čehijas čempionu HC Pardubice rindās, taču tad noslēdza līgumu ar NHL klubu Ņujorkas "Rangers". n"Rangers" Rozsīvals spēlēja līdz pat 2010.—11. gada sezonas vidum, kad tika aizmainīts uz Fīniksas "Coyotes", tās sastāvā aizvadot nākamo pusotru sezonu. 2012. gada septembrī noslēdza viena gada līgumu ar Čikāgas "Blackhawks". 2012.—13. un 2014.—15. gada sezonā kopā ar Čikāgas "Blackhawks" izcīnīja Stenlija kausu. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)