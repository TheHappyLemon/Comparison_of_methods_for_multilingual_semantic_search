Sergejs Tivjakovs (krievu: Сергей Николаевич Тивяков, nīderlandiešu: Sergej Tiviakov; dzimis 1973. gada 14. februārī Krasnodarā) ir Krievijā dzimis Nīderlandes starptautiskais lielmeistars šahā (1991). Šahu sācis spēlēt piecu gadu vecumā. 1984. gadā uzņemts Vasilija Smislova šaha skolā. 1989. gadā Puertoriko uzvarējis Pasaules junioru šaha čempionātā U16 vecuma grupā, bet gadu vēlāk Singapūrā bijis labākais Pasaules junioru šaha čempionātā U18 vecuma grupā. 1993. gadā Groningenā ieņēmis 5. vietu Profesionālā šaha asociācijas rīkotajā Pasaules šaha čempiona izcīņas cikla kvalifikācijas turnīrā un iekļuvis pretendentu skaitā. 1994. gadā Ņujorkā pretendentu maču ceturtdaļfinālā piekāpies Maiklam Adamsam ar minimālu rezultātu 6½:7½. Par panākumiem turnīros FIDE 1990. gadā Tivjakovam piešķīrusi starptautiskā meistara (IM), bet 1991. gadā - starptautiskā lielmeistara (GM) nosaukumu. 1990. gadu vidū pārcēlies uz dzīvi Nīderlandē un kopš 1999. gada šaha turnīros pārstāv šo valsti. 2006. gadā pirmo reizi uzvarējis Nīderlandes šaha čempionātā, bet pēc gada atkārtojis savu panākumu. 2008. gadā Plovdivā uzvarējis Eiropas individuālajā šaha čempionātā. Daudzu starptautisko šaha turnīru uzvarētājs, tajā skaitā uzvarējis Kalkutā (1994), Buenosairesā (1996), Džakartā (1997), Groningenā (1998, 1999), Malagā (2003), Vroclavā (2009), Bogotā (2010). 2014. gadā Monreālā uzvarējis Kanādas atklātajā šaha čempionātā Canadian Open. 2015. gadā Tallinā uzvarējis Paula Keresa memoriālā ātrajā šahā. Četras reizes piedalījies Pasaules šaha čempionātos pēc izslēgšanas sistēmas, kuros 1997. gadā izstājies 3. kārtā, bet pārējās trīs reizes (1999, 2001, 2004) izstājies 2. kārtā. Piedalījies arī Pasaules šaha kausa izcīņā pēc izslēgšanas sistēmas, kurā 2005. gadā izstājies 3. kārtā, bet 2007. gadā izstājies 2. kārtā. Pārstāvējis Krievijas un Nīderlandes komandas lielākajos komandu šaha turnīros: Pasaules šaha olimpiādēs piedalījies 6 reizes (1994, 2000-2006, 2014). Komandu vērtējumā izcīnījis zelta (1994) medaļu; Eiropas komandu šaha čempionātos piedalījies 6 reizes (1999-2007, 2015). Komandu vērtējumā izcīnījis 2 zelta (2001, 2005) medaļas. Individuālajā vērtējumā izcīnījis zelta (2001) medaļu; Pasaules komandu šaha čempionātā piedalījies 1993. gadā; 1993 Groningen PCA Qualifying Tournament 1994-95 PCA Candidates Matches Europameisterschaft 2008: Tag der Entscheidungen Sergey Tiviakov wins Canadian Open on tie-break) Tiviakov victorious at Keres Memorial World Chess Championship: Tiviakov S OlimpBase :: Men's Chess Olympiads :: Sergei Tiviakov OlimpBase :: European Men's Team Chess Championship :: Sergei Tiviakov OlimpBase :: World Men's Team Chess Championship :: Sergei Tiviakov Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)