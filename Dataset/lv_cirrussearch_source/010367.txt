A Way Away ir somu grupas Indica pirmais albums angļu valodā un tajā ir apvienotas divpadsmit dziesmas no grupas iepriekšējiem albumiem, kas iznāca somiski. Visas dziesmas ir jaunā aranžējumā un dažās no tām ieviesti orķestra elementi. Nightwish līderis Tomass Holopainens ir ne tikai albuma producents, bet arī sarakstījis vārdus dziesmai Precious Dark. Albums tika ierakstīts Petrax un E-major studijās Somijā, Air studijā Lielbritānijā un Boogy Park studijā Vācijā. Visu dziesmu mūzikas autore ir grupas vokāliste Jonsu jeb Johanna Salomā. Tekstu angliskie varianti nav tulkoti no somu valodas, bet tapuši pilnīgi no jauna, Jonsu sadarbojoties ar kanādiešu dzejnieku Roriju Vinstonu (Rory Winston), izņemot dziesmu Precious Dark. Kopumā albums labi parāda Indica muzikālo kokteili - atsevišķas dziesmas ir jautras un lipīgas, piemēram, Islands Of Light, Precious Dark, Scissor Paper Rock, bet citas, kā Children Of Frost caurstrāvo tumšākas noskaņas. Tāpat iekļautas arī balādes In Passing un Liljas Lament. Interneta portāla "Sonic Cathedral" recenzija albumam A Way Away, autors: Max Levites[novecojusi saite] Oficiālā grupas Indica mājas lapa Interneta portāla "Sonic Cathedral" recenzija albumam A Way Away, autors: Max Levites[novecojusi saite] Interneta portāla "Femme Metal Webzine" recenzija albumam A Way Away, autors: Tony Cannella