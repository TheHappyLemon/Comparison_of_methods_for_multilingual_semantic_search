La Santisima Trinidada de Parana (spāņu: La Santísima Trinidad de Paraná) ir 18. gadsimta jezuītu redukcijas drupas, kas atrodas Paragvajas dienvidos. 1993. gadā kopā ar Hesusu de Tavarankvi tika iekļauta UNESCO Pasaules mantojuma sarakstā kā Jezuītu misijas La Santisima Trinidada de Parana un Hesusa de Tavarankve. La Santisima Trinidada de Parana bija viena no jezuītu uzceltajām pilsētiņām pamatiedzīvotāju gvaranu pievēršanai kristietībai. Tā tika uzcelta kā viena no pēdējām (1706. gadā) un veidota kā pašpietiekama komūna ar lielu baznīcu, laukumu, skolu, darbnīcām, dzīvojamām ēkām. Pēc jezuītu padzīšanas no Spānijas impērijas 1768. gadā, La Santisima Trinidada de Parana, tāpat kā citas jezuītu redukcijas, tika pamesta. Vikikrātuvē par šo tēmu ir pieejami multivides faili. Skatīt: La Santisima Trinidada de Parana.