Katastrofa (no latīņu: catastropha, kas savukārt no grieķu: καταστροφή (katastrophē) — 'apvērsums') ir liela nelaime, kas negatīvi ietekmē sabiedrību vai apkārtējo vidi. Katastrofu rezultātā bieži vien tiek iznīcinātas ēkas, tilti un citi cilvēku radītie objekti. Katastrofas var būt dažādas, no kurām lielākā daļa ir dabas izraisītas. Katastrofas iedala divās lielās kategorijās: dabas izraisītās katastrofas un cilvēku darbības izraisītas katastrofas. Pamatraksts: Dabas katastrofa Dabas katastrofas var izraisīt zemestrīces, viesuļvētras, vulkānu izvirdumi, sausums, lavīnas, cunami, seljes, plūdi, sals, karstums, slimību uzliesmojumi, bads, ugunsgrēki, krusa, sniega vētras u.c. Cilvēku izraisītas katastrofas var izraisīt terorisms, kari, lidmašīnu avārijas, autoavārijas u.c. Svešvārdu vārdnīca (trešais izd.). Jumava. 2007. 348. lpp. ISBN 978-9984-38-332-3. Dabas katastrofas