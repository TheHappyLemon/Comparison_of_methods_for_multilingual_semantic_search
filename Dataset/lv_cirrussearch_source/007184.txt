Māris Verpakovskis (dzimis 1979. gada 15. oktobrī Liepājā) ir Latvijas futbolists, kas spēlē uzbrucēja pozīcijā, bijušais Latvijas futbola izlases dalībnieks. Bijušais FK Liepāja prezidents un kopš 2019. gada futbola kluba RFS prezidents. Viņš Latvijas izlasē ir aizvadījis 104 spēles, kurās guvis 29 vārtus, un ir visu laiku rezultatīvākais Latvijas izlases spēlētājs. M. Verpakovskis īpašu ievērību guva 2003. gadā, kad 2004. gada Eiropas čempionāta kvalifikācijas turnīrā desmit spēlēs guva sešus vārtus, tostarp izšķirošos spēlēs pret Ungārijas, Zviedrijas un Turcijas izlasēm. Latvijas izlase pirmo reizi iekļuva Eiropas čempionāta finālturnīrā, kur M. Verpakovskis guva komandai vienīgos vārtus turnīrā, izceļoties spēlē pret Čehiju. M. Verpakovska tēvs Ilmārs Verpakovskis arī bija pazīstams futbolists. Sācis trenēties dzimtajā Liepājā, 1996. gadā jau 16 gadu vecumā debitēja Latvijas čempionātā Liepājas "Baltika" sastāvā, kas 1997. kļuva par Liepājas "Metalurgu". Tieši spēlējot "Metalurga" sastāvā, viņu pamanīja arī Latvijas futbola izlases treneri. Izlasē M. Verpakovskis debitēja 1999. gada jūnijā 2000. gada Eiropas čempionāta kvalifikācijas turnīra spēlē Atēnās pret Grieķijas izlasi, kad izlases treneris Revazs Dzodzuašvili iekļāva viņu sākumsastāvā. Jau savā pirmajā spēlē izlases rindās Māris izcēlās ar vārtu guvumu. 2001. gadā Verpakovskis pārgāja uz Latvijas čempionvienību Skonto FC, kļūstot par līderi gan klubā, gan izlasē. Skonto FC sastāvā Verpakovskis kļuva par trīskārtēju Latvijas čempionu. 2003. gada rudenī guva vairākus svarīgus vārtus izlases rindās, palīdzot Latvijas izlasei iekļūt 2004. gada Eiropas čempionātā. Lieliskā snieguma izlasē dēļ par Verpakovski ieinteresējās vairāki Eiropas vadošie klubi, taču viņš noslēdza piecu gadu līgumu ar Ukrainas superklubu Kijivas "Dinamo", 2004. gadā kļūstot par Ukrainas čempionu. 2004./2005. gada sezonā Verpakovskis Dynamo kluba sastāvā spēlēja arī UEFA Čempionu līgā un guva arī vārtus pret Real Madrid. 2006. gada novembrī izplatījās baumas par Māra Verpakovska pāriešanu uz Horvātijas futbola klubu Zagrebas "Dinamo". Vēl par viņu interesi izrādīja cits Ukrainas futbola klubs Dņepropetrovskas "Dnipro". Galu galā Māris tika izīrēts Spānijas augstākās līgas klubam Getafe CF. Pēc pussezonas Spānijā 2007. gada vasarā Verpakovskis tika izīrēts Horvātijas komandai Splitas "Hajduk". Kijivas "Dinamo" sastāvā Verpakovskis gatavojās 2008./2009. gada sezonai, bet augustā tika izīrēts Spānijas pēc spēka otrās stiprākās līgas komandai Vigo "Celta". Pēc neveiksmīgas sezonas Spānijā viņš 2009. gada 5. jūlijā tika izīrēts Iraklijas "Ergotelis" komandai. 2011. gada jūnija beigās viņš parakstīja līgumu ar Latvijas izlases galvenā trenera A. Starkova trenēto Azerbaidžānas klubu FK Baku. 2013. gada janvāra beigās pārgāja uz Grieķijas līgas klubu Iraklijas "Ergotelis". 2014. gada janvārī Verpakovskis beidza karjeru, lai kļūtu jaunizveidotā kluba FK Liepāja prezidentu. Vēlāk gan Verpakovskis tika pieteikts Virslīgai kā futbolists, 2014. gada 20. aprīlī debitējot šajā komandā ar 1:0 uzvaru pret FK Daugava Rīga. Latvijas čempions — 3 (2001—2003) Latvijas Kausa ieguvējs — 2 (2001, 2002) Latvijas čempionāta labākais uzbrucējs — 2 (2002, 2003) Ukrainas čempions — 1 (2004) Ukrainas kausa ieguvējs — 2 (2005, 2006) Ukrainas superkausa ieguvējs — 2 (2004, 2006) Kijivas "Dinamo" gada labākais futbolists — 1 (2004) Azerbaidžānas kausa ieguvējs — 1 (2012) Baltijas Kausa ieguvējs — 4 (2001, 2003, 2008, 2014) Izlases visu laiku rezultatīvākais futbolists — 29 vārti Latvijas gada labākais futbolists — 2 (2003, 2004) Eiropas Gada cilvēks Latvijā (2003) TOYP, kategorijā "Personības pilnveidošana, izaugsme" (2004) Verpakovskis spēlēs "Celta", E. Novickis, eSports.lv, raksts publicēts 2008. gada 18. augustā Verpakovskis spēlēs "Celta", J. Celmiņš, eSports.lv, raksts publicēts 2009. gada 5. jūlijā Verpakovskis pievienojas Starkova trenētajam FC 'Baku', delfi.lv Verpakovskis parakstījis līgumu ar Starkova "Baku", sportacentrs.com «http://www.delfi.lv/sports/news/football/news/verpakovskis-oficiali-parakstijis-ligumu-ar-griekijas-komandu-ergotelis.d?id=43018308». Delfi.lv. Skatīts: 2013. gada 2. martā. «Verpakovskis būs jaundibinātā futbola kluba 'Liepāja' prezidents». Delfi.lv. Skatīts: 2014. gada 14. februārī. «Verpakovskis atgriežas un palīdz Liepājai pieveikt Rīgas Daugavu». diena.lv. Skatīts: 2014. gada 20. aprīlī. LETA. «Verpakovskis līdzjutēju aptaujā atzīts par gada labāko Kijivas "Dinamo" futbolistu». TVNet. Vikikrātuvē par šo tēmu ir pieejami multivides faili. Skatīt: Māris Verpakovskis. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski) Latvijas vieglatlēta(-es) profils