Kwangmyŏngsŏng-3 (korejiešu: 광명성 3호, Handža: 光明星3號) bija Ziemeļkorejas Zemes novērošanas pavadonis, kas tika zaudēts nesējraķetes avārijā 2012. gadā. Tas bija trešais Ziemeļkorejas mēģinājums palaist Zemes orbītā savu pavadoni. Starts bija plānots, lai atzīmētu valsts dibinātāja Kima Irsena simto gadadienu. 2012. gada 16. martā Korejas Centrālā ziņu aģentūra paziņoja, ka drīzumā Korejas Kosmosa tehnoloģiju komiteja plāno palaist pavadoni Kwangmyŏngsŏng-3. Tika pavēstīts arī, ka šoreiz lidojuma trajektorija būs virzienā uz dienvidiem un neies pāri kaimiņvalstīm. Uz pavadoņa palaišanas novērošanu tika uzaicināti rietumvalstu žurnālisti. Iespējamo ballistiskās raķetes palaišanu, kas pārkāptu 2006. un 2009. gadā ANO Drošības padomes pieņemtās rezolūcijas 1718 un 1874, nosodīja ANO ģenerālsekretārs Pans Kimuns, kā arī daudzu valstu amatpersonas. Japāna, Dienvidkoreja, Taivāna un Krievija paziņoja, ka tās ir gatavas notriekt raķeti, ja tā novirzītos no kursa un lidotu šo valstu virzienā. Kwangmyŏngsŏng-3 tika palaists 2012. gada 12. aprīlī 22:38:55 UTC ar nesējraķeti Unha-3 no Sohae pavadoņu palaišanas stacijas. 90 sekundes pēc starta, raķetes pirmās pakāpes tuvu darbības beigām tā eksplodēja. Sākotnējās pazīmes rādīja, ka raķetes atliekas iekrita Dzeltenajā jūrā 165 km uz rietumiem no Seulas. Choe Sang-hun. «North Korea Says It Will Launch Satellite Into Orbit» (angliski). Nytimes.com, 2012-03-16. Skatīts: 2012-04-15. Jack Kim. «North Korea's plan for rocket launch stirs regional concern» (angliski). Reuters.com, 2012-03-16. Arhivēts no oriģināla, laiks: 2012-04-13. Skatīts: 2012-04-15. Arhivēts 2012-04-13 Wayback Machine vietnē. 2012 - Launches to Orbit and Beyond Arhivēts 2017. gada 23. jūnijā, Wayback Machine vietnē. Robert Christy (angliski) Reports: North Korean rocket launch ends in failure Arhivēts 2012. gada 16. aprīlī, Wayback Machine vietnē. STEPHEN CLARK, SPACEFLIGHT NOW, 2012-04-12 Kwangmyŏngsŏng 3 Gunter Dirk Kreb