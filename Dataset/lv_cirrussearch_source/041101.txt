Zavens Andriasjans (armēņu: Զավեն Անդրիասյան; dzimis 1989. gada 11. martā Erevānā) ir Armēnijas starptautiskais lielmeistars šahā (2006). Šahu iemācījies spēlēt piecu gadu vecumā. Septiņu gadu vecumā uzvarējis Armēnijas jauniešu šaha čempionātā U10 vecuma grupā. Atkārtojis šo panākumu vēl 1998. un 1999. gadā, turklāt abos turnīros uzvarot visus savus pretiniekus. Vēlākajos gados turpinājis krāt uzvaras Armēnijas jauniešu šaha čempionātos dažādās vecuma grupās. Četrpadsmit gadu vecumā pēdējo reizi uzvarējis Armēnijas jauniešu šaha čempionātā U18 vecuma grupā, bet pēc tam pārtraucis piedalīties šajos turnīros. 2005. gadā uzvarējis Eiropas jauniešu šaha čempionātā U16 vecuma grupā, turklāt tajā pašā gadā uzvarējis arī šīs grupas jauniešu Eiropas ātrā šaha čempionātā, kā arī bijis pirmais Maskavas starptautiskā šaha festivāla Aeroflot Open B turnīrā. 2006. gadā izcīnījis sudraba medaļu Eiropas jauniešu šaha čempionātā U18 vecuma grupā un uzvarējis Pasaules jauniešu šaha čempionātā U18 vecuma grupā. 2010. gada novembrī uzvarējis Krievijas kausa izcīņā šahā, finālā pieveicot Artjomu Timofejevu. 2012. gadā bijis otrais Armēnijas šaha čempionātā aiz Hranta Melkumjana. 2012. gada decembrī dalījis pirmo vietu Groningenas starptautiskajā šaha festivālā. 2016. gadā uzvarējis Armēnijas šaha čempionātā. Par panākumiem turnīros FIDE 2005. gadā Andriasjanam piešķīrusi starptautiskā meistara (IM), bet 2006. gadā - starptautiskā lielmeistara (GM) nosaukumu. «ChessBase.com - Chess News - European Youth Championship the winners». Arhivēts no oriģināla, laiks: 2012. gada 9. novembrī. Skatīts: 2018. gada 5. janvārī. ChessBase.com - Chess News - Shen Yang and Zaven Andriasian World Junior Champions «The Week in Chess 837: Russian Cup Final 2010». Arhivēts no oriģināla, laiks: 2013. gada 12. februārī. Skatīts: 2018. gada 5. janvārī. Hrant Melkumyan becomes Armenia’s Chess 960 champion of 2012 «The Week in Chess: 50th Groningen Chess Festival 2012». Arhivēts no oriģināla, laiks: 2013. gada 20. aprīlī. Skatīts: 2018. gada 5. janvārī. Zaven Andriasian is 2016 Armenian champion Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)