Kālija fluorīds (KF) ir cieta, kristāliska viela. Tas ir fluorūdeņražskābes kālija sāls. Tas dažreiz ir sastopams dabā, minerāla karobijīta veidā. Kālija fluorīda šķīdumi korodē stiklu, jo fluorīdjoni kopā ar silīciju veido šķīstošus fluorsilikātus. Šis process gan notiek lēnāk nekā ar fluorūdeņražskābi. Kālija fluorīdu dažreiz lieto organiskajā ķīmijā, lai no hlorogļūdeņražiem iegūtu fluorogļūdeņražus. Šādas reakcijas parasti notiek polāru šķīdinātāju vidē. Sārmu metālu savienojumu saraksts