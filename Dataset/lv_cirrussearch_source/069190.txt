Kerola Kreitone Bērneta (angļu: Carol Creighton Burnett; dzimusi 1933. gada 26. aprīlī) ir amerikāņu komiķe, aktrise un dziedātāja. Kļuvusi atpazīstama ar skeču šovu The Carol Burnett Show, ko pārraidīja CBS kanālā no 1967. līdz 1978. gadam. Tas bija viens no pirmajiem televīzijas šoviem, kuru vadīja sieviete. Savas karjeras laikā saņēmusi vairākus apbalvojumus, tai skaitā sešas Emmy balvas, Tony balvu, Grammy balvu un septiņas Zelta globusa balvas. Savu pirmo Emmy balvu saņēmusi 1962. gadā par dalību televīzijas šovā The Garry Moore Show. 11 gadus vadījusi šovu The Carol Burnett Show, kas apvienoja dažādus komiskus skečus ar mūziku un deju. Piedalījusies arī vairākās filmās, kā Pete 'n' Tillie (1972), The Front Page (1974), A Wedding (1978), The Four Seasons (1981), Annie (1982), Noises Off (1992) un "Hortons" (2008). Atveidojusi lomu arī drāmas seriālā "Labāk zvaniet Solam" (2022). Bērnetas vārdā ir nosaukta Kerolas Bērnetas balva, ko Zelta globusa balvu pasniegšanas ceremonijās kopš 2019. gada pasniedz "par izcilu ieguldījumu televīzijā vai ārpus tās". «Carol Burnett: First Woman of Comedy». Parade: Entertainment, Recipes, Health, Life, Holidays (angļu). Skatīts: 2023-10-03. «Carol Burnett». Television Academy Interviews (angļu). 2017-10-23. Skatīts: 2023-10-03. «Carol Burnett to Receive HFPA's First Award for Achievement in TV». Golden Globes (angļu). Skatīts: 2023-10-03. Vikikrātuvē par šo tēmu ir pieejami multivides faili. Skatīt: Kerola Bērneta. IMDb profils (angliski) Internet Broadway Database profils (angliski) AllMovie profils (angliski) Encyclopædia Britannica raksts (angliski)