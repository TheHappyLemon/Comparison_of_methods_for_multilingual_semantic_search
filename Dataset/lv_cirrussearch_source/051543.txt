Austrumjava (indonēziešu: Jawa Timur, javiešu: Jawa Wétan) ir viena no Indonēzijas provincēm, un, kā jau nosaukums norāda, atrodas Javas salas austrumos. Provinces pakļautībā ir vēl Maduras sala. Austrumjavai ir sauszemes robeža ar Centrālās Javas provinci rietumos, bet austrumos caur Bali šaurumu ir jūras robeža ar Bali provinci. Ziemeļos apskalo Javas jūra, bet dienvidos — Indijas okeāns. Provinces administratīvais centrs ir Surabaja. 2019. gadā Austrumjavā dzīvoja 39,7 miljoni iedzīvotāju. Austrumjavas province izveidota 1950. gada 25. februārī. Pirms tam īsu laiku eksistēja Austrumjavas valsts (no 1948. līdz 1950. gadam). Vikikrātuvē par šo tēmu ir pieejami multivides faili. Skatīt: Austrumjava. «East Java | province, Indonesia» (angļu). Encyclopedia Britannica.