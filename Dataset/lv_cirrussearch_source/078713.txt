Brižita Annemarija Bardo (franču: Brigitte Anne-Marie Bardot, izrunā: [bʁiʒit baʁdo]; dzimusi 1934. gada 28. septembrī) ir franču aktrise, modes modele, dziedātāja un dzīvnieku tiesību aktīviste. 1950. un 1960. gados viņa bija viens no zināmākajiem pasaules seksa simboliem. Brižita Bardo ir viena no franču jaunā viļņa nozīmīgākajām aktrisēm. Brižita Bardo dzimusi 1934. gada 28. septembrī turīgā buržuāziskā ģimenē. Pusaudžu gados Bardo bija pievērsusies baletam. 1949. gadā viņa piedalījās savā pirmajā modes skatē. 15 gadu vecumā kļuva par vāka modeli vadošajam franču sieviešu žurnālam Elle (1950. gada 8. maijs). Aktrises karjeru viņa uzsāka 1952. gadā. Brižita Bardo kļuva pasaulslavena, filmējoties tādās filmās kā "Un Dievs radīja sievieti" (Et Dieu… créa la femme, 1956) un "Nakts, kad debesis krita" (1958). 1967. gadā Bardo nominēja BAFTA kino balvai kā labāko ārzemju aktrisi par lomu filmā Viva Maria! (1965). Citas pazīstamākās viņas lomas ir filmās "Patiesība" (1960), "Karotāja atelpa" (Le Repos du guerrier, 1962), "Nicinājums" (1963), "Šalako" (1968), Histoires extraordinaires (1968) un Don Juan 1973 ou Si Don Juan était une femme... (1973). Kopumā Bardo filmējusies 48 filmās, piedalījusies vairākos muzikālos šovos un iedziedājusi 80 dziesmas. 1973. gadā viņa pameta izklaides industriju un kļuva par dzīvnieku tiesību aktīvisti. Pati viņa ir veģetāriete. 2020. gadā Brižitas Bardo bagātību novērtēja 65 miljonu ASV dolāru vērtībā. 2023. gadā iznāca daudzsēriju biogrāfiska drāma "Brižita Bardo" ar Žiliju de Nuņesu galvenajā lomā, tajā attēlota Bardo dzīve laika posmā no 1949. līdz 1960. gadam. «Brigitte Bardot» (angļu). Encyclopedia Britannica. Skatīts: 2020. gada 21. jūlijā. «Brigitte Bardot» (angļu). Biography.com. Arhivēts no oriģināla, laiks: 2020. gada 20. septembrī. Skatīts: 2020. gada 21. jūlijā. «Brigitte Bardot Net Worth» (angļu). Celebrity Net Worth. Skatīts: 2020. gada 21. jūlijā. Vikikrātuvē par šo tēmu ir pieejami multivides faili. Skatīt: Brižita Bardo. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) «Brigitte Bardot» (angļu). IMDb. «Brigitte Bardot» (angļu). AllMovie.