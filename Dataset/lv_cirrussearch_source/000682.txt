Inārs Kivlenieks (dzimis 1986. gada 4. jūlijā Rīgā) ir latviešu kamaniņu braucējs. Ar kamaniņu braukšanu nodarbojas kopš 2003. gada, sākotnēji startējis divniekā kopā ar Lauri Bērziņu, pēc tam specializējies vieniniekā. Līdz šim augstākais individuālais sasniegums Pasaules kausa posmos ir iegūtā 3. vieta 2011.—2012. gada Pasaules kausa sezonas posmā Siguldā un 2019.—2020. gada Pasaules kausa sezonas posmā Oberhofā. Kamaniņu sportā startē kopš 2003. gada. Pirmā Pasaules kausa sezona bija 2005.—2006. gadā, kopš tā laika ir pastāvīgs Latvijas izlases dalībnieks. Savās pirmajās ziemas olimpiskajās spēlēs 2010. gadā Vankūverā ieguva 18. vietu vieninieku sacensībās, pēc četriem gadiem Sočos ieņēma 16. vietu. 2013. gada Pasaules čempionātā Vistlerā I. Kivlenieks izcīnīja savu līdz šim augstāko vietu Pasaules čempionātos individuāli (9. vieta ), kā arī kļuva par bronzas medaļnieku Latvijas stafetes komandas sastāvā. 2016. gada Pasaules čempionātā Kēnigszē stafetes komandas sastāvā izdevās vēl izcilāks sasniegums — sudraba medaļa. Sekmīgi starti 2017.—2018. gada sezonā, ceļā uz ziemas olimpiskajām spēlēm Phjončhanā vainagojās ar vienu no svarīgām uzvarām — I. Kivlenieks 2018. gada janvārī Siguldas trasē izcīnīja uzvaru Pasaules kausa pēdējā – devītā — posma Nāciju kausa sacensībās. Starti Dienvidkorejā gan ievērojami atpalika no sezonas panākumiem un I. Kivlenieks pēc pirmās dienas startiem Phjončhanas trasē pat izteica domu noslēgt sportisko karjeru. Olimpisko spēļu kopvērtējumā viņš ieņēma 20. vietu — zemāku nekā divās iepriekšējās olimpiādēs. LETA. «Kivleniekam Siguldā bronza Pasaules kausa posmā kamaniņu sportā». Delfi.lv, 2012. gada 18. februārī. Skatīts: 2012. gada 18. februārī. «Šiciem sudrabs, Kivleniekam bronza Latvijas kamaniņbraucējiem veiksmīgajā Oberhofā». www.lsm.lv (latviešu). Skatīts: 2020-02-02. Andris Vētra. «Zelts un sudrabs Vācijai, Rubenim 11. vieta». sportacentrs.com, 2010. gada 15. februārī. Skatīts: 2010. gada 15. februārī. «Kivleniekam devītā vieta pasaules čempionātā, Rubenim 12. vieta». Sportacentrs.com. Skatīts: 2013. gada 2. februārī. «Kamaniņu braucējs Kivlenieks Siguldā triumfē Nāciju kausa sacensībās | eDruva». edruva.lv (latviešu). Arhivēts no oriģināla, laiks: 2021-01-16. Skatīts: 2018-08-20. «"Varbūt šīs ir manas pēdējās sacensības" - kamaniņu braucējs Kivlenieks apsver iespēju noslēgt karjeru». Jauns.lv (latviešu). Skatīts: 2018-08-20. Vikikrātuvē par šo tēmu ir pieejami multivides faili. Skatīt: Inārs Kivlenieks. Olympedia profils (angliski) LOK profils The Sport.org profils (angliski) FIL profils (angliski) FIL-Luge profils (angliski) LOV profils