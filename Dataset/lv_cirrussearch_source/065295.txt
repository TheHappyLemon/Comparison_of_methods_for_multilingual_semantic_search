Roberts Normans Rainers (angļu: Robert Norman Reiner, dzimis 1947. gada 6. martā) ir amerikāņu aktieris un kinorežisors. Kā aktieris, Rainers kļuva atpazīstams ar lomu CBS situāciju komēdijā All in the Family (1971—1979), par ko viņš divreiz saņēma Emmy balvu. Kā režisors, nominēts Amerikas režisoru ģildes balvai par piedzīvojumu filmu "Paliec pie manis" (1986), romantisko komēdiju "Kad Harijs satika Salliju" (1989) un drāmas filmu "Daži labi vīri" (A Few Good Men, 1992). Par pēdējo no tām saņēmis arī Amerikas Kinoakadēmijas balvas nomināciju kategorijā "Labākais režisors". Četras reizes arī nominēts Zelta globusa balvai. Režisējis arī filmas This Is Spinal Tap (1984), "Princese līgava" (The Princess Bride, 1987), "Mizerija" (Misery, 1990), "Amerikas prezidents" (The American President, 1995), "Pirms nolikt karoti" (2007) un LBJ (2016). Rainers arī ir piedalījies tādās filmās kā Throw Momma from the Train (1987), "Bezmiegs Sietlā" (1993), "Lodes pār Brodveju" (1994), "Pirmo sievu klubs" (The First Wives Club, 1996), "Pamatkrāsas" (1998), "EDtv" (1999) un "Volstrītas vilks" (2013). Roberta vecāki Estella Rainera un Kārls Rainers arī bija aktieri. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)