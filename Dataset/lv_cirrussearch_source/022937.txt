Simferopole (ukraiņu: Сімферополь, krievu: Симферополь, grieķu: Συμφερόπολις) vai Akmesdžita (Krimas tatāru: Aqmescit) ir pilsēta Krimā, Ukrainā, Krimas Autonomās Republikas administratīvais centrs. Simferopole ir nozīmīgs pussalas politiskais, ekonomiskais un transporta centrs. 2013. gadā pilsētā dzīvoja 362,3 tūkstoši cilvēku. Simferopolē atrodas Krimas Valsts medicīnas universitāte un Taurijas Nacionālā universitāte. Pēc Krimas hanistes akeksijas 1784. gadā Krievijas Impērijas ķeizariene Katrīna II tatāru pilsētu Akmesdžitu (Aqmescit — "Baltā mošeja") pārdēvēt par Simferopoli (grieķu: Συμφερόπολη — "Kopējā labuma pilsētu"). 1802. gadā Simferopole kļuva par Taurijas guberņas administratīvo centru, bet 1921. gada 18. oktobrī par Krimas Autonomās Padomju Sociālistiskās Republikas galvaspilsētu. Otrā pasaules kara laikā 1944. gada 18. maijā visi pilsētā dzīvojošie Krimas tatāri tika deportēti uz Vidusāziju. Kopš 1954. gada 26. aprīļa Simferopole atradās Ukrainas PSR sastāvā. Krimas aneksijas laikā 2014. gada martā to okupēja Krievijas bruņotie spēki. https://www.citypopulation.de/en/russia/cities/southern/; pārbaudes datums: 27 septembris 2022. Vikikrātuvē par šo tēmu ir pieejami multivides faili. Skatīt: Simferopole. Encyclopædia Britannica raksts (angliski) Ukrainas Interneta enciklopēdijas raksts (angliski) Ukrainas vēstures enciklopēdijas raksts (ukrainiski) Krievijas Lielās enciklopēdijas raksts (krieviski) Ebreju enciklopēdijas raksts (angliski) Austrumeiropas enciklopēdijas raksts (vāciski) Oficiālā tīmekļa vietne