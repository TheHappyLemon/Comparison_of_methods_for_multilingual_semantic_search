Valsts Ermitāža (krievu: Госуда́рственный Эрмита́ж) ir mākslas un kultūras muzejs Sanktpēterburgā, Krievijā. Tas ir viens no pasaulē lielākajiem un vecākajiem muzejiem. Ermitāžu 1764. gadā dibinājusi Katrīna Lielā, apmeklētājiem Ermitāža atvērta kopš 1852. gada. Vairāk nekā 3 miljonus eksponātu lielā kolekcija ir izvietota sešu vēsturisku celtņu kompleksā. Piecas no tām, Ziemas pils, Mazā Ermitāža, Vecā Ermitāža, Ermitāžas teātra ēka, Jaunā Ermitāža, ir atvērtas apmeklētājiem. 2013. gadā muzeju apmeklēja vairāk nekā 2,89 miljoni cilvēku, tas ierindojās 15. vietā apmeklētāko mākslas muzeju sarakstā. Katrīna II Ermitāžas kolekciju sākusi veidot 1764. gadā, kad viņa iegādājās privātkolekciju (225 Rietumeiropas mākslinieku gleznas). Kolekcija tika novietota Mazajā Ermitāžā (franču: ermitage — ‘vieta vientulībai’). Ar laiku kolekcija palielinājusies, 1774. gadā te atradušās jau vairāk nekā 2000 gleznas. Top 100 Art Museum Attendance, The Art Newspaper, 2014. Retrieved on 15 July 2014. Latvijas padomju enciklopēdija. 3. sējums. Rīga : Galvenā enciklopēdiju redakcija. 211. lpp. Oficiālā tīmekļa vietne Vikikrātuvē par šo tēmu ir pieejami multivides faili. Skatīt: Valsts Ermitāža. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)