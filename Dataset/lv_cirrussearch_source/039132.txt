Pīters Dugans Kapaldi (angļu: Peter Dougan Capaldi; dzimis 1958. gada 14. aprīlī Glāzgovā, Skotijā, Lielbritānijā) ir skotu aktieris, kinorežisors un scenārists. Tēlojis dažādas lomas kino un televīzijā, tai skaitā sabiedrisko attiecību konsultantu Malkolmu Takeru komēdijseriālā The Thick of It. Pazīstams kā divpadsmitā Doktora lomas atveidotājs Lielbritānijas zinātniskās fantastikas televīzijas seriālā Doctor Who. Kā režisors un scenārija autors Kapaldi guva ievērību ar īsfilmu "Francs Kafka. Brīnišķīgā dzīve" (Franz Kafka's It's a Wonderful Life, 1993), kas tika apbalvota ar Amerikas Kinoakadēmijas balvu kategorijā "Labākā īsfilma", kā arī BAFTA kino balvu. 2010. gadā kā labākais aktieris komēdijā ieguva BAFTA televīzijas balvu par lomu TV seriālā The Thick of It. Saņēmis arī dažādas citas balvas vai bijis tām nominēts. Pīters Kapaldi dzimis 1958. gada 14. aprīlī Glāzgovā, Skotijā. No mātes puses viņam ir īru saknes, no tēva — itāļu un skotu. Brīvi runā itāliski. Viņa vecāki Džeralds un Nensija nodarbojās ar saldējuma rūpniecību. Mācījās Glāzgovas Sv. Terēzes pamatskolā (St. Teresa’s Primary School), Sv. Metjū pamatskolā (St. Matthews primary school) un Sv. Niniana vidusskolā (St. Ninians high school). 1976. gadā Pīters iestājās Glāzgovas mākslas skolā, kuru ar labām sekmēm beidza 1980. gadā. Tur viņš darbojās kā vokālists un ģitārists punk grupā The Dreamboys, kurā bundzinieks bija vēlāk pazīstamais televīzijas šovu vadītājs, aktieris un žurnālists Kreigs Fērgusons. Pirms Pīters kļuva par aktieri, viņš vairākus gadus uzstājās kā stand-up komiķis ar pseidonīmu Freizers Mikijs. Kaut gan Pīters filmēties sāka no 1982. gada, kā aktieris viņš debitēja jau 1974. gadā, sešpadsmit gadu vecumā tēlojot galveno lomu lugā An Inspector Calls teātra trupā The Antonine Theatre Group Bišopbrigsā. Par viņa pirmo nopietno sasniegumu kļuva loma filmā Local Hero 1983. gadā, šī filma arī vēl šodien tiek uzskatīta par britu astoņdesmito gadu kinoklasiku. Tai pašā gadā aktieris pārcēlās uz Londonu un tur spēlēja savas pirmās profesionālās lomas teātrī. Savas veiksmes stiprināja, 1988. gadā piedaloties pēc Brema Stokera romāna uzņemtajā šausmu filmā The Lair of the White Worm un filmā "Bīstamie sakari" (Dangerous Liaisons). 1993. gadā Kapaldi uzņēma īsmetrāžas filmu par Francu Kafku ar Ričardu Grantu galvenajā lomā "Francs Kafka. Brīnišķīgā dzīve" (Franz Kafka's It's a Wonderful Life), filmai pats bija sarakstījis scenāriju, par šo filmu Kapaldi saņēma Amerikas Kinoakadēmijas balvu un BAFTA kino balvu. No viņa tā laika kinolomām jāatzīmē Tristans Kempbels situāciju komēdijā "Diblijas vikāre" (The Vicar of Dibley), transvestīts Vera Reinoldsa seriālā Prime Suspect un eņģelis Islingtons Nila Geimena fantasy filmā "Nekadiene" (Neverwhere). 2003. gadā Pīters Kapaldi tēloja doktoru Roniju Pilfriju komēdijseriālā Fortysomething, piedaloties tajā kopā ar Benediktu Kamberbaču un Hjū Loriju. 2004. gadā viņš filmējās trillerī House of 9, kā arī spēlēja Žana Kokto lomu biogrāfiskajā drāmā "Modiljani". Pēc tam aktieris parādījās tādos teleseriālos kā "Midsomeras slepkavības", "Atmodinot mirušos" (Waking the Dead) un Skins. Tai pašā 2004. gadā Pīters piedalījās drāmas The Hour otrajā sezonā, tēlojot ar obsesīvi kompulsīvo traucējumu sindromu sirgstošu ziņu nodaļas vadītāju Rendelu Braunu, par šo filmu tika nominēts vēl vienai BAFTA balvai. 2013. gadā Kapaldi iejutās Leonardo da Vinči tēlā dokumentālajā filmā Inside the Mind of Leonardo un angļu laikraksta The Guardian galvenā redaktora Alana Rasbridžera tēlā filmā "Piektā vara", kā arī spēlēja Vispasaules veselības aizsardzības organizācijas darbinieka lomu zombiju šausmu filmā "Pasaules karš Z". 2014. gadā viņš attēloja citu vēsturisku figūru — kardinālu Rišeljē piedzīvojumu drāmas "Musketieri" (The Musketeers) pirmajā sezonā un parādījās ģimenes komēdijā "Lācēna Padingtona piedzīvojumi" mistera Karija lomā. Pirms galvenās lomas seriālā Doctor Who Kapaldi vairāk bija zināms kā informācijas sagrozītāja (spin doctor), vecākā preses atašeja Malkolma Takera lomas tēlotājs komēdijseriālā The Thick of It, kur viņš filmējās no 2005. līdz 2012. gadam. Takera prototips, iespējams, ir Tonija Blēra padomnieks sabiedrisko attiecību jautājumos Elisters Kempbels, kaut gan pats aktieris apgalvo, ka iedvesmu smēlies Holivudas producentu radītajos tēlos. 2009. gadā izveidots šī seriāla atvasinājums In the Loop, kurā Pīters atgriezās savā lomā. Par to viņš guva 4 nominācijas BAFTA balvai, vienu no tām saņemot 2010. gadā. 2013. gada 4. augustā tika paziņots, ka Kapaldi izvēlēts divpadsmitā Doktora lomai britu zinātniskās fantastikas kulta seriālā Doctor Who, kur viņš vispirms parādījās seriāla Ziemassvētku sērijā 2013. gada 25. decembrī (vēl pirms tam burtiski pāris sekundes viņš bija redzams 2013. gada 23. novembrī seriāla 50 gadu jubilejas sērijā The Day of the Doctor). Jāatzīmē, ka Pīteram Kapaldi tā nebija pirmā piedalīšanās seriālā Doctor Who: ceturtās sezonas otrajā sērijā The Fires of Pompeii viņš atveidoja tēlnieku Lūciju Cecīliju, kā arī Džonu Frobišeru seriāla atvasinājuma Torchwood 3. sezonā. Viņš un Kolins Beikers ir vienīgie aktieri, kuri pirms galvenās — Doktora — lomas atveidošanas parādījušies šajā seriālā kādā citā lomā. Kapaldi līdzās Viljamam Hartnelam, pirmā Doktora lomas tēlotājam ir vecākais aktieris, kas spēlējis šo personāžu: abiem bija 55 gadi, kad viņi tika izvēlēti šai lomai. Pīters Kapaldi ir sens šova fans: vēl pusaudža gados viņš žurnālā Radio Times bija uzrakstījis vairākus rakstiņus šī seriāla sakarā. 2015. gada jūlijā viņš kopā ar Džennu Kolmenu, Mišelu Gomesu un Stīvenu Mofatu prezentēja seriālu Sandjego notiekošajā kinofestivālā San Diego Comic-Con International. Seriāla 9. sezonas uzņemšanas laikā aktieris guva tādu pašu kājas traumu kā viņa priekšgājējs Mets Smits, jo filmēšanas gaitā bieži bija nepieciešams ātri skriet pa koridoriem, veicot asus pagriezienus. 2017. gada janvārī tika paziņots, ka 10. sezona būs pēdējā, kurā Doktoru tēlos Pīters Kapaldi. Pēdējā epizode ar viņa piedalīšanos paredzēta 2017. gada Ziemassvētku speciālizlaiduma sērijā. 2017. gada jūlijā aktieris kopā ar Pērlu Makiju, Mišelu Gomesu, Metu Lukasu, Stīvenu Mofatu un Marku Geitisu atkal prezentēja seriālu kinofestivālā San Diego Comic-Con International. Fox, Chloe. «Peter Capaldi: 'You don't just play the Doctor, you represent him'». The Telegraph, 12 сентября 2015. Arhivēts no oriģināla, laiks: 2016. gada 20. martā. Skatīts: 12-09-2015. Williams, Holly. «Peter Capaldi: 'People ask me to tell them to #@*! off'». The Independent, 23 октября 2011. Arhivēts no oriģināla, laiks: 2015. gada 19. novembrī. Skatīts: 12-11-2015. «Top Ten Scottish Italians». HubPages. 21 ноября 2012. Arhivēts no oriģināla, laiks: 2015. gada 19. novembrī. Skatīts: 18-11-2015. Питер Капальди на сайте scottish-places.info Питер Капальди Arhivēts 2017. gada 23. jūlijā, Wayback Machine vietnē. на сайте Школы искусств Глазго. Potter, Kerry. «Doctor Who's Peter Capaldi On Fans, Tennant And Being A Heartthrob». Marie Claire, 29 августа 2014. Arhivēts no oriģināla, laiks: 2014. gada 31. augustā. Skatīts: 01-07-2015. Carter, Bill. «Late-Night Transplant Looks Back at His Path». The New York Times, 28 сентября 2009. Arhivēts no oriģināla, laiks: 2016. gada 20. martā. Skatīts: 29-10-2012. ««Who?!» Peter Capaldi’s first interview (probably) as a green young stand-up». Shapers of the 80s. 24 августа 2014. Arhivēts no oriģināla, laiks: 2016. gada 4. martā. Skatīts: 01-07-2015. Hind, Sally. «Revealed: Doctor Who star Peter Capaldi snapped as a boy in blue for his acting debut 40 years ago». Daily Record, 8 октября 2013. Arhivēts no oriģināla, laiks: 2015. gada 8. decembrī. Skatīts: 08-09-2015. «Peter Capaldi: The next Time Lord». BBC News. 4 августа 2013. Arhivēts no oriģināla, laiks: 2013. gada 5. augustā. Skatīts: 22-02-2016. Du Noyer, Paul. «Peter Capaldi: an early NME interview». PaulDuNoyer.com, 30 января 2014. Arhivēts no oriģināla, laiks: 2014. gada 9. martā. Skatīts: 03-03-2016. «Who is Peter Capaldi?». Doctor Who News. 5 августа 2013. Arhivēts no oriģināla, laiks: 2015. gada 1. aprīlī. Skatīts: 22-02-2016. «100 BAFTA Moments - Peter Capaldi Wins his First BAFTA in 1994». Britu Kino un televīzijas mākslas akadēmija. 25 декабря 2014. Arhivēts no oriģināla, laiks: 2014. gada 28. decembrī. Skatīts: 22-02-2016. http://www.izdevnieciba.com/author.php?ID=199 Westthorp, Alex. «Doctor Who: the film careers of Matt Smith and Peter Capaldi». Den of Geek, 5 июня 2014. Arhivēts no oriģināla, laiks: 2014. gada 20. jūlijā. Skatīts: 22-02-2016. Frost, Vicky. «Peter Capaldi joins The Hour for second BBC series». The Guardian, 7 декабря 2011. Arhivēts no oriģināla, laiks: 2015. gada 6. septembrī. Skatīts: 22-02-2016. Fletcher, Alex. «Peter Capaldi to play Leonardo Da Vinci for Sky Arts». Digital Spy, 12 февраля 2013. Arhivēts no oriģināla, laiks: 2016. gada 20. martā. Skatīts: 22-02-2016. Dibdin, Emma. «'The Fifth Estate': Who's playing who in Benedict Cumberbatch drama?». Digital Spy, 26 июля 2013. Arhivēts no oriģināla, laiks: 2016. gada 20. martā. Skatīts: 22-02-2016. Plunkett, John. «Peter Capaldi to play Cardinal Richelieu in Musketeers adaptation». The Guardian, 26 февраля 2013. Arhivēts no oriģināla, laiks: 2015. gada 31. maijā. Skatīts: 22-02-2016. Wardrop, Murray. «Peter Capaldi: 'Thick Of It spin doctor Malcolm Tucker was not based on Alastair Campbell'». The Telegraph, 31 января 2012. Arhivēts no oriģināla, laiks: 2012. gada 19. aprīlī. Skatīts: 08-09-2015. «Peter Capaldi exclusively revealed to the nation as the Twelfth Doctor». Официальный сайт сериала. 4 августа 2013. Arhivēts no oriģināla, laiks: 2013. gada 20. augustā. Skatīts: 05-08-2013. «Названо имя двенадцатого Доктора Кто». Lenta.ru. 4 августа 2013. Arhivēts no oriģināla, laiks: 2013. gada 6. augustā. Skatīts: 05-08-2013. «Doctor Who sets the controls for Rome, AD 79». What's on TV. 25 сентября 2007. Arhivēts no oriģināla, laiks: 2014. gada 10. novembrī. Skatīts: 22-02-2016. «Filming under way for new series of Torchwood». Пресс-офис BBC. 26 августа 2008. Arhivēts no oriģināla, laiks: 2008. gada 29. augustā. Skatīts: 22-02-2016. Борис Невский. «Доктор Кто: а вот и дюжина!», 5 августа 2013. Arhivēts no oriģināla, laiks: 2013. gada 1. septembrī. Skatīts: 06-08-2013. «Peter Capaldi: from spin doctor to the new Doctor Who». The Guardian. 5 августа 2013. Arhivēts no oriģināla, laiks: 2015. gada 20. martā. Skatīts: 30-08-2013. «Doctor Who's 22 best moments from San Diego Comic Con». Radio Times. 13 июля 2015. Arhivēts no oriģināla, laiks: 2015-07-14. Skatīts: 14-07-2015. «Peter Capaldi announces he will stand down as Doctor Who at the end of the year». Официальный сайт сериала. 30 января 2017. Arhivēts no oriģināla, laiks: 2017. gada 30. janvārī. Skatīts: 30-01-2017. Ling, Thomas. «Watch Peter Capaldi pay tribute to Steven Moffat and his Doctor Who co-stars in epic Comic Con speech». Radio Times, 24 июля 2017. Arhivēts no oriģināla, laiks: 2017-07-24. Skatīts: 26-07-2017. IMDb profils (angliski) Internet Broadway Database profils (angliski) AllMovie profils (angliski) Peter-Capaldi-News.com(angliski) Guardian Film Profile (angliski) Article on Capaldi's support of Cancer Charities (angliski)