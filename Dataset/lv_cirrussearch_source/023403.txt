Progress M-23M (Прогресс М-23М; SKS apzīmējums ISS-55P) bija Krievijas automātisks kravas kosmosa kuģis kravu nogādāšanai uz Starptautisko kosmisko staciju (SKS). Tas palaists 2014. gada aprīlī. Darbību beidzis 2014. gada jūlijā. Kopējā kravas masa starta brīdī bija 2383 kg. Īpašajās tvertnēs ietilpa degviela 1580 kg, skābeklis (22 kg), gaiss (26 kg), ūdens (420 kg). Hermētiskajā kravas telpā (pavisam 1215 kg) atradās iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces. Progress M-23M tika palaists 2014. gada 9. aprīlī 15:26:27 UTC ar nesējraķeti Sojuz-U no Baikonuras kosmodroma starta laukuma 1 palaišanas iekārtas 5. Tajā pašā dienā pēc sešām stundām kosmosa kuģis pietuvojās stacijai. Saslēgšanās automātiskā režīmā notika 21:14 UTC pie Pirs moduļa. 2014. gada 22. jūlijā 21:44:23 UTC Progress M-23M atvienojās no SKS. Autonomā lidojumā no 26. līdz 31. jūlijam tika veikts eksperiments Radar-Progress. 2014. gada 31. jūlijā Progress M-23M tika novadīts no orbītas. 21:51 UTC bremzēšanas manevram tika iedarbināts kosmiskā aparāta dzinējs. Kosmosa kuģis nogāja no orbītas un 22:30 UTC iegāja Zemes atmosfēras blīvajos slāņos, kur sadega. Nesadegušās daļas pēc aptuveni 13 minūtēm iekrita Klusā okeāna dienviddaļā. Прогресс М-23М Центр Управления космическими полетам (krieviski) Progress M-23M lapa SKS Lidojumu vadības centrā Arhivēts 2014. gada 24. jūnijā, Wayback Machine vietnē. (krieviski)