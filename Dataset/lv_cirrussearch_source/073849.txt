Asinssārtā dzegužpirkstīte (Dactylorhiza cruenta (O.F.Mill) Soó, arī Dactylorhiza incarnata ssp. cruenta) ir orhideju dzimtas suga. Latvijā reta suga un ierakstīta Latvijas Sarkanajā grāmatā komerciāli apdraudēto sugu kategorijā Daudzgadīgs, aptuveni 15-40 cm neliels lakstaugs. Gumi "pirkstaini" (gr. dactylos 'pirksts', rhiza 'sakne'), saknes īsas. Stublājs stāvs ar cauru vidu un augšup vērstām lapām. Lapas lancetiskas, abās pusēs blīvi ar lieliem, violetiem vai melniem plankumiem, kas vietām saplūduši. Ziedi sakārtoti blīvā ziedkopā. Pieziedlapas lancetiskas, tumšas. Ziedi sarkani vai violeti. Uz visām apziedņa lapām violetu vai tumši sarkanu svītru un punktu zīmējums. Latvijā zied no maija beigām līdz jūlijam, suga ir pirmā no dzegužpirkstītēm, kas sāk ziedēt. Aug Austrumeiropā un Ziemeļeiropā, arī Alpos. Aug kaļķainās pļavās un pārejas purvos. Sugu apdraud meliorācija un augsnes rekultivēšana kā arī pļavu aizaugšana ar krūmiem un kokiem. Izplatība Zigmas Gudžinskas, Mindaugas Ryla. Lietuvos gegužraibiniai (Orchidaceae). Vilnius 2006. ISBN 9986-662-28-1. Mindaugas Ryla: "Lietuvos gegūnių (Dactylorhiza) atpažinimo problemos" Botanica Lithuanica Suppl. 5: 47-61, 2003. Latvijasdaba.lv