Serafino Dibuā (itāļu: Serafino Dubois; 1817. gada 10. oktobris Roma — 1899. gada 15. janvāris) bija Itālijas šahists. 19. gadsimta vidū bijis viens no Itālijas vadošajiem šahistiem. 1846. gadā nospēlējis divus mačus ar Anglijas šahistu Marmadjūku Vaivilu. Pirmajā, kurā abiem spēlētājiem bijis vienāds figūru skaits, uzvarējis ar 55:26, bet otrajā, kurā Dibuā devis priekšā savam pretiniekam bandinieku un gājienu, minimāli zaudējis ar 30:39. 1855. gadā uzvarējis mačā franču šaha meistaru Žilu Arnu de Rivjēru ar 23½:9½ (+22, -8, =3). 1862. gadā piedalījies Londonas starptautiskajā šaha turnīrā, kurā palicis 5. vietā. Tajā pašā gadā zaudējis maču nākamajam Pasaules šaha čempionam Vilhelmam Steinicam ar 3½:5½. Bijis viens no Itālijas šaha skolas tradīciju turpinātājiem. No 1868. līdz 1873. gadam izdevis šaha atklātņu teorijai veltītu grāmatu trijos sējumos: "Šaha spēles sākums pēc divām galvenajām sistēmām, itāļu un franču" (itāļu: Le principali apertura del gioco degli scacchi secondo i due diversi sistemi, italiano e francese). 1859. gadā izveidojis Itālijas šaha žurnālu La Rivista degli Scacchi, bet 1898. gadā bijis viens no Itālijas šaha savienības izveides iniciatoriem. Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 118. lpp. ISBN 5-85 270-005-3. (krieviski) Steinitz - Dubois (1862) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)