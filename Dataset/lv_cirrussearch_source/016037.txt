Dzirdes aparāts ir elektroniska skaņu pastiprinoša ierīce, kuru var pielietot cilvēki ar dzirdes traucējumiem, tādējādi uzlabojot iespējas sadzirdēt runātos tekstus u.c. skaņas. Mūsdienu dzirdes aparāti ir elektroniskas ierīces, kas sastāv no mikrofona, pastiprinātāja — pārveidotāja un telefona (skaļruņa). Aparātu ir nepieciešams noregulēt speciālistam — surdologam. Aizauss dzirdes aparāts ir digitālie dzirdes aparāti, kas dod iespēju saklausīt un saprast runu arī trokšņainā vidē (veikalā, uz ielas, braucot mašīnā). Var pielāgot dažādām dzirdes traucējumu pakāpēm no vieglas līdz izteikti smagai. Lieto aiz auss kopā ar individuālo auss ieliktni un to var lietot visu vecumu cilvēki. Iekšauss dzirdes aparāts ir digitālie dzirdes aparāti — plašas iespējas pieregulēt pēc katra individuālajām dzirdes izjūtu vajadzībām, slāpējot blakus trokšņus un iespējami samazinot atbalsi, kas bieži traucē klausīšanās procesā ar dzirdes aparātu. To var pielāgot no vieglas līdz smagai dzirdes traucējumu pakāpei un to lieto auss gliemežnīcā un tam nevajag auss ieliktni. Mikrofona novietojums stimulē dabīgākas skaņas uztveri. Kanāla iekšauss dzirdes aparātu var pielāgot no vieglas līdz vidējai dzirdes traucējumu pakāpei un to lieto ieliekot auss kanālā. Tas nav redzams un tam ir papildus informācija pie iekšauss dzirdes aparātiem. Atvērtās auss tipa dzirdes aparāts ir mini dzirdes aparāts, kas sarunas laikā slāpē blakus trokšņus, vieglāk uztver izteikti plašu spektru skaņas uztveršana un saprašana. To var pielāgot no vieglas līdz vidēji smagai dzirdes traucējumu pakāpei. Tas ir īpaši veiksmīga pielāgošana tiem pacientiem, kas zemus skaņu toņus dzird normāli. Ar to ir iespējams iegūt ļoti dabīgu skaņu. To tikpat kā nejūt ausī un to neredz izteikti mazā izmēra dēļ. Auss nav aizbāzta ar individuālo auss ieliktni, jo ievietots tiek mini ieliktnītis — kupoliņš, kas ir atbilstošs katras auss izmēram. Individuālais auss ieliktnis tiek izgatavots no klienta auss nospieduma, kas atbilst katra cilvēka ārējās auss gliemežnīcas formai. To ir iespējams izgatavot no cieta vai mīksta materiāla, atkarībā no dzirdes traucējumu pakāpes. Ar dzirdes aparātu savieno speciāla caurulīte, kas precīzi aizvada skaņu ausī un novērš dzirdes aparāta "pīkstēšanu". Iespējama ventilācijas izeja (īpaši ieliktņos no cieta materiāla), kas palīdzēs noņemt dažkārt nepatīkamo atbalss sajūtu, lietojot dzirdes aparātu.