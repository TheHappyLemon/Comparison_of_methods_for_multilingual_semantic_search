Āre (vācu: Aare) ir 295 kilometrus gara Reinas kreisā krasta pieteka Šveicē. Tā ir garākā upe, kas plūst tikai Šveices teritorijā. Sākas Āres šļūdonī netālu no Grimzela pārejas Bernes Alpos. Līdz Bīles ezeram tek ziemeļrietumu virzienā, pēc tam pagriežas uz ziemeļaustrumiem. Upē izveidotas aptuveni 40 HES. Āre caurtek Grimzela ezeram, Briencas ezeram, Tūnas ezeram, Bīles ezeram. Lielākās pietekas — Limmata, Reisa, Emme, Zāne. Āres krastos atrodas Interlākene, Tūna, Berne, Ārberga, Bīrene pie Āres, Zoloturna, Ārburga, Oltene, Ārava, Bruga. Ietek Reinā pie Koblencas. Vikikrātuvē par šo tēmu ir pieejami multivides faili. Skatīt: Āre. Lielās Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski)