Santorine (grieķu: Σαντορίνη, Santoríne) jeb Tira, vēsturiski Tēra (Θήρα, Téra), ir sala Egejas jūras dienvidos, aptuveni 200 km uz dienvidaustrumiem no Grieķijas kontinentālās daļas un aptuveni 100 km uz ziemeļiem no Krētas. Santorine atrodas Kiklādu salu grupā. Santorini uzskata par aktīvu vulkānu, jo tas ir vairākas reizes izvirdis pēdējo 10 tūkstošu gadu laikā. Aptuveni pirms 3600 gadiem notika viens no lielākajiem izvirdumiem cilvēces vēsturē, kas salā iznīcināja seno Akrotiras pilsētu un, iespējams, izraisīja Mīnojas civilizācijas norietu. Pēdējais izvirdums notika 1956. gadā, kad ar to saistītās zemestrīces rezultātā tika nopostīti 85% no cilvēku mājokļiem salā. Pēc 2011. gada tautas skaitīšanas datiem Santorinē dzīvo aptuveni 15,6 tūkstoši cilvēku. Uz salas ir attīstīta tūrisma nozare. Vikikrātuvē par šo tēmu ir pieejami multivides faili. Skatīt: Santorine. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski)