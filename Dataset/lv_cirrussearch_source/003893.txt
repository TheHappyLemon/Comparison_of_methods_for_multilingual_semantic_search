Tods Bertuci (Todd Bertuzzi; dzimis 1975. gada 2. februārī Sidbarijā, Ontārio, Kanādā) ir bijušais kanādiešu hokejists, uzbrucējs. Karjeras laikā aizvadījis 1159 spēles Nacionālajā hokeja līgā, ilgāko laiku aizvadot Ņujorkas "Islanders", Vankūveras "Canucks" un Detroitas "Red Wings" rindās. 2003. gadā iekļauts līgas simboliskajā izlasē. 1993. gada NHL draftā viņu izvēlējās Ņujorkas "Islanders" ar kopējo 23. kārtas numuru. 2003. gadā Bertuci tika iebalsots NHL sezonas simboliskajā maiņā. Savas NHL karjeras gaitā ir spēlējis Vankūveras "Canucks", Ņujorkas "Islanders", Floridas "Panthers", Anahaimas "Ducks", Kalgari "Flames" un Detroitas "Red Wings" sastāvā. Kanādas hokeja izlases rindās Bertuci spēlējis 2006. gada olimpisko spēļu turnīrā, kā arī 1998. un 2000. gada Pasaules čempionātos. 2004. gada 16. februāra spēlē starp "Canucks" un Kolorādo "Avalanche" pretieniku komandas centrs Stīvs Mūrs savainoja T. Bertuci komandas biedru un kapteini Markusu Neslundu. Tiesnesis šajā situācijā nefiksēja pārkāpumu un tas saniknoja vairākus "Canucks" spēlētājus. Nākamajā "Canucks" un "Avalanche" tikšanās reizē 2004. gada 8. martā T. Bertuci spēles trešajā periodā sekoja Mūram uz ledus, lai sāktu kautiņu. Tā kā Mūrs viņu ignorēja, T. Bertuci paķēra spēlētāju no mugurpuses aiz krekla un nogrūda zemē. Pēc spēles gan T. Bertuci, gan "Canucks" tika piespriesti sodi. T. Bertuci tika diskvalificēts uz 20 spēlēm. Tods ir hokejista Tailera Bertuci tēvocis. Helene St James. «Tyler Bertuzzi says he's meaner than uncle, Todd». USA TODAY (en-US). Skatīts: 2021-02-03. Olympedia profils (angliski) Eliteprospects profils (angliski) Internet Hockey Database profils (angliski) Hockey-Reference profils (angliski)