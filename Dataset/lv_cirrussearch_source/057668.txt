Maikls Olivers (angļu: Michael Oliver; dzimis 1985. gada 20. februārī) ir Anglijas futbola tiesnesis. 2010. gadā sāka tiesāt spēles Anglijas Premjerlīgā. 2012. gadā kļuva par FIFA kategorijas tiesnesi. 2012.—2013. gada sezonā sāka tiesāt UEFA Eiropas līgas grupu turnīra spēles. 2014. gadā viņš tika apstiprināts par tiesnesi Community Shield spēlē starp Arsenal un Manchester City. 2016. gadā tiesāja Anglijas Līgas kausa finālspēli starp Liverpool un Manchester City. 2016.—2017. gada sezonā sāka tiesāt UEFA Čempionu līgas grupu turnīra spēles. 2018. gadā kļuva par UEFA elites grupas tiesnesi. 2018. gada 19. maijā pirmo reizi tiesāja FA kausa finālu, kurā tikās Chelsea un Manchester United. 2019. gadā bija viens no tiesnešiem FIFA U-20 Pasaules kausā, kas notika Polijā. 2021. gadā otro reizi karjerā viņam uzticēja tiesāt FA kausa finālspēli (starp Chelsea un Leicester City. 2021. gada aprīlī Olivers tika apstiprināts par vienu no 19 tiesnešiem 2020. gada Eiropas čempionāta finālturnīrā. «Michael Oliver to referee 2021 Emirates FA Cup Final». thefa.com (angļu). 2021. gada 20. aprīlis. Skatīts: 2021. gada 19. jūnijā. «Referee teams for UEFA EURO 2020 appointed». uefa.com (angļu). 2021. gada 21. aprīlī. Skatīts: 2021. gada 19. jūnijā. Vikikrātuvē par šo tēmu ir pieejami multivides faili. Skatīt: Maikls Olivers. Worldreferee.com profils (angliski)