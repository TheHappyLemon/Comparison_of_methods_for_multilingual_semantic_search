Zbigņevs Huberts Cibulskis (poļu: Zbigniew Hubert Cybulski; dzimis 1927. gada 3. novembrī, miris 1967. gada 8. janvārī) bija poļu kino un teātra aktieris. Cibulskis bija viena no vislabāk zināmākajām un populārākajām personām Polijā pēc Otrā pasaules kara. Cibulskis vislabāk pazīstams ar galveno lomu Andžeja Vajdas kara drāmā "Pelni un dimanti" (1958). Par šo lomu viņu nominēja BAFTA kino balvai kategorijā "Labākais ārzemju aktieris". Atveidojis lomas arī Vajdas filmās "Paaudze" (Pokolenie, 1955) un Niewinni czarodzieje (1960), Ježija Kavaleroviča filmā Pociąg (1959) un Vojceha Hasa filmā "Saragosā atrastais manuskripts" (Rękopis znaleziony w Saragossie, 1965). Miris negadījumā dzelzceļa stacijā Vroclavā. Cibulskis mēģināja ielekt braucošā vilcienā, taču paslīdēja, pakrita zem vilciena un tika sabraukts. Cibulska ikoniskais tēls, kas simbolizē jaunības dumpinieciskumu, un viņa traģiskā un agrā nāve radījusi salīdzinājumu ar amerikāņu aktieri Džeimsu Dīnu. «Zginął Zbigniew Cybulski (wywiad)». Arhivēts no oriģināla, laiks: 2014-01-08. Skatīts: 2023-03-23. «Act Like a Man: The Defiant Individualism of Zbigniew Cybulski». MUBI (angļu). 2020-01-29. Skatīts: 2024-03-23. Vikikrātuvē par šo tēmu ir pieejami multivides faili. Skatīt: Zbigņevs Cibulskis. IMDb profils (angliski) AllMovie profils (angliski)