Nikolae Jorga (rumāņu: Nicolae Iorga; dzimis 1871. gada 17. janvārī, miris 1940. gada 27. novembrī) bija rumāņu vēsturnieks, rakstnieks un politiķis. Viens pazīstamākajiem Rumānijas vēsturniekiem, no 1931. līdz 1932. gadam - Rumānijas premjerministrs. Jorgas nacionālistiskie un tradicionālistiskie uzskati ietekmējuši Rumānijas intelektuāļu diskursu 20. gadsimtā. Mācījies Jasu universitātē, kā arī Parīzē un Berlīnē. 1895. gadā Bukarestē kļuva par vēstures profesoru. 1905. gadā publicēja divsējumu darbu Geschichte des rumänischen Volkes ("Rumāņu tautas vēsture"). No 1908. līdz 1912. gadam publicēja Osmaņu impērijas vēstures pētījumu Geschichte des osmanischen Reiches piecos sējumos, bet no 1936. līdz 1939. gadam publicēja monumentālo Istoria Românilor ("Rumānijas vēsture") desmit sējumos. 1907. gadā tika ievēlēts Rumānijas paralmentā. 1910. gadā nodibināja Rumānijas Nacionāldemokrātisko partiju. Atbastīja sava bijušā skolnieka, Rumānijas karaļa Karola II autoritāro režīmu. 1940. gadā Jorgu nolaupīja un nogalināja fašistiskās Dzelzs gvardes kaujinieki. Vikikrātuvē par šo tēmu ir pieejami multivides faili. Skatīt: Nikolae Jorga. Encyclopædia Britannica ieraksts (angliski)