18. gadsimts jeb XVIII gadsimts bija laika posms vēsturē no 1701. līdz 1800. gadam. Eiropā tas bija jauno laiku periods un apgaismības laikmets, kas noslēdzās ar Amerikas neatkarības karu un Franču revolūciju. 1700—1721: Norisinās Lielais Ziemeļu karš, kurā Zviedrija zaudē kontroli pār Baltijas jūru un Krievijas Impērijai tika pievienota Vidzeme un Rīga, Igaunija un Ingrija. 1707: Skotijas un Anglijas ūnija. Apvienotās Lielbritānijas karalistes izveidošanās. 1733—1735: Polijas troņa mantošanas karš, kurā Krievijas Impērija piespieda Polijas—Lietuvas kopvalsti oficiāli atteikties no vēsturiski pamatotajām pretenzijām uz Pārdaugavas Livonijas hercogisti (Vidzemi un Rīgu). 1756—1763: norisinās Septiņgadu karš, kura laikā Krievijas armija ieņēma Kurzemi un Latgali, lai izmantotu tās kā placdarmu uzbrukumam Austrumprūsijai. Viens no Krievijas diplomātijas tā brīža mērķiem bija iegūt Kurzemi un Latgali apmaiņā pret Austrumprūsiju. 1764: izgatavoja pirmo vērpjamo mašīnu. 1772—1795: notika Polijas—Lietuvas dalīšanas. Pēc pirmās dalīšanas Krievijas Impērijai pievienoja Latgali. Pēc trešās dalīšanas Polijas—Lietuvas kopvalsts beidza pastāvēt 1795: Krievijas Impērija piespieda Kurzemes hercogu Pēteri atkāpties no troņa un anektēja Kurzemes hercogisti 1789—1799: notika Franču revolūcija. Drēzdenes Dievmātes baznīca (1743) Drēzdene, Vācija. Mazais Trianons (1762—1768) Versaļa, Francija. Svētā Georga katedrāle (1702—1738) Modika, Italija. Rundāles pils (1736—1768). Pilsrundāle, Latvija. Pētera un Pāvila cietoksnis (1740). Sanktpēterburga, Krievija. Svētās Dievmātes katedrāle (1767) Vagaršapata, Armēnija. Čivavas katedrāle (1792) Čivava, Meksika. Mardžani mošeja (1767—1770) Kazaņa, Krievija. Vakilas mošeja. (1751—1773) Šīrāza, Irāna. Krišnas Čandras templis. (1751–1755) Kalna, Indija. Kentjodzi tempļa sanmons. (1754) Kamakura, Japāna. Piecu pagodu templis (1727—1732) Huhhota, Ķīna.