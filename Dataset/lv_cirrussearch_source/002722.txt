Marko Popovičs (horvātu: Marko Popović; dzimis 1982. gada 12. jūnijā Zadarā, Deinvidslāvijā) ir profesionāls horvātu basketbolists, spēlē saspēles vadītāja pozīcijā, Horvātijas basketbola izlases dalībnieks. Pašlaik (2010) pārstāv Krievijas Superlīgas klubu Kazaņas "Unics". M. Popoviča tēvs Petars ir bijušais basketbolists un pašreizējais basketbola treneris. Savu profesionāļa karjeru sācis vietējā KK Zadar klubā 1998. gadā. Tad viņš piedalījās NCAA turnīrā, taču pēc tam atgriezās KK Zadar. Vēlāk vienu sezonu viņš nospēlēja Spānijas basketbola līgas klubā Valensijas "Pamesa", taču tad atkal atgriezās dzimtajā Horvātijā. Nākamajos gados spēlēja Turcijas basketbola līgas Stambulas "Efes Pilsen" un Lietuvas līgas kluba Kauņas "Žalgiris" sastāvos. Taču kopš 2008. gada spēlē Kazaņas "Unics" sastāvā. The Popovic Dynasty of Zadar[novecojusi saite] (angliski) Eirolīgas profils (angliski)