Maija Narva (igauņu: Mai Narva; dzimusi 1999. gada 22. oktobrī Tallinā) ir Igaunijas starptautiskā lielmeistare šahā (2021). Igaunijas šaha meistaru Borisa Ritova (1937–1987) un Merikes Ritovas (1936) mazmeita. Maijas tēvs ir FIDE šaha meistars Jāns Narva (1958), bet māte ir FIDE šaha meistare Regīna Narva (1970). Arī vecākā māsa Trīna Narva (1994) ir šaha meistare. Četras reizes uzvarējusi Igaunijas sieviešu šaha čempionātā - 2014., 2016. (pēc papildu turnīra), 2017. un 2020. gadā. 2013. gadā Igaunijas sieviešu šaha čempionātā bijusi otrā, bet 2015. gada Igaunijas atklātajā sieviešu šaha čempionātā dalījusi otro vietu. 2014. gadā Batumi uzvarējusi Eiropas jauniešu šaha čempionātā U16 vecuma grupā. 2015. gadā Karpačā bijusi Igaunijas meiteņu komandas sastāvā, kura uzvarējusi Eiropas meiteņu komandu čempionātā šahā U18 vecuma grupā. 2023. gadā izcīnījusi sudraba medaļu Igaunijas sieviešu šaha čempionātā. 2023. gada augustā Baku piedalījusies FIDE Pasaules kausa izcīņā sievietēm, kurā 1. kārtā uzvarējusi Šāhendu Vafu, 2. kārtā uzvarējusi Irinu Bulmagu, bet 3. kārtā piekāpusies Taņai Džunji. 2023. gada novembrī Daglasā ierindojusies 11. vietā "FIDE Women's Grand Swiss" turnīrā sievietēm. Pārstāvējusi Igaunijas komandu Pasaules šaha olimpiādēs, kurās piedalījusies 2 reizes (2014-2016). Interesanti, ka 2014. un 2016. gadā Pasaules šaha olimpiādēs spēlējusi kopā ar māti Regīnu un māsu Trīnu. Par panākumiem turnīros FIDE 2015. gadā Narvai piešķīra starptautiskās meistares (WIM) nosaukumu, bet 2021. gadā starptautiskās lielmeistares (WGM) nosaukumu. 2022. gadā kļuvusi par pirmo Igaunijas šahisti, kas ieguvusi vīriešu starptautiskā meistara (IM) nosaukumu. FIDE Chess Profile: Narva, Jaan geni.com: Mai Narva Estonian Women Chess Championship 2016 Play-off tournament Estonian Women Chess Championship 2017 and Estonian U-20 Girls Championship 2017 Eesti naiste meistrivõistlused males 2020 sport24.ee: Mai Narva 24th EUROPEAN YOUTH CHESS CHAMPIONSHIP 2014 U16 Girls 15th European U18 Team Chess Championship (girls): Karpacz 2015 57. Ilmar Raua mälestusturniir males / Eesti meeste/open ja naiste meistrivõistlused 2023, Viljandi 02.07. - 09.07. 57th Ilmar Raud Memorial Tournament. Estonian Men's/Open, Women's, U20 and G20 Championships 2023 Women's Chess World Cup 2023 023 FIDE Women's Grand Swiss Women's Chess Olympiads :: Mai Narva Title Applications (WIM): Narva, Mai Mai Narva is the first Estonian female chess player to achieve the IM title Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)