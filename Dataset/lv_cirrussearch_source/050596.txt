Deniss Smirnovs (dzimis 1999. gada 7. martā) ir latviešu hokejists, centra uzbrucējs. Pašlaik (2023) Smirnovs spēlē Šveices Nacionālās līgas kluba EHC Kloten sastāvā. Viņa tēvs Igors Smirnovs ir bijušais hokejists un tagad hokeja treneris. Hokejists 15 gadu vecumā pārcēlās uz Šveici, kur pievienojās Genève-Servette HC kluba jauniešu sistēmas komandām. Viņu komandai bija rekomendējis Kaspars Daugaviņš, kurš tobrīd spēlēja tās sastāvā. 2019. gada vasarā noslēdza līgumu ar profesionālo komandu, 2019. gada 13. septembrī aizvadot debijas spēli Šveices līgā. Debijas spēlē Smirnovs guva vārtus un atzīmējās ar rezultatīvu piespēli. 2022.—2023. gada sezonā Servette komandas sastāvā kļuva par Šveices čempionu. 2023. gada janvārī noslēdza līgumu ar citu Nacionālās līgas klubu EHC Kloten uz trīs gadiem, sākot no 2023.—2024. gada sezonas. Latvijas hokeja izlases sastāvā piedalījies 2022. gada ziemas olimpiskajās spēlēs Pekinā. Pasaules čempionātā Latvijas izlasi pārstāvējis divas reizes (2022, 2023). 2023. gadā ar izlasi izcīnīja bronzas medaļu. «Runā četrās valodās un nemeklē mērķus statistikā. Hokeja talants Deniss Smirnovs». LSM.lv. 2019. gada 11. novembris. Skatīts: 2019. gada 12. novembrī. «Smirnova un Smona “Servette” izcīna Šveices hokeja čempionu titulu». sports.tv3.lv. 2023. gada 28. aprīlis. Skatīts: 2023. gada 24. oktobrī. «Smirnovs noslēdzis trīs gadu līgumu un no nākamās sezonas pārstāvēs Kloteni». sportacentrs.com. 2023. gada 17. janvāris. Skatīts: 2023. gada 24. oktobrī. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski)