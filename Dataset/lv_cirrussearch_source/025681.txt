Galvaspilsēta ir tā pilsēta valstī, kas saistās ar valdību. Gandrīz vienmēr tā ir pilsēta, kurā atrodas visi centrālās valdības biroji un pulcēšanās vietas, un to nosaka likums. Bieži, bet ne vienmēr, tā ir arī viena no lielākajām pilsētām valstī, jo valdības atrašanās tajā gadu un gadsimtu laikā piesaista cilvēkus un tirdzniecību, jo tajā ir darbavietas ierēdņiem, un iespēja gūt lielāku ietekmi, esot tuvāk valdībai. Federālās un konfederatīvās valstīs parasti izšķir divu veidu galvaspilsētas — centrālo galvaspilsētu, kas apvieno visu valsti, un zemāku administratīvo iedalījumu (štatu, provinču utt.) galvaspilsētas. Savukārt unitārās valstīs parasti ir viena centrālā galvaspilsēta, iekams zemāku administratīvo iedalījumu (novadu, apgabalu utt.) galvaspilsētas mēdz dēvēt vienkārši par "administratīvajiem centriem". Galvaspilsētu uzskaitījums Vikikrātuvē par šo tēmu ir pieejami multivides faili. Skatīt: Galvaspilsēta. Krievijas Lielās enciklopēdijas raksts (krieviski)