Progress M-01M (krievu: Прогресс М-01М) bija automātisks kravas kosmosa kuģis kravu nogādāšanai uz Starptautisko kosmisko staciju (SKS). Šis bija pirmais Progress, kas apgādāts ar ciparu vadības sistēmu, nevis ar analogo, kā visi iepriekšējie. Tam bija arī uzstādīta jauna mazgabarīta radiotelemetrijas sistēma. Jauno sistēmu ieviešana ļāva samazināt iekārtu masu par 75 kg. Kopējā kravas masa starta brīdī bija 2676 kg. Tajā ietilpa degviela pašam kuģim un stacijas dzinējsistēmai (880 kg), gaiss (21 kg), skābeklis (28 kg), ūdens (185 kg). Kravas telpā (pavisam 1322 kg) atradās iekārtas stacijas apkalpošanai un zinātniskajiem pētījumiem (105 kg), pārtikas preces, apģērbs. Bez tam 37 kg bija video un fotoaparatūra, personīgās lietas apkalpei un sūtījumi no tuviniekiem. Palaišana notika no Baikonuras kosmodroma 2008. gada 26. novembrī 12:38:38 UTC ar nesējraķeti Sojuz-U. Pēc ieiešanas orbītā Progress izvērsa saules baterijas, sakaru un navigācijas antenas, bet viena no šīm antenām sākotnēji neatvērās kā plānots. Kad kuģis atgriezās Krievijas novērošanas staciju radiozonā, tika iegūti dati, ka antena tomēr ir atvērusies līdz galam. Kosmosa kuģis četras diennaktis pavadīja autonomā lidojumā, lai veiktu jauno sistēmu pārbaudes. Savienošanās ar SKS bija paredzēta automātiskā režīmā. Tuvošanās pēdējā posmā ~ 30 m attālumā no stacijas, sistēma Kurs sāka dot nepareizus attāluma rādītājus, tāpēc atslēdzās. Kuģa dators momentāni ieslēdza "Progresa" attālināšanas programmu. Kad kuģis bija attālinājies līdz 100 m, Jurijs Lončakovs no stacijas iekšienes pārņēma rokas vadību. Darbojoties ar sistēmu TORU, viņš bez problēmām veica kuģa saslēgšanu. "Progress M-01M" Pirs modulim pieskārās 30. novembrī 12:28:10 UTC. 2008. gada 17. decembrī tika veikta stacijas orbītas korekcija testa režīmā. 03:58:50 UTC divi "Progress M-01M" dzinēji tika iedarbināti uz 583 sekundēm, līdz ar to SKS orbīta tika paaugstināta par 800 m. Šis bija otrais gadījums, kad šāda operācija tika veikta ar kuģi, kas pievienots pie Pirs moduļa. Pirmais bija 2006. gadā ar Progress M-55. 2009. gada 6. februārī 04:11 UTC "Progress M-01M" atvienojās no stacijas. Tas veica divu dienu autonomu lidojumu, kura gaitā tika turpināti jauno sistēmu izmēģinājumi. Tāpat kā iepriekšējos Progress lidojumos, arī šajā lidojumā tika veikti zinātniski un tehniski eksperimenti. 2009. gada 8. februārī 07:32 UTC tika iedarbināti "Progress M-01M" dzinēji, lai veiktu bremzēšanas manevru. Aptuveni 08:19:27 UTC nesadegušie kuģa fragmenti iekrita Klusā okeāna dienviddaļā. Atbrīvoto vietu 13. februārī ieņems nākamais kravas kuģis Progress M-66. Успешный пуск РКН «Союз-У» с ТГК «Прогресс М-01М» ФГУП "ЦЭНКИ" 2008-11-26 13.11.2008 Космодром Байконур, филиал РКК "Энергия" им. С.П. Королева Arhivēts 25.02.2009, Wayback Machine vietnē. energia.ru "Цифровой" грузовик "Прогресс М-01М" будет лететь к МКС четверо суток 2008-11-24 Station cargo ship launches; antenna glitch fixed Arhivēts 2008. gada 4. decembrī, Wayback Machine vietnē. spaceflightnow.com 2008-11-26 "Прогресс М-01М" успешно состыковался с Международной космической станцией Arhivēts 2016. gada 4. martā, Wayback Machine vietnē. 2008-11-30 ФГУП "ЦЭНКИ" Новый Прогресс[novecojusi saite] Žurnāla "НОВОСТИ КОСМОНАВТИКИ" forums 2008-12-01 Проведена тестовая коррекция орбиты МКС[novecojusi saite] rosinvest.com 2008-12-18 Космический грузовик "Прогресс М-01М" отстыковался от МКС RIA Novosti, 2009-02-06 "Прогресс М-01М" отпустили в свободное плавание Vesti, 2009-02-06 «Прогресс М-01М» в автономном полёте Arhivēts 2016. gada 4. martā, Wayback Machine vietnē. CENKI 2009-02-06 Progress M-01M lapa SKS Lidojumu vadības centrā Arhivēts 2011. gada 26. augustā, Wayback Machine vietnē.