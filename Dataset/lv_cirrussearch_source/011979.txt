Bonija Elizabete Pārkere (angļu: Bonnie Elizabeth Parker; 1910. gada 1. oktobris — 1934. gada 23. maijs) un Klaids Česnats Barovs (angļu: Clyde Chestnut Barrow; 1909. gada 24. marts — 1934. gada 23. maijs), pazīstami kā Bonija un Klaids, bija labi pazīstami likumpārkāpēji, laupītāji un noziedznieki, kas Lielā depresijas laikā ceļoja ASV centrālajā daļā. Bonija un Klaids iepazinās 1930. gadā Teksasā. Viņi attīstījās no sīkiem zagļiem līdz visā valstī zināmiem banku aplaupītājiem un slepkavām. Lai arī dzeltenā prese viņus romantizēja, banda ir atbildīga par vismaz 13 slepkavībām, tai skaitā diviem policistiem, kā arī vairākām zādzībām un nolaupīšanām. Vēlāk viņus nodeva kāds draugs, Bonija un Klaids mira policijas apšaudē 1934. gada 23. maijā Luiziānā. 1967. gadā tika izdota filma "Bonija un Klaids". «Bonnie and Clyde». FBI.gov. Skatīts: 2012. gada 8. februārī. Jennifer Rosenberg. «Bonnie and Clyde». About.com. Arhivēts no oriģināla, laiks: 2012. gada 20. janvārī. Skatīts: 2012. gada 8. februārī. Vikikrātuvē par šo tēmu ir pieejami multivides faili. Skatīt: Bonija un Klaids. Encyclopædia Britannica raksts (angliski) Brockhaus Enzyklopädie raksts (vāciski) FIB profils (angliski) Kriminālais pārītis Bonija un Klaids