Džimijs Hauards (angļu: Jimmy Howard; dzimis 1984. gada 26. martā) ir amerikāņu hokejists, vārtsargs. Pašlaik (2017) spēlē Nacionālās hokeja līgas kluba Detroitas "Red Wings" rindās. Pēc trim NCAA čempionātā aizvadītām sezonām, profesionāļa karjeru Hauards uzsāka 2005.—06. gada sezonā, spēlējot Amerikas hokeja līgas klubā Grandrepidsas "Griffins". Sezonas gaitā hokejists aizvadīja četras spēles arī NHL kluba Detroitas "Red Wings" sastāvā. Nākamajās sezonās Hauards turpināja spēlēt "Griffins" rindās, epizodiski iegūstot vietu arī "Red Wings" sastāvā. Par "Red Wings" pamatvārtsargu hokejists kļuva 2009.—10. gada NHL sezonā. Balsojumā par Kaldera balvas ieguvēju Hauards bija otrais aiz Tailera Maijersa. 2012. gadā piedalījās līgas Visu Zvaigžņu spēlē. ASV hokeja izlases rindās spēlējis 2012. gada Pasaules čempionātā, kā arī 2014. gada olimpisko spēļu turnīrā. Olympedia profils (angliski) Eliteprospects profils (angliski) Internet Hockey Database profils (angliski) Hockey-Reference profils (angliski)