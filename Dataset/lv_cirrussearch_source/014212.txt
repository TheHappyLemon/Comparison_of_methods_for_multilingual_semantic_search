Šeins Batjē (Shane Courtney Battier; dzimis 1978. gada 9. septembrī) ir amerikāņu basketbolists, spēlē vieglā uzbrucēja un uzbrūkošā aizsarga pozīcijās. Pašlaik (2013) pārstāv NBA klubu Maiami "Heat". Izglītību ieguvis Djūka Universitātē, pārstāvējis universitātes basketbola komandu "Blue Devils" NCAA čempionātā. 2001. gadā kļuva par NCAA čempionu, Š. Batjē tika atzīts par ievērojamāko sniegumu uzrādījušo spēlētāju (Most Outstanding Player). 2001. gada NBA draftā viņu Vankūveras "Grizzlies" izraudzījās ar kopējo 6. kārtas numuru. Komandā aizvadīja piecas sezonas (jau Memfisas "Grizzlies" klubā), pēc tam pārgāja uz Hjūstonas "Rockets", kur aizvadīja četrarpus sezonas (atlikušo 2010.—2011. gada sezonas daļu aizvadīja "Grizzlies" sastāvā). Kopš 2011.—2012. gada sezonas pārstāv Maiami "Heat". Individuāli veiksmīgākā sezona viņam bija debijas 2001.—2002. gada sezona, kad vidēji spēlē guva 14,4 punktus. 2012. gadā izcīnīja NBA čempiontitulu. Arī 2013. gadā tika izcīnīts NBA čempiontituls, šoreiz finālā tika uzvarēta Sanantonio "Spurs" vienība. Vikikrātuvē par šo tēmu ir pieejami multivides faili. Skatīt: Šeins Batjē. Oficiālā mājaslapa NBA profils (angliski) Basketball Reference profils (angliski) ESPN profils (angliski) Michael Lewis. «The No-Stats All-Star». The New York Times, 2009. gada 15. februārī. 26. lpp. Skatīts: 2012. gada 15. jūnijā.