Trauki biežākajā nozīmē ir vispārināts nosaukums sadzīves priekšmetiem, kuri tiek izmantoti ēdienu gatavošanai, ēšanai un glabāšanai. Traukus var iedalīt vairākās kategorijās: galda servēšanas piederumi: šķīvji, bļodas, tases, apakštases, krūzes, glāzes, terīnes, u.c. Servēšanas trauku komplektus sauc par servīzēm. Tām parasti tiek piešķirts vienots dizains. Pie servēšanas piederumiem pieskaitāmi galda piederumi, kas nav trauki. Tādi ir galda naži, dakšiņas, karotes, tējkarotes, lāpstiņas u.c., ar kuru palīdzību ēdieni tiek ņemti no traukiem, dalīti un ēsti. ēdienu pagatavošanas piederumi: katli, kastroļi, pannas, cepešpannas, caurduri, u.c. Pie pagatavošanas piederumiem pieskaitāmas arī putu karotes, smeļamie kausiņi, rīves, piltuves, veltņi u.c., kas netiek saukti par traukiem. glabāšanas piederumi: burciņas, spaiņi, pudeles, podi, sālstrauki u.c. Trauku glabāšanai tiek izmantotas tam paredzētas mēbeles: trauku skapji, sekcijas, plaukti, atvilktnes u.c. Trauku mazgāšanai tiek izmantotas trauku mazgājamās mašīnas, kā arī tam paredzētas birstes, lupatiņas, švammes un ķīmiskie trauku mazgāšanas līdzekļi. Plašākā nozīmē trauki ir dobi priekšmeti, kurus izmanto šķidru un beramu vielu vai sīku priekšmetu pārvietošanai, apstrādei un uzglabāšanai vai tilpumu mērīšanai (piemēram, laboratorijas trauki). Tezaurs: trauks Vikikrātuvē par šo tēmu ir pieejami multivides faili. Skatīt: Trauki. Encyclopædia Britannica raksts (angliski)