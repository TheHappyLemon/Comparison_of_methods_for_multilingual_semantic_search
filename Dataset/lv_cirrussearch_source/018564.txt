Dubļani (ukraiņu: Дубляни) ir rajona nozīmes pilsēta Ukrainas rietumos, Ļvivas apgabala Žovkvas rajonā, Ļvivas ziemeļu pievārtē. Pazīstama kā 1856. gadā dibinātās Ļvivas Nacionālās agrārās universitātes mājvieta. Rakstos pirmoreiz minēti 1468. gadā. 1856. gadā šeit tika nodibināta lauksaimniecības skola. Pēc Pirmā pasaules kara Dubļani tika iekļauti jaunizveidotajā Polijas valstī. Sākoties Otrajam pasaules karam, pamatojoties uz Molotova-Ribentropa paktu, Dubļanos ienāca padomju karaspēks. Pēc Otrā pasaules kara Dubļani iekļāvās PSRS, un ietilpa tajā līdz Ukrainas valsts neatkarības nodibināšanai 1991. gadā. Starp pasaules kariem Dubļanu augstskolā mācījās Stepans Bandera (Степан Андрійович Бандера, 1909-1956). Vikikrātuvē par šo tēmu ir pieejami multivides faili. Skatīt: Dubļani. Ļvivas Nacionālā agrārā universitāte (ukrainiski), (angliski)