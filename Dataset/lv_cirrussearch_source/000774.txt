Teniss ir vasaras olimpisko spēļu sporta veids. Pirmo reizi tas olimpisko spēļu programmā bija iekļauts 1896. gada Atēnas spēlēs līdz 1924. gada Parīzes spēlēm, kad strīda dēļ starp Starptautisko zāliena tenisa federāciju un Starptautisko Olimpisko komiteju par to kā definēt amatiera spēlētājus. Pēc tam teniss olimpiskajās spēlēs kā demonstrācijas sporta veids tika iekļauts divas reizes — 1968. gada Mehiko spēlēs un 1984. gada Losandželosas spēlēs (ar U-21 gadu limitu). Kopš 1988. gada Seulas spēlēm teniss ir atjaunots kā olimpisko spēļu sporta veids un tajā drīkst piedalīties jebkurš tenisists, kas izturējis kvalifikāciju neatkarīgi no vecuma, dzimuma un statusa. Pašlaik olimpisko spēļu ietveros tenisā notiek 5 disciplīnas: vīrieši un sieviešu vienspēles, vīriešu un sieviešu dubultspēles un jaukto pāru dubultspēles. 1908. gada Londonas un 1912. gada Stokholmas spēlēs notika tenisa turnīri ne tikai ārpus telpām, bet bija arī vairāki iekštelpu notikumi. 1896. gada Atēnu, 1900. gada Parīzes, 1904. gada Sentluisas, 1988. gada Seulas un 1992. gada Barselonas spēlēs bronzas medaļu saņēma abi pusfināla zaudētāji. Taču pārējos gados, kad ir noticis turnīrs, ir bijusi spēle par bronzas medaļām. No 2004. gada Atēnu spēlēm līdz 2012. gada Londonas spēlēm nopelnītie ranga punkti tika ieskaitīti Tenisa profesionāļu asociācijas (ATP) vai Sieviešu Tenisa asociācijas (WTA) pasaules rangos. 2016. gada Riodežaneiro spēlēs vairs netika piešķirti punkti. Spēlētājs, kurš izcīna olimpisko zelta medaļu un visus četrus Grand Slam turnīrus tajā pašā gadā iegūst Golden Slam. Kopš 2016. gada Štefija Grāfa ir vienīgā tenisiste, kura ir izpildījusi šo sasniegumu. Visvairāk medaļas tenisā ir izcīnījuši Lielbritānijas sportisti — 43 olimpiskās medaļas (17 zelta, 14 sudraba un 12 bronzas nedaļas. Taču ASV tenisisti olimpiskajās spēlēs ir izcīnījuši vairāk zelta medaļas — 21. Venusa Viljamsa olimpiskajās spēlēs ir izcīnījusi visvairāk medaļas — 5 medaļas (4 zelta un 1 sudraba). Viņas māsa, Serīna Viljamsa olimpiskajās spēlēs ir izcīnījusi 4 zelta medaļas. Savukārt vēl 4 medaļas (3 zelta un 1 bronzas medaļas) ir izcīnījis britu tenisists Redžinalds Dohertijs. Pašreizējā programmā ir 5 tenisa turnīra disciplīnas: viensspēles vīriešiem un sievietēm, dubultspēles vīriešiem un sievietēm kā arī jauktās dubultspēles. 1908. gada Londonas un 1912. gada Stokholmas spēlēs notika tenisa turnīri ne tikai ārpus telpām, bet bija arī vairāki iekštelpu notikumi. (D) — demonstrāciju sporta veids; (E) — izstādes sporta veids Tenisa spēles laukums olimpiskajās spēlēs ir bijis atšķirīgs. No 1896. gada Atēnas spēlēm līdz 1924. gada Parīzes spēlēm tenisa turnīri lielākoties notika māla seguma kortos. Savukārt kopš 1984. gada Losandželosas spēlēm teniss galvenokārt ir aizvadīts cietā seguma kortos. Savukārt 1908. gada Londonas, 1920. gada Antverpenes un 2012. gada Londonas spēlēs tenisa turnīri notika zāles seguma kortos. 1908. gada Londonas un 1912. gada Stokholmas spēlēs tenisa turnīrs notika arī uz koka seguma kortiem Pamatraksts: Olimpisko spēļu norises vietu uzskaitījums tenisā 2028 Losandželosa — Digniti Helta sporta parka tenisa korti 2024 Parīze — Rolāngarosa stadions 2020 Tokija — Ariakes tenisa centrs 2016 Riodežaneiro — Olimpiskais tenisa centrs 2012 Londona — Visanglijas lauka tenisa un kroketa klubs 2008 Pekina — Nacionālais tenisa centrs 2004 Atēnas — Atēnu olimpiskais tenisa centrs 2000 Sidneja — Sidnejas olimpiskā parka tenisa centrs 1996 Atlanta — Stounmonteinas tenisa centrs 1992 Barselona — Vall d'Hebron Tennis 1988 Seula — Seulas olimpiskā parka tenisa centrs 1984 Losandželosa — Losandželosas tenisa centrs (demonstrācija) 1968 Mehiko — Rafaela Osuna stadions (izstāde) un Gvadalaharas štata klubs (demonstrācija) 1924 Francija — Īva du Manuāra olimpiskais stadions 1920 Atverpene — Bēršota tenisa klubs 1912 Stokholma — Estermalmas tenisa paviljons 1908 Londona — Karalienes klubs un Visanglijas lauka tenisa un kroketa klubs 1904 Sentluisa — Frānsisa laukums 1900 Parīze — Puto sala 1896 Atēnas — Atēnu lauka tenisa klubs Pamatraksts: Olimpisko medaļnieku uzskaitījums tenisā Slīprakstā norādītas tās valstis, kuras vairs neeksistē. Slīprakstā norādītas tās Valsts/Komandas, kuras vairs neeksistē. Paskaidrojumi Tabulā iekļauti tikai tie tenisisti, kuri tenisā olimpiskajās spēlēs ir izcīnījuši vismaz divas zelta medaļas. Pamatraksts: Tenisistu uzskaitījums olimpiskajās spēlēs Slīprakstā norādītas tās Valsts/Komandas, kuras vairs neeksistē. Paskaidrojumi Līdz šim olimpisko spēļu tenisa turnīrā ir startējušas 98 valsts/komandas. Soltis, Greg. «Olympic Events Through History». LiveScience, 2012. gada 27. jūlijs. Skatīts: 2012-08-01. Williams, Wythe. «SOCCER AND TENNIS BARRED IN OLYMPICS». The New York Times, 1928. gada 27. jūlijs. Skatīts: 2012-08-01. «Olympic Tennis Event – History: Overview». International Tennis Federation. Arhivēts no oriģināla, laiks: 2020-11-25. Skatīts: 2012-08-01. «2 More Olympic Games». The New York Times. 1981. gada 2. oktobris. Skatīts: 2012-08-01. Steve Tignor. «1988: Steffi Graf wins the Golden Slam». Tennis.com, 2015. gada 30. jūlijs. Arhivēts no oriģināla, laiks: 2017. gada 18. septembrī. Skatīts: 2017. gada 17. septembris.