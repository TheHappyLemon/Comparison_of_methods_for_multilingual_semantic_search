Marija Žanna Frigāra (franču: Marie Jeanne Frigard; dzimusi kā Steina (franču: Stein); 1904. gads Grimo — miršanas gads nav zināms) bija Francijas šahiste un vijolniece, 1927. gada Pasaules čempionāta šahā sievietēm dalībniece. Četrkārtēja Francijas sieviešu šaha čempione (1924, 1925, 1926, 1927). 1924. gadā Parīzē Marija Žanna Frigāra pēc papildu turnīrā uzvarējusi pirmajā Francijas sieviešu šaha čempionātā. Nākamajos gados vēl trīs reizes atkārtojusi šo panākumu, lai gan divas reizes Francijas sieviešu šaha čempionātā ieņēmusi otro vietu (1925, 1927), taču saglabāja čempiones titulu, jo turnīra uzvarētājai Paulai Švarcmanei nebija Francijas pilsonības. 1924. gadā Beļģijas pilsētā Vestendē ieņēmusi 2. vietu starptautiskajā amatieru turnīrā sievietēm. 1927. gadā Londonā piedalījusies pirmajā Pasaules čempionāta šahā sievietēm, kurā dalījusi 9. - 11. vietu. Pēc 1927. gada šaha turnīros piedalījusies reti. No septiņu gadu vecuma nodarbojusies ar vijoles spēli. 1920. un 1930. gados kļuvusi par pazīstamu klasiskās mūzikas vijolnieci. 1928. gadā Marija Žanna Frigāra kā pirmā vijole kopā ar Sendenī orķestri piedalījusies viesizrādēs Kanādā. Otrā pasaules kara laikā, kad Francija bija okupēta, dzīvojusi Nicā, no kurienes tikusi deportēta 1943. vai 1944. gadā. Par viņas nāvi trūkst dokumentāli apstiprinātu ziņu. «Championnes de France - Collection de jeux d'échecs CCIFrance». ccifrance.com. «Champ Fem 1924». heritageechecsfra.free.fr. «Champ Fem 1925». heritageechecsfra.free.fr. «Champ Fem 1926». heritageechecsfra.free.fr. «Champ Fem 1927». heritageechecsfra.free.fr. «Belgian Chess History » International amateur tournament, Westende». «Title Tournaments : World Chess Championship (women)».[novecojusi saite] «N N E E C A N A D I E N N E F R A N Ç A I S E - PDF». docplayer.fr. «Genealogy - Collaborative Indexes - Alpes Maritimes - Nice - Other Indexes - Geneanet». en.geneanet.org. «Deportation». niceoccupation.free.fr. Marija Žanna Frigāra vietnē chessbase.com