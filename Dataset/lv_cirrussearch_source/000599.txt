Pleskavas guberņa (krievu: Псковская губерния), arī Pleskavas vietniecība (Псковское наместничество 1777-1796) bija Krievijas impērijas guberņa (1772-1927), kurā neilgu laiku līdz 1776. gadam ietilpa arī Daugavas province (bijusī Pārdaugavas hercogistes daļa, vēlāk Inflantijas vaivadija) ar latviešiem kā lielāko etnisko grupu. Tās teritorija aptvēra mūsdienu Krievijas Pleskavas apgabala lielāko daļu. Guberņas centrs bija Pleskava. Likvidēta 1927. gadā. Lielā Ziemeļu kara laikā Krievijas imperators Pēteris I 1708. gadā nodibināja Ingermanlandes guberņu, kurā iekļāva Pleskavas provinci. Ingermanlandes guberņu vēlāk pārdēvēja par Pēterburgas guberņu un 1727. gadā no tās tika izdalīta Novgorodas guberņa, kurā ietilpa Pleskavas, Novgorodas, Veļikijluku, Tveras un Belozeras provinces. Pēc Polijas-Lietuvas kopvalsts pirmās dalīšanas 1772. gadā Inflantijas vaivadija, Polockas vaivadija un Vitebskas vaivadija tika atdalītas no Polijas-Lietuvas kopvalsts un tika izveidota Pleskavas guberņa, kurā pārsvarā krievu apdzīvotajām Pleskavas un Veļikijluku provincēm tika pievienotas latviešu un baltkrievu apdzīvotās teritorijas (Daugavas province, Polockas province, Vitebskas province). Par jaunās guberņas centru tika izvēlēta Opočkas pilsēta. Tomēr jau 1776. gada 4. septembrī no Daugavas, Polockas un Vitebskas provincēm tika izveidota jauna Polockas guberņa, kas pēc 1778. gada tika dēvēta par Polockas vietniecību. 1777. gadā tika izveidota Pleskavas vietniecība, kurā ietilpa 10 apriņķi. 1781. gadā Gdovas un Lugas apriņķus atdalīja no Pleskavas un pievienoja Pēterburgas guberņai, 1782. gadā izveidoja Pečoru apriņķi. 1796. gadā ķeizars Pāvils I vietniecību atkal pārveidoja par guberņu ar 6 apriņķiem - Pleskavas, Veļikijluku, Opočkas, Ostrovas, Porhovas un Toropecas. 1802. gadā papildus izdalīja Holmas un Novorževas apriņķus. 1920. gadā daļa no guberņas rietumu zemēm tika pievientas Igaunijas Republikai un Latvijas Republikai. Savukārt 1924. gadā tai tika pievienoti Vitebskas guberņas Neveļas, Sebežas un Veļižas apriņķi. Pleskavas guberņa tika likvidēta 1927. gadā un iekļauta Ļeņingradas apgabala sastāvā. Vidzemes guberņa un Igaunijas guberņa rietumos, Vitebskas guberņa dienvidos, Pēterburgas guberņa un Novgorodas guberņa austrumos. Daugavas province (Двинская провинция, Динабургская провинция) Pleskavas province (vai 2.Baltkrievijas province , Псковская провинция), Polockas province (Полоцкая провинция), Veļikijluku province (Великолуцкая провинция), Vitebskas province (Витебская провинция). 1775. gadā Daugavas provinci sadalīja trīs apriņķos - Daugavpils, Rēzeknes un Viļakas. «С. А.ТАРХОВ Изменение административно-территориального деления России за последние 300 лет 1708—1914». Arhivēts no oriģināla, laiks: 2013. gada 29. jūlijā. Skatīts: 2010. gada 19. janvārī. «Энциклопедический словарь Брокгауза и Ефрона». Arhivēts no oriģināla, laiks: 2011. gada 4. novembrī. Skatīts: 2010. gada 19. janvārī. Vikikrātuvē par šo tēmu ir pieejami multivides faili. Skatīt: Pleskavas guberņa. Krievijas Lielās enciklopēdijas raksts (krieviski) Pleskavas guberņas 1850. gada karte (krieviski) Pleskavas guberņas karte - Ильин, Алексей Афиногенович. Подробный атласъ Россiйской Имперiи съ планами главныхъ городовъ. СПб., 1876. (krieviski)