Teodors Sukatnieks (dzimis 1894. gada 19. maijā, miršanas dati nav zināmi) bija latviešu vieglatlēts. Dzimis Ventspilī, Kriša (Kristapa) Sukatnieka un viņa sievas Emīlijas dzimušas Robežnieks (1871—1943) ģimenē. Jaunākais brālis Nikolajs Sukatnieks (1896-1973?) arī bijis sportists un Krievijas, Latvijas armijas un leģiona virsnieks. 1912. gadā beidzis Ventspils pilsētas skolu. Pirmo reizi sacīkstēs piedalījās 1912. gadā, kad izcīnīja Baltijas meistara titulu diska mešanā. Viskrievijas I olimpisko sacīkšu Kijevā 1913. gadā (38,52 m) un Viskrievijas II olimpisko sacīkšu 1914. gadā Rīgā (41,15 m) uzvarētājs diska mešanā. Septiņas reizes uzstādījis Krievijas rekordus diska mešanā (oficiāli rekordi atzīti divas reizes). Pārstāvēja sporta kluba "Unions" Ventspils nodaļu. Septiņkārtējs Latvijas meistars: diska mešanā (1920—1923), smaguma mešanā (1920), 4x100 m stafetē (1921), kārtslēkšanā (1923). 15 reižu uzstādījis Latvijas rekordus (diska mešanā, smaguma mešanā, kārtslēkšanā, 4x100 m stafetē). Pārstāvējis Ventspils sporta biedrību "Spars" un "SSS". Piedalījās 1924. gada vasaras olimpiskajās spēlēs Parīzē, kur diska mešanā ieguva 21.vietu (35,98 m). Sieva — Tamāra Sukatnieks (dzimusi 1892. gadā Krievijā). Meita Valentina (Valija) (dzimusi 1921. gadā Ventspilī), apcietināta 1945. gadā kā Latvijas Centralās padomes atbalstītāja. Apcietināts 1947. gadā, pēc tam kopā ar sievu izsūtījumā Omskas apgabalā. Atbrīvoti 1960. gadā. «Ventas Balss. — 1943. gada 1.oktobris». Arhivēts no oriģināla, laiks: 2019. gada 8. februārī. Skatīts: 2019. gada 13. maijā. Biographien Ventspils Apskats. — 1912. gada 9. jūnijs «T. Sukatnieka 30 gadu sporta gaitas. — Ventas Balss. — 1942.g. 17.jūlijs». Arhivēts no oriģināla, laiks: 2019. gada 8. februārī. Skatīts: 2019. gada 13. maijā. Большая олимпийская энциклопедия. Том 2. О—Я. — 2006. — 576.lpp. Сто лет назад Олимпиада была закончена Всеобщей мобилизацией «LOK profils». Arhivēts no oriģināla, laiks: 2019. gada 13. maijā. Skatīts: 2019. gada 13. maijā. Iedzīvotāju saraksts. — 1941. gads — Ventspils — LVVA-1308.f. 15.apr. 3039.l No NKVD līdz KGB. — 1999. — 738.lpp. Latvijas iedzīvotāju 1949. gada 25. marta deportācija Olympedia profils (angliski) LOK profils Trach and Field vieglatlēta profils (angliski)