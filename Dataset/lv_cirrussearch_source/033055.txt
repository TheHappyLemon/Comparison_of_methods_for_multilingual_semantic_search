Aleksejs Marčenko (krievu: Алексей Марченко; dzimis 1992. gada 2. janvārī) ir krievu hokejists, aizsargs. Pašlaik (2020) spēlē KHL kluba Jaroslavļas "Lokomotiv" sastāvā. Profesionāļa karjeru Marčenko uzsāka 2009.—10. gada sezonā, kad aizvadīja 10 spēles KHL kluba Maskavas CSKA sastāvā. Sezonas lielāko daļu gan viņš aizvadīja MHL. Nākamajā sezonā KHL aizvadīja jau 22 spēles, taču paralēli Maskavas "Krasnaja Armija" sastāvā kļuva par MHL čempionu, iegūstot arī līgas labākā aizsarga balvu. 2012.—13. gada sezona bija pirmā pilnā sezona, ko Marčenko aizvadīja KHL. Vasarā hokejists pārcēlās uz Ziemeļameriku, 2013.—14. gada sezonā aizvadot arī savu debijas spēli NHL klubā Detroitas "Red Wings". 2014.—15. gada sezonā "Red Wings" rindās hokejists aizvadīja jau 51 spēli, taču 2015.—16. gada sezonā jau bija nostiprinājies komandas pamatsastāvā. Nākamās sezonas vidū tika aizmainīts uz Toronto "Maple Leafs". 2017. gadā atgriezās KHL, nākamās trīs sezonas aizvadot Maskavas CSKA rindās. 2019. gadā kopā ar komandu izcīnīja Gagarina kausu. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)