Mohameds Šahabudins (bengāļu: মোহাম্মমদ সাহাবুদ্দিন; dzimis 1949. gada 10. decembrī, Pabnā, Pakistānas Domīnijā) ir Bangladešas jurists un tiesnesis. Bangladešas prezidents kopš 2023. gada 24. aprīļa. 2023. gada 13. februārī viņš tika ievēlēts par Bangladešas 22. prezidentu, bija vienīgais kandidāts uz šo amatu. Stājās amatā 2023. gada 24. aprīlī. Dzimis 1949. gada 10. decembrī Austrumbengālijas provincē. Viņš ieguvis bakalaura grādu Valsts Edvarda koledžā un psiholoģijas grādu Radžšahi Universitātē. Vēlāk ir ieguvis arī tiesību zinātņu bakalaura grādu Mohamada Aminudina Juridiskajā koledžā. Piedalījās 1971. gada Bangladešas Neatkarības karā kā studentu kustības koordinators. 1975. gadā Šahabudins tika ieslodzīts cietumā uz 3 gadiem par protestu organizēšanu pēc Bangladešas pirmā prezidenta Mudžibura Rahmana slepkavības. 2023. gada 13. februārī Šahabudins tika ievēlēts par Bangladešas prezidentu. Šahabudins ir precējies un viņam ir dēls. «Shahabuddin Chuppu takes oath as Bangladesh’s 22nd president». Al Jazeera (angļu). Skatīts: 2024-01-09. Vikikrātuvē par šo tēmu ir pieejami multivides faili. Skatīt: Mohameds Šahabudins.