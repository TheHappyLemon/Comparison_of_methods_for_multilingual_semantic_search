Emma Asona (igauņu: Emma Asson; 1889. gada 13. jūlijs — 1965. gada 1. janvāris) bija Igaunijas politiķe, sociāldemokrāte. Viņa bija viena no pirmajām politiķēm sievietēm, kas ievēlēta Rīgikogu. Viņa piedalījās neatkarīgās Igaunijas pirmās konstitūcijas izveidē, īpaši sadaļās par izglītību un dzimumu līdztiesību. 1912. gadā viņa sarakstīja pirmo vēstures mācību grāmatu igauņu valodā. Emma Asona dzimusi Vābinas pagastā, Veru apriņķī, Livonijas guberņā, kas tobrīd bija daļa no Krievijas Impērijas. Viņas tēvs bija skolotājs. Viņa mācījās A. Puškina meiteņu skolā Tartu un pēc tam pabeidza vēstures studijas Bestuževa kurso Sanktpēterburgā 1910. gadā. Pēc tam viņa strādāja par vēstures skolotāju Tartu meiteņu koledžā. Emma Asona bija aktīva dažādās sieviešu organizācijās ar sociāliem un izglītības mērķiem. 1919. gadā viņa tika ievēlēta Tallinas domē, kā arī pirmajā neatkarīgās Igaunijas parlamentā. No 1919. līdz 1921. gadam viņa darbojās arī Izglītības ministrijā, bet no 1925. līdz 1940. gadam bija Izglītības departamenta vadītāja, bija arī Igaunijas sieviešu asociācijas sekretāre. No 1921. līdz 1941. gadam viņa bija precējusies ar politiķi Ferdinandu Petersenu. «Asson, Emma (1889-1965)». Eesti Majanduslugu. Arhivēts no oriģināla, laiks: 2019. gada 6. aprīlī. Skatīts: 2013. gada 24. novembris. Arhivēts 2019. gada 6. aprīlī, Wayback Machine vietnē. «Wana ajalugu / Emma Asson, Eesti I järgu tütarlastekooli ajaloo-kooliõpetaja Tartus». Arhivēts no oriģināla, laiks: 2020. gada 9. augustā. Skatīts: 2015. gada 21. aprīlī. Vikikrātuvē par šo tēmu ir pieejami multivides faili. Skatīt: Emma Asona.