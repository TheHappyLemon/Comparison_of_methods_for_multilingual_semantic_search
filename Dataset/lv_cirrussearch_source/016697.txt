Amons vai Amuns ir viens no galvenajiem dieviem ēģiptiešu mitoloģijā. Saistīts ar pasaules radīšanu, nabadzīgo ļaužu aizstāvību un taisno tiesu. Amonu parasti attēlo kā bārdainu būtni ar galvassegu, kurā iespraustas divas garas spalvas. Reizēm viņš tiek attēlots ar auna galvu vai kā auns. Vēl viņu attēloja ar dubultkroni galvā. Iesākumā Amons bija tikai Tēbu galvenais aizbildnis, bet ap 1570. gadu pirms Kristus, kad tika dibināta jauna valsts, Tēbas kļuva varenākas un Amons tika pasludināts par visas Ēģiptes visaugstāko dievu un visu faraonu tēvu. Amona vārdam tika pievienota vēl viena vārda daļa, kas ņemta no saules dieva Ra vārda. Amons kļuva par Amunu-Ra (Amunu-Re). Amona-Ra templis