Sergejs Fjodorovs (dzimis 1956. gada 30. maijā Viļānos) ir Latvijas krievu izcelsmes pedagogs un Latvijas Sociālistiskās partijas (LSP) politiķis. Bijis 8., 9. un 10. Saeimas deputāts. Absolvējis Latvijas Lauksaimniecības akadēmiju un Pleskavas pedagoģisko institūtu. 2002. gadā S. Fjodorovs tika ievēlēts 8. Saeimā no "Par cilvēka tiesībām vienotā Latvijā" saraksta. 8. Saeimā darbojies LSP frakcijā (kas atdalījās no PCTVL) un Saeimas Tautsaimniecības komisijā. 2006. gadā ievēlēts 9. Saeimā no apvienības "Saskaņas Centrs" saraksta. Tāpat vēlētāju atbalstu guvis 10. Saeimas vēlēšnās 2010. gadā. 9. un 10. Saeimā darbojies politiskās apvienības "Saskaņas Centrs" frakcijā un Saeimas Izglītības, kultūras un zinātnes komisijā. 2011. gadā S. Fjodorovs nesekmīgi kandidēja ārkārtas 11. Saeimas vēlēšanās no apvienības "Saskaņas Centrs" saraksta. Vikikrātuvē par šo tēmu ir pieejami multivides faili. Skatīt: Sergejs Fjodorovs.