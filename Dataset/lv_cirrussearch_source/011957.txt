Henrija ledus sala (angļu: Henry Ice Rise) ir ap 200 km garš un līdz 50 km plats pusmēness veida izliekts ledus pacēlums Ronnes šelfa ledājā Antarktīdā starp Berknera salu austrumos un Korfa ledus salu rietumos. Veidojumu 1957./1958. gada vasarā atklāja ASV Starptautiskā ģeofizikas gada ekspedīcija no Elsvērtas stacijas un noteica to kā pussalu, neizslēdzot, ka tā ir sala, un nosauca par Melvila pussalu (Malville Peninsula) par godu Elsvērtas stacijas pētniekam Dž. Makimam Melvilam (J. McKim Malville). Detālāk pacēlums tika noteikts USARP pārlidojumos un no Landsat satelītainām 1973.—1974. gados. Nosaukts par godu amerikāņu kapteinim Klifordam Henrijam (Clifford D. Henry), ASV militārā jūras transporta Private John R. Towle komandierim, kurš mira 1975. gada 16. februārī uz sava kuģa, atgriežoties no 14. kuģojuma uz Antarktīdu. SCAR Composite Gazetteer of Antarctica. Henry Ice Rise ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Henrija ledus sala Ronnes šelfa ledāja karte[novecojusi saite]