InSight ir ASV Nacionālā aeronautikas un kosmosa administrācijas (NASA) nolaižamais aparāts, kas paredzēts Marsa iekšējās struktūras pētīšanai. Tas tika palaists 2018. gada 5. maijā un uz Marsa virsmas nolaidās 2018. gada 26. novembrī. Kosmisko aparātu izgatavoja Lockheed Martin Space Systems. Tam tika izmantotas tehnoloģijas no Phoenix Marsa nolaižamā aparāta. Sākotnēji InSight bija paredzēts palaist 2016. gada martā. 2015. gada decembrī vakuuma testā tika atklāta sūce instrumentā SEIS; starts tika pārplānots uz 2018. gada maiju. InSight tika palaists 2018. gada 5. maijā 11:04 UTC ar nesējraķeti Atlas V/401 (lidojums AV-078) no Vandenberga Gaisa spēku bāzes starta laukuma SLC-3E. Kopā ar to palaisti arī kosmiskie aparāti MarCO A un MarCO B, kas paredzēti kā retranslatori InSight nolaišanās laikā; tie uz Marsu lidoja autonomi. 2018. gada 26. novembrī aptuveni 19:54 UTC InSight nolaižamais aparāts nolaidās uz Marsa virsmas kalnienē Elysium Planitia. NASA calls off next Mars mission because of instrument leak Exziņu atsauce, 2015-12-22 Live coverage: InSight probe lands on Mars Stephen Clark, spaceflightnow.com, 2018-11-26 InSight NASA vietne Arhivēts 2018. gada 20. jūlijā, Wayback Machine vietnē. (angliski)