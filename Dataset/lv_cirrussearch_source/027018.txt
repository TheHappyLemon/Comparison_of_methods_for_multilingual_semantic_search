Badahosa (spāņu: Badajoz) ir Spānijas pilsēta valsts dienvidrietumu daļā netālu no robežas ar Portugāli. Pilsēta atrodas Estremaduras autonomajā apgabalā un Badahosas provincē un Gvadjanas upes kreisajā krastā. Pilsēta atrodas 230 kilometru attālumā no Portugāles galvaspilsētas Lisabonas un 400 kilometru attālumā no Spānijas galvaspilsētas Madrides. Badahosas provinces administratīvais centrs un lielākā pilsēta. Pilsētas kopējā platība ir 1 470 km², pēc 2021. gada datiem pilsētā dzīvo 150 610 iedzīvotāji un tā ir 32. lielākā pilsēta Spānijā pēc iedzīvotāju skaita. Badahosa ir dibināta 875. gadā. Pilsētas teritorijā atrodas daudzas viduslaiku celtnes. Badahosā dzimuši vai dzīvojuši: Vasko Nunjess de Balboa (spāņu: Vasco Núñez de Balboa, 1475—1519), spāņu jūrasbraucējs, pētnieks, gubernators un konkistadors. 2023. gada Spānijas municipālais reģistrs. Vikikrātuvē par šo tēmu ir pieejami multivides faili. Skatīt: Badahosa. Encyclopædia Britannica raksts (angliski) Krievijas Lielās enciklopēdijas raksts (krieviski)