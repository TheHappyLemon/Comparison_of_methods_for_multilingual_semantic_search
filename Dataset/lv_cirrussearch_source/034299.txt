Mihails Kantardžijevs (bulgāru: Михаил Кантарджиев; 1910. gada 24. oktobris Loma — 2002. gada 20. novembris Sofija) bija Bulgārijas šahists. No 1930. gadu otrās puses līdz 1940. gadu beigām bijis viens no vadošajiem Bulgārijas šahistiem. Daudzkārtējais Bulgārijas šaha čempionātu dalībnieks. Labāko rezultātu sasniedzis 1937. gadā, kad kļuvis par Bulgārijas šaha vicečempionu. Pārstāvējis Bulgārijas komandu Pasaules šaha olimpiādē 1939. gadā un individuālā vērtējumā izcīnījis zelta medaļu B finālā. Pēc Otrā pasaules kara kļuvis pazīstams kā šaha literāts un žurnālists. 1945. gadā izdevis pirmo šaha mācību grāmatu bulgāru valodā (bulgāru: Шахматно ръководство). 1947. gadā bijis viens no Bulgārijas šaha žurnāla Шахматна мисъл dibinātājiem. 1956. gadā izdevis grāmatu "Pirmās šaha mācību stundas" (bulgāru: Първи шахматни уроци). «Sofia 1937». Arhivēts no oriģināla, laiks: 2016. gada 2. augustā. Skatīts: 2016. gada 21. jūnijā. OlimpBase :: Men's Chess Olympiads :: Mikhail Kantardzhiev Šahista profils chessgames.com mājaslapā (angliski) Šahista profils 365chess.com mājaslapā (angliski)