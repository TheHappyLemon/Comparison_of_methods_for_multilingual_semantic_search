Karību jūras pirāti (angļu: Pirates of the Caribbean) ir Walt Disney Pictures piedzīvojumu filmu sērija, kuras filmas režisēja Gors Verbinskis un Robs Māršals, producējis Džerijs Brukhaimers. Scenārija autori — Teds Eliots un Terijs Rosio. Idejas pamatā ir populāra Disnejlendas atrakcija "Karību jūras pirāti". Sērijas pirmā filma "Karību jūras pirāti: Melnās pērles lāsts" uz ekrāniem parādījās 2003. gada 9. jūlijā. Pēc izciliem komerciāliem panākumiem Walt Disney Pictures paziņoja, ka tiek turpināts darbs pie vēl divām filmām. 2006. gadā notika "Karību jūras pirāti: Miroņa lāde" pirmizrāde un 2007. gadā tai sekoja "Karību jūras pirāti: Pasaules malā". Ceturtā filma bija "Karību jūras pirāti: Svešajos krastos". Pēdējā filma "Karību jūras pirāti: Salazara atriebība" ir piektā no šīs sērijas filmām un tika izlaista 2017. gadā. Visās "Karību jūras pirātu" filmās filmējušies pieprasīti Holivudas aktieri, piemēram, Džonijs Deps galvenā varoņa lomā — pirātu kapteinis Džeks Sperovs, kā arī Kīra Naitlija, Orlando Blūms, Džefrijs Rašs. Kad Elizabeti Svonu (Kīra Naitlija) nolaupa ļaunais Kapteinis Barbossa (Džefrijs Rašs) viņas draugs Vils Tērners (Orlando Blūms) apvienojas ar mazliet dīvaino pirātu Džeku Sperovu (Džonijs Deps), lai glābtu meiteni. Drīz vien viņi atklāj, ka pirātiem ir noslēpums un Svonas jaunkundzes nolaupīšana ir kas vairāk. Izrādās, pirāti vēlas izmantot Elizabeti, lai tiktu vaļā no lāsta... Simpātiskais blēdis kapteinis Džeks Sperovs ir atpakaļ, lai samaksātu asinsparādu — viņš ir dvēseli parādā leģendārajam Deivijam Džonsam, rēgainajam okeāna dzelmes valdniekam! Šoreiz neatvairāmais Vils Tērners un skaistule Elizabete Svona nonāk biedējošu neveiksmju lērumā, ko izraisījuši Džeka centieni atbrīvoties no mūžīgā grēka, iegūstot teiksmām apvīto Miroņa lādi! Jūras pirātu ēra tuvojas savam nobeigumam, taču līdz tam brīdim pasaule piedzīvos vēl vienu grandiozu avantūru, kurā piedalīsies jau labi zināmie varoņi. Lai iegūtu maģisko karti, ar kuras palīdzību ir iespējams atrast Deivija Džonsa matu šķipsnu un tādā veidā izglābt Džeku Sperovu, Vils Tērners dodas uz austrumiem. Džeks tiek izglābts, taču vai uz ilgu laiku? Deivijs Džonss, lords Katlers Bekets, dēmoniskais aziātu pirāts Sjao Fengs un komandors Džeimss Norintons apvienojas ar vienu mērķi — sagūstīt Džeku Sperovu, kapteini Barbosu un pirātus visā pasaulē. Saprotot, ka uzveikt tādus pretiniekus nebūs viegli, Džeks un viņa draugi dodas uz kādu vietu, kura nav atzīmēta nevienā kartē — uz bojā gājušo kuģu salu. Tā atrodas kaut kur pašā pasaules malā… Oficiālā tīmekļa vietne (angliski) BOM profils (angliski)