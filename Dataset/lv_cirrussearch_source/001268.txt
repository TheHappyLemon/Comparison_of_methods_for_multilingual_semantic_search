Niameja (franču: Niamey, izrunā: [njaˈmɛ]) ir pilsēta Nigēras dienvidrietumos, valsts galvaspilsēta, kā arī ir atsevišķa administratīvā vienība (Niamejas apgabals), kas neietilpst citos Nigēras reģionos. Atrodas Nigēras upes krastos. 2012. gadā Niamejā dzīvoja 1,03 miljoni iedzīvotāju, tā ir Nigēras lielākā pilsēta. Niameja ir nozīmīgs transporta mezgls ne tikai Nigērā, bet arī starp četrām valstīm — Nigēru, Burkinafaso, Beninu un Mali. Pilsētā atrodas Diori Amani starptautiskā lidosta, aptuveni 8 km no pilsētas centra. Administratīvi sīkāk Niameja dalās 5 komūnās, 44 apgabalos un 99 kvartālos. Niameja dibināta 19. gadsimta beigās, lai gan vieta ir bijusi apdzīvota arī pirms tam kā Nigēras upes zvejnieku ciemats. 1892. gadā Niameja kļuva par vienu no Francijas Trešās republikas koloniālajiem centriem. No 1900. līdz 1911. gadam Niameja bija autonomās Zinderas militārās teritorijas (no 1910. gada Nigērijas militārās teritorijas) administratīvais centrs. Pēc tam pilsēta piedzīvoja strauju izaugsmi. 1926. gadā tā kļuva par franču kolonijas Nigēras galvaspilsētu. 1960. gadā, kad Nigēra ieguva neatkarību, Niameja kļuva par valsts galvaspilsētu. 1988. gadā pilsētai tika piešķirts valsts administratīvā iedalījuma pirmā līmeņa statuss, tā kļuva par Niamejas apgabalu, kas neietilpa citos Nigēras reģionos. http://stat-niger.org/wp-content/uploads/2020/05/ETAT_STRUCTURE_POPULATION.pdf; Q3152410. «Ниамей» (krievu). Энциклопедия «Вокруг света». Skatīts: 2019. gada 2. jūnijā. Vikikrātuvē par šo tēmu ir pieejami multivides faili. Skatīt: Niameja. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)