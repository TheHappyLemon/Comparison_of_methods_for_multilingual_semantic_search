Hakans Čalhanoglu (turku: Hakan Çalhanoğlu; dzimis 1994. gada 8. februārī Manheimā) ir Vācijā dzimis turku futbolists, kas pārstāv Itālijas A sērijas klubu Milānas "Internazionale" un Turcijas futbola izlasi. Parasti spēlē uzbrūkošā pussarga vai malējā uzbrucēja pozīcijās, viņš ir zināms kā izcils brīvsitienu izpildītājs. Karjeru sācis Karlsruher SC, vēlāk pievienojoties Vācijas Bundeslīgas klubam Hamburger SV. 2014. gada 4. jūlijā viņš par 14,5 miljoniem eiro pievienojās citam Bundeslīgas klubam Leverkūzenes "Bayer". 2017. gada 3. jūlijā viņš tika pārdots Itālijas A sērijas klubam AC Milan, kas par Čalhanoglu samaksāja 20 miljonus eiro. Lai gan Čalhanoglu ir dzimis Vācijā, viņš futbolā izvēlējās pārstāvēt Turciju. Viņš ir spēlējis vairākās Turcijas jauniešu izlasēs. Debiju Turcijas pieaugušo izlasē viņš piedzīvoja 2013. gada 6. septembrī nospēlējot 8 minūtes 2014. gada FIFA Pasaules kausa kvalifikācijas spēlē, 5—0 uzvarā pār Andoru. Čalhanoglu pirmos vārtus izlasē viņš guva 2015. gada 31. martā 2—1 uzvarā pārbaudes spēlē pret Luksemburgu realizējot tiešo brīvsitienu. 2013. gada oktobrī pēc Pasaules kausa kvalifikācijas zaudējuma pret Nīderlandi Čahlanoglu un Omera Topraka viesnīcas istabiņā esot ienācis viņu komandas biedrs Gokhans Tore, kā arī kāds nezināms bruņots vīrietis un draudējis Toprakam un Čalhanoglu ar ieroci, iespējams tādēļ, ka Tores bijusī draudzene satikās ar Topraka draugu. Šis incidents publiskajā telpā izskanēja vien pēc gada, kad Čalhanoglu to izpauda pēc tam, kad viņš un Topraks netika izsaukti uz izlasi, oficiāli savainojuma dēļ, kamēr tajā atgriezās Tore. 2017. gada 2. februārī Čalhanoglu saņēma 4 mēnešu diskvalifikāciju no FIFA par līguma pārkāpumiem laikā, kad viņš spēlēja Karlsruher SC. Viņš esot saņēmis 100 000 eiro no Turcijas futbola kluba Trabzonspor pēc tam, kad esot vienojies par pāreju, tomēr vēlāk izvēlējies pagarināt savu līgumu ar Karlsruher SC. Čalhanoglu tiek raksturots kā izcils brīvsitienu izpildītājs, labs piespēlētājs un spēles veidojājs ar labu bumbas apstrādes tehniku. Viņš mēdz tikt kritizēts par viņa fiziskām īpašībām, kā arī nevienmērīgo sniegumu. Karlsruher SC 3. Liga: 2012–13 Inter Milan Coppa Italia: 2021–22, 2022–23 Supercoppa Italiana: 2021, 2022, 2023 UEFA Čempionu līga finālists: 2022–23 Individuālie sasniegumi 3. Liga sezonas labākais spēlētājs: 2012–13 Turcijas gada labākais spēlētājs: 2021 Serie A mēneša spēlētājs: 2020. gada decembrī, 2021. gada.novembrī Serie A gada simboliskā izlase: 2022–23 Damian Mannion. «Arsenal transfer news: the starlet being compared to Ozil». Talksport, 2013. gada 11. decembris. Skatīts: 2015. gada 15. aprīlis. «Advantage Leverkusen as classy Calhanoglu cements status as rising star». Goal.com. 2015. gada 26. februāris. Skatīts: 2015. gada 6. marts. «AC Milan sign Hakan Calhanoglu from Bayer Leverkusen». ESPN. 2017. gada 3. jūlijs. Skatīts: 2017. gada 7. septembris. «Terim enjoys Turkey return against Andorra». UEFA. 2013. gada 6. septembris. Skatīts: 2015. gada 6. marts. «International Friendly: Luxembourg 1 Turkey 2». Four Four Two. 2015. gada 31. marts. Arhivēts no oriģināla, laiks: 2015. gada 1. septembrī. Skatīts: 2015. gada 31. marts. Emre Sarigul. «How a love story and a firearm incident tore the Turkey team apart». The Guardian, 2014. gada 16. novembris. Skatīts: 2015. gada 29. augusts. «Bayer Leverkusen midfielder Hakan Calhanoglu to serve four-month ban from FIFA». ESPN. 2017. gada 2. februāris. Skatīts: 2017. gada 2. februāris. Sumeet Paul. «Hakan Calhanoglu growing into a No.10 AC Milan should build around». ESPN FC, 2018. gada 2. maijs. https://sportacentrs.com/futbols/italija/22012024-martiness_iesit_kompensacijas_laika_inter Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)