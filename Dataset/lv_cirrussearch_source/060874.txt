Jūrmalas skābene (latīņu: Rumex maritimus) skābeņu suga. Savvaļā tā ir plaši sastopama Eirāzijā un Ziemeļamerikā. Eiropas ziemeļdaļā, tostarp Latvijā, jūrmalas skābene ir galvenokārt sastopama jūras piekrastē — pārējā teritorijā reti. Sugas ietvaros nodala 2 pasugas. Jūrmalas skābene ir viengadīgs vai daudzgadīgs, 15—60 cm garš lakstaugs ar bagātīgi zarojošu stublāju. Tā sakne īsa un vāpstveidīga. Lapas ir lineāri lancetiskas, 6—20 cm garas un 0,5—2 cm platas. Auga plātnes mala ir gluda, viļņaina, gals smails, un pamats ir ķīļveida. Lapas kāts ir īss. Ziedkopa ir ļoti blīva un lapaina. Ziedu iekšējo apziedņa lapu mala ir zobaina, visām ir augonītis. Augļu laikā blīvo ziedkopu dēļ augs izskatās zeltaini dzeltens. Auglis ir iegarens (0,2—0,3 cm garš), dzeltens, ar 2—5 gariem, starveidīgiem izaugumiem un smailu galu. Zied jūlijā un augustā. «jūrmalas skābene - Rumex maritimus L. - Augi - Latvijas daba». www.latvijasdaba.lv. Skatīts: 2022-03-26. Vikikrātuvē par šo tēmu ir pieejami multivides faili. Skatīt: Jūrmalas skābene. Encyclopædia of Life raksts (angliski)