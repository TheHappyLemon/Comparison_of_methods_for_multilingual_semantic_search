Windows 95 (nosaukums izstrādes posmā Chicago) ir 1995. gadā uzņēmuma Microsoft izlaista operētājsistēma. Šī operētajsistēma bija populāra no 1995. līdz 1998. gadam, kad to nomainīja Windows 98. Salīdzinot ar iepriekšējām Microsoft Windows operētājsistēmām, Windows 95 tika pamatīgi uzlabots grafiskais dizains un lietotāja saskarne, kā arī tā bija pirmā operētājsistēma Windows, kurā darbojās priekšlaicīgais vairākuzdevumu režīms (preemptive multitasking). Windows 95 tika izlaisti trīs izlaidumos — pirmais 1995. gadā, pēc tam labojumu versijas 1996. un 1997. gadā, kuras tika pārdotas tikai kā OEM versijas, kam tika pievienotas tādas iespējas, kā FAT32 atbalsts. Galvenais Windows 95 atbalsts no Microsoft puses beidzās 2000. gada 31. decembrī, un pagarinātais atbalsts beidzās 2001. gada 31. decembrī. Vikikrātuvē par šo tēmu ir pieejami multivides faili. Skatīt: Windows 95.