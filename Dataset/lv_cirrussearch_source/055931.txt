Hanna Sola (baltkrievu: Ганна Леанідаўна Сола; dzimusi 1996. gada 16. februārī) ir baltkrievu biatloniste, 2021. gada Pasaules čempionāta bronzas medaļas ieguvēja sprintā. 2013. gada novembrī debitēja IBU kausa sacensībās. 2015. gada Pasaules čempionātā jauniešiem Raubičos Baltkrievijas komandas sastāvā kopā ar Dzinaru Alimbekavu un Darju Blaško uzvarēja 3x6 km stafetē. Pasaules kausa sacensībās debitēja 2015. gada 5. decembrī Estešundā ar 37. vietu sprintā. Pasaules čempionātā pirmo reizi piedalījās 2016. gadā, startējot tikai sprintā, kur ieguva 77. vietu. 2019. gada Eiropas čempionātā Raubičos izcīnīja bronzas medaļu jauktajā stafetē. 2021. gada 16. janvārī Pasaules kausa posmā Oberhofā ieguva otro vietu stafetē. 2021. gada Pasaules čempionātā Pokļukā izcīnīja bronzu sprintā. 2021. gada 10. decembrī Hohfilcenē sprinta sacensībās izcīnīja savu pirmo uzvaru PK posmos. 2022. gada ziemas olimpiskajās spēlēs labāko rezultātu sasniedza iedzīšanā, finišējot 4. vietā. «Tiril Eckhoff Battles, Claims Her Second IBU Sprint World Championship». biathlonworld.com. 2021. gada 13. februāris. Skatīts: 2021. gada 14. februārī. «Hanna Sola Sprints to First Victory». biathlonworld.com (angļu). 2021. gada 10. decembris. Skatīts: 2022. gada 6. janvārī. Olympedia profils (angliski) The Sport.org profils (angliski) IBU profils (angliski) biathlon.com.ua profils (ukrainiski)