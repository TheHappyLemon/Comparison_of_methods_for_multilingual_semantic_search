Sentinel-3A ir Eiropas Kosmosa aģentūras un EUMETSAT Zemes tālizpētes pavadonis. Paredzēts okeānu novērojumiem. Ietilpst Copernicus programmā. Orbītā palaists 2016. gada februārī. Kosmisko aparātu izgatavojis Thales Alenia Space uz platformas Prima bāzes. Sentinel-3 izmanto vairākus tālizpētes instrumentus: SLSTR (Sea and Land Surface Temperature Radiometer), nosaka jūras virsmas temperatūru, mērot deviņos spektra kanālos ar divām papildu joslām, kas optimizētas ugunsgrēku novērošanai. OLCI (Ocean and Land Colour Instrument), vidējas izšķirtspējas attēlu uzņemšanas spektrometrs, kas izmanto piecas kameras. SRAL (SAR Altimeter), veic precīzus topogrāfijas mērījumus Ku joslā un C joslā. DORIS (Doppler Orbitography and Radiopositioning Integrated by Satellite), orbītas pozicionēšanas uztvērējs. MWR (Microwave Radiometer), mēra ūdens tvaiku, mākoņu ūdens saturu un Zemes izstaroto siltuma starojumu. LRR (Laser Retroreflector), lāzera atstarotājs, lai var mērīt pavadoņa atrašanās vietu no Zemes. GNSS (Global Navigation Satellite System), pavadoņa atrašanās vietas noteikšanai. Sentinel-3A tika palaists 2016. gada 16. februārī 17:57 UTC ar nesējraķeti Rokot/Briz-KM no Pļeseckas kosmodroma. Sentinel-3 ESA (angliski) Sentinel 3A, 3B, 3C, 3D Gunter's Space page (angliski)