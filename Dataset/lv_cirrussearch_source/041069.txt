Vairāku bumbu sistēma futbolā ļauj turpināt spēli ar citu bumbu, nezaudējot laiku, ja bumba tiek izsista autā. Tradicionāli futbola spēlē izmanto vienu bumbu un, kad tā atstāj laukumu, spēle tiek apturēta, līdz bumba tiek atgūta. Pēc futbola noteikumiem bumbu tiesnesis var nomainīt, ja tā uzsprāgst vai tiek bojāta, taču parasti to nomaina arī, ja tā tiek izsista no stadiona. Dažās līgās tika ieviesta jauna sistēma, kas paredzēja vairākas bumbas izmantošanai spēles gaitā. Vairāku bumbu sistēmā bumbu padevējiem tiek izdalītas vairākas bumbas, visbiežāk septiņas. Kad bumba šķērso laukuma līniju, tuvākais bumbas padevējs padod rezerves bumbu, ļaujot spēli turpināt nekavējoties. Šo sistēmu šobrīd izmanto UEFA Eiropas klubu turnīros, starptautiskās sacensībās un Pasaules kausa spēlēs, taču Anglijas Līgas čempionātā mājinieku komandas var izvēlēties, vai lietot šo sistēmu. Daļa futbola komentētāju un treneru atbalsta šo sistēmu, jo tā palīdz uzturēt ātru spēles tempu, citi apgalvo, ka noteikumi ir par labu mājinieku komandai. 2005. gadā tā brīža Nottingham Forest F.C. galvenais treneris Gerijs Megsons tika pieminēts tiesneša protokolā par aicinājumu pēc viņa komandas gūtajiem vārtiem kavēt bumbu piegādi. Jans Holovejs apgalvo, ka, spēlējot citā stadionā, bumbu padevēji bieži aizkavē bumbu padošanu viņa spēlētājiem, bet savās mājās bumbu padevēji bumbas nespēj padot pietiekami ātri. The Rules of Association Football, 1863: The First FA Rule Book, Bodleian Library, 2006 Čika Jonga sleja, BBC Sport, 2006. gada 17. janvāris. Burnley 2-2 Derby, BBC Sport, 2005. gada 27. augustā Angry Ollie wants his ball back Arhivēts 2007. gada 27. septembrī, Wayback Machine vietnē., TeamTalk.com Pols Beikers. Havant admit multi-ball was a 'bit of a cock up' Dorset Echo, 2005. gada 16. janvāris Football: Megson's ball haul Arhivēts 2015. gada 24. septembrī, Wayback Machine vietnē., Sunday Mirror, 2005. gada 9. oktobris