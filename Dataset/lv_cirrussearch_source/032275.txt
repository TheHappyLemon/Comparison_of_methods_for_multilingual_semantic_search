Vitolds Barkāns (dzimis 1944. gada 8. maijā) ir bijušais latviešu airētājs. Piedalījies 1968. gada vasaras olimpiskajās spēlēs Mehiko, kur bezstūrmaņa četrinieku sacensībās tika ieņemta dalīta 7.—11. vieta. 1967. un 1968. gadā uzvarēja PSRS čempionātā bezstūrmaņa četrinieku sacensībās, 1967. gadā tika izcīnīta uzvara PSRS Tautu spartakiādē. Septiņas reizes uzvarējis Latvijas PSR čempionātā. Precējies ar vieglatlēti Ingrīdu Verbeli-Barkāni, kas arī startēja Mehiko Olimpiskajās spēlēs. Bijis Latvijas Olimpiešu kluba prezidents. Ivars Ošiņš. Latvijas olimpiskais zelts, sudrabs, bronza. Lauku avīze, 2008. 227. lpp. ISBN 978-9984-827-07-0. «Vitolds Barkāns». Latvijas olimpieši. Latvijas Olimpiskā komiteja. Arhivēts no oriģināla, laiks: 2018. gada 10. martā. Skatīts: 2016. gada 26. februārī. Olympedia profils (angliski) LOK profils WorldRowing profils (angliski)