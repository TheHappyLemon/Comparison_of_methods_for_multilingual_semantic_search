Zirgspēks jeb zirgspēja (angļu: horsepower) ir mērvienība, ko lieto jaudas mērīšanai. Lai gan agrāk jaudas noteikšanai zirgspēkus izmantoja bieži, mūsdienās to izmanto reti. Mūsdienās ir pieņemts jaudu izteikt vatos, kas ir SI sistēmas atvasinātā mērvienība. Zirgspēku apzīmē ar ZS. Sakarība starp šīm vienībām ir 1 ZS = 735,5 W. Terminu 18. gadsimta beigās ieviesa skotu inženieris Džeimss Vats, veicot eksperimentus smago kravas zirgu veiktspēju salīdzināšanai ar tvaika dzinēju. Viens zirgspēks atbilst jaudai, kas nepieciešama, lai paceltu ķermeni ar masu 33 000 mārciņas par vienu pēdu vienā minūtē. Viens zirgspēks par apmēram 50% pārsniedz parastu zirgu vidējās spējas. «International System of Units (SI)». Encyclopedia Britannica Online. «Horsepower». Encyclopedia Britannica Online.