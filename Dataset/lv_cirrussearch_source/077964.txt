Dzelzceļa tilts ir tilts pār Daugavu Rīgā. Tilts ir atklāts 1914. gada 8. aprīlī blakus vecajam dzelzceļa tiltam. Tilts uzbūvēts uz 10 balstiem, no kuriem 8 atrodas ūdenī. Tilta projektēšana sākās jau 1902. gadā. Tilts tika uzbūvēts laikā no 1909. līdz 1914. gadam. Tas tika atklāts 1914. gada 8. aprīlī. Sākotnēji, lai būtu iespējams nodrošināt kuģošanu Daugavā, tilta labā krasta malējo laidni varēja pacelt, izmantojot divus 45 ZS elektromotorus. Pirmā pasaules kara laikā krievu karaspēks, atkāpjoties no Rīgas, 1917. gada septembrī uzspridzināja divas tilta laidnes, kuras vēlāk vācu okupācijas laikā tika salabotas. Otrā pasaules kara laikā Sarkanā armija kaujā par Vecrīgu 1941. gada 29. jūnijā saspridzināja vienu tilta laidni, bet 1944. gada oktobrī, Vērmahtam atstājot Rīgu, tika uzspridzinātas visas tilta laidnes un balsti, tāpat arī blakus esošais Zemgales tilts (no tā mūsdienās blakus tagadējam Dzelzceļa tiltam saglabājušies tikai daži balsti ūdenī un uz Zaķusalas). Tilta atjaunošana sākās 1944. gadā, bet pilnībā Dzelzceļa tilts tika atjaunots tikai 1955. gadā. Starplaikā tika uzcelts pagaidu koka dzelzceļa tilts. 2007. gadā tilts tika izgaismots, kas kopumā izmaksāja 280 000 Ls. Tilta apgaismojumam ir divi režīmi — ikdienas un svētku. Ikdienā diennakts tumšajā laikā izgaismojumam izmanto zilās krāsas lampas, bet svētku režīmā tiek izmantotas zilās un baltās. 2014. gada 26. augustā nosaukums "Dzelzceļa tilts" tika apstiprināts par oficiālu tilta nosaukumu. 2019. gadā bija paredzēts sākt Rail Baltica Rīgas dzelzceļa tilta, uzbēruma un Rīgas Centrālās pasažieru stacijas kompleksā apbūves būvprojekta izstrādi, bet būvdarbus paveikt 2021.–2022. gadā. Tomēr jaunā tilta būvi sāka 2024. gada 9. februārī, plānojot to pabeigt 2027.–2028. gadā un kopumā uzbūvējot 15 laidumus. Uz tilta būs divi sliežu ceļi, kas atradīsies nedaudz augstāk par blakus esošo Dzelzceļa tiltu. Celtniecību sākot, bija pieejami 20 miljoni eiro, bet papildus bija nepieciešami vēl vairāk nekā 70 miljoni eiro. Dzelzceļa tilta atklāšana 1914. gadā. Zemgales un Dzelzceļa tilts, 1914. gads Vācu karaspēks šķērso tiltu 1917. gadā. Zemgales tilts Rīga Zaķusala Zemgales priekšpilsēta, Latgales priekšpilsēta Sabiedriskais transports Rīgā Daudzstāvu dzīvojamie rajoni Rīgā Astoņi balsti atrodas ūdenī, bet divi uz sauszemes. Dzelzceļa tiltam un Dienvidu tiltam piešķir oficiālus nosaukumus tvnet.lv, 26.08.2014 Uzsākta Rail Baltica Centrālās stacijas iepirkuma 2. kārta un parakstīts sadarbības memorands ar NVO Arhivēts 2020. gada 13. augustā, Wayback Machine vietnē. edzl.lv 2018. gada 22. augustā Rīgā sāk būvēt «Rail Baltica» dzelzceļa tiltu pār Daugavu; trūkst vairāk nekā 70 miljonu eiro lsm.lv 2024. gada 9. februārī Dzelzceļa tilts portālā Cita Rīga