Kolinda Grabara-Kitaroviča (horvātu: Kolinda Grabar-Kitarović; dzimusi 1968. gada 29. aprīlī) ir horvātu diplomāte un politiķe, bijusī Horvātijas prezidente. Pirmā sieviete valsts vēsturē, kas ieņēmusi valsts prezidenta amatu. Kopš 1993. gada ir Horvātijas Demokrātiskās savienības biedre. Tajā pašā gadā sākusi strādāt Ārlietu ministrijā, kur no 1995. līdz 1997. gadam vadījusi Ziemeļamerikas departamentu. 2003. gadā tikusi ievēlēta Horvātijas parlamentā, tā paša gada decembrī kļuva par Eiropas integrācijas ministri, amatu saglabājusi līdz 2005. gada februārim, kad kļuva par ārlietu ministri. Ārlietu ministres amatā bijusi līdz 2008. gada janvārim. Viņas galvenais uzdevums bija vadīt valsts iestāšanās procesu Eiropas Savienībā un NATO. No 2008. līdz 2011. gadam bijusi Horvātijas vēstniece ASV. 2011. gadā kļuva par NATO ģenerālsekretāra palīdzi publiskās diplomātijas lietās. Grabara-Kitaroviča ir pirmā sieviete, kas kļuvusi par NATO ģenerālsekretāra palīdzi. Amatā bijusi līdz 2014. gada novembrim. 2014. un 2015. gadā (2014. gada decembrī notika pirmā kārta, 2015. gadā — 2. kārta) notikušajās Horvātijas prezidenta vēlēšanās Grabara-Kitaroviča saņēma 50,74% (otrajā kārtā), tādējādi uzvarot līdzšinējo valsts prezidentu Ivo Josipoviču. Viņa kļuva par pirmo prezidenti Horvātijas vēsturē. Amatā stājusies 2015. gada 19. februārī. Kolinda Grabar-Kitarovic, Assistant Secretary General for Public Diplomacy Croatia Elects Kolinda Grabar-Kitarovic, Country’s First Female President «Grabar-Kitarovic elected Croatia's first woman president». BBC News. Vikikrātuvē par šo tēmu ir pieejami multivides faili. Skatīt: Kolinda Grabara-Kitaroviča. Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Oficiālā tīmekļa vietne