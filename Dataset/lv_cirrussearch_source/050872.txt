Aleksejs Kasatonovs (krievu: Валерий Иванович Васильев; dzimis 1959. gada 14. oktobrī) ir bijušais krievu hokejists, aizsargs, PSRS hokeja izlases dalībnieks. PSRS izlases rindās kļuvis par divkārtēju olimpisko čempionu, pieckārtēju pasaules čempionu. Lielāko daļu karjeras Kasatonovs aizvadīja Maskavas CSKA rindās. Karjeras otrajā pusē septiņas sezonas aizvadījis NHL, 1994. gadā spēlējot līgas zvaigžņu spēlē. 2009. gadā iekļauts IIHF Slavas zālē. Karjeru Kasatonovs uzsāka 1976.—77. gada sezonā PSRS hokeja līgas komandas Ļeņingradas SKA sastāvā. Tās rindās spēlēja līdz 1978. gadam, kad pārcēlās uz Maskavas CSKA. CSKA rindās aizsargs aizvadīja 12 sezonas, 11 no tām kļūstot par PSRS čempionu. Vairākkārt tika iekļauts līgas simboliskajā izlasē. 1989.—90. gada sezonas vidū pārcēlās uz Ziemeļameriku, sezonas otrajā pusē aizvadot 39 spēles NHL kluba Ņūdžersijas "Devils" sastāvā. "Devils" rindās aizsargs spēlēja četras sezonas. No 1993. līdz 1996. gadam Kasatonovs īslaicīgi spēlēja Anahaimas "Mighty Ducks", Sentluisas "Blues" un Bostonas "Bruins". 1996. gadā nopietna savainojuma dēļ noslēdza savu NHL karjeru. 1996.—97. gada sezonu Kasatonovs aizvadīja CSKA rindās, taču tad beidza karjeru. PSRS hokeja izlases rindās trīs reizes atzīts par 1983. gada pasaules čempionāta labāko aizsargu, piecas reizes iekļauts turnīra simboliskajā izlasē. Olympedia profils (angliski) Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)