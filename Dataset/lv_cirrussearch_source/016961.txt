Zilzīlītes, zilzīlīšu ģints (Cyanistes) ir zvirbuļveidīgo kārtas zīlīšu dzimtas (Paridae) ģints, kas apvieno 3 sugas. Tās sastopamas Eiropā, Āzijā un Ziemeļāfrikā. Ģints zinātniskais nosaukums atvasināts no sengrieķu valodas un latviski nozīmē: kuanos — tumši zils. Nesenā pagātnē šīs ģints sugas tika sistematizētas zīlīšu ģintī (Parus), tomēr pēdējo gadu DNS pētījumi ir ieviesuši izmaiņas zīlīšu dzimtas sistemātikā. Saskaņā ar jaunāko sistemātiku Latvijā sastopamas 2 zilzīlīšu ģints sugas: zilzīlīte (Cyanistes caeruleus) un gaišzilā zīlīte (Cyanistes cyanus). Zilzīlītes ir maza vai vidēja auguma zīlītes ar apaļu galvu un īsu knābi. Lielākā ģintī ir gaišzilā zīlīte, kuras ķermeņa garums 13—14 cm, svars 10,6—16 g. Mazākā Āfrikas zilzīlīte (Cyanistes teneriffae), kuras ķermeņa garums 11—12 cm, svars apmēram 10 g. Visām trim sugām aste un apspalvojums uz muguras zils, vēders, izņemot gaišzilo zīlīti, dzeltens. Pēdējai vēders balts. Arī galvas virsa zilzīlītēm ir zila, izņemot gaišzilo zīlīti, kurai tā ir balta. Vaigi un piere balta, pāri acīm tumši zila svītra. Barojas ar kukaiņiem, to kāpuriem un sēklām. Zilzīlīšu ģints (Cyanistes) Āfrikas zilzīlīte (Cyanistes teneriffae) Gaišzilā zīlīte (Cyanistes cyanus) Zilzīlīte (Cyanistes caeruleus) World Bird List: Waxwings and their allies, tits & penduline tits, 2018 Jobling, James A (2010). The Helm Dictionary of Scientific Bird Names. London: Christopher Helm. p. 230. ISBN 978-1-4081-2501-4. del Hoyo, J., Elliot, A., & Christie D. (eds). (2007). Handbook of the Birds of the World. Volume 12: Picathartes to Tits and Chickadees. Lynx Edicions. ISBN 978-84-96553-42-2 Zīlīšu dzimta Alive: Azure Tit (Cyanistes cyanus) Alive: African Blue Tit (Cyanistes teneriffae) «Cyanistes Tits». Arhivēts no oriģināla, laiks: 2011. gada 17. augustā. Skatīts: 2018. gada 22. februārī. iNaturalist: Blue Tits Genus Cyanistes) Arhivēts 2020. gada 29. novembrī, Wayback Machine vietnē. Xeno-Canto: Genus Cyanistes