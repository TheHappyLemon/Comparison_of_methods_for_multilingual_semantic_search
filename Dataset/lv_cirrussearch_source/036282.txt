Šeņa Jana (ķīniešu: 沈阳, piņjiņs: Shen Yang; dzimusi 1989. gada 23. janvārī Naņdzjinā) ir Ķīnas starptautiskā lielmeistare šahā (2006). Vairākkārt pārstāvējusi Ķīnu Pasaules junioru šaha čempionātos dažādās vecuma grupās un izcīnījusi divas zelta medaļas: 2001. gadā U12 vecuma grupā un 2006. gadā U20 vecuma grupā. 2009. gadā uzvarējusi Ķīnas sieviešu šaha čempionātā. Lielmeistares normu izpildījusi 2004. gadā Laņdžou, kad Ķīnas sieviešu šaha čempionātā ieņēmusi 3. vietu aiz Vanas Piņas un Cjiņas Kaņjinas, 2005. gadā Pekinā, kad Pasaules šaha čempiones nosaukuma izcīņas cikla zonas turnīrā dalījusi 2. vietu kopā ar Džao Sjue un Cjiņu Kaņjinu (uzvarēja Hou Jifaņa), un 2006. gadā Maskavā, kad uzvarējusi starptautiskā šaha festivāla Aeroflot Open A2 turnīrā. Piedalījusies Pasaules šaha čempionātos sievietēm pēc izslēgšanas sistēmas: 2006. gadā Jekaterinburgā 1. kārtā zaudējusi Natālijai Žukovai; 2008. gadā Naļčikā pēc uzvaras 3. kārtā pār Nadeždu Kosincevu 4. kārtā zaudējusi Humpi Koneru; 2010. gadā Antakjā 1. kārtā zaudējusi Jevgeņijai Ovodai; 2012. gadā Hantimansijskā 1. kārtā zaudējusi Huanai Cjaņai; 2015. gadā Sočos 1. kārtā uzvarējusi Alinu Kašlinsku, bet 2. kārtā zaudējusi Aleksandrai Kosteņukai; 2017. gadā Teherānā 1. kārtā uzvarējusi Maricu Arribasu Robainu, 2. kārtā uzvarējusi Anastasiju Savinu, bet 3. kārtā zaudējusi Nanai Dzagnidzei. Sekmīgi pārstāvējusi Ķīnas komandu lielākajos komandu šaha turnīros: Pasaules šaha olimpiādēs piedalījusies 3 reizes (2006-2008, 2018). Komandu vērtējumā izcīnījusi zelta (2018) un bronzas (2006) medaļas; Āzijas komandu šaha čempionātos piedalījusies 3 reizes (2008, 2012-2014). Komandu vērtējumā izcīnījusi 3 zelta (2008, 2012, 2014) medaļas. Individuālajā vērtējumā izcīnījusi 2 zelta (2008, 2012) un bronzas (2014) medaļas; Pasaules vīriešu komandu šaha čempionātā piedalījusies 2005. gadā; Pasaules sieviešu komandu šaha čempionātos piedalījusies 5 reizes (2007-2009, 2013-2015, 2019). Komandu vērtējumā izcīnījusi 3 zelta (2007, 2009, 2019), sudraba (2013) un bronzas (2015) medaļas. Individuālajā vērtējumā izcīnījusi sudraba (2007) un bronzas (2015) medaļas; Āzijas spēlēs telpās komandu šaha turnīrā piedalījusies 2009. gadā un komandu vērtējumā izcīnījusi zelta medaļu. Par panākumiem turnīros FIDE 2006. gadā Šeņai Janai piešķīra starptautiskās lielmeistares (WGM), bet 2013. gadā - starptautiskā meistara vīriešiem (IM) nosaukumu. «Chinese Championship 2009». Arhivēts no oriģināla, laiks: 2012. gada 9. novembrī. Skatīts: 2016. gada 10. novembrī. 2006 FIDE Knockout Matches 2008 FIDE Knockout Matches «2010 FIDE Knockout Matches». Arhivēts no oriģināla, laiks: 2016. gada 5. martā. Skatīts: 2017. gada 7. februārī. «2012 FIDE Knockout Matches». Arhivēts no oriģināla, laiks: 2019. gada 30. aprīlī. Skatīts: 2017. gada 7. februārī. 2015 FIDE Knockout Matches «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 20. februārī. OlimpBase :: Women's Chess Olympiads :: Shen Yang OlimpBase :: Women's Asian Team Chess Championship :: Shen Yang OlimpBase :: World Men's Team Chess Championship :: Shen Yang OlimpBase :: World Women's Team Chess Championship :: Shen Yang OlimpBase :: Asian Indoor Games (chess) :: Shen Yang Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)