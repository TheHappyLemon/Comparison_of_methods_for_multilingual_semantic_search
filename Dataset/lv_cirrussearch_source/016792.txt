Šis raksts ir par apmatojumu. Par ciemu Lazdukalna pagastā skatīt rakstu Ūsa (Lazdukalna pagasts). Ūsas ir sejas apmatojums, kas aug uz cilvēka virslūpas. To var papildināt arī kāds bārdas veids, kas nosedz lielāko daļu sejas lejasdaļas. Ūsas parasti aug dzimumbriedumu sasniegušiem vīriešiem (retumis var būt sievietēm hormonālu traucējumu rezultātā). Par ūsām mēdz saukt arī dažu zīdītājdzīvnieku cietos, jutīgos matus deguna rajonā. Tos zinātniski dēvē par vibrisām un tiem ir cita izcelsme, nekā cilvēka ūsām. Kukaiņu taustekļus jeb antenas arī dažreiz sauc par ūsām jeb ūsiņām. Garākās ūsas pasaulē oficiāli reģistrētas 4,29 metru garumā un pieder indietim Ram Singh Chauhan. Tās tika reģistrētas Lo Show dei Record pasākumā Romā 2010. gada 4. martā. «Longest moustache». Guinnessworldrecords.com. 2010-03-04. Skatīts: 2012-04-29.