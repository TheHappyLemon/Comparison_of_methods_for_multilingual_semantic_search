Heisa sala (krievu: Остров Хейса) ir Krievijas Federācijai piederoša sala Franča Jozefa Zemē Ziemeļu Ledus okeānā. Ietilpst Arhangeļskas apgabala administratīvajā teritorijā «Franča Jozefa Zemes un Viktorijas salas salu teritorija», bet vietējās pašvaldības nozīmē pieder Primorskas rajonam. Nosaukta par godu amerikāņu mediķim un Arktikas pētniekam Aizekam Heisam. Salā kopš 1957. gada darbojas vissezonas polārstacija Krenkeļa observatorija. Sala izvietojusies arhipelāga vidusdaļā, centrālajā salu grupā. Mārkema šaurums dienvidos to atdala no Hola salas, Jermaka šaurums ziemeļos — no Ziči Zemes salām, bet Austriešu šaurums austrumos — no Vilčeka Zemes. Lielākā daļa salas ir brīva no ledus, tikai salas ziemeļu daļā ir nelielais Hidrogrāfu kupols ar salas augstāko punktu (242 m vjl). Krasta līnija maz izrobota. Sala atrodas arktiskā tuksneša joslā. Augu valsts pārstāvēta galvenokārt ar sūnām, ķērpjiem un arktisko magoni. Sastopami leduslāči, valzirgi. 1874. gadā Jūliusa fon Pajera vadītās kamanu ekspedīcijas laikā Austriešu šaurumā atklāja salu un nodēvēja to par godu amerikāņu mediķim un Arktikas pētniekam Aizekam Heisam. Kartē sala tika atzīmēta tagadējo Komsomoļskije salu vietā. 1898. gadā amerikāņu Valtera Velmana ekspedīcija atklaja tagadējo Heisa salu un, pieņemot, ka Pajers kļūdījies ar salas atzīmēšanu kartē, jaunatklātajai salai piešķīra Heisa vārdu, bet īsto Heisa salu nepamanīja. Komsomoļskije salas no jauna tika atklātas tikai 1932. gadā. 1957. gadā sakarā ar 3. Starptautiskā ģeofizikas gada programmu no Hukera salas uz Heisa salu tika pāreltas Buhta Tihaja polārstacijas aktivitātes, jauno staciju nodēvējot par Družnaju. 1972. gadā to pārdēvēja polārpētnieka Ernsta Krenkeļa vārdā. «Hayes (Chejsa, Kheysa, Heiss) Insel - Krenkel Station - Franz-Joseph-Land». Arhivēts no oriģināla, laiks: 2019. gada 22. decembrī. Skatīts: 2019. gada 22. decembrī. Справочная информация по о.Хейса. ( Земля Франца-Иосифа). William James Mills: Exploring Polar Frontiers – A Historical Encyclopedia, Bd. 1, ABC-CLIO, 2003, ISBN 1-57607-422-6, S. 290 ЗАМЕТКА ПО КАРТОГРАФИИ ЗЕМЛИ ФРАНЦА-ИОСИФА. КОМСОМОЛЬСКИЕ ОСТРОВА им. Э.Т. Кренкеля, ОГМС (ГМО Дружная, остров Хейса) Vikikrātuvē par šo tēmu ir pieejami multivides faili. Skatīt: Heisa sala.