Pasaules Lidojošo disku federācija (angļu: World Flying Disc Federation jeb WFDF) ir starptautiska organizācija, kas atbild par disku sportiem. WFDF nodarbojas ar disku sportu popularizēšanu, noteikumu regulēšanu un starptautisku sacensību organizēšanu. WFDF kopumā ir 67 dalībvalstis no Āfrikas, Āzijas, Austrālijas, Dienvidamerikas, Eiropas un Ziemeļamerikas. WFDF ir bezpeļņas organizācija, kas bāzēta Kolorādo, Amerikas Savienotajās Valstīs un dibināta 1985. gadā. WFD ir atbildīgā organizācija par altimet frisbiju (angļu: ultimate), disku frīstailu (angļu: freestyle), disku golfu (angļu: disc golf), gatu (angļu: guts), diskatlonu (angļu: discathlon) un divu disku kortu (angļu: double disc court jeb DDC). Ik gadu kongresā tiekas WFDF biedri un WFDF valde, lai apspriestu kopējo federācijas attīstību. WFDF biedri ir dalībvalstu atbildīgās organizācijas. Biedri ievēl valdi uz diviem gadiem. WFDF izpildkomiteja sastāv no prezidenta, mantziņa un ģenerālsekretāra, kas ir atbildīgi valdes priekšā. Kopš 2011. gada WFDF prezidenta amatā ir Roberts Raučs. Disku sportu pirmsākumi meklējami 20. gadsimtā. Valters Frederiks Morisons 1950. gadā izgudroja „Plutona plati” (angļu: Pluto Platter) – pirmo lidojošo šķīvīti. To ražoja angļu kompānija „Wham-O”, kas 1959. gadā reģistrēja vārdu „Frisbee”. Ideja par altimet frisbiju kā sportu radās 1968. gadā Amerikas Savienotajās valstīs, bet  pirmā spēle tika aizvadīta 1970. gadā. 1974. gadā tika dibināta Zviedrijas frisbija federācija, kas bija pirmā valsts frisbija federācija pasaulē. 1980. gadā tika izveidota Eiropas lidojošo disku federācija (angļu: European Flying Disc Federation jeb EFDF), kas ir atbildīgā organizācija par disku sportiem Eiropā. WFDF tika dibināts 1985. gadā. Latvijas frisbija federācija (angļu: Latvian Flying disc federation jeb LFDF) ir par disku sportiem atbildīgā organizācijā Latvijā. Latvijas frisbija federācija ir WFDF un EFDF biedrs. Latvijas frisbija federācija dibināta 2000. gadā. Latvijas frisbija federācija ir arī Latvijas komandu sporta spēļu asociācijas jeb LKSSA un Latvijas Sporta federāciju padomes jeb LSFP biedrs. «WFDF Members». www.wfdf.org (en-gb). Arhivēts no oriģināla, laiks: 2017-12-04. Skatīts: 2017-12-19. «Sports». www.wfdf.org (en-gb). Arhivēts no oriģināla, laiks: 2017-12-11. Skatīts: 2017-12-19. «WFDF Structure». www.wfdf.org (en-gb). Arhivēts no oriģināla, laiks: 2017-12-16. Skatīts: 2017-12-19. Jakub Kostel. «The History of Frisbee and Flying Disc Freestyle». Freestyle Players Association (en-US) (Freestyle Players Association), 2017-05-11. Arhivēts no oriģināla, laiks: 2017-12-25. Skatīts: 2017-12-19. «History of Ultimate». www.wfdf.org (en-gb). Arhivēts no oriģināla, laiks: 2017-12-18. Skatīts: 2017-12-19. «What is the EFDF ?». EFDF (en-gb). Arhivēts no oriģināla, laiks: 2017-12-08. Skatīts: 2017-12-19. «Statūti | Latvijas frisbija federācija». www.frisbee.lv (latviešu). Skatīts: 2017-12-19. «Member Federations». EFDF (en-gb). Arhivēts no oriģināla, laiks: 2017-07-01. Skatīts: 2017-12-19. «Asociācijas biedri | LKSSA». www.lkssa.lv (latviešu). Skatīts: 2017-12-19. «LSFP». www.lsfp.lv (latviešu). Skatīts: 2017-12-19.