Valērijs Lobanovskis (ukraiņu: Вале́рій Лобано́вський, dzimis 1939. gada 6. janvārī, miris 2002. gada 13. maijā) bija Ukrainas futbolists un futbola treneris, spēlējis uzbrucēja pozīcijā, bijis PSRS futbola izlases dalībnieks. Kā spēlētājs, pārstāvējis Ukrainas komandas Dynamo Kyiv, Chornomorets Odessa un Shakhtar Donetsk. Ar Dynamo Kyiv komandu 1961. gadā kļuvis par PSRS Augstākās līgas uzvarētāju. Kļuvis pazīstams ar savu piespēļu un sitienu tehniku, īpaši bumbas iegriežot. Bieži guvis vārtus tieši no stūra sitiena. Savu trenera karjeru sācis Dnipro komandā. Tomēr vislabāk pazīstams, vadot Dynamo Kyiv un PSRS futbola izlasi. 70. un 80. gados Lobanovskis padarīja Dynamo komandu par dominējošu komandu visā PSRS. Viņa vadībā Dynamo komanda astoņas reizes kļuva par PSRS Augstākās līgas čempionu, kā arī izcīnīja sešus PSRS kausus. 1975. gadā, Lobanovska vadībā, Dynamo komanda kļuva par pirmo Padomju Savienības komandu, kas ir izcīnījusi kādu no Eiropas klubu tituliem, uzvarot Ferencváros komandu Kausu ieguvēju kausa finālā. Savu otro Kausu ieguvēju kausu ieguvis 1986. gadā, finālā uzvarot Spānijas komandu Atletico Madrid. Abos gados, Dynamo spēlētāji (Olehs Blohins un Ihors Belanovs) ieguva Zelta bumbu. Viņa vadībā, Dynamo komanda divus gadus (1977. un 1987.) sasniedza Eiropas kausa pusfinālu. Vadot PSRS futbola izlasi, Lobanovskis palīdzēja komandai iekļūt 1988. gada Eiropas čempionāta finālā, zaudējot tikai Nīderlandei. Pēc AAE un Kuveitas futbola izlases vadīšanas, 1997. gadā atgriezies Dynamo Kyiv komandā. 1997.—1998. gada UEFA Čempionu līgas sezonā palīdzējis komandai sasniegt ceturtdaļfinālu, līdz tam uzvarot gan Barcelona, gan Newcastle United, gan arī PSV Eindhoven. Viņa vadībā komanda divas reizes slaveni pieveica Barcelona komandu, 3—0 Kijevā un 4—0 Camp Nou. Nākamajā sezonā sasniedzis Čempionu līgas pusfinālu. No 2000. līdz 2002. gadam, paralēli darbam Dynamo Kyiv, Lobanovskis vadīja Ukrainas futbola izlasi. Savu sasniegumu dēļ, Lobanovskis bija augstu novērtēts treneris. Nereti viņš tiek uzskatīts par vienu no visu laiku labākajiem treneriem. Savas trenera karjeras laikā ieguvis 33 trofejas. Viņš ir trofejām otrais bagātākais 20. gadsimta treneris, atpaliekot tikai no Aleksa Fergusona. Lobanovskis pieder arī PSRS rekords, par visvairāk Augstākās līgas tituliem kā trenerim. Dynamo Kyiv PSRS Augstākā līga: 1961 PSRS kauss: 1964 Dnipro Dnipropetrovsk PSRS Pirmā līga: 1971 Dynamo Kyiv PSRS Augstākā līga: 974, 1975, 1977, 1980, 1981, 1985, 1986, 1990 PSRS kauss: 1974, 1978, 1982, 1985, 1987, 1990 PSRS Superkauss: 1980, 1985, 1986 Ukrainas Premjerlīga: 1997, 1998, 1999, 2000, 2001 Ukrainas kauss: 1998, 1999, 2000 UEFA Kausu ieguvēju kauss: 1975, 1986 UEFA Superkauss: 1975 PSRS Vasaras olimpiskās spēles bronzas medaļa: 1976 Kuveita Līča kauss: 1996 Individuālie sasniegumi Ukrainas sezonas labākais treneris: 1996—97, 1997—98, 1998—99, 1999—00, 2001—02 Eiropas gada futbola treneris: 1986, 1988, 1999 Ukrainas gada labākais futbolists: 1962 «Guardiola, Ferguson, Sacchi... Le classement des 50 meilleurs entraîneurs de l'histoire selon France Football | Goal.com». www.goal.com. Skatīts: 2021-11-29. «The Greatest manager of all time». World Soccer. 2013-07-04. Skatīts: 2021-11-29. UA-Футбол. «Луческу против Лобановского: УПЛ подсчитала выигранные трофеи». www.ua-football.com (krievu), 2019-03-22. Skatīts: 2021-11-29. Внешние источники. «Ровно 81 год назад родился легендарный тренер киевского Динамо – Валерий Васильевич Лобановский». www.ua-football.com (krievu), 2020-01-06. Skatīts: 2021-11-29. FourFourTwo Staff. «The 100 greatest football managers of all time». fourfourtwo.com (angļu), 2020-05-26. Skatīts: 2021-11-29. Vikikrātuvē par šo tēmu ir pieejami multivides faili. Skatīt: Valērijs Lobanovskis. Encyclopædia Britannica raksts (angliski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Olympedia profils (angliski) Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski)