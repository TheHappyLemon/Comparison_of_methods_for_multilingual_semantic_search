Refats Čubarovs (Krimas tatāru: Refat Abdurahman oğlu Çubarov; dzimis 1957. gada 22. septembrī) ir Krimas tatāru politiskais līderis. No 2013. gada sabiedriskās organizācijas Krimas tatāru tautas medžliss vadītājs. No 2009. gada Krimas tatāru vispasaules kongresa prezidents. Dzimis izsūtījumā Samarkandā, ģimene izsūtīta no Krimas 1944. gadā. 1968. gadā ar ģimeni atgriezās dzimtenē. 1983. gadā pabeidzis Maskavas valsts vēstures un arhīvu institūtu Maskavā. No 1983. līdz 1991. gadam dzīvojis un strādājis Latvijā. No 1984. līdz 1991. gadam — Latvijas PSR Oktobra revolūcijas un sociālistiskās celtniecības Centrālā valsts arhīva direktors. Atmodas laikā iesaistījies politikā un sabiedriskajā dzīvē. No 1988. līdz 1990. gadam — Latvijas Nacionālo kultūras biedrību asociācijas prezidents. No 1989. līdz 1994. gadam Rīgas domes deputāts Latvijas Tautas frontes frakcijā. Divu sasaukumu Krimas Augstākās padomes deputāts (1994—1998, 2010—2015). Četru sasaukumu Ukrainas Augstākās radas deputāts (1998—2002, 2002—2006, 2006—2007, 2015—2019). 2013. gada oktobrī sestajā Krimas tatāru tautas kongresā Čubarovs tika ievēlēts par Krimas tatāru tautas medžlisa priekšsēdētāju. Pēc 2014. gada Krimas krīzes un Krimas iekļaušanas Krievijas sastāvā sākās Krimas tatāru cilvēktiesību ierobežošana. Čubarovs kā medžlisa priekšsēdētājs aicināja boikotēt 2014. gada 14. septembra vēlēšanas Krimā. Krievija 2015. gada novembrī neveiksmīgi mēģināja iekļaut Čubarovu Interpola meklēšanas sarakstā, apsūdzot viņu par aicinājumu atdalīt Krimu no Krievijas. 2016. gada aprīlī Krimas tatāru tautas medžliss tika pasludināts par ekstrēmistisku organizāciju un aizliegts Krievijas teritorijā. Daudzi medžlisa aktīvisti bija spiesti doties trimdā uz Ukrainu. 2015. gadā Čubarovs piedalījās Augstākās Radas vēlēšanās no partijas "Petro Porošenko bloks" un kļuva par Ukrainas parlamenta deputātu (2014—2019). Nākamajās vēlēšanās viņš pārstāvēja partiju "Spēks un gods", bet šī partija saņēma tikai 3,82% balsu un nesavāca pietiekamu balsu skaitu, lai pārvarētu vēlēšanās noteikto slieksni 5%. Precējies ar Ingrīdu Valtsoni. Trīs meitas (Rita, Dināra, Nijara). «Члены Меджлиса крымскотатарского народа выражают соболезнования главе Меджлиса Рефату Чубарову в связи с невосполнимой утратой – смертью отца Абдурамана Сейтасан огълу Чубарова». qtmm.org. «Crimean Tatar Mejlis Elects New Chairperson as Mustafa Cemilev Steps Down; Eurasia Daily Monitor Volume: 10 Issue: 204». ecoi.net. «Crimean Tatars: Mejlis To Boycott Parliamentary Elections». unpo.org. «MP Chubarov no longer wanted by Interpol – Avakov». Interfax-Ukraine. «Crimean court bans Tatar ruling body in blow to minority». The Star. «Leader of Strength and Honor party Smeshko names first ten leaders on list of candidates in parliamentary election». nterfax-Ukraine. «CEC counts 100 percent of vote in Ukraine's parliamentary elections». ukrinform.net. Vikikrātuvē par šo tēmu ir pieejami multivides faili. Skatīt: Refats Čubarovs. Refata Čubarova biogrāfija (ukrainiski) Чубаров Рефат Biogrāfija (krieviski) Čubarovs barikadopedija.lv (latviski)