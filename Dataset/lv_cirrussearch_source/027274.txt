Radvili, arī Radivili un Radzivili (lietuviešu: Radvilos, latīņu: Radwilli, Radewilli, baltkrievu: Радзівілы, poļu: Radziwiłłowie) ir sena lietuviešu dižciltīgo dzimta, kuras pirmsākumi izsekojami līdz 15. gadsimta sākumam. Dzimtas vārds cēlies no Traķu vaivada Radvila Astika dēla (lietuviešu: Radvila Astikaitis, baltkrievu: Радзівіл Осцікавіч; ap 1384-1477) vārda. Zināms, ka viņa tēvs Astiks, pēc kristīšanās Kristīns (lietuviešu: Kristinas Astikas, baltkrievu: Крысцін Осцік; ap 1363-1442/1444) bija Viļņas kastelāns un viens no Lietuvas dižkunigaiša Vītauta Dižā uzticamiem atbalstītājiem, kas piedalījās Toruņas līguma (1411) un Melnas līguma (1422) parakstīšanā ar Vācu ordeni. Horodlo sanaksmē bajāra Radvila dzimta ieguva ģerboni ar trim taurēm, viņa dēls Lietuvas lielkanclers Nikolajs Radvilietis, saukts Vecais (lietuviešu: Mikalojus Radvilaitis, poļu: Mikołaj Radziwiłłowicz, latīņu: Nicolaus Radziwil Priscus; ap 1450–1509) sāka lietot tēvavārdu kā dzimtas vārdu. Viņam bija trīs dēli, kas kļuva par trīs Radvilu dzimtas atzaru ciltstēviem: Nikolajs II Radvils, saukts "poļu draugs" (lietuviešu: Mikalojus Radvila, poļu: Mikołaj Radziwiłł Amor; 1470–1521), Lietuvas lielkanclers Nikolajs III Radvils (ap 1492-1530), Žemaitijas bīskaps (1515/1522-1530) Jānis III Radvils (ap 1492–1542), Žemaitijas vecākais (1535-1542) Jānis I Radvils, saukts Bārdainais (lietuviešu: Jonas Radvila, poļu: Jan Radziwiłł Brodaty; 1474–1522), Lietuvas lielmaršals, Traķu kastelāns, Nikolajs Radvils Melnais (1515-1565), Lietuvas lielmaršals, Lietuvas kanclers, Viļņas vaivads. Livonijas kara laikā panāca Livonijas un Lietuvas militāro savienību pret Krieviju Georgs Radvils (1556–1600), Pārdaugavas Livonijas hercogistes administrators (1578/1582–1586), Viļņas bīskaps, Krakovas bīskaps. Romas katoļu baznīcas kardināls Alberts Radvils (1558–1592), sarunu vedējs ar Maskavijas pārstāvjiem, kas beidzās ar Jamas Zapoļskas miera līguma noslēgšanu Jurģis I Radvils, saukts Herkuls jeb Uzvarētājs (lietuviešu: Jurgis Radvila, poļu: Jerzy Radziwiłł Herkules; 1480–1541), Lietuvas lielhetmanis (1531—1541), Biržu-Dubiņģu atzara ciltstēvs Nikolajs Radvils Rudais (1512-1584), Traķu vaivads (1550—1566), Lietuvas lielhetmanis (1553—1566), Viļņas vaivads (1566—1579), Lietuvas kanclers (1566—1579) Kristaps Nikolajs Radvils, saukts Pērkons (1547-1603), Viļņas vaivads (1584-1603), Lietuvas lielhetmanis (1589-1603), sakāva zviedrus kaujā pie Kokneses (1601) Kristaps Radvils (1585—1640), Viļņas vaivads (1633-1640), Lietuvas lielhetmanis (1635-1640) Jonušs Radvils (1612–1655), Žemaitijas ģenerālstārasts (1646-1653), Viļņas vaivads (no 1653), Lietuvas lielhetmanis (no 1654). Barbara Radzivila (1520-1551), Polijas karaliene (1550-1551). Nikolajs I Radvilietis, saukts Vecais (18. gadsimta attēls) Nikolajs II Radvils, saukts "Poļu draugs" (17. gadsimta attēls) Jānis I Radvils, saukts Bārdainais (17. gadsimta attēls) Jurģis I Radvils, saukts Herkuls (17. gadsimta attēls) Nikolajs III Radvils (18. gadsimta attēls) Jānis III Radvils (19. gadsimta attēls) Nikolajs Radvils Melnais (16. gadsimta attēls) Georgs (Jurģis) Radvils (16./17. gadsimta attēls) Nikolajs Radvils Rudais (17. gadsimta attēls) Kristaps Nikolajs Radvils, saukts Pērkons (18. gadsimta attēls) Kristaps Radvils (17. gadsimta attēls) Jonušs Radvils (17. gadsimta attēls) Barbara Radzivila (16. gadsimta attēls) Jeketerina Radvila (Sobeska) (17. gadsimta attēls) Mihails Kazimirs Radvils (18. gadsimta attēls) Boguslavs Radvils (17. gadsimta attēls) Kārlis Staņislavs Radvils. (18. gadsimta attēls) Radvilu dzimtas pilis mūsdienās Biržu pils Lietuvā Olikas pils Ukrainā Miras pils Baltkrievijā Lubčas pils Baltkrievijā Ņasvižas pils Baltkrievijā Varšavas Pacu pils (Pałac Paca-Radziwiłłów) Polijā Latviešu konversācijas vārdnīca. XVII sējums. Rīga : Anša Gulbja izdevniecība. 34780. sleja.