Glory bija NASA gatavots pavadonis, kuram vajadzētu vākt datus par Zemes atmosfēras aerosolu ķīmiskām, mikrofiziskām un optiskām īpašībām, kā arī datus par Saules starojumu. Šie dati ļautu uzlabot globālā klimata modelēšanu un samazināt neskaidrību par klimata izmaiņu cēloņiem. Pavadonis tika zaudēts 2011. gada 4. martā, kad nesējraķete Taurus XL cieta avāriju. Pavadoņa izmaksas bija 424 miljoni USD. Ja tiktu ievadīts orbītā, tas iekļautos A-train grupējumā, kur vairāki Zemes novērošanas pavadoņi seko viens otram vienā orbītā. Raķetes Taurus XL starts sākotnēji tika plānots 2011. gada 23. februārī no Vandenberga Gaisa spēku bāzes. Palaišana tika pārcelta zemes atbalsta aprīkojuma kļūmes dēļ. Nākamais starta datums tika noteikts 4. martā. Bez Glory raķetei orbītā vajadzēja ievadīt arī trīs mazus CubeSat tipa pavadoņus, kurus izgatavojuši universitāšu studenti Montānā, Kolorado un Kentuki: Explorer-1 [Prime], Hermes, KySat-1. Raķete startēja 04.03.2011. 10:09:43 UTC. Taurus XL pirmās trīs pakāpes darbojās kā plānots, bet derīgās kravas plūsmvirzis (raķetes konuss) neatvērās 2 minūtes 58 sekundes pēc starta. Tā kā plūsmvirzis nebija atdalījies, tad raķešbloks bija pārāk smags, lai sasniegtu orbītu, un tas beigās iekrita Klusā okeāna dienvidu daļā. Divu gadu laikā NASA un Orbital komisijai neizdevās noskaidrot, kāpēc plūsmvirzis neatdalījās. Iepriekšējais Taurus XL starts ar Orbiting Carbon Observatory (OCO; arī klimata pētniecības pavadoni) 2009. gada februārī arī beidzās neveiksmīgi plūsmvirža neatvēršanās dēļ. Pēc šīs neveiksmes Taurus XL nesējraķešu starti tika apturēti uz diviem gadiem, kamēr raķešu izgatavotājs Orbital Sciences Corporation centās atrisināt derīgās kravas plūsmvirža atdalīšanās problēmu. Glory Mission Overview Arhivēts 2011. gada 26. februārī, Wayback Machine vietnē. NASA (angliski) «NASA science satellite lost in Taurus launch failure» (angliski). Spaceflight Now. 2011-03-04. Arhivēts no oriģināla, laiks: 2011-08-17. Skatīts: 2011-03-06. «Nasa Glory mission ends in failure» (angliski). BBC News. 2011-03-04. Skatīts: 2011-03-04. «Launch Schedule» (angliski). NASA. 2010-12-08. Skatīts: 2010-12-17. «NASA Assessing New Launch Dates For The Glory Mission» (angliski). NASA. 2011-02-24. Arhivēts no oriģināla, laiks: 2011-02-27. Skatīts: 2011-03-03. «NASA's Glory Satellite Scheduled for Launch on March 4» (angliski). NASA. 2011-03-04. Arhivēts no oriģināla, laiks: 2011-03-04. Skatīts: 2011-03-04. Katherine Trinidad. «NASA Cues Up University CubeSats for Glory Launch This Fall.» (angliski). NASA, 2010-01-26. Arhivēts no oriģināla, laiks: 2010-07-07. Skatīts: 2010-07-07. «Taurus rocket nose shroud dooms another NASA satellite» (angliski). 2011-03-04. Skatīts: 2011-03-04. Teksts " publisher Spaceflight Now " ignorēts Ned Potter. «NASA's Glory Satellite Crashes in Pacific; Agency Blames Nose Cone». ABC News (angliski), 2011-03-04. Skatīts: 2011-03-04. NASA Releases Glory Taurus XL Launch Failure Report Summary NASA RELEASE: 13-050, 2013-02-20 (angliski) «Glory» (angliski). NASA. Arhivēts no oriģināla, laiks: 2011. gada 11. augustā. Skatīts: 2011. gada 20. martā. Ian Sample. «Taurus rocket carrying Glory climate satellite falls back to Earth». The Guardian (angliski), 2011-03-04. Skatīts: 2011-03-06. Explorer-1 [Prime] Hermes KySat-1 Oficiālā projekta vietne (angliski)