Kenets Džozefs Erovs (angļu: Kenneth Joseph Arrow, dzimis 1921. gada 23. augustā, miris 2017. gada 21. februārī) bija amerikāņu ekonomists. 1972. gada Nobela prēmijas ekonomikā laureāts (kopā ar Džonu Hiksu). Viens no neoklasiskās ekonomikas teorijas pamatlicējiem. Nobela prēmiju ekonomikā saņēma 51 gada vecumā un pagaidām ir jaunākais laureāts, kam tas izdevies. Daudzi Erova audzēkņi paši ir Nobela prēmijas laureāti. Keneta Erova ietekme uz ASV ekonomikas teoriju ir grūti pārvērtēt - gandrīz četrdesmit gadus viņš bijis viens no visvairāk citētajiem amerikāņu ekonomistiem. Veicis pētījumus vispārējā ekonomiskā līdzsvara teorijā un labklājības ekonomikā. Ar savu 1951. gadā publicēto monogrāfiju "Kolektīvā izvēle un individuālās vērtības" (Social Choice and Individual Values) Erovs ir arī viens no sociālās izvēles teorijas pamatlicējiem un pazīstamās Erova neiespējamības teorēmas autors. Vikikrātuvē par šo tēmu ir pieejami multivides faili. Skatīt: Kenets Erovs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) Biogrāfija Nobela prēmijas mājaslapā (angliski)