Johanness Minkvics (vācu: Johannes Minckwitz; 1843. gada 11. aprīlis Leipciga — 1901. gada 20. maijs Vīsbādene) bija Vācijas šahists un žurnālists. Pirmā vācu šaha žurnāla Deutsche Schachzeitung ilggadējs redaktors (1865—1876, 1879—1886). Tāpat bijis šaha nodaļas redaktors Leipcigas laikrakstā Leipziger Illustrirte Zeitung. Sarakstījis vairākas grāmatas par šahu: "Šaha spēles ABC" (Leipciga 1879. gadā, vācu: Das ABC des Schachspiels), "Humors šaha spēlē" (Leipciga 1885. gadā, vācu: Humor in Schachspiel), "Mazais šaha karalis" (Leipciga 1889. gadā, vācu: Der kleine Schachkönig). Vairāku šaha uzdevumu autors. Sekmīgi piedalījies vairākos nacionālos šaha turnīros. 1869. gadā bijis otrais Barmenē, 1871. gadā dalījis pirmo vietu Krēfeldē, bet 1880. gadā ieņēmis otro vietu Grācā. Piedalījies Vācijas šaha savienības kongresos, kuros 1881. gadā Berlīnē dalījis 7.—8. vietu, bet 1885. gadā Hamburgā ieņēmis 10. vietu. Mūža beigās cietis no garīgas slimības. Gājis bojā, metoties zem tramvaja. Negadījuma rezultātā zaudējis abas rokas un pēc trim dienām miris. Berlin (1881) Hamburg (1885) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Johanness Minkvics šahista kompozīcijas vietnē "Chess Problem Database Server"