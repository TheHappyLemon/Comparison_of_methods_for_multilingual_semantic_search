Almati metropolitēns (kazahu: Алматы метрополитенi) ir metro sistēma, kas darbojas Kazahstānas lielākajā pilsētā Almati. Šis ir pirmais metropolitēns Kazahstānā, otrais Centrālāzijā (aiz Taškentas metropolitēna) un sešpadsmitais bijušās Padomju Savienības teritorijā. Metropolitēnu sāka būvēt 1988. gada 7. septembrī. Pēc PSRS sabrukuma būvdarbi tika apturēti, jo lielāka daļa finansējuma nāca no PSRS budžeta. 2003. gadā Kazahstānas valdība izstrādāja jaunu attīstības iniciatīvu, kas ietvēra valdības līdzekļus metro celtniecības turpināšanai. Metro celtniecības laikā Almati tramvaju tīkls tika likvidēts, tā maršrutu lielākā daļa tika slēgta līdz 2010. gadam, 2015. gadā pilsētas tramvaju satiksme beidza pastāvēt. Līdz 2005. gadam būvniecības programma, kuru kontrolēja prezidents Nursultans Nazarbajevs, bija saņēmusi 72 miljonus tenge 2006. — 2008. gadam. 2007. gadā, naktī uz 24. un 25. maiju, tika pabeigts tunelis starp Almali un Abaja stacijām. 2007. gada beigās pabeigts tunelis no Abajas virzienā uz Baikonuru. Vēl viens tunelis uz šī laiduma tika pabeigts 2008. gada vidū. Almati metropolitēns tika atklāts 2011. gada 1. decembrī. 2014. gada 16. oktobrī Kazahstānas Republikas Valdība apstiprināja metropolitēna izmantošanas noteikumus. To uzskaitījumu var atrast metropolitēna oficiālajā mājaslapā. Metropolitēnā aizliegts: Smēķēt Lietot spirtu saturošus dzērienus un atrasties reibuma stāvoklī. Apzīmēt metro un izvietot sludinājumus. Pārvadāt apjomīgu bagāžu, šaujamieročus, viegli uzliesmojošās vielas un sprāgstvielas. Šķērsot norobežojošo līniju, pirms piebrauc vilciens. Atbalstīties pret durvīm un traucēt pasažieru iekāpšanai un izkāpšanai. Veikt filmēšanu bez administrācijas atļaujas. Izmantot skaņu ierakstu līdzekļus (izņemot dzirdes aparātus) un klausīties audioierakstus bez austiņām. Eskalatora izmantošanas noteikumi: Atrodoties uz eskalatora, stāvēt labajā pusē ar seju pret kustības virzienu. Citus cilvēkus jāapsteidz pa eskalatora kreiso pusi, turoties aiz roktura. Uz eskalatora aizliegts: skriet, sēdēt uz kāpnēm, kāpt uz kāpņu norobežojošās līnijas. Brauciena apmaksa tiek veikta ar viedkartēm, kurus var izmantot vairākas reizes vai arī ar speciāliem žetoniem, kas domāti vienam braucienam. Viena brauciena cena ir 80 tenge, sākot ar 2012. gada vasaru bērniem no 7 līdz 14 gadu vecumam, uzrādot dzimšanas apliecību, cena tiek samazināta līdz 40 tenge. Bezlimita viedkarte maksā 100 tenge, karti var papildināt metropolitēna kasēs un staciju terminālos, tās derīguma termiņš — 3 gadi, žetoni ir derīgi līdz diennakts beigām. Trešdienās pasažieri var izmantot žetonus, kuriem beidzies derīguma termiņš. Kopš 2016. gada samaksāt par braucienu var arī izmantojot ONAI norēķinu karšu sistēmu. Šai sistēmai tika uzstādīti speciāli turniketi. Pirmajā darbadienā sešu stundu laikā (no 18:00 līdz 0:00 (UTC+6)) metropolitēnu izmantoja 11 tūkstoši cilvēku. Pirmajās 3,5 dienās tika pārvadāti ap 130 tūkstošiem pasažieru. Pirmā gada laikā metropolitēns pārvadāja 6 miljonus cilvēku. 2016. gadā metro pakalpojumus izmantoja 12,4 miljoni. 2017. gadā metropolitēnā tika pārvadāti 14 miljoni pasažieru. Metro strādā katru dienu no plkst. 6:20 līdz 0:00. Pirmās līnijas pirmā kārta ir 10,3 kilometrus gara, tajā ir 9 stacijas. Uz līnijas darbojas septiņi četrvagonu vilcieni. Darbdienās kustības intervāls ir 10 minūtes, maksimumstundās tas tiek samazināts līdz astoņām minūtēm, savukārt brīvdienu intervāls ir 13 minūtes. Vidējais braukšanas ātrums ap 40 kilometriem stundā, no līnijas viena gala uz otru var nokļūt aptuveni 16 minūšu laikā. Ritošais sastāvs — Dienvidkorejas uzņēmuma Hyundai ražotie vilcieni (modelis saucas Hyundai Rotem). Pašlaik notiek pirmās līnijas pagarināšanas darbi uz pilsētas rietumu pusi. Pēc darbu pabeigšanas tiek plānots pagarināt līniju uz ziemeļu pusi, līdz dzelzceļa stacijai Almati-1. Perspektīvā ir arī uzbūvēt otru līniju. Raimbekbatira (kazahu: Райымбек батыр). Atrodas Nazarbajeva un Raimbeka prospektu krustojumā. Žibekžoli (Жібек Жолы) Almali (Алмалы) Abaja (Абай) Baikonura (Байқоңыр). Muhtara Auezova vārda nosauktais teātris (Мұхтар Әуезов атындағы театры) Alatau (Алатау) Sairana (Сайран) Maskava (Мәскеу). Atrodas starp Altinsarina prospektu un Utegenbatira ielu. Pirmās līnijas otru kārtu sāka būvēt 2011. gada 25. martā, tā būs 8,62 kilometrus gara un sastāvēs no četrām stacijām: Sariarka un Dostika — 3,1 km, 2021 g. Kalkamana un Rietumu autoosta — 5,52 km, 2025 g. Pirmās līnijas trešu kārtu plāno uzbūvēt līdz dzelzceļa stacijai Almati-1, tajā būs 6 stacijas. Būvdarbi tiks sākti pēc otrās kārtas uzbūvēšanas (2026.-2028. gads), tos plāno pabeigt 2035. gadā. «В Алматы открылся Метрополитен». zakon.kz. Arhivēts no oriģināla, laiks: 2020. gada 26. jūlijā. Skatīts: 2019. gada 17. novembrī. «Нурсултан Назарбаев открыл метро в Алматы». 1 декабря 2011. Arhivēts no oriģināla, laiks: 2012-02-03. «ПРАВИЛА ПЕРЕВОЗОК ПАССАЖИРОВ ГОРОДСКИМ РЕЛЬСОВЫМ ТРАНСПОРТОМ ГОРОДА АЛМАТЫ». metroalmaty.kz. Arhivēts no oriģināla, laiks: 2021. gada 5. oktobrī. Skatīts: 2022. gada 7. janvārī. «"День жетона" в Алматинском метрополитене». 5 декабря 2011. Arhivēts no oriģināla, laiks: 2012-02-21. «Терминалы "Онай" появились на всех станциях алматинского метро». 7 декабря 2015. Arhivēts no oriģināla, laiks: 2016-02-20. «На алматинском метро в первый день проехали 11 тыс. пассажиров». Arhivēts no oriģināla, laiks: 2011-12-04. Skatīts: 2011-12-12. «Алматинцы стали чаще пользоваться метро – рост за год 2 млн пассажиров». www.metroalmaty.kz. Arhivēts no oriģināla, laiks: 2021. gada 5. oktobrī. Skatīts: 2022. gada 15. janvārī. «Метро Алматы изменило график работы». Главные новости Казахстана - Tengrinews.kz. 2018. gada 6. nov. Алия Шалабаева. «Статья «Стройка двух веков»». «Эксперт Казахстан», 7 ноября 2005. Arhivēts no oriģināla, laiks: 2012-02-21. Skatīts: 2011-08-08. Руслан БАХТИГАРЕЕВ. «Статья "Дорогое удовольствие"». Газета «Время», 22 декабря 2007. Arhivēts no oriģināla, laiks: 2012-02-21. Skatīts: 2011-08-08. «Ritošā sastāva saraksts». transphoto.ru. Arhivēts no oriģināla, laiks: 2019. gada 27. augustā. Skatīts: 2019. gada 16. novembrī. «Интервью заместителя директора департамента пассажирского транспорта и автомобильных дорог А. А. АРЫКБАЕВА». «Вечерний Алматы». 24 января 2008. Arhivēts no oriģināla, laiks: 2012-02-21. Skatīts: 2011-08-08. «Статья «В Алма-Ате началось строительство второй очереди метрополитена»». ИА «Транспорт сегодня». 25 марта 2011. Arhivēts no oriģināla, laiks: 2012-02-21. Skatīts: 2011-08-08. «Останавливать работу по строительству алматинского метро будет неправильно. Я думаю, мы найдем поддержку — А. Есимов». «Казинформ». 10 декабря 2010. Arhivēts no oriģināla, laiks: 2012-02-21. Skatīts: 2011-08-08. «Статья «Низы могут, да и верхи хотят»». «Экспресс-К». 25 ноября 2008. Arhivēts no oriģināla, laiks: 2012-02-21. Skatīts: 2011-08-08. «Две новые станции метро открылись в Алматы». Tengrinews.kz. 18 апреля, 12:22. Skatīts: 2015-04-21. «Как проходит строительство новых станций метро в Алматы (фото) | NUR.KZ». www.nur.kz. 2019. gada 1. jūn. «Arhivēta kopija». Arhivēts no oriģināla, laiks: 2020-10-05. Skatīts: 2019-11-17. «Эскизы новой станции метро показали в Алматы». Главные новости Казахстана - Tengrinews.kz. 2019. gada 14. jūn. Vikikrātuvē par šo tēmu ir pieejami multivides faili. Skatīt: Almati metropolitēns. KGP Metro Almaty — official site Arhivēts 2010. gada 18. decembrī, Wayback Machine vietnē. Almaty Metro Track Map Almaty Metro at UrbanRail.net Almaty Metro at Subways.net Arhivēts 2019. gada 29. jūlijā, Wayback Machine vietnē. English Guide to the Almaty Metro Arhivēts 2019. gada 17. novembrī, Wayback Machine vietnē. The Atlantic Cities — In Kazakhstan, A Beautiful, Futuristic New Subway System Arhivēts 2012. gada 18. februārī, Wayback Machine vietnē.