Ļubova Volosova (krievu: Любовь Волосова; dzimusi 1982. gada 16. augustā) ir Krievijas brīvā stila cīkstone, olimpiskās bronzas medaļas ieguvēja (2012), divkārtējā Eiropas čempione (2006, 2010), vairākkārtējā pasaules čempionātu medaļniece, Krievijas Nopelniem bagātā sporta meistare (2010), trīskārtējā Krievijas čempione (2006, 2007, 2011). Ļubova Volosova dzimusi 1982. gada 16. augustā Krasnojarskas novada Taštipas ciemā. Ar cīņas sportu sāka nodarboties 1994. gadā 12 gadu vecumā. Viņas pirmais treneris bija Oļegs Sagatajevs. 1998. gadā Volosova iekļuva Krievijas jaunatnes, bet pēc tam arī pieaugušo izlases sastāvā. 1998. gadā viņā izpildīja Krievijas Sporta meistara, 2001. gadā Krievijas Starptautiskās klases sporta meistara normatīvu. Mācoties Angarskas olimpisko rezervju skolā, viņa uzvarēja Pasaules brīvās cīņas čempionātu kadetiem. No 2004. gada dzīvo un trenējas Ulanudē Krievijas Nopelniem bagātā trenera Andreja Buzina vadībā. 2012. gada 8. augustā olimpiskajās spēlēs Londonā Volosova cīņā par iekļūšanu finālā zaudēja ķīnietei Dzjinai Žuisjue. Tai pašā dienā, uzvarot polieti Evu Mihaliku viņa izcīnīja bronzas medaļu. Pēc olimpiādes uz laiku atstāja lielo sportu, dzīvoja Ulanudē un nodarbojās biznesu un mācījās Burjatijas Valsts universitātes Juridiskajā fakultātē. No 2015. gada strādā OMON "Krečet" vienībā. 2016. gadā mēģināja atgriezties lielajā sportā, Krievijas čempionātā cīņās sportā ieguva bronzas medaļu svara kategorijā līdz 63 kg, bet olimpiādei nekvalificējās. Ordeņa "Par nopelniem Tēvijas labā", 2. pakāpes medaļa. Ulanudes Goda pilsone. Ļubovas Volosovas vārds iekalts uz Londonas olimpiskajām spēlēm veltītās Krievijas bankas 10 rubļu piemiņas monētas. «Волосова Любовь Михайловна» (krievu). Моя Бурятия - Новости. Arhivēts no oriģināla, laiks: 2018-08-22. Skatīts: 2019-05-19. Любовь Волосова: «Возможно, я вернусь в большой спорт» Arhivēts 2015. gada 23. septembrī, Wayback Machine vietnē. (krieviski) Любовь Волосова вернулась в большой спорт с бронзой чемпионата России (krieviski) Ļubovas Volosovas vārds iekalts uz Krievijas bankas piemiņas monētas. (krieviski) Olympedia profils (angliski) FILA profils (angliski)