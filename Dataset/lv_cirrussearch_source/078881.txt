Kimberlija Kaja Vaijata (angļu: Kimberly Kaye Wyatt, dzimusi 1982. gada 4. februārī) ir amerikāņu dziedātāja, dejotāja un horeogrāfe. Viena no Pussycat Dolls grupas dalībniecēm. Kimberlija ir dzimusi Vorensburgā, Misūri netālu no Kanzassitijas. Viņas tēvs ir kravas automašīnas šoferis un viņas māte ceļoja kopā ar viņu. Pirms dejošanas uzsākšanas viņa izmēģināja spēkus basketbolā. Kimberlija sāka dejot, kad viņai bija septiņi gadi. 14 gadu vecumā viņa ieguva stipendiju studijām Ņujorkas Džefrija baleta un Brodvejas deju centrā. 17 gadu vecumā viņa pabeidza vidusskolu un devās uz Lasvegasu, lai piedalītos kazino šovos uz kruīzu kuģiem. 2001. gadā Kimberlija pārcēlās uz Losandželosu, lai nodotos savu dejotājas karjeru, par spīti piedāvājumam no Hubbard St. deju kompānijas Čikāgā. 2002. gadā Vaijata kļuva par vienu no komēdiju šova dejotājām. 2003. gadā Kimberlija piedalījās grupas The Black Eyed Peas videoklipā Shut up, kurā piedalījās arī grupas Pussycat Dolls toreizējā dalībniece Karmīte Bašara un bija horeogrāfe un dejotāja Nika Lašeja videoklipos. Kamēr tika filmēts video, horeogrāfe Robina Antina, grupas dibinātāja, piedāvāja Kimberlijai pievienoties Pussycat Dolls. Kimberlijas pirmais, nozīmīgākais vokāls grupas Pussycat Dolls sastāvā ir viņas solo dziesmā Don't Wanna Fall in Love, kas tika iekļauts grupas otrajā albumā Doll Domination. Kimberlija dzīvo Losandželosā, Kalifornijā. Viņa ļoti aktīvi iesaistās labdarības projektos. Vikikrātuvē par šo tēmu ir pieejami multivides faili. Skatīt: Kimberlija Vaijata.