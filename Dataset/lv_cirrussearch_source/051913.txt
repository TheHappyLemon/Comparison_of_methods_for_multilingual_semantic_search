Ruskija (krievu: остров Русский — ‘Krievu sala’) ir Krievijai piederoša neapdzīvota sala Ziemeļu Ledus okeānā Nordenšelda arhipelāgā. Administratīvi ietilpst Krasnojarskas novada Taimiras Dolganu—Ņencu rajonā. Sala izvietojusies Karas jūras dienvidaustrumos Nordenšelda arhipelāgā, tā lielākā sala. Izvietojusies arhipelāga ziemeļos. Dienvidos salai piekļaujas Litkes salas, bet Ļeņina šaurums dienvidrietumos to atdala no Civolkas salām. Sala veidota galvenokārt no metamorfiem slānekļiem un smilšakmens. Reljefs paugurains, augstākais punkts ir ūdensšķirtne Oļeņji Bugri 38 m vjl salas vidusdaļā. Krasta līnija mēreni robota, austrumu un dienvidu piekrastē vairākas plašas lagūnas, ko norobežo smits—grants sēres. Sala atrodas arktiskā tuksneša dabas zonā. Augājs nabadzīgs, galvenokārt ķērpji un sūnas. Gada vidējā temperatūra -14,3 °C, jūlija vidējā temperatūra +1,2 °C. Arhipelāgs ietilps Lielā Arktikas dabas rezervāta teritorijā. Salu 1740. gadā atklāja Lielās Ziemeļu ekspedīcijas grupa Ņikifora Čekina vadībā. Nākamā gada vasarā to kartē kā Taimiras pussalas ziemeļu krastu atzīmēja Haritona Lapteva ekspedīcija. 1901. gadā salu apsekoja Fjodora Matisena ekspedīcijaun kartē atzīmēja kā Krievu salas (Русские острова), noturot to par vairāku salu grupu. 1932. gadā salu apsekoja ekspedīcija ar ledlauzi Taimir un piešķīra tai tagadējo nosaukumu. No 1935. līdz 1999. gadam salas ziemeļaustrumu galā darbojās vissezonas polārstacija Ostrovruskija. «Флора Таймыра. Остров Русский». Arhivēts no oriģināla, laiks: 2019. gada 30. novembrī. Skatīts: 2020. gada 12. februārī. «Большой Арктический государственный природный заповедник». Arhivēts no oriģināla, laiks: 2021. gada 12. jūlijā. Skatīts: 2022. gada 13. janvārī. «ТОПОНИМИКА МОРЕЙ СОВЕТСКОЙ АРКТИКИ. 10. АРХИПЕЛАГ НОРДЕНШЕЛЬДА». Arhivēts no oriģināla, laiks: 2020. gada 13. februārī. Skatīts: 2020. gada 12. februārī. Русский, остров, МГ-2 T-46-XXVIII,XXIX,XXX topogrāfiskā karte 1:200 000 (rietumu daļa) T-47-XXV,XXVI,XXVII topogrāfiskā karte 1:200 000 (austrumu daļa)