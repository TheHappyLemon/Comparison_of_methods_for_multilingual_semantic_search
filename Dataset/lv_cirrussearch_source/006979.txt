Nakts gārņi, nakts gārņu ģints (Nycticorax) ir viena no gārņu dzimtas (Ardeidae) ģintīm, kas pieder gārņu apakšdzimtai (Ardeinae). Nakts gārņu ģintī ir 2 mūsdienās dzīvojošas sugas. Nakts gārņu zinātniskais nosaukums Nycticorax grieķu valodā nozīmē nakts krauklis. Ar kraukli tas tiek salīdzināts tādēļ, ka ģints pazīstamākajai sugai nakts gārnim sauciens atgādina kraukļa ķērcienu, un nakts gārnis ir aktīvs naktī. Ziemeļos dzīvojošās populācijas ir daļēji migrējošas. Nakts gārnim ir ļoti plašs izplatības areāls, tas sastopams visos kontinentos, izņemot Antarktīdu. Otra ģints suga rudais nakts gārnis sastopama Dienvidaustrumāzijā un Austrālijā. Latvijā nakts gārņi (Nycticorax nycticorax) novēroti tikai 3 reizes — 1862., 1901. un 2015. gadā Nakts gārņi ir vidēji lieli putni, ar relatīvi īsām kājām un kaklu. To ķermenis ir kompakti veidots. Abām mūsdienu sugām ir melni cekuli, gaišas pavēderes, bet spārni, krūtis, kakls ir pelēki vai rudi. Nakts gārņi ligzdo kolonijās kokos vai niedrājos uz zemes aizsargātās vietās, piemēram, salās. Kā visi gārņu dzimtas putni tie barojas ar zivīm, vēžveidīgajiem, vardēm, kukaiņiem un nelieliem zīdītājiem. Dienas laikā tie atpūšas kokos, bet medīt dodas nakts laikā. ģints Nakts gārņi (Nycticorax) †Debesbraukšanas salas nakts gārnis (Nycticorax olsoni) †Maurīcijas nakts gārnis (Nycticorax mauritianus) Nakts gārnis (Nycticorax nycticorax) †Reinjonas nakts gārnis (Nycticorax duboisi) †Rodrigesas nakts gārnis (Nycticorax megacephalus) Rudais nakts gārnis (Nycticorax caledonicus) «Nycticorax nycticorax». Arhivēts no oriģināla, laiks: 2011. gada 24. aprīlī. Skatīts: 2011. gada 16. martā. «Long-Legged WADERS of Asia». Arhivēts no oriģināla, laiks: 2011. gada 26. jūnijā. Skatīts: 2011. gada 16. martā. «Nankeen Night Heron». Arhivēts no oriģināla, laiks: 2011. gada 11. aprīlī. Skatīts: 2011. gada 16. martā. «Nakts gārnis Nycticorax nycticorax». Arhivēts no oriģināla, laiks: 2010. gada 1. septembrī. Skatīts: 2011. gada 16. martā.