"Pagaidi tikai!" (krievu: Ну, погоди!) ir PSRS un Krievijas animācijas seriāls, kas izveidots Sojuzmuļtfiļm animācijas studijā. Seriāla pirmā sērija iznāca 1969. gadā, pašlaik (2015) pēdējā sērija iznāca 2006. gadā. Seriāls ir par vilku, kas cenšas noķert un apēst zaķi. Seriālā ir vēl dažādi tēli, kas parasti vai nu palīdz, vai arī traucē vilkam īstenot savus plānus. Katrā sērijā ir sava darbības vieta. Populāro frāzi "Pagaidi tikai!" vilks saka, kad viņa plāni noķert zaķi ir izgāzušies. 2012. gadā seriāls iekļauts Krievijas kultūras mantojumā. Seriāla režisors Vjačeslavs Kotjonočkins vilka izveidē ietekmējies no kāda vīrieša, ko sastapis uz ielas. Sastaptais vīrietis bija ar gariem matiem, lielu vēderu un lielu cigareti starp lūpām. Pirmo 18 sēriju vismaz viens no režisoriem bija Vjačeslavs Kotjonočkins, pēdējās divas sērijas ir režisējis viņa dēls Aleksejs Kotjonočkins. 13. sērija tika veltīta 1980. gada vasaras olimpisko spēļu tematikai, sērijā piedalījās ar Olimpisko spēļu talismans Miša. Pēc Dzelzs priekškara krišanas gan krievu, gan rietumu publika pamanīja seriāla līdzību ar amerikāņu animācijas seriāliem, it īpaši ar "Tomu un Džeriju". V. Kotjonočkins atzina, ka viņš ir mācījies no Disney animācijas filmām, it īpaši no "Bembija". Tāpat atzina, ka nebija redzējis nevienu no "Toma un Džerija" sērijām līdz 1987. gadam. Kinoskatītāja rokasgrāmata. Rīga : Galvenā enciklopēdiju redakcija. 1980. 260. lpp. «Krievija multfilmu «Pagaidi tikai» iekļauj valsts kultūras mantojumā». Tvnet.lv. Skatīts: 2015. gada 31. maijā. Oksana Fomina. ««Ну, погоди!» теперь работает в супермаркете». Komsomolskaya Pravda (Russian), 2005-03-31. Skatīts: 2015-05-14. Sergey Kapkov. «Алексей Котеночкин: "Отец никогда не делал фильмов с фигой в кармане"». Gazeta (Russian) №109, 2007-06-20. Arhivēts no oriģināla, laiks: 2007-06-21. Skatīts: 2015-05-31. Vikikrātuvē par šo tēmu ir pieejami multivides faili. Skatīt: Pagaidi tikai!. IMDb profils (angliski)