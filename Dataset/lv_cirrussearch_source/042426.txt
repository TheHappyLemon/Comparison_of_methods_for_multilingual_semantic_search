Maurisio Roverto Početino Trosero (spāņu: Mauricio Roberto Pochettino Trossero; dzimis 1972. gada 2. martā) ir argentīniešu futbola treneris un bijušais futbolists. Spēlētāja karjeras laikā pārstāvējis Argentīnas, Spānijas un Francijas klubus, spēlējis aizsarga pozīcijā, bijis Argentīnas futbola izlases dalībnieks. Kopš 2023. gada 1. jūnija ir Anglijas Premjerlīgas kluba Londonas Chelsea galvenais treneris. Futbolista karjeru sāka Argentīnas klubā Newell's Old Boys, divreiz ir bijis Argentīnas čempions. 1994. gadā pārcēlās uz Eiropu, pievienojoties Spānijas La Liga klubam Espanyol. Tajā aizvadīja sešas sezonas, 2000. gadā kļuva par Spānijas Karaļa kausa ieguvēju. 2001. gada janvārī pārgāja uz Francijas klubu Parīzes "Saint-Germain", bet 2003. gadā uz citu Ligue 1 klubu Bordeaux. Spēlētāja karjeras noslēgumā atgriezās Espanyol, ar ko 2006. gadā vēlreiz izcīnīja Spānijas kausu. Argentīnas futbola izlasē debitēja 1999. gada 31. martā draudzības spēlē pret Nīderlandi. Piedalījies 2002. gada FIFA Pasaules kausa finālturnīrā. Kopumā izlases rindās aizvadījis 20 spēles un guvis divus vārtus. Pēc spēlētāja karjeras beigām pievērsās trenera darbam. 2009. gada janvārī kļuva par Espanyol galveno treneri. Šajā amatā nostrādāja līdz 2012. gada novembrim, kad līgums pēc abpusējas vienošanās tika lauzts. 2013. gada janvārī kļuva par Anglijas Premjerlīgas kluba Southampton FC galveno treneri. 2013.—2014. gada sezonā aizveda komandu līdz 8. vietai Premjerlīgā. 2014. gada 27. maijā Početino tika apstiprināts par Tottenham Hotspur galveno treneri, parakstot piecu gadu līgumu. 2016. gada maijā pagarināja līgumu līdz 2021. gadam. 2018.—2019. gada sezonā aizveda Tottenham Hotspur līdz UEFA Čempionu līgas finālam, kurā viņa vadītā komanda piekāpās Liverpool. 2019. novembrī, kad pēc 12 aizvadītām kārtām komanda atradās 14. vietā Anglijas Premjerlīgā, tika atbrīvots no amata. 2021. gada janvārī Početino tika apstiprināts par Paris Saint-Germain komandas galveno treneri, kur viņš arī divus gadus pārstāvējis kā spēlētājs. 2021. gadā ar Parīzes klubu uzvarēja Francijas kausa izcīņā. 2021.—2022. gada sezonā viņa vadībā komanda izcīnīja Francijas čempiontitulu. 2022. gada jūlijā tika paziņots, ka Početino atstāj komandas galvenā trenera amatu. 2023. gada jūnijā Početino kļuva par Anglijas Premjerlīgas kluba Londonas Chelsea galveno treneri, noslēdzot līgumu uz diviem gadiem, ar iespēju to pagarināt vēl uz vienu gadu. Newell's Old Boys Argentīnas pirmā divīzija: 1990–91, 1992 Espanyol Copa del Rey: 1999–2000, 2005–06 Paris Saint-Germain UEFA Intertoto kauss: 2001 Paris Saint-Germain Ligue 1: 2021–22 Francijas kauss: 2020–21 Trophée des Champions: 2020 https://sportacentrs.com/futbols/anglija/29052023-chelsea_atrod_jaunu_treneri_anglija_atgri «Mauricio Pochettino: Tottenham appoint Southampton boss» (angļu). BBC.com. 2014. gada 28. maijā. Skatīts: 2018. gada 14. aprīlī. «Mauricio Pochettino: Tottenham boss signs contract extension» (angļu). BBC.com. 2016. gada 12. maijā. Skatīts: 2018. gada 14. aprīlī. «"Tottenham" atlaiž galveno treneri Početino». sportacentrs.com. 2019. gada 19. novembrī. Skatīts: 2019. gada 20. novembrī. «Mauricio Pochettino becomes coach of Paris Saint-Germain». EN.PSG.FR (angļu). Skatīts: 2021-01-03. «PSG oficiāli atvadās no Početino un nolīgst jaunu galveno treneri». sportacentrs.com. 2022. gada 5. jūlijā. Skatīts: 2022. gada 13. jūlijā. Vikikrātuvē par šo tēmu ir pieejami multivides faili. Skatīt: Maurisio Početino. Munzüger Sport profils (vāciski) WorldFootball profils (angliski) Soccerbase spēlētāja profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) FBref spēlētāja profils (angliski)