Edvards Gofs Vitlems (angļu: Edward Gough Whitlam, dzimis 1916. gada 11. jūlijā, miris 2014. gada 21. oktobrī) bija Austrālijas politiķis un 21. Austrālijas premjerministrs. Viņš bija Austrālijas leiboristu partijas (ALP) biedrs. Vitlems 1952. gadā iekļuva Austrālijas parlamentā, uzvarot Verivas departamenta papildvēlēšanās Jaundienvidvelsā. 1960. gadā Vitlems tika ievēlēts par Austrālijas leiboristu partijas vadītāju un 1967. gadā pēc Artūra Kaldvela atkāpšanās tika iecelts opozīcijas vadītāja amatā. 1969. gada vēlēšanās Vitlema vadītā Austrālijas leiboristu partija sākotnēji uzvarēja, bet, izveidojot citām partijām koalīciju, tā neguva pārsvaru. 1972. gada vēlēšanās pēc 23 gadu pārtraukuma Vitlema vadītā partija pārliecinoši uzvarēja un ieguva vairākumu Austrālijas parlamentā, kļūstot pašam par Austrālijas premjerministru. 1974. gada 3. jūlijā, nekonsultējoties ar savu partiju un ārlietu ministru, Vitlems parakstīja lēmumu par Baltijas valstu de iure aneksijas atzīšanu, kas izraisīja baltiešu diasporas protestus un bija spēkā līdz 1975. gada decembrim, kad to atcēla Malkolma Freizera kabinets. Premjera amatā bijis līdz 1975. gadam, pēc tam vēl divus gadus bija partijas līderis un opozīcijas līderis. Miris 2014. gada 21. oktobrī. Austrālijas latviešu jaunieši un Vitlama lēmums atzīt Baltijas valstu iekļaušanu PSRS. Barikadopēdija. (http://www.barikadopedija.lv/raksti/132365) Pieejams: 2017. gada 3. martā. «Gough Whitlam dies at age 98». Theguardian.com. Skatīts: 2014. gada 21. oktobrī. Vikikrātuvē par šo tēmu ir pieejami multivides faili. Skatīt: Gofs Vitlems. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski)