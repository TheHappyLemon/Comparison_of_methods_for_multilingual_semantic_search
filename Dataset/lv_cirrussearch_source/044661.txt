Marija Berea de Montero (spāņu: María Berea de Montero; 1914. gada 13. aprīlis Buenosairesa — 1983. gada 5. jūlijs Buenosairesa) bija Argentīnas starptautiskā meistare šahā (1952), Argentīnas sieviešu šaha čempione (1951). No 1930. gadu beigām līdz 1950. gadu vidum bijusi viena no vadošajām Argentīnas šahistēm. 1938. gadā uzvarējusi pirmajā Argentīnas sieviešu šaha čempionātā. Piedalījusies 1939. gada Pasaules čempionātā šahā sievietēm Buenosairesā, kurā dalījusi 14.-16. vietu (uzvarēja Vera Menčika). Pēc Otrā pasaules kara sekmīgi turpinājusi savu šahistes karjeru. 1951. gadā uzvarējusi Argentīnas sieviešu šaha čempionātā. 1952. gadā uzvarējusi Pasaules sieviešu šaha čempiones nosaukuma izcīņas cikla Dienvidamerikas zonas turnīrā. 1952. gadā Maskavā piedalījusies pretendentu turnīrā, kurā palikusi 15. vietā (uzvarēja Jeļizaveta Bikova). 1954. gadā Dienvidamerikas zonas turnīrā dalījusi 4.-5. vietu. Par panākumiem turnīros FIDE 1952. gadā viņai piešķīra starptautiskās meistares (WIM) nosaukumu. «1927-39 Title Tournaments : World Chess Championship (women)». www.mark-weeks.com. «Buenos Aires 1952 - 1° Torneio Zonal Sulamericano Feminino». www.brasilbase.pro.br. World Chess Championship (women): 1952 Candidates Tournament «Buenos Aires 1954 - 2° Torneio Zonal Sulamericano Feminino». www.brasilbase.pro.br. Arhivēts no oriģināla, laiks: 2018. gada 1. novembrī. Skatīts: 2018. gada 12. septembrī. Šahista profils chessgames.com mājaslapā (angliski) Šahista profils 365chess.com mājaslapā (angliski)