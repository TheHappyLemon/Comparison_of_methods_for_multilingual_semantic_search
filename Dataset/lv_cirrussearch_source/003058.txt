Megana Denīze Foksa (angļu: Megan Denise Fox; dzimusi 1986. gada 16. maijā Okridžā, Tenesī štatā, ASV) ir amerikāņu aktrise un modele. Aktrises karjeru sāka 2001. gadā ar mazām lomām dažādos TV seriālos un filmās, tai skaitā viņā tēloja populārajā seriālā "Ticēt un cerēt" (Hope and Faith). Kinoaktrises karjeru sāka 2004. gadā ar lomu filmā "Skatuves zvaigzne". Taču lielāko skatītāju ievērību viņa guva, filmēdamās filmā "Transformeri", par ko tika vairākkārt nominēta Teen Choice Awards balvām, filmējusies arī turpinājumā — "Transformeri 2: Pieveikto atriebība". 2009. gadā viņa attēloja galveno personāžu filmā "Dženiferas augums". 2014. gadā atveidoja Eiprilas O'Nīlas lomu filmā "Bruņurupuči nindzjas" (2014) un turpinājumā "Bruņurupuči nindzjas 2" (2016). Megana Foksa ir atzīta par sekssimbolu tādos žurnālos kā Maxim, Rolling Stone un FHM. Chris Lee. «Megan Fox: Hollywood's outrageous it girl». Los Angeles Times, 2009. gada 23. septembris. 1–2. lpp. Skatīts: 2011. gada 1. jūnijs. «Transformers star 'sexiest woman'». BBC News. 2008. gada 24. aprīlis. Skatīts: 2008. gada 25. aprīlis. Vikikrātuvē par šo tēmu ir pieejami multivides faili. Skatīt: Megana Foksa. IMDb profils (angliski) AllMovie profils (angliski) Box Office Mojo profils (angliski)