Totalizators ir azartspēļu vieta, kurā spēlētājs var veikt likmes uz dažādiem sporta veidiem. Totalizators likmju veicējiem funkcionē kā tirgus, kurš piedāvā koeficientus uz dažādu sporta notikumu iznākumiem. Likmju veidi ir dažādi un var atšķirties. Uzvarētās likmes totalizatoros tiek izmaksātas, kad beidzas izvēlētais notikums. Situācijas, kad likme uzvar vai zaudē ir atšķirīgas, tāpēc ieteicams iepazīties ar noteikumiem. Spēlētāju aktivitāte totalizatoros dažādos gada periodos ir atšķirīga. Parasti lielākā interese uz likmju veikšanu ir dažādu sporta veidu sezonas laikā. Arī lieli sporta notikumi, piemēram, olimpiskās spēles, kas rada lielu spēlētāju interesi. Par totalizatoru un citu azartspēļu regulāciju atbildībā institūcija Latvijā ir Latvijas Republikas Izložu un Azartspēļu inspekcija. Lai darbotos Latvijā, totalizatoram nepieciešams saņemt licenci, citādi tā darbība Latvijā tiek bloķēta. Šobrīd Latvijā pieejami deviņi licencēti totalizatori. Koficients totalizatoros ir kāda notikuma iznākumu varbūtības izteikšana skaitļu formatā. Varbūtība tiek izteikta decimālajos, daļu un amerikāņu koeficientos, taču Latvijā un citur Eiropā izplatītākie ir decimālie koeficienti. Koeficientus var izmantot, lai izteiktu iespējamības jeb varbūtības. Piemēram, ja futbola komandas iespēja varbūtība uzvarēt tiek vērtēta ar 40%, tad skaitliskā izteiksmē tas izskatās aptuveni šādi: 100% / 40% = 2,50. Uzvarētāja noteikšana ir viens no populārākajiem likmes veidiem. Lai veiktu likmi nepieciešams prognozēt attiecīgā notikuma uzvarētāju vai, ja tas tiek piedāvāts, ka komandas nospēlēs neizšķirti. Komandai/sportistam, kurš ir notikuma favorīts, totalizators piemēro zemāku koeficientu, savukārt pretiniekam koeficients attiecīgi ir augstāks. Handikaps ir sistēma, ko lieto totalizatori, lai padarītu notikumus ar acīmredzamu favorītu pievilcīgākus likmju veicējiem. Handikaps ir noteikts punktu pārsvars, ar kādu favorītu komandai jāuzvar, lai iegūtu laimestu. Piemēram, futbolā vājākā komanda varētu sākt spēli ar vienu vai vairāku vārtu handikapu. Ja tiek lietots daļu handikaps (0,5; 1,5 utt.), tad nav iespējams neizšķirts. Tātad, ja handikaps ir 1,5 par labu komandai A pār komandu B (B ir favorīti), tad komandai B ir jāuzvar vismaz ar 2 vārtu starpību, lai likme uz B skaitītos uzvaroša (B uzvara ar 2 vārtiem šajā gadījumā: 2 – 1,5=0,5 par labu komandai B). Ar vien lielāku popularitāti iegūstošs likmes veids. Bieži pieejamas virz/zem likmes futbolā ir virs/zem 2,5 vārtiem. Ieviešot decimālu vienību, tiek izslēgta neizšķirta iespēja, atstājot tikai divas iespējas. Citi bukmeikeri atstāj trīs iespējas, piemēram, mazāk par 2 vārtiem 2 vārti, vai vairāk par 2 vārtiem. Ar šādu likmju palīdzību totalizatori dod iespēju prognozēt ilgtermiņa notikumu iznākumus. Lai piesaistītu dažādus spēlētājus totalizatora likmēm, bukmeikeri sākuši piedāvāt īpašās likmes jeb papildus likmju veidus. Tās tiek veiktas uz tādiem notikumiem kā stūra sitienu daudzums, laiks, kad tiks gūti pirmie vai pēdējie vārti utt. Citiem vārdiem sakot, spēlētājs liek likmes uz intervāliem – „vairāk kā 11 stūra sitieni spēlē”, „pēdējie vārti tiks gūti pēc 80. minūtes” utt. Live likmes ir strauji augošs un populārs piedāvājums, kas ļauj veikt likmes spēles laikā. Koeficienti tiek atjaunoti, balstoties uz spēles notikumiem un piedāvājums būtībā ir tāds pats, kād pieejams pirms spēles. «Latvijas Republikas izložu un azartspēļu inspekcija». Skatīts: 2018. gada 3. septembrī.