Karloss Alkarass Garfija (spāņu: Carlos Alcaraz Garfia; dzimis 2003. gada 5. maijā) ir profesionāls Spānijas tenisists, bijis ATP vienspēļu ranga līderis. 2020. gadā saņēma ATP Gada jaunpienācēja balvu. 2021. gada jūlijā 18 gadu vecumā izcīnīja savu pirmo ATP titulu, uzvarot Croatia Open turnīrā Umagā, Horvātijā. 2021. gada ASV atklātajā čempionātā pirmo reizi sasniedza Grand Slam turnīta ceturtdaļfinālu. 2022. gada aprīlī, finālā apspēlējot norvēģu tenisistu Kasperu Rūdu, pirmo reizi uzvarēja ATP Masters 1000 sērijas turnīrā, kļūstot par jaunāko Miami Open čempionu turnīra vēsturē un trešo jaunāko Masters turnīru uzvarētāju. 2022. gada Francijas atklātajā čempionātā aizkļuva līdz ceturtdaļfinālam. 2022. gada ASV atklātajā čempionātā izcīnīja savu pirmo karjeras Grand Slam titulu, finālā pieveicot Kasperu Rūdu. Pēc turnīra 2022. gada 12. septembrī kļuva par ATP vienspēļu ranga līderi. Sasniedzot ranga pirmo pozīciju 19 gadu un četru mēnešu vecumā, viņš arī kļuva par jaunāko tenisistu vēsturē, kurš to paveicis. 2023. gada Vimbldonas čempionātā, finālā piecos setos pieveicot Novaku Džokoviču, izcīnīja savu otro Grand Slam titulu. «2020 ATP Awards: Alcaraz, Federer, Nadal, Rublev Among Winners». atptour.com (angļu). 2020. gada 21. decembrī. Skatīts: 2022. gada 31. maijā. «Alkarass atkārto Nadala sasniegumu, pirmo ATP titulu izcīnot 18 gadu vecumā». sportacentrs.com. 2021. gada 26. jūlijā. Skatīts: 2022. gada 31. maijā. «Alkarass pieveic Rūdu un kļūst par visu laiku jaunāko Miami Open čempionu». sportacentrs.com. 2022. gada 3. aprīlis. Skatīts: 2022. gada 31. maijā. «Alkarass izcīna pirmo Grand Slam titulu un kļūs par ranga pirmo numuru». sportacentrs.com. 2022. gada 12. septembris. Skatīts: 2022. gada 12. septembrī. «Alcaraz Wins US Open Title & Rises To World No. 1». atptour.com (angļu). 2022. gada 11. septembris. Skatīts: 2022. gada 12. septembrī. «Alkarass atgūstas pēc biklā sākuma un gāž Džokoviču no Vimbldonas troņa». sportacentrs.com. 2023. gada 16. jūlijs. Skatīts: 2023. gada 16. jūlijā. Vikikrātuvē par šo tēmu ir pieejami multivides faili. Skatīt: Karloss Alkarass. ATP tenisista profils (angliski) ITF profils (angliski) Deivisa kausa profils (angliski) tennisabstract.com profils (angliski)