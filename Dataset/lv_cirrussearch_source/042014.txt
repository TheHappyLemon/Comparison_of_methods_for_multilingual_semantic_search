Dieva esamība ir problēma (arī mūžsens jautājums), kas saistīta ar noskaidrošanu, vai Dievs ir vai tā tomēr nav. Tā kā cilvēku viedokļi šajā jautājumā atšķiras un nav pārliecinošu argumentu, kas ļautu atbildēt uz šo jautājumu vai vismaz atmest kādu variantu kā nederīgu, tad šis jautājums cilvēkus nodarbina arī mūsdienās. Tomēr, lai meklētu atbildi uz šo jautājumu, tas būtu jāprecizē, norādot, par kādu reliģiju vai uzskatu sistēmu ir runa un kāds dievs vai dievi ir domāti. Jautājums par Dieva eksistenci ir saistīts ar jautājumu par dzīvības izcelšanos uz Zemes. Ja, piemēram, pieņem, ka dzīvība radusies no dažādām molekulām un mikroorganismiem, kas kļuvuši arvien sarežģītāki, tad tas ir pretrunā ar to, ka dzīvību radījis dievs, radot uzreiz "gatavus" dzīvniekus un cilvēku. Zinātne apgalvo, ka Visums ir radies Lielajā sprādzienā, kamēr reliģijas apgalvo, ka to ir radījis Dievs (dievi), tā radot kārtējo pretrunu. Daļa ticīgo noliedz Lielo sprādzienu, bet daļa apgalvo, ka to ierosināja Dievs. Dzīvība Evolūcijas teorija Lielais sprādziens Dzīvības izcelšanās