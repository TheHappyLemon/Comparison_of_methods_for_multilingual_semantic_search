Moskovijs ir ķīmiskais elements ar simbolu Mc un atomskaitli 115. Tā stabilākais izotops ir moskovijs-289 ar pussabrukšanas periodu 156 milisekundes. Teorētiski moskovijam vajadzētu būt tallijam līdzīgam metālam. 2003. gadā 115. elementu sintezēja Apvienotajā kodolpētniecības institūtā, Dubnā (Krievijā), visi četri 115. elementa kodoli pēc tam α-sabrukšanas rezultātā pārvērtās par 113. elementa kodoliem. Vēlākos gados eksperimenta rezultāts tika apstiprināts, arī 2011. gadā, kad tika palielināta elementa ģenerācijas efektivitāte. Bija izteikts priekšlikums elementam piešķirt nosaukumu 'lanževenijs' (Ln) — par godu franču fiziķim Polam Lanževenam, ko neapstiprināja; paša elementa eksistenci atkārtoti apstiprināja 2013. gadā. To veica Lundas Universitātes pētnieki Zviedrijā kopā ar vācu kolēģiem, sintezējot 30 moskovija-288 atomus. 2015. gadā sintēzi atkārtoja Bērkli Universitātes Lourensa nacionālajā laboratorijā, iegūstot 46 moskovija-288 atomus. 2016. gada 28. novembrī IUPAC oficiāli aizstāja pagaidu nosaukumu ununpentijs ar nosaukumu moskovijs (par godu Maskavas apgabalam, kur atrodas Dubnas kodolpētījumu institūts). Par svešvārdu atbilsmēm latviešu valodā Valsts valodas centra Latviešu valodas ekspertu komisijas lēmums Nr.1-16/7 «Existence of new element confirmed». Lund University. 2013. gada 27. augusts. Skatīts: 2016. gada 10. aprīlis. «Spectroscopy of element 115 decay chains (Accepted for publication on Physical Review Letters on 9 August 2013)». Arhivēts no oriģināla, laiks: 2013. gada 27. augustā. Skatīts: 2013. gada 2. septembris. Decay spectroscopy of element 115 daughters: 280Rg→276Mt and 276Mt→Bh. doi:10.1103/PhysRevC.92.021301. Staff. «IUPAC Announces the Names of the Elements 113, 115, 117, and 118». IUPAC, 2016. gada 30. novembris. Skatīts: 2016. gada 1. decembrī. Nicholas St. Fleur. «Four New Names Officially Added to the Periodic Table of Elements». The New York Times, 2016. gada 1. decembris. Skatīts: 2016. gada 1. decembrī. Vikikrātuvē par šo tēmu ir pieejami multivides faili. Skatīt: Moskovijs. Encyclopædia Britannica raksts (angliski) Krievijas Lielās enciklopēdijas raksts (krieviski) Ķīmisko elementu periodiskā tabula  