Polandball (tulkojumā: "Polijas bumba"), arī karogbumbas, ir interneta lietotāju radīts fenomens. Šis interneta fenomens izpaužas kā zīmējumu sērija jeb komikss, kuros galvenie varoņi ir bumbas, kas iekrāsotas dažādu valstu karogu krāsās, simbolizējot šīs valstis, un tās izspēlē kādu kariķētu starpvalstu attiecību situāciju. Pirmoreiz šādi zīmējumi parādījās 2009. gada otrajā pusē interneta vietnē krautchan.net, un tajās galvenais varonis allaž bija bumba, kas simbolizēja Poliju (iekrāsota Polijas karoga krāsās). Vēlāk, kad fenomens ieguva lielāku popularitāti, parādījās arī zīmējumi, kuros galvenās lomas spēlēja arī citu valstu karogbumbas. «Polandball un citas karogbumbas» (latviski un angliski). spoki.lv. Skatīts: 2013. gada 15. augustā.