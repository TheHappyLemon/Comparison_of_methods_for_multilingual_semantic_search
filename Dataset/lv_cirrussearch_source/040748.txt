Kārlis Vendlingers (vācu: Karl Wendlinger; dzimis 1968. gada 20. decembrī, Kufšteinā, Austrijā) ir Austrijas sacīkšu pilots, pazīstams kā Formula 1 pilots, Vācijas F3 un FIA GT čempions. Viņš debitēja F1 1991. gada Japānas Grand Prix ar Leyton House formulu. Pirmajā sacīkstē austrietis izstājās, bet otrajā finišēja divdesmitais. Komanda tika pārveidota par March 1992. gadā, tomēr Kārlis saglabāja savu vietu. Kanādā viņam izdevās izcīnīt ceturto vietu. Vendlingers pārcēlās uz Sauber 1993. gadā. Tur viņš spēja izcīnīt punktus četras reizes sezonā un kopvērtējumā bija divpadsmitais ar septiņiem punktiem. 1994. gadā viņš spēja saglabāt savu vietu, tomēr Monako Grand Prix viņš piedzīvoja smagu avāriju un kādu laiku bija komā. Sezona austrietim bija beigusies. Viņš atgriezās 1995. gadā, tomēr nespēja atgūt savu iepriekšējo ātrumu un pārcēlās uz salonautomobiļu sacensībām. Vikikrātuvē par šo tēmu ir pieejami multivides faili. Skatīt: Kārlis Vendlingers. Munzüger Sport profils (vāciski) Driver Database profils (angliski)