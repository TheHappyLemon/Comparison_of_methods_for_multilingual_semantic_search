Nektārs (no grieķu: νέκταρ (néktar) — 'dievu barība') ir salds, caurspīdīgs šķidrums, ko augos izdala īpaši dziedzeri, nektāra tvertnes — nektāriji. Nektāru uzturā lieto odi, lapsenes, bites, tauriņi, kodes, sikspārņi u.c. dzīvnieki. Nektārs ir svarīga medus veidošanās izejviela. Nektārā ir daudz glikozes un saharozes, abu šo cukuru nektārā ir 3—72%. Nektāriji parasti atrodas dziļi ziedā, lai to apputeksnētāji, lienot pēc nektāra, skartu arī putekšņlapas un drīksnas. Nektāra ziedos ir maz, un lai ievāktu kilogramu medus, bitēm jāaplido, piemēram, ap 6 miljonu pļavas āboliņa ziedu. «Augu morfoloģija un anatomija 152.lpp». dom.lndb.lv. Skatīts: 2022-08-10. Vikikrātuvē par šo tēmu ir pieejami multivides faili. Skatīt: Nektārs. Encyclopædia Britannica raksts (angliski) Krievijas Lielās enciklopēdijas raksts (krieviski)