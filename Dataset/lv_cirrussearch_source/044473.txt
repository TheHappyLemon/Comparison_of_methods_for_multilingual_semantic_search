2018.—2019. gada UEFA Eiropas līgas sezona bija otru nozīmīgāko Eiropas futbola klubu sacensību 48. sezona, un 10. UEFA Eiropas līgas sezona. To organizēja UEFA. Turnīra finālspēle notika Azerbaidžānas galvaspilsētā Baku, Olimpiskajā stadionā. Par uzvarētājiem kļuva Anglijas klubs Chelsea, kas finālā ar 4:1 pieveica citu Anglijas klubu Arsenal. Turnīra uzvarētāji ieguva tiesības spēlēt 2019. gada Eiropas Superkausā, kā arī varēja automātiski kvalificēties 2019.—2020. gada Čempionu līgas grupu turnīram, bet Chelsea jau bija nodrošināta vieta caur 2018.—2019. gada Anglijas Premjerlīgu. 2018.—2019. gada UEFA Eiropas līgā piedalījās četri Latvijas klubi: FK Spartaks Jūrmala, FK Liepāja (sacensībās klubs startēja bez MOGO nosaukumā, jo sponsori šajā turnīrā nedrīkst būt nosaukumā), Riga FC un FK Ventspils. Kvalifikācijas pirmajā kārtā FK Liepāja tikās ar Zviedrijas klubu BK Häcken, kur divu spēļu summā piekāpās 2:4, Riga FC tikās ar Bulgārijas klubu PFK CSKA, kur piekāpās tikai pēcspēles 11 m sitienu sērijā, divu spēļu summā bija 1:1. Toties FK Ventspils kvalificējās otrajai kvalifikācijas kārtai, divu spēļu summā ar 8:3 pieveicot Albānijas klubu Luftëtari. Otrajā kārtā FK Ventspils tikās ar Francijas klubu FC Girondins de Bordeaux. Tiem piekāpās ar ar 1:3. Vēl pievienojās no 2018.—2019. gada UEFA Čempionu līgas izkritusī FK Spartaks Jūrmala. Viņi tikās ar Sanmarīno klubu S.P. La Fiorita, kuru divu spēļu summā pieveica ar 9:0. Trešajā kārtā FK Spartaks Jūrmala spēlēja ar Lietuvas klubu FK Sūduva, kuriem piekāpās ar 0:1. Līdz ar to Latvijas klubu dalība 2018.—2019. gada Eiropas līgā beidzās. Avots: UEFA Avots: UEFA Avots: UEFA Avots: UEFA Avots: UEFA Avots: UEFA Avots: UEFA Avots: UEFA Avots: UEFA Avots: UEFA Avots: UEFA Avots: UEFA Eiropas līga UEFA vietnē (angliski)