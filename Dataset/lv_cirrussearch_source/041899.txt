Frīda Hansdotere (zviedru: Frida Hansdotter; dzimusi 1985. gada 13. decembrī) ir bijusī zviedru kalnu slēpotāja, 2018. gada ziemas olimpisko spēļu čempione slalomā, pasaules čempionātu medaļniece. Viņa ir Zviedrijas prinča Dāniela otrās pakāpes māsīca. Pasaules kausa sacensībās debitēja 2004. gadā. Pirmo uzvaru PK posmā izcīnīja 2014. gada 2. februārī Kraņska Gorā slaloma disciplīnā. 2015.—2016. gada sezonā uzvarēja slaloma kopvērtejumā un ieguva 5. vietu kopējā ieskaitē. Karjeras laikā ir izcīnījusi četras uzvaras PK posmos, visas slalomā. Pasaules čempionātā startēja kopš 2007. gada, izcīnījusi vienu sudraba un divas bronzas medaļas slalomā, kā arī divreiz bijusi uz goda pjedestāla komandu sacensībās. Piedalījusies trīs ziemas olimpiskajās spēlēs (2010, 2014, 2018). Savā olimpiskajā debijā 2010. gadā startēja tikai slalomā, iegūstot 15. vietu. 2018. gadā Phjončhanā kļuva par olimpisko čempioni slalomā. 2019. gada martā paziņoja, ka noslēdz profesionālo karjeru pēc 2018.—2019. gada sezonas. «Hansdotters okända släktskap med prinsen» (zviedru). expressen.se. 2017. gada 12. februāris. Skatīts: 2018. gada 28. februārī. «Hansdoterei pirmā uzvara PK karjerā, Gasūna izcīna 61. vietu». sportacentrs.com. 2014. gada 2. februāris. Skatīts: 2018. gada 28. februārī. «Gasūnai 37. vieta slalomā, uzvar pieredzējusī Hansdotere». sportacentrs.com. 2018. gada 16. februāris. Skatīts: 2018. gada 28. februārī. «Frida Hansdotter avslutar karriären». gp.se (ziemeļsāmu). 2019. gada 6. marts. Skatīts: 2020. gada 28. aprīlī. Vikikrātuvē par šo tēmu ir pieejami multivides faili. Skatīt: Frīda Hansdotere. Olympedia profils (angliski) Munzüger Sport profils (vāciski) FIS profils (kalnu slēpošana) (angliski) FIS profils (distanču slēpošana) (angliski)