Tumšsarkanā dzeguzene (Epipactis atrorubens (Hoffm. ex Bernh.) Besser) ir orhideju dzimtas suga. Latvijā tā ir diezgan reta. Daudzgadīgs, 15-80 cm auksts lakstaugs. Stublājs sārti brūns, stāvs ar skaujošām, olveidīgām lapām. Ziedu daudz (20-150), tie sakārtoti diezgan blīvā, vienpusējā ķekarā stublāja galotnē. Jaunā ziedkopa ar pumpuriem noliekusies. Pieziedlapas zaļas, lancetiskas. Apziednis sarkanbrūns. Lūpa ar šķērsenisku iežmaugu, bez pieša. Auglis - nokarena pogaļa. Latvijā zied no jūnija otrās puses līdz augustam. Aug gandrīz visā Eiropā un dažviet Āzijā. Aug nelielās grupās krūmājos, mežmalās, skrajos lapkoku un jauktos mežos. Izplatība Werner Rothmaler. Exkursionsflora von Deutschland. Gefäßpflanzen: Kritischer Band. München 2005. ISBN 3-8274-1496-2 Zigmas Gudžinskas, Mindaugas Ryla. Lietuvos gegužraibiniai (Orchidaceae). Vilnius 2006. ISBN 9986-662-28-1. Valda Baroniņa, Ilona Lodziņa. Populārzinātniskā Latvijas sarkanā gramāta - augi. Rīga 1992. ISBN 5-7966-0544-5 Latvijasdaba.lv