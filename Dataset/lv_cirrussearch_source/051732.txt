Pasaules Ekonomikas forums (angļu: World Economic Forum, WEF) ir starptautiska nevalstiska organizācija (NVO), kuras mītne atrodas Koloņjī (Cologny) pie Ženēvas. Tā organizē starptautiskus ekonomikas forumus, kas kopš 1971. gada katru ziemu notiek Šveices kalnu kūrortā Davosā. Pasaules Ekonomikas forumu Davosā 1971. gadā dibināja vācu ekonomists Klauss Švābs, kurš vēl arvien vada tā organizēšanu. 2020. gada janvārī uz diskusijām un sarunām par globālo ekonomiku, ienākumu nevienlīdzību, klimata pārmaiņām, tehnoloģijām un daudzām citām tēmām sapulcējās gandrīz 3000 dalībnieku — politiskie, biznesa un nevalstisko organizāciju līderi, akadēmiķi un žurnālisti. Uzstājās ASV prezidents Tramps un vides aktīviste Grēta Tūnberja. Tramps Davosas forumā uzrunā par klimatu aicina noraidīt «pastarās dienas sludinātājus» lsm.lv Panorāma, 2020. gada 21. janvārī