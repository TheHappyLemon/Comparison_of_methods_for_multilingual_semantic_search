Ludvigs Relštābs (vācu: Ludwig Rellstab; 1904. gada 23. novembris Berlīne - 1983. gada 14. februāris Vēdele) bija Vācijas šahists, FIDE starptautiskais meistars (IM, 1950) un starptautiskais arbitrs (1951). Piedzimis Vācijā mūziķu un zinātnieku ģimenē. Viņa vectēvs Heinrihs Frīdrihs Ludvigs Relštābs (1799-1860) ir bijis pazīstams mūzikas kritiķis un dzejnieks. Viņa tēvs Ludvigs Relštābs bijis fizikas profesors, kas 1914. gadā kļuvis par firmas Siemens galveno inženieri. Viņa māsa Annekete bija pianiste. 1937. gadā kļuvis par Vācijas šaha čempionāta bronzas laureātu un piedalījies 1. Ķemeru starptautiskajā šaha turnīrā, kur dalījis 11.-13. vietu ar Frici Apšenieku un Ēro Bēku. Lielāko panākumu guvis Otrā pasaules kara laikā, kad 1942. gadā kļuvis par Vācijas šaha čempionāta uzvarētāju. Tajā pašā gadā Minhenē piedalījies neoficiālajā Eiropas čempionātā, kur ierindojies 8. vietā (uzvarējis Aleksandrs Aļehins). Vairākkārt pārstāvējis Vācijas izlasi lielākajos komandu šaha turnīros: Pasaules šaha olimpiādēs piedalījies 3 reizes (1950-1954). Komandu vērtējumā izcīnījis bronzas (1950) medaļu, bet individuālajā - zelta medaļu (1952), neoficiālajā šaha olimpiādē piedalījies 1 reizi (1936) un izcīnījis bronzas medaļu gan komandu, gan individuālajā vērtējumā, Eiropas komandu šaha čempionātos piedalījies 1 reizi (1957) un individuālajā vērtējumā izcīnījis bronzas medaļu. Daudzu šaha mācību grāmatu autors. GER-ch 09th Bad Oeynhausen 1942 Munich 1942 Ludvigs Relštābs šahista profils vietnē chessgames.com Ludvigs Relštābs šahista profils vietnē 365chess.com Ludvigs Relštābs šahista profils vietnē chesstempo.com Ludvigs Relštābs šahista profils vietnē olimpbase.org (Oficiālās šaha olimpiādes) Ludvigs Relštābs šahista profils vietnē olimpbase.org (Neoficiālās šaha olimpiādes) Ludvigs Relštābs šahista profils vietnē olimpbase.org (Eiropas komandu šaha čempionāti)