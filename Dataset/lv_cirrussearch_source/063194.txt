Doņu dzimta (latīņu: Juncaceae) ir viendīgļlapju graudzāļu rindas dzimta. Tajā ietilpst 8 ģintis un ir zināmas aptuveni 464 sugas. Dzimtas pārstāvji ir daudzgadīgi lakstaugi ar spēcīgu, ložņājošu sakneni vai bārkšsaknēm. Lapas ir lineāras. Stublājs cilindrisks vai plakans, nereti dobs, bieži vien aplapots tikai pie pamata vai visas lapas reducētas makstīs. Ziedi saliktās ziedkopās stublāja galā. Apziednis sešdaļīgs, divos gredzenos. Auglis ir pogaļa. Tie bieži aug neauglīgās augsnēs un dažādos mitruma apstākļos. Vispazīstamākā un lielākā ir doņu ģints (Juncus). Lielākā daļa doņu ģints sugu aug tikai mitrāju biotopos. Dažas sugas, piemēram, krupju donis (Juncus bufonius), ir viengadīgi, bet lielākā daļa ir daudzgadīgi augi. Saskaņā ar 2009. gada APG III sistēmu (segsēkļu klasifikācijas taksonomiskā sistēmu) doņu dzimtā ir šādas ģintis: Doņi (Juncus) Zemzālītes (Luzula) Distichia Marsippospermum Oreojuncus Oxychloe Patosia Rostkovia Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia of Life raksts (angliski) «Doņu dzimta - Juncaceae - Latvijas daba». www.latvijasdaba.lv. Skatīts: 2022-08-12. THE ANGIOSPERM PHYLOGENY GROUP (2009-10). "An update of the Angiosperm Phylogeny Group classification for the orders and families of flowering plants: APG III: APG III" (en). Botanical Journal of the Linnean Society 161 (2): 105–121. doi:10.1111/j.1095-8339.2009.00996.x.