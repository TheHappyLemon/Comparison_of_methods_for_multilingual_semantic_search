Arturo Pomars (spāņu: Arturo Pomar Salamanca; dzimis 1931. gada 1. septembris Palmā, miris 2016. gada 26. maijs) bija Spānijas starptautiskais lielmeistars šahā (1962). Bērnībā bijis pazīstams kā šaha brīnumbērns. 1944. gadā Hihonā šaha turnīrā trīspadsmit gadu vecumā nospēlējis neizšķirti ar toreizējo Pasaules šaha čempionu Aleksandru Aļehinu. Aļehinam šajā turnīrā tas bijis vienīgais zaudētais puspunkts, bet Pomara neizšķirts vēl joprojām paliek šaha rekordu sarakstā kā jaunākā šahista nezaudētā cīņa pret Pasaules čempionu klasiskajā laika kontrolē. 1940. gadu beigās kļuvis par vienu spēcīgākajiem Spānijas šahistiem. Septiņas reizes uzvarējis Spānijas šaha čempionātos (1946, 1950, 1957, 1958, 1959, 1962, 1966), kā arī četras reizes bijis otrais šajos čempionātos (1951, 1956, 1964, 1969). Daudzu starptautisko šaha turnīru laureāts. 1962. gadā piedalījies Pasaules šaha čempiona nosaukuma izcīņas cikla starpzonu turnīrā Stokholmā, kurā palicis 11. vietā. Par panākumiem turnīros FIDE 1950. gadā Pomaram kā vienam no pirmajiem piešķīrusi starptautiskā meistara (IM), bet 1962. gadā - starptautiskā lielmeistara (GM) nosaukumu. Bijis pirmais Spānijas šahists, kas kļuvis par šaha lielmeistaru. Sekmīgi pārstāvējis Spānijas komandu lielākajos komandu šaha turnīros: Pasaules šaha olimpiādēs piedalījies 12 reizes (1958-1980). Individuālajā vērtējumā izcīnījis bronzas (1960) medaļu; Eiropas komandu šaha čempionātā piedalījies 1971. gadā; Klāras Benediktas kausa izcīņās piedalījies 15 reizes (1959, 1962-1977). Komandu vērtējumā izcīnījis zelta (1970), 5 sudraba (1959, 1962, 1965, 1966, 1967) un 3 bronzas (1969, 1971, 1972) medaļas. Individuālajā vērtējumā izcīnījis 7 zelta (1959, 1962, 1964, 1965, 1969, 1970, 1971) medaļas. Alexander Alekhine vs Arturo Pomar Salamanca Gijon (1944) 1962 Stockholm Interzonal Tournament OlimpBase :: Men's Chess Olympiads :: Arturo Pomar Salamanca OlimpBase :: European Men's Team Chess Championship :: Arturo Pomar Salamanca OlimpBase :: Clare Benedict Chess Cup :: Arturo Pomar Salamanca Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)