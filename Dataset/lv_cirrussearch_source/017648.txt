Šis raksts ir par dziedātāju. Par citām jēdziena Tīna nozīmēm skatīt nozīmju atdalīšanas lapu. Samanta Tīna Poļakova (dzimusi 1989. gada 31. martā Tukumā), plašāk pazīstama kā vienkārši Samanta Tīna, ir latviešu dziedātāja un dziesmu autore. Pārstāvot Latviju, viņa piedalījās 2021. gada Eirovīzijas dziesmu konkursā Roterdamā, Nīderlandē ar dziesmu The Moon Is Rising, nekvalificējoties finālam. Dzimusi 1989. gada 31. martā Tukumā tēva Igora Poļakova un mātes skolotājas Ināras ģimenē. 2010. gadā Samanta piedalījās LNT televīzijas šovā "O!Kartes akadēmija", kurā izcīnīja uzvaru un iespēju trīs mēnešus mācīties Tech Music School mūzikas skolā Londonā. 2011. gadā viņa devās uz Moldovas starptautisko konkursu Golden voices, kurā izcīnīja Moldovas kausu. 2012. gadā piedalījās Eirodziesmā 2012 ar divām dziesmām — pašas izpildīto For Father, kas finālam kvalificējās, un kopā ar Dāvidu Kalandiju izpildīto I Want You Back, kas ierindojās 1. vietā. 2012. gadā ar dziesmu "Auga, auga rūžeņa" piedalījās Baltkrievijas festivālā "Slāvu bazārs” (Славянский базар), kurā ieguva 3. vietu. 2013. gadā viņa piedalījās Dziesmā 2013 ar dziesmu I Need a Hero, arī iegūstot 1. vietu. 2013. gadā izdeva savu pirmo albumu "Tagad esmu cita". Albumā iekļautas 23 dziesmas, kuras ierakstītas laika posmā no 2010. līdz 2013. gadam. 2016. gadā Samanta Tīna ieguva 10. vietu dziedātāju konkursā Jaunais Vilnis Sočos ar Raimonda Paula dziesmu "Kāds trakais mani uzgleznos". Samanta būtu pārstāvējusi Latviju 2020. gada Eirovīzijas dziesmu konkursā Roterdamā, Nīderlandē, ar dziesmu Still Breathing, bet konkurss tika atcelts Covid-19 pandēmijas dēļ. 2020. gada 16. maijā Latvijas Televīzija paziņoja, ka Samanta Tīna varēs pārstāvēt valsti 2021. gada Eirovīzijas dziesmu konkursā. 2021. gada 12. martā tika izlaista dziesma The Moon Is Rising, ar kuru dziedātāja piedalījās konkursā. Viņa nekvalificējās finālam, savā pusfinālā iegūstot pēdējo vietu. Kristīne Melne. «Latviešu mūziķu manipulācijas ar skatuves vārdiem». DELFI, 2012. gada 11. septembrī. Skatīts: 2013. gada 30. janvārī. Kintija Burlava. «Samanta Tīna: es būšu uz skatuves arī pēc 10 un 20 gadiem». Jauns.lv, 2010. gada 6. augustā. Skatīts: 2021. gada 27. februārī. Sandris Vanzovičs. «Samanta Tīna atrāda māsu, mammu un tēti». nra.lv, 2013. gada 20. aprīlī. Skatīts: 2021. gada 12. martā. Inta Mengiša, Diāna Lipsberga. «Samanta Tīna iziet sabiedrībā ar jauno draugu». Jauns.lv, 2011. gada 18. oktobrī. Skatīts: 2021. gada 12. martā. Inta Mengiša. «„O!Kartes akadēmijā” uzvar Samanta Tīna». Jauns.lv, 2010. gada 17. maijā. Skatīts: 2021. gada 12. martā. mango.lv. «Samanta Tīna izcīna "Moldovas kausu"». DELFI, 2011. gada 8. martā. Skatīts: 2020. gada 30. jūnijā. «Lūk, kā Samanta Tīna uzstājās baltkrievu festivālā „Slavjanskij bazar”. VIDEO». Jauns.lv. 2013. gada 23. jūlijā. Skatīts: 2020. gada 30. jūnijā. «Samanta Tīna ar ballīti prezentē pirmo albumu». DELFI. 2013. gada 15. aprīlī. Skatīts: 2021. gada 12. martā. Andra Ceriņa. «Covid-19 dēļ atcelts Eirovīzijas dziesmu konkurss». lsm.lv (LSM), 2020. gada 18. martā. Skatīts: 2021. gada 27. februārī. «Samanta Tīna nākamgad pārstāvēs Latviju Eirovīzijā». lsm.lv. 2020. gada 16. maijā. Skatīts: 2021. gada 27. februārī. Robyn Gallagher. «Latvia: Samanta Tina to release Eurovision song on 12 March, following five-week documentary». Wiwibloggs (angļu), 2021. gada 4. februārī. Skatīts: 2021. gada 9. martā. «Samanta Tīna gatavojas Eirovīzijai tam īpaši veltītā raidījumu ciklā». lsm.lv (LSM). 2021. gada 3. februārī. Skatīts: 2021. gada 9. martā. Vikikrātuvē par šo tēmu ir pieejami multivides faili. Skatīt: Samanta Tīna. Samantas Tīnas profils Eurovision.tv lapā Facebook profils Instagram profils