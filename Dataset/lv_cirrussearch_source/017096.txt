X-37 ir ASV bezpilota kosmoplāns, ko izstrādājis uzņēmums Boeing. To kosmosā nogādā nesējraķete, bet uz Zemi caur atmosfēru tas atgriežas, izmantojot spārnus. X-37 izmanto ASV Gaisa spēki slepenām orbitālām misijām, kuras var ilgt vairāk nekā gadu. Tam par prototipu kalpoja X-40. X-37 projektu sāka NASA 1999. gadā. Pēc tam, kad NASA projektu pārtrauca, tas 2004. gadā tika nodots ASV Aizsardzības departamentam. Pirmie atmosfēras lidojumu izmēģinājumi sākās 2006. gada aprīlī. Pirmais orbitālais lidojums USA-212 sākās 2010. gada 22. aprīlī un ilga līdz 2010. gada 3. decembrim. Līdz 2022. gada beigām veikti seši lidojumi ar diviem X-37B eksemplāriem. X-37A bija NASA kosmoplāna sākotnējā versija. To izmantoja nomešanas planēšanas izmēģinājumu laikā 2005. un 2006. gadā. X-37B ir NASA X-37A modifikācija ASV Gaisa spēkiem. Tas veicis orbitālos lidojumus kopš 2010. gada. 2011. gadā Boeing paziņoja par plāniem izveidot X-37B palielinātu modifikāciju. X-37C būtu par 165 % lielāks un par 180 % smagāks par X-37B, kas ļautu transportēt līdz sešiem astronautiem kosmoplāna hermētiskā nodalījumā. Vikikrātuvē par šo tēmu ir pieejami multivides faili. Skatīt: X-37. X-37 Orbital Test Vehicle USAF Factsheet X-37 fact sheet Arhivēts 2012. gada 24. oktobrī, Wayback Machine vietnē. and project news on NASA.gov X-37 page on GlobalSecurity.org X-37B page on Boeing website "Air Force spaceplane is an odd bird with a twisted past" at SpaceflightNow.com (2 April 2010)