Autodesk, Inc. ir starptautiska ASV datorprogrammatūru izstrādes kompānija, kas veido programmas arhitektūras, ražošanas, inženierijas un izklaides industrijām. Galvenā Autodesk mītne atrodas Sanrafaelā, Kalifornijā, bet tai pieder biroji arī citās pilsētās visā pasaulē. Kompāniju 1982. dibināja Džons Volkers, kurš līdzdarbojās pirmo AutoCAD, Autodesk pazīstamākās programmas, versiju izstrādē. Arhitektu un inženieru plaši izmantotās AutoCAD un Revit programmas kalpojušas gan Rietumu puslodes augstākās ēkas One World Trade Center projektēšanai, gan Tesla automašīnu izstrādei. Lai gan ilgstoši Autodesk veiksmīgākais produkts viennozīmīgi bijis AutoCAD, mūsdienās kompānija nodarbojas ar dažādu citu profesionāļiem un tieši pretēji - pašiem klientiem - paredzētu programmu izstrādi, turklāt daudzas no tām studiju vajadzībām ir pieejamas bez maksas. Starp klāsta jaunpienācējiem izceļas Revit, kas ir Autodesk piedāvātais risinājums būves informācijas modelēšanai. Par noteiktiem Autodesk produktiem atbild noteikta kompānijas grupa vai divīzija. Arhitektūras, inženierijas un konstrukciju (AIK; ang AEC) industriālā grupa bāzēta Valtemā, Masačūsetsā, ēkā, kas pati projektēta ar Autodesk programmatūru. Bez savas ēkas grupa var lepoties ar savu produktu izmantošanu NASA Ames ēkas, San Francisko Līča tilta, Šanhajas torņa un Ņujorkas Brīvības torņa projektēšanā. AIK pārziņā ir projektēšanas un dokumentācijas sagatavošanas programmas AutoCAD Architecture, AutoCAD MEP, AutoCAD Civil 3D, kā arī BIM koncepcijā strādājošais Revit, kas pieejams Revit Architecture, Revit Structure, Revit MEP un apvienotajā versijā. Papildus šīm programmām, AIK grupas pārziņā ir arī konstrukcijām paredzētās Buzzsaw, Constructware un NevisWorks, rūpnīcu izstrādei radītie AutoCAD P&ID un AutoCAD Plant 3D, infrastruktūras plānošanai veidotie AutoCAD Map3D un AutoCAD MapGuide Enterprise. Autodesk Ražošanas industriālās grupas mītne atrodas Oregonā. Tās pārziņā ir tādi produkti kā Autodesk Product Design Suite, Autodesk Factory Design Suite, Autodesk Inventor Suite, Autodesk Inventor Professional Suite, AutoCAD Mechanical, Autodesk Vault, Alias Products un Moldflow. Šo programmatūru plaši izmanto dažādās ražošanas nozarēs: elektro-mehānikā, ekipējuma, auto daļu ražošanā, kā sagatavju un detaļu, tā patēriņa preču izgatavošanā. Mediju un izklaides divīzija atrodas Monreālā, Kvebekā. Tā, Autodesk pārņemot citas kompānijas, izveidota 1999. gadā. Šī divīzija veido programmatūru filmu apstrādei, animāciju, spēļu un vizualizāciju veidošanai. Mediju un izklaides divīzijas pārziņā ir Maya, 3ds Max, Pixlr, Softimage, Lustre, Smoke un Mudbox programmas. Šīs industrijas produkti izmantoti, uzņemot filmas Avatars, Alise Brīnumzemē, Neticamais stāsts par Bendžaminu Batonu, Harijs Poters un Nāves dāvesti: Pirmā daļa, Pirmsākums, Titāniks u.c. Ar Autodesk programmatūru rediģētas filmas 16 gadus pēc kārtas ieguvušas Oskaru par labākiem vizuālajiem efektiem. Platformu risinājumu un bizenesa izvēršanas (PRBI; ang. PSEB) divīzijas uzdevums ir pārraudzīt lielāko daļu Autodesk piedāvājumu dažādos tirgos. PRBI pārziņā ir arī tirgus izvēršana, radot ikdienas lietotājiem noderīgu programmatūru, kā Sketchbook, Pixlr, Homestyler, Fluid FX u.c. Pirmais nozīmīgais Autodesk produkts bija AutoCAD, ar kuru bija iespējams izstrādāt rasējumus. 1986. gadā iznākušaias AutoCAD 2.1 bija programmējams, tādējādi nozīmīgi paplašinājās tā funkcionalitāte. Ap 1990. gadu Autodesk sāk veidot specializētās versijas arhitektūrai, mašīnbūvei utml. 1992. gadā Autodesk pārtrauc atbalstu Unix un Macintosh platformām, 1997. - arī MS-DOS, koncentrējoties uz Microsoft Windows tirgu. Mūsdienās Mac OS pieejami daži no kompānijas produktiem. Gadsimta sākumā Autodesk sāk izstrādāt programmatūru, kas nav balstīta uz AutoCAD, piemēram, 2004. gadā iznākušais Revit. Vienlaikus 2004. gadā AutoCAD kļūst par izplatītāko datorizētās projektēšanas programmatūru un tās lietotie formāti DWG un DXF kļūst par industrijas standartu. 2013. gada 26. februārī Autodesk iepazīstina ar savu jauno logotipu. Datorizētā arhitektūras projektēšana BIM Revit Graphisoft «AUTODESK INC 2014 Annual Report Form (10-K)» (XBRL). United States Securities and Exchange Commission. 2014. gada 10. marts. «AUTODESK INC 2015 Q1 Quarterly Report Form (10-Q)» (XBRL). United States Securities and Exchange Commission. 2014. gada 3. jūnijs. «2012 Form 10-K, Autodesk, Inc.». United States Securities and Exchange Commission. «BIM and the Freedom Tower (AEC Magazine)». Steven E.F. Brown. «Tesla shows off sedan at Autodesk gallery (San Francisco Business Times)», 2010. gada 20. septembris. http://www.autodesk.com/education/home «Autodesk to Open New AEC Headquarters in Waltham, MA, Seeks LEED Gold Certification for Core and Shell, Platinum LEED for Commercial Interior (Autodesk)». Arhivēts no oriģināla, laiks: 2016. gada 4. martā. Skatīts: 2016. gada 19. jūnijā. «Autodesk: The Secret Star Behind Oscar-Winning Visual Effects (Fast Company)». «Autodesk Tools Build Pipelines for Oscar Winners and Nominees (Digital Media World)». Arhivēts no oriģināla, laiks: 2012. gada 21. martā. Skatīts: 2013. gada 10. septembrī. «Cimmetry Releases Autovue 17.1 Service Pack 4s» Vikikrātuvē par šo tēmu ir pieejami multivides faili. Skatīt: Autodesk. autodesk.com