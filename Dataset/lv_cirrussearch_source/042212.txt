Sers Nikolass Džordžs Vintons MBE (angļu: Sir Nicholas George Winton; dzimis Vertheims (Wertheim) 1909. gada 19. maijā, miris 2015. gada 1. jūlijā) bija britu filantrops, kas organizēja 669, lielākoties ebreju, bērnu izglābšanu no Čehoslovākijas Otrā pasaules kara priekšvakarā, operācijā, kas vēlāk kļuva pazīstama kā Czech Kindertransport. Vintons atrada bērniem mājas un nokārtoja to drošu pārcelšanos uz Lielbritāniju. Plašāk pasaulē par viņa paveikto uzzināja vairāk kā 50 gadus vēlāk, 1988. gadā. Britu prese iesauca viņu par "Britu Šindleru". No 1940. līdz 1954. gadam dienēja Karaliskajos Gaisa spēkos, sākot ar zemāko pakāpi līdz leitnantam. 2003. gadā karaliene Elizabete II iecēla Vintonu bruņinieku kārtā par "nopelniem cilvēces labā, glābjot ebreju bērnus no Nacistiskās Vācijas okupētās Čehoslovākijas". 2014. gada 28. oktobrī no Čehijas prezidenta Miloša Zemana viņš saņēma augstāko Čehijas Republikas apbalvojumu — Baltās Lauvas ordeni (čehu: Řád Bílého lva). Piemineklis pie Prāgas Centrālās stacijas pirmā perona, kurā attēlots Vintons kopā ar ebreju bērniem (2009) Piemineklis Maidenhedas dzelzceļa stacijā (Apvienotā Karaliste, 2010) Mazā planēta 19384 Vintons, ko atklāja čehu astronomi Jana Tiča un Milošs Tiči (1998), nosaukta Vintona vārdā. Sers Entonijs Hopkinss un Džonijs Flinns atveido Vintonu dažādos dzīves posmos biogrāfiskajā filmā One Life, kuras režisors ir Džeimss Heivss un producēja kompānija See-Saw Films. Filma pasaules pirmizrādi piedzīvos Toronto Starptautiskajā filmu festivālā 2023. gada septembrī Neskatoties uz to, ka Nikolass Vintons bija kristietis, viņa ebreju izcelsme kļuva par šķērsli tam, lai viņam tiktu piešķirts Izraēlas "Taisnīgā starp tautām" tituls, ko piešķir neebrejiem, kuri riskēja ar savu dzīvību, lai glābtu ebrejus nacistu okupācijas gados Eiropā. «Sir Nicholas Winton, A Man of Courage». Dānija : Auschwitz. 2008. Arhivēts no oriģināla, laiks: 2018. gada 12. martā. Skatīts: 2009. gada 3. septembris. «Statue for 'British Schindler' Sir Nicholas Winton». BBC News. http://www.minorplanetcenter.net/db_search/show_object?object_id=19384 https://deadline.com/2022/09/helena-bonham-carter-anthony-hopkins-johnny-flynn-one-life-james-hawes-1235105052/ https://www.bbc.com/news/uk-wales-66439471 Vikikrātuvē par šo tēmu ir pieejami multivides faili. Skatīt: Nikolass Vintons. Oficiālā tīmekļa vietne IMDb profils (angliski) Sir Nicholas Winton — BBC Programme "That's Life" aired in 1988 YouTube