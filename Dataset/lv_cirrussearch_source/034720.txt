Šlīteres bāka atrodas Dundagas pagastā, Šlīterē, apmēram 6 km no Baltijas jūras, Šlīteres Zilo kalnu kraujas malā. Otra vecākā navigācijas būve Latvijā. Bākas tornis celts 1849. gadā. Tornis bija dienas zīme bez gaismas signāla, ar konusveida jumtu tagadējās laternas vietā. Tornis izmantots, galvenokārt, meža ugunsgrēku novērošanai, kā arī robežapsardzes vajadzībām. Pēc Otrā pasaules kara uz speciāli izbūvēta balkona darbojas acetilēna gāzes lampa. Torņa pārbūve pabeigta un gāzes lampa ar elektrību darbinātu tika nomainīta 1961. gadā. Torņa augstums ir 26 m, bet uguns augstums — 102,2 m virs jūras līmeņa. 1999. gadā bāka zaudēja jūras navigācijas būves statusu un 2000. gadā tā nodota Vides aizsardzības un reģionālās attīstības ministrijai. To apsaimnieko Dabas aizsardzības pārvaldes Kurzemes reģiona administrācija un izmanto Slīteres nacionālā parka dabas centrs. Tagad bāka ir labiekārtota tūristu vajadzībām un kalpo ekspozīcijām, kā arī par skatu torni. 2018. gadā bāka iekļauta Valsts kultūras pieminekļu sarakstā. 2019. gada 15. martā Latvijas Pasts izdeva pastmarku un pirmās dienas aploksni ar Šlīteres bākas attēlu. https://likumi.lv/ta/id/300232-grozijums-kulturas-ministrijas-1998-gada-29-oktobra-rikojuma-nr-128-par-valsts-aizsargajamo-kulturas-piemineklu-sarakstu https://veikals.pasts.lv/lv/precu-katalogs/pastmarkas-1/pastmarka-latvijas-bakas-sliteres-baka-090-eur2019 Koordinātas: 57°37′43.3″N 22°17′20.6″E﻿ / ﻿57.628694°N 22.289056°E﻿ / 57.628694; 22.289056