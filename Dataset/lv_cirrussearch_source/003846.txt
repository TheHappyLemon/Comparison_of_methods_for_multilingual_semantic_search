Masona grēda (angļu: Masson Range) ir nunataku virkne Framnēsa kalnos Antarktīdā. Sastāv no vairākiem atsevišķiem klinšu atsegumu masīviem, kas paceļas virs ledāja vairoga līdz pat 300 m. Galvenie masīvi ir Ziemeļu, Centrālā un Dienvidu Masona grēdas un Trillingu smailes dienviddaļā. Augstākā virsotne ir 1220 m augstais Van Hulsena nunataks pašos grēdas dienvidos. Grēdu 1931. gadā atklāja BANZARE ekspedīcija Daglasa Mosona vadībā un nosauca par godu ekspedīcijas pārraudzības komitejas loceklim un Mosona Austrālāzijas antarktiskās ekspedīcijas (1911—1914) dalībniekam profesoram Deividam Ormam Masonam (Sir David Orme Masson). Grēdas ziemeļdaļā atrodas Mosonas polārstacijas lauka nometne Ramdudla (Rumdoodle Field Hut). ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Masona grēda