Kšištofs Pjonteks (poļu: Krzysztof Piątek; dzimis 1995. gada 1. jūlijā) ir Polijas futbolists, spēlē uzbrucēja pozīcijā, Polijas futbola izlases dalībnieks. Pašlaik (2023) pārstāv Turcijas Superlīga klubu Stambulas "Başakşehir". Karjeru sāka dzimtās pilsētas Dzeržoņovas klubā Lechia. 2013. gadā pievienojās Lubinas "Zagłębie", 2014. gada 18. maijā debitēja Ekstraklasa spēlē pret Krakovas "Cracovia". 2016. gada vasarā pārgāja uz Cracovia. 2017.—2018. gada sezonā guva 21 vārtus Ekstraklasa un kļuva par līgas trešo labāko vārtu guvēju. 2018. gada jūnijā parakstīja četru gadu līgumu ar Itālijas A sērijas klubu Genoa. Pjonteks guva vārtus 2018.—2019. gada sezonas pirmajās septiņās A sērijas spēlēs pēc kārtas. 2019. gada 23. janvārī pievienojās citam A sērijas klubam AC Milan par pārejas maksu 35 miljonu eiro apmērā. Polijas izlasē debitēja 2018. gada 11. septembrī draudzības spēlē pret Īriju. Pirmos vārtus izlases labā guva tieši mēnesi vēlāk UEFA Nāciju līgas spēlē pret Portugāli, kurā Polijas izlase zaudēja ar 2:3. «Strzelcy». 90minut.pl (poļu). Skatīts: 2018. gada 28. oktobrī. «Igvains un Sarri atkal kopā - "Chelsea" uz īri pievieno argentīnieti, Pjonteks uz "Milan"». sportacentrs.com. 2019. gada 23. janvārī. Skatīts: 2019. gada 30. janvārī. «Krzysztof Piątek - national football team player». eu-football.info (angļu). Skatīts: 2018. gada 28. oktobrī. Vikikrātuvē par šo tēmu ir pieejami multivides faili. Skatīt: Kšištofs Pjonteks. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)