Askolds un Dirs (senskandināvu: Haskuldr & Dyr) bija pusleģendāri pirmie varjagu Kijivas kagani līdz 882. gadam. Pēc arābu vēsturnieka Al-Masudi rakstītā al-Dirs bija pirmais starp slāvu ķēniņiem, iespējams, ka Askols un Dirs ir bijusi viena persona. Ap 1113. gadu sacerētajā Pagājušo gadu vēstures hronikā vēstīts, ka Askolds un Dirs bija Rurika karadraudzes locekļi, kuriem viņš lika doties uz Konstantinopoli (Miklagård), bet pa ceļam viņi pakļāva poļanus un apmetās Kijivas pilskalnā. Pēc Rurika nāves 879. gadā par mazgadīgā Rurika dēla Igora aizbildni kļuva Helgi. Viņš 889. gadā ieņēma Smoļensku, bet vēlāk devās uz Kijivu, kur nogalināja Askoldu un Diru, kļūdams par Kijivas kaganu. Golden, P.B. (2006) "Rus." Encyclopaedia of Islam (Brill Online). Eds.: P. Bearman, Th. Bianquis, C.E. Bosworth, E. van Donzel and W.P. Heinrichs. Brill. Vikikrātuvē par šo tēmu ir pieejami multivides faili. Skatīt: Askolds un Dirs. Ukrainas vēstures enciklopēdijas raksts (ukrainiski) Krievijas Lielās enciklopēdijas raksts (krieviski)