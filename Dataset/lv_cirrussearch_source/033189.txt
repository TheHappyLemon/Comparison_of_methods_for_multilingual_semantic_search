Frenks Ross Andersons (angļu: Frank Ross Anderson; 1928. gada 3. janvāris Edmontona — 1980. gada 18. septembris Sandjego) bija Kanādas starptautiskais meistars šahā (1954). Divkārtējais Kanādas šaha čempionāta uzvarētājs (1953, 1955). Sekmīgi pārstāvējis Kanādas komandu Pasaules šaha olimpiādēs, kurās piedalījies 3 reizes (1954, 1958, 1964) un individuālajā vērtējumā izcīnījis 2 zelta (1954, 1958) medaļas. Par panākumiem turnīros FIDE 1954. gadā Andersonam piešķīrusi starptautiskā meistara (IM) nosaukumu. Viņš bijis pirmais Kanādā dzimušais šahists, kas kļuvis par starptautisko meistaru. Bijis šaha nodaļas redaktors Kanādas laikrakstā The Hamilton Spectator (1955–1964). Pēc profesijas datoru speciālists. 1964. gadā pārcēlies uz dzīvi Kalifornijā, strādājis nodokļu konsultāciju biznesā un vairs nav piedalījies šaha turnīros. Pēc nāves 2001. gadā uzņemts Kanādas šaha slavas zālē. OlimpBase :: Men's Chess Olympiads :: Frank Ross Anderson Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)