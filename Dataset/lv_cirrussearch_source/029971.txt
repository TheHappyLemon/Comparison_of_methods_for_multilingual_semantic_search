Joensū (somu: Joensuu — 'upes mute') ir Somijas pilsēta un pašvaldība Ziemeļkarēlijā. Dibināta 1848. gadā. Joensū iedzīvotāju skaits ir 74 941 (2015. gada 30. jūnijā). Pašvaldība robežojas ar Krieviju. Joensū ir divas augstskolas: Austrumsomijas universitāte (15 000 studentu) un Ziemeļkarēlijas lietišķo zinātņu universitāte (4000 studentu). Lielākie darba devēji ir Joensū pašvaldība, Ziemeļkarēlijas pašvaldību apvienības slimnīca, atslēgu ražotājs Abloy un drukāšanas uzņēmums Punamusta. Joensū dažkārt tiek dēvēta par Eiropas meža galvaspilsētu, jo šeit atrodas Eiropas Meža institūts. Joensū atrodas arī citas meža pētniecības un izglītības institūcijas, kā arī meža tehnikas ražotājs John Deere Forestry Oy. Joensū ir mājvieta hokeja klubam Jokipojat. Joensū pilsētu 1848. gadā dibināja Krievijas cars Nikolajs I kā Ziemeļkarēlijas reģionālo centru. 19. gadsimtā Joensū attīstījās rūpniecība un tirdzniecība. Tika uzlabota ūdens satiksme, izbūvējot Saimā kanālu. 19. gadsimta beigās Joensū bija viena no lielākajām ostas pilsētām Somijā. 1954. gadā Joensū pievienota Pielisensū pašvaldība. 2005. gada sākumā pievienota Kīhtelisvāra un Tūpovāra. 2009. gada sākumā pievienota Eno un Piheselke. «Finland's preliminary population figure was 5,608,218 at the end of February 2024». Q798557. Vikikrātuvē par šo tēmu ir pieejami multivides faili. Skatīt: Joensū. Encyclopædia Britannica raksts (angliski) Krievijas Lielās enciklopēdijas raksts (krieviski) City of Joensuu (angliski) City of Joensuu (somiski)