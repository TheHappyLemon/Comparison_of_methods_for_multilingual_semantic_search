Šis raksts ir par pilsēta. Par upi Polijā skatīt rakstu Sana (upe). Sana (arābu: صنعاء , Şanʿāʾ, izrunā: [sˤɑnʕaːʔ]) ir Jemenas lielākā pilsēta un valsts galvaspilsēta, Sanas muhāfazas centrs, bet muhāfazā neietilpst, veidojot atsevišķu vienību Amānatelāsimu. Sana ir viena no pasaulē vecākajām nepārtraukti cilvēku apdzīvotajām vietām pasaulē, tā dibināta 5. gadsimtā p.m.ē.; tās vecpilsēta iekļauta Pasaules mantojuma sarakstā. Sana izvietojusies valsts vidienē, Saravata kalnos, aptuveni 2200 m virs jūras līmeņa. Sana ir viena no pasaulē vecākajām nepārtraukti cilvēku apdzīvotajām vietām pasaulē, tā dibināta 5. gadsimtā p.m.ē. Cilvēki sāka dzīvo upes ielejā un nodarbojās ar lauksaimniecību un tirdzniecību. Islāma zelta laikmetā pilsēta uzplauka un kļuva par vienu no musulmaņu pasaules kultūras un zinātnes centriem. Sana piesaistīja viedos vīrus un māksliniekus no visas apkārtnes. 7. un 8. gadsimtā Sana kļuva par nozīmīgāko islāma izplatīšanās centru. Sākot ar 11. gadsimtu Sana pakāpeniski zaudēja savu nozīmi. 1547. gadā Sanu iekaroja Osmaņu impērija. Osmaņu impērijas laikā ik pa laikam pilsētā notika dažādi militāri konflikti un pārmaiņas. 1918. gadā tika dibināta Jemenas karaliste, tā ieguva neatkarību no Osmaņu impērijas. Sana kļuva par jaunizveidotās valsts galvaspilsētu, un šajā statusā tā bija līdz 1948. gadam, kad galvaspilsēta tika pārcelta uz Taizu. 1962. gadā tika izveidota Jemenas Arābu Republika (Ziemeļjemena), un Sana atkal kļuva par valsts galvaspilsētu. No 1962. līdz 1970. gadam norisinājās Ziemeļjemenas pilsoņu karš, kurā cieta arī Sana. 1990. gadā Jemenas Arābu Republika (Ziemeļjemena) apvienojās ar Jemenas Tautas Demokrātisko Republiku (Dienvidjemenu), dibinot mūsdienu Jemenas valsti. Sana palika par Jemenas galvaspilsētu. 2004. gada Sana uz vienu gadu kļuva par arābu kultūras galvaspilsētu. 2011. gadā Arābu pavasara laikā Sana bija Jemenas revolūcijas centrs. Sanas vecpilsēta 1986. gadā tika iekļauta UNESCO Pasaules mantojuma sarakstā. Tā atrodas Sanas centrālajā daļā, kalnu ielejā, aptuveni 2200 metrus virs jūras līmeņa. Septītajā un astotajā gadsimtā Sana kļuva par nozīmīgāko islāma izplatīšanās centru. Šis reliģiskais un politiskais mantojums izpaužas 103 mošejās, 14 turku pirtīs un vairāk nekā 6000 mājās, kas visas uzceltas pirms 11. gadsimta Sanas vecpilsētā. Sanas vecpilsētā esošās daudzstāvu torņu ēkas, kas būvētas no izdangātas zemes (pisē), papildina vietas skaistumu. 2015. gadā bruņota konflikta rezultātā bumbu sprādzienos vecpilsēta tika daļēji izpostīta. «Old City of Sana'a» (angļu). UNESCO World Heritage Centre. Skatīts: 2019. gada 14. martā. Vikikrātuvē par šo tēmu ir pieejami multivides faili. Skatīt: Sana. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)