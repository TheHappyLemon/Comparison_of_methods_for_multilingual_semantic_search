Augusts Annuss (1893. gada 27. oktobris — 1984. gada 5. janvāris) bija latviešu gleznotājs, viens no ievērojamākajiem latviešu gleznotājiem figurālistiem. Daudzās Latvijas baznīcās ir viņa gleznotas altārgleznas. Augusts Annuss dzimis Liepājā, mācījās Kijivas Ķeizariskajā mākslas skolā, Štiglica tehniskās zīmēšanas skolā (1913—1917) un Sanktpēterburgas Mākslas akadēmijā (1918). 1926. gadā beidza Latvijas Mākslas akadēmijas Figurālās glezniecības meistardarbnīcu Jāņa Tilberga vadībā. Izstādēs piedalījās no 1920. gada. Neatkarīgo mākslinieku vienības (1923—1928) un mākslinieku biedrības "Sadarbs" (1929—1938) biedrs. 1935. gadā ģimenē piedzimis dēls Jānis Annuss, bet 1937. gadā meita Anna Māra Annusa. 1944. gadā, bēgot no Sarkanās armijas, izceļoja uz Vāciju, bet 1950. gadā pārcēlās uz dzīvi ASV. 2013. gadā pārapbedīts Rīgas Meža kapu Mākslinieku kalniņā. Brālis — politiķis un finanšu ministrs (1931; 1933—1934) Jānis Annuss (1883—1964). 1931. gadā apbalvots Kultūras fonda prēmiju, 1938. gadā apbalvots ar 4. šķiras Atzinības krustu, 1940. gadā saņēma prēmiju par izciliem sasniegumiem mākslā. Olympedia profils (angliski) Annuss Augusts Vēstīt par latviešu tautas esību