Kamjaņecas tornis (baltkrievu: Камянецкая вежа, krievu: Каменецкая башня) ir 13. gadsimtā celta Volīnijas stila aizsardzības būve, kas saglabājusies Baltkrievijas dienvidrietumu pilsētā Kamjaņecā. 31 metru augsto ķieģeļu torni starp 1271. un 1288. gadu uzbūvēja Volīnijas kņaza Vladimira Vasiļkoviča meistars Aleksa. Baltkrievijas teritorijā tika uzcelti vēl vismaz pieci šāda stila torņi, tomēr saglabājies ir tikai viens. 1903. gadā tika veikta torņa rekonstrukcija un izpēte, vienlaicīgi nopostot seno valni. Kopš 1960. gada tornī atrodas Brestas apgabala muzeja filiāle. Kamjaņecas tornis Napoleona Ordas 1876. gada zīmējumā Kamjaņecas tornis 1903. gadā Kopskats mūsdienās Torņa kāpnes Vikikrātuvē par šo tēmu ir pieejami multivides faili. Skatīt: Kamjaņecas tornis. Oficiālā tīmekļa vietne