Dragoļubs Miničs (serbu: Драгољуб Минић; 1937. gada 5. maijs, Podgorica — 2005. gada 5. maijs, Novisada) bija Serbijas starptautiskais lielmeistars šahā (1991). 1962. gadā kopā ar Aleksandru Matanoviču uzvarējis Dienvidslāvijas šaha čempionātā. 1969. gadā dalījis 1.-3. vietu Pasaules šaha čempiona nosaukuma izcīņas cikla zonas turnīrā un ieguvis tiesības piedalīties starpzonu turnīrā, kurā dalījis 16.-17. vietu. Daudzu starptautisko šaha turnīru laureāts. Devis arī nozīmīgu ieguldījumu šaha atklātņu teorijā, sevišķi dažādos sicīliešu aizsardzības variantos. Par panākumiem turnīros FIDE 1964. gadā Miničam piešķīrusi starptautiskā meistara (IM), bet 1991. gadā - starptautiskā lielmeistara (GM) goda nosaukumu. Pārstāvējis Dienvidslāvijas komandu lielākajos komandu šaha turnīros: Pasaules šaha olimpiādēs piedalījies 2 reizes (1962, 1970). Komandu vērtējumā izcīnījis sudraba (1962) un bronzas (1970) medaļas; Eiropas komandu šaha čempionātos piedalījies 4 reizes (1961-1973). Komandu vērtējumā izcīnījis 3 sudraba (1961, 1965, 1973) medaļas. Individuālajā vērtējumā arī izcīnījis 3 sudraba (1961, 1965, 1970) un 2 bronzas (1965, 1977) medaļas; Pasaules studentu šaha čempionātā piedalījies 3 reizes (1962-1964). Komandu vērtējumā izcīnījis 2 sudraba (1962, 1963) medaļas, bet individuālajā vērtējumā - zelta (1962) medaļu; Balkānu valstu komandu šaha čempionātos piedalījies 3 reizes (1973, 1975-1976). Komandu vērtējumā izcīnījis 2 zelta (1975, 1976) un bronzas (1973) medaļas, bet individuālajā - sudraba (1975) un bronzas (1976) medaļas. 2005. gada 9. aprīlī atrasts miris savā Novisadas dzīvoklī, pēc tam, kad vairākas dienas nav atbildējis uz tālruņa zvaniem. Vēlāk ārsti secinājuši, ka nāve no sirdstriekas iestājusies pirms dažām dienām, iespējams, ka tieši 5. aprīlī, Miniča dzimšanas dienā. 1970 Palma de Mallorca Interzonal Tournament OlimpBase :: Men's Chess Olympiads :: Dragoljub Minić OlimpBase :: European Men's Team Chess Championship :: Dragoljub Minić OlimpBase :: World Student Team Chess Championship :: Dragoljub Minić OlimpBase :: Men's Chess Balkaniads :: Dragoljub Minić Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)