Pauela sala (angļu: Powell Island, spāņu: Isla Powell) ir sala Antarktikā, trešā lielākā Dienvidorkneju salu arhipelāga sala. Izvietojusies arhipelāga vidusdaļā, Vašingtona šaurums austrumos to atdala no Lorija salas, Ljūtveita šaurums rietumos — no Koroneišenas salas. Dienvidos no Pauela salas izvietojusies Fredriksena sala un vairākas citas nelielas saliņas. Lielāko salas daļu klāj ledāji, austrumu piekrastē līdzenuma ledājs, rietumu — līdz 620 m augsta kalniene. Salas dienviddaļa un piekrastes saliņas iekļautas speciāli aizsargātajā areālā Nr. 111, kā arī atzītas par putniem nozīmīgu vietu. Salu 1821. gada decembrī atklāja un aptuveni nokartēja kā vienu salu vaļu mednieki Džordžs Pauels un Natenjels Pālmers. 1822.—1824. gadu ekspedīcijā Džeimss Vedels salu nokartēja kā divas atsevišķas un nosauca dienviddaļu par Čērčlija salu (Cruchleys Island) un ziemeļdaļu par Dibdinsa salu (Dibdins Island). 1837.—1840. gados salu kartēja Francijas Antarktiskā ekspedīcija Žila Dimona d'Irvila vadībā atkal kā divas salas ar kopēju nosaukumu Pauela salas. «UNEP Islands». Arhivēts no oriģināla, laiks: 2013. gada 1. maijā. Skatīts: 2013. gada 24. novembrī. «Management Plan for Antarctic Specially Protected Area No. 111 SOUTHERN POWELL ISLAND AND ADJACENT ISLANDS, SOUTH ORKNEY ISLANDS». Arhivēts no oriģināla, laiks: 2015. gada 23. septembrī. Skatīts: 2013. gada 24. novembrī. «Important Bird Areas in Antarctica». Arhivēts no oriģināla, laiks: 2012. gada 12. augustā. Skatīts: 2013. gada 24. novembrī. SCAR Composite Gazetteer