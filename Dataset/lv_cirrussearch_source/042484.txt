Ireks Zinnurovs (krievu: Ире́к Хайда́рович Зинну́ров; dzimis 1969. gada 11. janvārī) ir bijušais Krievijas ūdenspolo spēlētājs, Krievijas Nopelniem bagātais sporta meistars. Kazaņas Specializētās olimpisko rezervju bērnu un jaunatnes skolas audzēknis. Pirmais treneris V. Gorjunovs. 1994. gadā beidzis Simferopoles Valsts universitāti. 1994. gada sāka spēlēt Volgogradas klubā "Lukoil-Spartaks", kura sastāvā kļuva par četrkārtēju Krievijas čempionu (1997, 1999, 2003, 2004) un seškārtēju Krievijas kausa ieguvēju (1998, 2000, 2001, 2002, 2003, 2004). No 1995. gada Zinnurovs spēlēja Krievijas izlasē. Viņš ir sudraba medaļas ieguvējs 2000. gada (Sidneja) un bronzas medaļas ieguvējs 2004. gada vasaras olimpiskās spēlēs (Atēnas), 1998. gada Labas gribas spēļu uzvarētājs (Ņujorka), 2001. gada pasaules čempionāta (Fukuoka) bronzas medaļas ieguvējs, 2002. gada Pasaules līgas (Grieķija) uzvarētājs, 2002. gada Pasaules kausa ieguvējs (Belgrada), 1997. gada Eiropas čempionāta (Sevilja) bronzas medaļas ieguvējs. 2004. gadā kļuva par Kazaņas komandas "Sintez" kapteini, kuras sastāvā ieguva kausu "Len Trophy" (2006—2007), uzvarēja Krievijas čempionātā (2007) un Krievijas kausu izcīņā (2005). 2009. gadā paziņoja par sporta karjeras beigšanu. No 2009, līdz 201. gadam bija baseina "Orgsintez" direktors, no 2010. gada kluba "Sintez" (Kazaņa) viceprezidents, no 2011. gada janvāra — kluba "Sintez" galvenais treneris. 2016. gadā ievēlēts par Krievijas Valsts domes 7. sasaukuma deputātu no partijas "Vienotā Kreivija". Draudzības ordenis (Krievija) Ordeņa "Par nopelniem tēvijas labā" II pakāpes medaļa (Krievija) Medaļa "Kazaņas 1000 gadu piemiņai". «Зиннуров Ирек Хайдарович» (krievu). gosduma.net. Arhivēts no oriģināla, laiks: 2018-05-06. Skatīts: 2018-04-20. «Зиннуров Ирек Хайдарович» (krievu). ruspekh.ru. Arhivēts no oriģināla, laiks: 2018-01-21. Skatīts: 2018-04-20. Olympedia profils (angliski) Zinnurovs mājas lapā Спортивная Россия (krieviski) Zinnurova īsa biogrāfija mājas lapā waterpolo.ru Arhivēts 2009. gada 1. aprīlī, Wayback Machine vietnē. (krieviski)