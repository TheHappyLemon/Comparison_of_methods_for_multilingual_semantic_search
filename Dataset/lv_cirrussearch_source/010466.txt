Augusts Heinrihs Hofmanis fon Fallerslēbens (vācu: August Heinrich Hoffmann von Fallersleben, dzimis 1798. gada 2. aprīlī, miris 1874. gada 19. janvārī) bija vācu dzejnieks, Vācijas himnas vārdu autors. Pazīstamas ir arī Hofmaņa fon Fallerslēbena bērniem domātās dzejas. Dzimis Fallerslēbenē (tagad Volfsburgas daļa), pilsētas mēra ģimenē. Studēja Bonnā un Getingenē. 1823. gadā kļuva par uzraugu Breslavas universitātes bibliotēkā. Kopš 1830. gada - vācu literatūras pasniedzējs Breslavas universitātē. 1842. gadā atbrīvots no amata par dzejoļu krājumu Unpolitische Lieder ("Nepolitiskās dziesmas"), kurā kritizētas Prūsijas varas iestādes. Ceļoja pa Vāciju, Šveici, Itāliju. 1841. gadā, atpūšoties Helgolandē (tolaik Lielbritānijas īpašumā), radīja "Vācu dziesmu" (Das Lied der Deutschen), kuras trešais pants ir pašreizējās Vācijas himnas teksts. Apmetās Mēklenburgā. Pēc 1848. gada revolūcijām atgriezās Prūsijā. 1849. gadā apprecējās. Vēlāk dzīvoja Bingenā pie Reinas, Neivīdā, vēlāk Veimārā, kur rediģēja Weimarische Jahrbuch (1854 – 1857). 1860. gadā kļuva par bibliotekāru Korvejas abatijā, kur nodzīvoja līdz savai nāvei 1874. gadā. Dzeja: Alemannische Lieder ("Alemaņu dziesmas", 1826) Gedichte ("Dzejoļi", 1827) Soldatenlieder ("Karavīra dziesmas", 1851) Soldatenleben ("Karavīra dzīve", 1852) Rheinleben ("Reinas dzīve", 1865) Fünfzig Kinderlieder ("50 bērnu dziesmas") Fünfzig neue Kinderlieder ("50 jaunas bērnu dziesam") Alte und neue Kinderlieder ("Jaunas un vecas bērnu dziesmas") Izdevis arī filoloģiskus pētījumus un memuārus. Vikikrātuvē par šo tēmu ir pieejami multivides faili. Skatīt: Augusts Heinrihs Hofmanis fon Fallerslēbens. Encyclopædia Britannica raksts (angliski) Brockhaus Enzyklopädie raksts (vāciski) Hofmanis fon Fallerslēbens zeno.org (vāciski) Hofmaņa fon Fallerslēbena biedrība (vāciski)