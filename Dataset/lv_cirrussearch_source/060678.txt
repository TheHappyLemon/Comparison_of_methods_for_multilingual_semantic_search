Sofija Krēla (vācu: Sofie Krehl; dzimusi 1995. gada 22. septembrī Kemptenē) ir Vācijas distanču slēpotāja, 2022. gada ziemas olimpisko spēļu sudraba medaļas ieguvēja stafetē. 2015. gada Pasaules čempionātā junioriem izcīnīja bronzas medaļu stafetē. Pasaules kausa sacensībās debitēja 2016. gada 24. janvārī Nove Mesto Morāvijā, piedaloties stafetē Vācijas komandas sastāvā un ieņemot 7. vietu. Pasaules čempionātā pirmo reizi piedalījās 2017. gadā Lahti. 15 km skiatlonā ieņēma 16. vietu, bet sprintā bija 17. vietā. Piedalījusies arī 2019. gada un 2021. gada Pasaules čempionātā. 2021. gadā Oberstdorfā komandu sprintā, startējot kopā ar Viktoriju Karlu, iekļuva finālā un ieņēma 9. vietu. Savās pirmajās ziemas olimpiskajās spēlēs 2022. gadā Pekinā izcīnīja sudraba medaļu sieviešu stafetē. Labāko individuālo rezultātu sasniedza sprintā, ieņemot 11. vietu, bet skiatlonā finišēja 17. vietā. Vikikrātuvē par šo tēmu ir pieejami multivides faili. Skatīt: Sofija Krēla. Olympedia profils (angliski) FIS profils (distanču slēpošana) (angliski)