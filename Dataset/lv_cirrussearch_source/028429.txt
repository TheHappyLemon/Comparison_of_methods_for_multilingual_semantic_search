Deivida, arī 511 Deivida ir asteroīds ar diametru apmēram 326 km. Objekts atrodas asteroīdu joslā, pieder C tipa asteroīdiem. Asteroīdu atklāja 1903. gada 30. maijā amerikāņu astronoms Raimonds Dagans (Raymond Dugan) Heidelbergas observatorijā. Objektam tika piešķirts vārds Deivida, godinot Amhērstas koledžas profesoru, astronomu Deividu Todu (David Todd). Tobrīd bija spēkā tradīcija, asteroīdiem piešķirt sieviešu vārdus, tāpēc vārds Deivids tika pārveidots par Deivida. Deividai ir neregulāra forma, virsma tumša ar ļoti zemu albedo. Virsmu klāj oglekļa hondrītu meteorītiem līdzīgi materiāli. Asteroīds ir liels, tā masa atbilst apmēram 1,5 % no kopējās asteroīdu joslas masas, to ierindojot starp 10 smagākajiem asteroīdu joslas objektiem. No 2002. gada līdz 2007. gadam Deividu pētīja ar Keka 2. teleskopu, kuram ir adaptīvā optika. Iegūtajos attēlos bija redzams, ka asteroīdam ir vismaz 2 asi izvirzījumi un viens ap 150 km diametra krāteris, līdzīgs kā 253 Matildei. (511) Davida = A903LU 511 Davida (511) Davida Dictionary of Minor Planet Names, by Lutz Schmadel