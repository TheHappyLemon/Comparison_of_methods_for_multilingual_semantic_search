Alīreza Fīrūzdža (persiešu: علي رضا فیروزجا; dzimis 2003. gada 18. jūnijā Bābolā) ir Irānas un Francijas (kopš 2021. gada jūlija) starptautiskais lielmeistars šahā (2018). Irānas šaha brīnumbērns. Divas reizes uzvarējis Irānas šaha čempionātos (2016, 2019). Irānas šaha izlases sastāvā piedalījies divās Pasaules šaha olimpiādēs (2016, 2018), Pasaules komandu šaha čempionātā (2019), Āzijas valstu komandu šaha čempionātā (2016, 2018, 2018. gadā kļuvis par šī turnīra uzvarētāju komandu vērtējumā), Āzijas valstu komandu ātrā šaha un šaha ātrspēles čempionātā (2018, kļuvis par abo šo turnīru uzvarētāju komandu vērtējumā). 2019. gadā izcīnījis sudraba medaļu Pasaules ātrā šaha čempionātā. 2020. gada februārī uzvarējis Prāgas starptautiskajā šaha turnīrā Prague International Chess Festival — Masters. Par panākumiem turnīros FIDE 2016. gadā viņam piešķīrusi starptautiskā meistara (IM), bet 2018. gadā — starptautiskā lielmeistara (GM) nosaukumu. Kļuvis par lielmeistaru četrpadsmit gadu vecumā, kas bijis viens no labākajiem sasniegumiem šaha vēsturē. 2019. gada decembrī atteicies pārstāvēt šaha turnīros Irānu, jo valsts ideoloģija aizliegusi viņam spēlēt ar Izraēlas šahistiem. Līdz 2021. gada jūlijam turnīros spēlējis zem FIDE karoga, bet 2021. gada jūlijā kļuvis par Francijas pilsoni. 2021. gada novembrī Rīgā uzvarējis 2021. gada "FIDE Chess.com Grand Swiss" turnīrā un iekļuvis 2022. gada FIDE Pretendentu turnīrā. 2021. gada decembrī Varšavā bijis trešais Pasaules šaha ātrspēles čempionātā. 2022. gada jūlijā Madridē ierindojies 6. vietā Pasaules šaha čempionāta pretendentu turnīrā. 2023. gada maijā Bukarestē dalījis 2.-5. vietu starptautiskajā lielmeistaru šaha turnīrā GCT Superbet Chess Classic. 2023. gada novembrī Daglasā ierindojies 39. vietā "FIDE Grand Swiss" turnīrā. Alireza Firouzja is now the French no. 1 Asian Nations Cup 2018 — Open Standard OlimpBase :: All-Time Player History :: Firouzja, Alireza 2021 FIDE Chess.com Grand Swiss World Blitz Chess Championship 2021 — Open Candidates Tournament 2022 2023 GCT Superbet Chess Classic 2023 FIDE Grand Swiss Vikikrātuvē par šo tēmu ir pieejami multivides faili. Skatīt: Alīreza Fīrūzdža. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)