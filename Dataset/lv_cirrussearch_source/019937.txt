Kristofers Klauss "Kriss" Andersens (angļu: Christopher Claus "Chris" Andersen; dzimis 1978. gada 7. jūlijā) ir amerikāņu basketbolists, spēlē spēka uzbrucēja un centra pozīcijā. Pašlaik (2014) pārstāv NBA klubu Maiami "Heat". Profesionāļa karjeru sācis Ķīnā Jiangsu Nangang kluba sastāvā. Pēc tam spēlējis Starptautiskajā basketbola līgā un Starptautiskajā basketbola asociācijā. 2001. gada NBA D-līgas draftā kļuva par pirmo ar pirmo numuru izraudzīto spēlētāju. 2001. gadā debitējis arī NBA Denveras "Nuggets" sastāvā, kur spēlēja līdz 2004. gadam, kad pārgāja uz Ņūorleānas "Hornets" (uz laiku klubs pārcēlās uz Oklahomasitiju, tādēļ klubs tika pārsaukts par Oklahomasitijas "Hornets"). 2006. gadā ticis uz 2 gadiem diskvalificēts no NBA par dopinga lietošanu, viņš kļuva par pirmo par šādu pārkāpumu diskvalificēto spēlētāju NBA kopš 1999. gada. 2008. gadā Andersens atgriezās NBA, kur turpināja spēlēt "Hornets". Nākamo sezonu uzsāka "Nuggets" sastāvā, kur aizvadīja četras sezonas. Pēc tam parakstīja līgumu ar Maiami "Heat", kā sastāvā ir izcīnījis 2012.—2013. gada sezonas NBA čempiontitulu. «Hornets' Andersen kicked out of NBA for drug use». ESPN. Skatīts: 2013. gada 21. jūnijā. NBA profils (angliski) Basketball Reference profils (angliski) Cilvēku portāls Basketbola portāls