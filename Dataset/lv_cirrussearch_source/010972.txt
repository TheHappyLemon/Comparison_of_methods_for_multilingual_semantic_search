Šēnheidas muižas (vācu: Schönheyden), arī Šengeidas muižas, kungu māja atrodas Augšdaugavas novada Skrudalienas pagasta Šengeidā. No 1749. gada līdz 1920. gada agrārajai reformai muiža piederēja Engelhartu dzimtai. Šēnheidas muižas kungu māja celta 1870. gadā neogotikas stilā pēc Eižena fon Engelharta pasūtījuma. Pēc agrārās reformas muižas zemi sadalīja, līdz 1939. gada vācbaltiešu aizceļošanai Engelharti palika dzīvot muižas kungu mājā. Pēc Otrā pasaules kara bijušo muižas ēku izmantoja labības glabāšanai, bet vēlāk tajā apmetās padomju saimniecības "Silene" valde. Mūsdienās ēkā dzīvo astoņas ģimenes. Engelhartu dzimtas kapsētu atjaunojis un sakopis Sigvards fon Engelhards, kurš dzīvo Vācijā. Kapu kopiņas apjož skaists metāla žogs, bet kapsētas centrā uzstādīts četrus metrus augsts ozola krusts ar uzrakstu "Stipri savā ticībā" un iestādīta liepu aleja. «Anatolijs Krilovs. Ja Šengeidas barons būtu dzīvs. (Arī Šēnheidas). Latgales Laiks, 2005. gada 1. marts». Arhivēts no oriģināla, laiks: 2013. gada 19. Decembris. Skatīts: 2012. gada 28. Augustsss. «Dabas lieguma “Ilgas” dabas aizsardzības plāns (2008.-2023. gadam)». Arhivēts no oriģināla, laiks: 2016. gada 5. martā. Skatīts: 2011. gada 17. novembrī. Koordinātas: 55°45′16″N 26°44′36″E﻿ / ﻿55.75444°N 26.74333°E﻿ / 55.75444; 26.74333