Šis raksts ir par pilsētu Venecuālā. Par pilsētu Spānijā skatīt rakstu Barselona. Barselona (spāņu: Barcelona), oficiāli Nueva Barselona del Serosanto (Nueva Barcelona del Cerro Santo), ir pilsēta un osta Venecuēlas ziemeļos, Ansoategi štata centrs. Izvietojusies Karību jūras dienvidaustrumos Kariako līča piekrastē Neveri upes krastā. Kopā ar Puertolakrusu, Lečeriju un Gantu veido Lielo Barselonu ar vairāk kā 800 tūkstošiem iedzīvotāju. Pilsētu 1634. gadā dibināja spāņu konkostadors Huans Orpi, bet tā ātri iznīka. 1671. gadā pāris kilometrus tālāk to no jauna dibināja gubernators Sančo Fernandess de Angulo. Kādu laiku tā bija Jaunās Andalūzijas pārvaldes centrs, vēlāk, līdz 1864. gadam, — Barselonas provinces centrs. Mūsdienās ievērojams rūpniecības un tūrisma centrs, vairākas universitātes. Vikikrātuvē par šo tēmu ir pieejami multivides faili. Skatīt: Barselona. Encyclopædia Britannica raksts (angliski) Krievijas Lielās enciklopēdijas raksts (krieviski)