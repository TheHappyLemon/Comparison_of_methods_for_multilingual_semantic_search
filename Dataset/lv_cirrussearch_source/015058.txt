Sansevastjanas klasika (basku: Donostia-Donostia Klasikoa; spāņu: Clásica San Sebastián-San Sebastián ir šosejas riteņbraukšanas sacensības, kuras katru gadu kopš 1981. gada notiek Sansevastjanas apkaimē Spānijā. Tās tradicionāli tiek uzskatītas par kalnu braucēju sacensībām un tajās vairākkārt ir uzvarējuši Lielo tūru kopvērtējuma favorīti. Sansevastjanas klasika ir atpazīstama ar saviem jūras krasta skatiem un vējaino, nelīdzeno sacensību maršrutu, kurš dod priekšrocības agresīva braukšanas stila piekritējiem. Šībrīža sacensību trases garums ir aptuveni 227 kilometri un iekļauj smago Alto de Jaizkibel kāpumu pie 200 kilometru atzīmes. Tas parasti ir sacensību izšķirošais punkts. Līdz 2004. gadam tās bija septītās sacensības UCI Pasaules kausā, bet tagad ir daļa no UCI Pasaules tūres kalendāra. Oficiālā tīmekļa vietne (spāņu)