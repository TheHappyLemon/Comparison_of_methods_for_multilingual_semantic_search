Mārtiņš Ķibilds (dzimis 1973. gada 23. jūlijā, miris 2019. gada 26. oktobrī) bija latviešu žurnālists, televīzijas raidījumu vadītājs un veidotājs. Mārtiņš Ķibilds dzimis 1973. gadā, Saldū. Lielu daļu bērnības dzīvojis Rīgā, Pulkveža Brieža ielā. Bērnībā ir vēlējies kļūt par arhitektu. Ķibilds mācījās Rīgas 1. ģimnāzijā un skolas laikā apsvēra mācīties jurisprudenci vai žurnālistiku. Galu galā izlēmis studēt jurisprudenci, apgalvojot: "Ja gribēšu būt jurists, tad ar žurnālista izglītību es nevarēšu būt jurists. Bet, ja es ar jurista izglītību gribēšu būt žurnālists, tad es to varēšu darīt." Tomēr juristu izglītību neieguva, jo neiesniedza bakalaura darbu. Ķibilds ir bijis precējies trīs reizes. No pirmās laulības ir divi dēli. Otrajā laulībā bērni nebija, trešajā laulībā — dēls un meita. Ķibilds uzsāka darbību žurnālistikā 19 gadu vecumā, kad laikrakstā "Diena" sāka strādāt par žurnālistu. Laika gaitā kļuva par vienu no "Dienas" vadošajiem žurnālistiem, kā arī politisko padomnieku un laikraksta mārketinga vadītāju. Ķibilds ieguva plašāku popularitāti, ka kļuva par LNT analītiskā raidījuma "Nedēļa" vadītāju. No 2002. līdz 2007. gadam vadīja spēles "Gribi būt miljonārs?" versiju latviešu valodā kanālā TV3. No 2000. līdz 2013. gadam bija arī reklāmas aģentūras "TBWA/Latvija" radošais direktors. No 2013. gada līdz 2015. gadam strādājis par Latvijas Arhitektu savienības valdes priekšsēdētāju, bet no 2015. līdz 2017. gadam strādājis Latvijas Televīzijā, kurā vadījis Apvienoto bērnu, dokumentālo un izklaides raidījumu redakciju. Veidojis un vadījis arhitektūrai veltīto raidījumu "Adreses" un vēstures tēmām veltīto raidījumu "Atslēgas". Vadījis Latvijas Televīzijas raidījumu "Kultūrdeva". Ķibilds 2019. gada oktobrī ar sievu devās ceļojumā uz Nīderlandi, kur studēja viņa dēls. Ceļojuma laikā, 26. oktobrī, viņš nomira pēkšņā nāvē Amsterdamā, viesnīcas numurā, akūtas koronārās sirds slimības dēļ. 2019. gada 8. novembrī viņam tika veltīts piemiņas dievkalpojums Torņkalna baznīcā, uz kuru ieradās vairāki simti ļaužu. Apbedīts Zalves pagasta Damasānu kapos. «Par darbu, sajūtām un dzīves atslēgām. Pēdējās sarunas ar Mārtiņu Ķibildu». Apollo.lv (latviešu). 2019-10-29. Skatīts: 2019-12-21. pieturpunkti.com. «Mārtiņš Ķibilds | raidījumu vadītājs un producents». PIETURPUNKTI (latviešu), 09.08.2019.. Skatīts: 2019-12-21. Ķibilds apprecējis Apollo «45 gadu vecumā pēkšņi miris Mārtiņš Ķibilds». jauns.lv. 2019. gada 27. oktobrī. Skatīts: 2019. gada 27. oktobrī. «Pēkšņā nāvē miris TV raidījumu veidotājs un vadītājs Mārtiņš Ķibilds». delfi.lv. 2019. gada 27. oktobrī. Skatīts: 2019. gada 27. oktobrī. «Pēkšņi miris televīzijas raidījumu veidotājs un vadītājs Mārtiņš Ķibilds». lsm.lv. 2019. gada 27. oktobrī. Arhivēts no oriģināla, laiks: 2019. gada 10. decembrī. Skatīts: 2019. gada 27. oktobrī. «Mārtiņa Ķibilda dēls Brunis: Ceru, ka kādu dienu spēšu sasniegt tikpat daudz, cik izdarīja viņš». www.santa.lv. Skatīts: 2019-12-21. «Paziņots oficiālais Mārtiņa Ķibilda nāves iemesls». TVNET (latviešu). 2019-11-05. Skatīts: 2019-11-08. «FOTO: ļaužu simti atvadās no Mārtiņa Ķibilda». Jauns.lv (latviešu). 08.11.2019. Skatīts: 2019-12-21.