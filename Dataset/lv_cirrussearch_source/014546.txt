Vesterosa (zviedru: Västerås) ir pilsēta Zviedrijas centrālajā daļā, Vestmanlandes lēnes centrs. Atrodas 100 kilometru attālumā uz ziemeļiem no Stokholmas, Mēlarena ezera krastā. Viena no senākajām Zviedrijas pilsētām, mūsdienās rūpniecības centrs. Pilsētā katru gadu notiek ASV auto salidojums Power Big Meet, 2004. gadā auto salidojumā piedalījās vairāk kā 11 000 automašīnu. Vesterosā ilgu laiku ir dzīvojusi 2012. gada Eirovīzijas dziesmu konkursa pirmās vietas ieguvēja Lorīna, kura pārstāvēja Zviedriju ar dziesmu Euphoria. Konkursā viņa ieguva uzvaru ar 372 punktiem. Vesterosa ir viena no vecākajām pilsētām Zviedrijā un Ziemeļeiropā. Pilsēta bija apdzīvota jau pirms vairāk nekā 1000 gadiem, kad tās vietā atradās vikingu apmetne. 11. gadsimta sākumā Vesterosa bija otra lielākā Zviedrijas pilsēta un 12. gadsimtā kļuva par bīskapijas centru. 1632. gadā Vesterosā tika atvērta ģimnāzija, kura ir vecākā ģimnāzija Zviedrijā. 18. gadsimtā un 19. gadsimtā Vesterosa bija slavena ar gurķu audzēšanu, tāpēc tā ieguva iesauku "Gurķu pilsēta" (Gurkstaden), šādi Vesterosu dažkārt sauc arī mūsdienās. Vesterosā dzimuši vai dzīvojuši tādi cilvēki kā: Ulfs Andersons (Ulf Andersson, 1951), šahists Niklass Lidstrems (Nicklas Lidström, 1970), hokejists Lorīna (1983), dziedātāja Vikikrātuvē par šo tēmu ir pieejami multivides faili. Skatīt: Vesterosa. Encyclopædia Britannica raksts (angliski) Krievijas Lielās enciklopēdijas raksts (krieviski) Q112914414.