Bangveulu (Bangweulu) ir liels ezers Zambijas ziemeļaustrumu daļā. Sekls. Daļa no Kongo baseina. Ap ezeru plešas Bangveulu purvs. Īsa atteka savieno ar netālo Luapulas upi. Ezerā ļoti daudz krokodilu, daudz zivju. Mitrajā periodā no novembra līdz martam ezers appludina apkārtējos purvājus; vietām krasta līnija pārvietojas pat par 45 kilometriem. Ezera platība svārstās no 1510 līdz 10 000 km² platībai. Dienvidos smilšu strēle atdala Kampolombo ezeru. Kopējā ezera salu platība ir 218 km². 1873. gadā ezera dienvidu piekrastē virsaiša Čitambo ciematā no slimībām mira izcilais ceļotājs Dāvids Livingstons, kurš bija pirmais eiropietis, kas atklāja šo ezeru 1868. gadā. «Bangveuls». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 94. lpp. Vikikrātuvē par šo tēmu ir pieejami multivides faili. Skatīt: Bangveulu. Encyclopædia Britannica raksts (angliski) Krievijas Lielās enciklopēdijas raksts (krieviski)