Ešlija Elizabete Vāgnere (angļu: Ashley Elisabeth Wagner ; dzimusi 1991. gada 16. maijā) ir Vācijā dzimusi amerikāņu daiļslidotāja. Viņa ir 2016. gada Pasaules sudraba medaļniece, 2012. gada Četru kontinentu čempione, trīskārtēja Grand Prix fināla medaļniece, uzvarējusi piecās Grand Prix sacensībās (2012. un 2016. gada Skate America; 2012. un 2013. gada Ērika Bomparda trofejā; 2015. gada Skate Canada). Viņa ir trīskārtēja ASV nacionālā čempione (2012., 2013., un 2015. gadā). Vāgnere pārstāvēja ASV komandu 2014. gada ziemas olimpiskās spēlēs un izcīnīja bronzas medaļu komandu sacensībās. Ešlija Vāgnere ir pirmais bērns un vienīgā meita ASV Armijas (atvaļinātam) pulkvežleitnantam Ērikam Vāgneram un Melisai Džeimsai, kas savā laikā strādāja par skolotāju. Vāgnere piedzima ASV Armijas bāzē Heidelbergā, Vācijā, kur viņas tēvs tolaik bija dienestā. Viņas jaunākais brālis, Ostins, studē Prata Institūtā, Ņujorkā; viņš arī ir daiļslidotājs un ir piedalījies valsts līmeņa sacensībās. Tā kā Ešlijas tēvs bija kara dienestā, viņas bērnības laikā ģimenei nācās deviņas reizes mainīt dzīves vietu; viņi apmetās Ziemeļvirdžīnijā, kad viņai bija desmit gadu. Neskaitot Vāciju, viņa ir dzīvojusi arī Kalifornijā, Aļaskā, Kanzasā, Vašingtonas štatā un Virdžīnijā. Vāgnere patlaban dzīvo Dienvidkalifornijā, bet par savām mājām tomēr uzskata Sībeku, Vašingtonā. Pirms mācību uzsākšanas Vitmana vidusskolā Ešlija septiņus mēnešus bija mājmācībā pie savas mātes, bet viņa tomēr izlēma atgriezties valsts skolā, jo bija pēc tās noilgojusies. Līdz 2007./2008. mācību gadam viņa studēja Rietumpotomakas augstskolā. Pēc studijām Ziemeļvirdžīnijas Kopienas Koledžā, izmantojot tās Tālmācības Institūtu Arhivēts 2018. gada 6. aprīlī, Wayback Machine vietnē., viņa iestājās Sadlebekas Koledžā, Kalifornijā. Viņa studē sporta žurnālistiku. Neskaitot viņas dzimto angļu valodu, viņa prot arī vācu valodu. Ešlija Vāgnere sāka slidot piecu gadu vecumā, kad viņas ģimene vēl dzīvoja Aļaskā. Viņa stāsta, ka māte esot likusi viņai izvēlēties starp baletu un daiļslidošanu, bet tā kā Ešlija "nesapņoja par karjeru rozā kurpītēs", tad nācās vien palikt pie daiļslidošanas. Pēc viņas mātes stāstītā, Ešlija ļoti ātri attaisnoja uz viņu liktās cerības un izcīnīja zelta medaļu jau savās pirmajās sacensībās. 1998. gadā Vāgnere noskatījās televīzijā, kā Tara Lipinska izcīna zelta medaļu 1998. gada ziemas olimpiskajās spēlēs Nagano, Japānā. No tā brīža viņa izlēma, ka arī viņai ir jāpiedalās olimpiskajās spēlēs. Vēlāk Vāgnere trenējās Kanzassitijā un Takoma, Vašingtonā līdz brīdim, kad viņas ģimene pārcēlās uz Portlendu, Oregonā, kur viņa trenējās pie Tonijas Hārdingas bijušā trenera Dodija Tīčmana. 2002. gada janvārī Vāgnere sāka trenēties pie Šērlijas Hjūzas, Aleksandrijā, Virdžīnijā. Horeogrāfiju viņas sacensību programmām veidoja Džila Šipstade-Tomasa. 2002.—2003. gada sezonā Vāgnere kvalificējās ASV junioru daiļslidošanas čempionātam. Vāgnere ieguva 17. vietu pusaudžu daiļslidotāju konkurencē. Nākamajā sezonā viņai izdevās pakāpties līdz iesācēju līmenim. Viņa izcīnīja sudraba medaļu savās reģionālajās sacensībās, kas bija pirmais solis, lai kvalificētos nacionālajam čempionātam, taču ieguva tikai 10. vietu savās lokālajās sacensībās un nekvalificējās 2004. gada nacionālajam čempionātam. Vāgnerei izdevās kvalificēties savam pirmajam ASV čempionātam 2004.—2005. gada sezonā pēc tam, kad viņa bija izcīnījusi pirmās vietas gan Klusā okeāna ziemeļrietumu, gan Klusā okeāna piekrastes sacensībās. Sacenšoties iesācēju līmenī, viņa ieguva septīto vietu nacionālajā čempionātā. 2005.—2006. gada sezonā Vāgnerei izdevās pakāpties līdz junioru līmenim. Viņai vēlreiz izdevās uzvarēt gan Klusā okeāna ziemeļrietumu, gan Klusā okeāna piekrastes sacensībās, kas ļāva viņai kvalificēties nacionālajam čempionātam. 2006. gada ASV nacionālajā čempionātā, kas notika Sentluisā, Misūri, Vāgnere ieguva ceturto vietu junioru konkurencē, nopelnot alvas medaļu. Pēc sacensībām Vāgnere tika izvirzīta dalībai ASV komandas sastāvā Triglava trofejā, Slovēnijā, kas bija viņas pirmās lielās starptautiskās sacensības un arī starptautiskā debija junioru līmenī. Savā izvēles programmā viņai izdevās veikt sešus trīskāršos lēcienus, tostarp 3T-3T lēcienu kombināciju, kas ļāva viņai pakāpties no trešās vietas īsajā programmā uz pirmo kopvērtējumā. 2015.—2016. gada sezonā Vāgnere piedalījās divās Grand Prix sacensībās — 2015. gada Skate Canada International un 2015. gada NHK trofejā. Viņa ļoti veiksmīgi iesāka savu sezonu, izcīnot zelta medaļu Skate Canada sacensībās. Turpinājums gan neizdevās tik labs — tikai 4. vieta NHK trofejā. Šie rezultāti viņai ļāva kvalificēties 2015.—2016. gada Grand Prix finālam, kur viņa ierindojās sestajā vietā īsajā programmā, trešajā — izvēles programmā un, paliekot tieši aiz goda pjedestāla, — kopvērtējumā. 2016. gada ASV čempionātā Vāgnerei izdevās izcīnīt bronzas medaļu, paliekot aiz Greisijas Goldas un Polīnas Edmundsas. Vāgnere piedalījās 2016. gada Pasaules čempionātā, Bostonā. Neskatoties uz personīgo rekordu — 73,16 punktiem, viņa ierindojās tikai ceturtajā vietā īsajā programmā. Taču, izvēles programmā, iznākot uz ledus kā pēdējai, viņai izdevās izcīnīt otro vietu, sasniedzot vēl vienu personīgo rekordu — 142,23 punktus, kas ir augstākais rezultāts izvēles programmā, kādu jel kad ir saniegusi amerikāniete. Augstie vērtējumi ļāva viņai iegūt sudraba medaļu, kļūstot par pirmo amerikānieti, kas desmit gadu laikā ir ieguvusi medaļu pasaules čempionātos. Vāgnere noslēdza savu sezonu, pārstāvot Ziemeļamerikas komandu 2016. gada Komandu kausa atklāšanas sacensībās. Viņas sniegums ievērojami palīdzēja komandai izcīnīt zelta medaļu. 2016. gada augustā Vāgnere pavadīja trīs dienas strādājot kopā ar Šerilu Brašu pie viņas piruetēm, sakot: "Viņa vienkārši visu līdz šim iemācīto izmeta laukā un lika man atgriezties pie pamatiem. [...] Es šosezon plānoju vēlāk pie tā atgriezties un ņemt to par pamatu." Vāgnere iesāka savu Grand Prix sezonu ar 2016. gada Skate America, kur viņa kļuva par pirmo amerikānieti, pēc Mišelas Kvanas, kas ir uzvarējusi Skate America sacensībās. 2016. gada Ķīnas kausā Vāgneres vājais sniegums izvēles programmā rezultējās viņas sliktākajā Grand Prix noslēgumā visā viņas karjerā, viņai paliekot tieši aiz top piecinieka, ierindojoties 5. vietā īsajā programmā, 7. — izvēles programmā un 6. — kopvērtējumā. Kaut arī tādēļ viņa nekvalificējās 2016.—2017. gada Grand Prix finālam, Vāgnere ātri tika pie savas pirmās sudraba medaļas ASV čempionātā, piekāpjoties tikai Kārenai Čenai. Viņa ierindojās trešajā vietā īsajā programmā un 2. vietā izvēles programmā, kas viņai deva arī 2. vietu kopvērtējumā. 2017. gada Pasaules čempionātā, Helsinkos, Vāgnere ieguva 69,04 punktus īsajā programmā, ierindojoties septītajā vietā. Samērā neizteiksmīgajā izvēles programmā viņa ieguva 124,50 punktus, kas viņai deva desmito vietu izvēles programmā un septīto — kopvērtējumā, ar 193,54 punktiem kopsummā. Vāgneres iegūtā septītā vieta kopā ar Kārenas Čenas iegūto ceturto vietu ļāva ASV komandai deleģēt trīs daiļslidotājas dalībai 2018. gada olimpiskajās spēlēs un 2018. gada Pasaules čempionātā daiļslidošanā. Vāgnere noslēdza savu sezonu 2017. gada Pasaules komandu trofejā, kur viņas sniegums ievērojami palīdzēja ASV komandai izcīnīt bronzas medaļu. Vāgnere samērā agri atklāja savu izvēli attiecībā uz mūziku 2017.–2018. gada olimpiskajai sezonai, izvēloties La La Land savai izvēles programmai. Tomēr vasarā pirms sacensībām viņa atgriezās pie savas iemīļotās "Mulenrūža" programmas. Savu Grand Prix sezonu Vāgnere iesāka ar 2017. gada Skate Canada International, kur viņa ieguva 3. vietu kopvērtējumā, neskatoties uz 7. vietu īsajā programmā un 4. vietu izvēles programmā. Potītes iekaisuma dēļ 2017. gada novembra beigās Vāgnerei nācās izstāties no sava otrā Grand Prix posma – 2017. gada Skate America. Nedēļu vēlāk viņa paziņoja, ka tomēr atgriezīsies pie sākotnējās La La Land mūzikas savai izvēles programmai. Pēc 4. vietas izcīnīšanas ASV nacionālajā čempionātā Vāgnere tika nominēta kā pirmā rezerviste dalībai 2018. gada ziemas olimpisko spēļu daiļslidošanas komandu sacensībās un 2018. gada Pasaules čempionāta daiļslidošanā komandu sacensībās. Viņa tika izvirzīta arī 2018. gada Četru kontinentu čempionātam, bet izvēlējas nestartēt, atdodot savu vietu rezervistei Andželai Vangai. Pēc Kārenas Čenas izstāšanās Vāgnere tika uzaicināta piedalīties 2018. gada Pasaules čempionātā, taču atteicās. Kā viņas aizstājēja tika izvēlēta Marija Bella. Atšķirībā no vairuma daiļslidotāju, Vāgnere veic piruetes un lēcienus pulksteņrādītāja griešanās virzienā. Viņa ir izpildījusi vairākas dubultās trīskāršo lēcienu kombinācijas starptautiskajās sacensībās, tostarp 3F-3T, 3Lz-3T un 3Lo-1Lo-3S. Viņa izpildīja 3Lz-3Lo kombināciju 2008. gada ASV nacionālajā čempionātā. Vieni no viņas raksturīgākajiem daiļslidošanas elementiem ir "Šarlotes spirāle" un "kamieļa piruete" ar saliektu kāju un abām rokām izstieptām aiz galvas. Viņai pašai gan piruetes ne pārāk patīk. GP: Grand Prix; JGP: Junioru Grand Prix Elvin Walker. «Wagner Takes New Approach to Stay at the Top». Golden Skate, 2008. gada 20. septembris. Skaters answer trivia questions about each other. IceNetwork. 2017. gada 2. jūnijs. Event occurs at 2:02. Liz Clarke. «I'm in this to be remembered». Washington Post, 2014. gada 31. janvāris. Meri-Jo Borzilleri. «She Lives in Virginia and Trains in Delaware, but Calls Seabeck Home». Kitsap Sun, 2010. gada 20. janvāris. Arhivēts no oriģināla, laiks: 2012. gada 15. februārī. Skatīts: 2018. gada 3. janvārī. Maria Glod. «A 'Normal' Prodigy: For Ashley Wagner, It's Important To Coordinate Ice Time, Family Time». Washington Post, 2005. gada 20. janvāris. Skatīts: 2009. gada 28. jūlijs. Barry Mittan. «What a Year for Wagner». Skate Today, 2007. gada 3. decembris. Arhivēts no oriģināla, laiks: 2018. gada 23. februārī. Skatīts: 2018. gada 7. aprīlī. Amy Rosewater. «Ashley Wagner Finds a Home and Success in Alexandria». U.S. Figure Skating, 2006. gada 12. jūnijs. Arhivēts no oriģināla, laiks: 2012. gada 21. februārī. Skatīts: 2009. gada 28. jūlijs. Lynn Rutherford. «Wagner ready to step up: Teen from Virginia wants her turn in the spotlight». Icenetwork.com, 2008. gada 18. janvāris. Skatīts: 2009. gada 28. jūlijs. Scott M. Reid. «OC's Wagner prepared for Grand Prix Final». OC Register, 2012. gada 5. decembris. Laura Sciarrillo, Eleonora D'Eredit?. «Ashley Wagner ready for the Grand Prix Final». ArtOnIce.it, 2012. gada 6. decembris. «Ashley WAGNER». Organizing Committee of the XXII Olympic Winter Games. Arhivēts no oriģināla, laiks: 2014. gada 1. aprīlis. «Wagner leaves coach Hughes for Hill». Icenetwork.com. 2008. gada 23. jūnijs. Arhivēts no oriģināla, laiks: 2017. gada 29. oktobrī. Skatīts: 2009. gada 28. jūlijs. Amy Rosewater. «Wagner goes West in search of gold medals». IceNetwork, 2011. gada 14. jūnijs. Skatīts: 2011. gada 14. jūnijs. 2004 Northwest Pacific Regional Championships Daiļslidošana ASV 2004 Pacific Coast Sectional Championships Daiļslidošana ASV 2005 Pacific Coast Sectional Championships Daiļslidošana ASV 2005 Northwest Pacific Regional Championships Daiļslidošana ASV 2006 Pacific Coast Sectional Championships Daiļslidošana ASV 2006 Northwest Pacific Regional Championships Daiļslidošana ASV «ISU Grand Prix of Figure Skating 2015/16- Ladies». Starptautiskā Slidošanas Savienība. Arhivēts no oriģināla, laiks: 2015. gada 2. jūlijs. Skatīts: 2015. gada 16. jūnijs. Robert Samuels. «Ashley Wagner ends American figure skating medal drought with silver at worlds». The Washington Post, 2016. gada 3. aprīlis. Skatīts: 2016. gada 3. aprīlis. Lynn Rutherford. «Wagner, Gold hit Champs Camp in different places». IceNetwork.com, 2016. gada 25. augusts. Christine Brennan. «All is not lost for U.S. figure skaters at disappointing worlds». USA Today, 2017. gada 2. aprīlis. Nick Zaccardi. «Ashley Wagner details dropping ‘La La Land’ free skate». NBC Sports, 2017. gada 20. septembris. «ISU GP 2017 Skate Canada International - Ladies». Starptautiskā Slidošanas Savienība. 2017. gada 28. oktobris. «Ashley Wagner abruptly withdraws from long program at Skate America». USA Today. 2017. gada 26. novembris. Ashley Wagner. «Here’s to the ones who dream.» (Instagram), 2017. gada 5. decembris. «U.S. FIGURE SKATING ANNOUNCES LADIES SELECTIONS FOR WORLD, FOUR CONTINENTS AND WORLD JUNIOR TEAMS». www.usfsa.org (angļu). 2018. gada 16. janvāris. Arhivēts no oriģināla, laiks: 2018-01-24. Skatīts: 2018-01-23. «U.S. FIGURE SKATING ANNOUNCES THREE WITHDRAWALS». www.usfsa.org (angļu). 2018. gada 12. janvāris. Arhivēts no oriģināla, laiks: 2018-01-24. Skatīts: 2018-01-23. «2008 UNITED STATES FIGURE SKATING CHAMPIONSHIPS: Senior Ladies Protocol». U.S. Figure Skating. 2008. gada 18. janvāris. Arhivēts no oriģināla, laiks: 2012. gada 26. jūnijā. Skatīts: 2018. gada 7. aprīlī. «Competition Results: Ashley WAGNER». Starptautiskā Slidošanas Savienība. «Ashley Wagner». Icenetwork.com. Arhivēts no oriģināla, laiks: 2017. gada 17. septembris. «Earlier versions: 2007 to 2013». Arhivēts no oriģināla, laiks: 2013. gada 3. jūlijs. «Earlier versions: 2007 to 2008». Arhivēts no oriģināla, laiks: 2008. gada 27. marts. «2013 Japan Open detailed results». Japan Skating Federation Official Results & Data Site. 2013. gada 5. oktobris. Vikikrātuvē par šo tēmu ir pieejami multivides faili. Skatīt: Ešlija Vāgnere. Oficiālā tīmekļa vietne Olympedia profils (angliski) Munzüger Sport profils (vāciski) ISU profils (angliski) Ešlija Vāgnere (IceNetwork.com) Ešlija Vāgnere (ASV OK)