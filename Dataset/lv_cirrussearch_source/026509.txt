Žara pie Hronas (slovāku: Žiar nad Hronom) ir pilsēta Slovākijā, Banska Bistricas apgabala Žaras pie Hronas apriņķa centrs pie Hronas upes. Pilsētas tiesības ieguvusi 1246. gadā. Līdz 1920. gadam tās nosaukums bija Sveti Krīža (Svätý Kríž), līdz 1955. gadam - Sveti Krīža pie Hronas (Svätý Kríž nad Hronom). Tāpat kā lielākā daļa no Slovākijas teritorijas, Žara pie Hronas gadsimtiem atradusies Ungārijas sastāvā, tās ungāriskais nosaukums ir Garamsentkeresta (Garamszentkereszt). Pēc Pirmā pasaules kara iekļāvās Čehoslovākijā. Pilsētas attīstību būtiski ietekmēja 20. gadsimta 50. gados pie pilsētas uzceltais alumīnija ražošanas komplekss. No 1993. gada - Slovākijas sastāvā. Pie pilsētas darbojas kompānijas "Slovalco" alumīnija ražošanas komplekss. Pēc etniskās piederības vairums pilsētas iedzīvotāju ir slovāki (94,27 %). Pēc reliģiskās pārliecības - katoļi (62,07 %), nereliģiozi (25,54 %) un luterāņi (3,19 %). Prāgas pavasara laikā par Čehoslovākijas Komunistiskās partijas pilsētas komitejas līderi izvirzījās Vladimirs Mečars (Vladimír Mečiar). Vikikrātuvē par šo tēmu ir pieejami multivides faili. Skatīt: Žara pie Hronas. kompānija "Slovalco" Q110227967.