HK Zemgale/LBTU ir hokeja klubs no Jelgavas, kas piedalās Mestis un Latvijas hokeja čempionāta virslīgā. Komandas augstākais sasniegums ir 2022. un 2023. gadā izcīnītais Latvijas čempiones tituls. Jau Jelgavas ledus halles darbības otrajā sezonā, 2002. gadā, sadarbībā ar Valsts Aizsardzības ministriju tika izveidota Virslīgas komanda "ASK/Zemgale", ar bāzi Jelgavā. Sezonu nospēlējusi Latvijas virslīgas čempionātā komanda tika pārdēvēta par ASK/Ogre un pārcelta uz Ogres pilsētu, taču tās vietā Jelgavā tika izveidota jauna komanda "HK Zemgale", kuras vadība tika uzticēta pazīstamajam trenerim, Vladimiram Bistrovam. Komandā palika arī daudzi hokejisti, kas bija startējuši "ASK/Zemgale" sastāvā. Sezona tika aizvadīta viduvēji un noslēgumā iegūta sestā vieta. 2004.—05. gada sezonā komandas sastāvs diezgan krasi mainījās, izmaiņas piedzīvoja arī treneru sastāvs. Komandu vadīja Sergejs Ivčenko, bet viņa palīgs bija Vladimirs Bistrovs. Sezonas noslēgumā komanda izcīnīja 7. vietu. Pēc šīs sezonas "HK Zemgale" virslīgas komanda beidz pastāvēt. Tā tiek atjaunota tikai 2010. gada vasarā. Par komandas treneri tiek apstiprināts Jelgavas Ledus Sporta skolas pedagogs Ronalds Ozoliņš. Komandas sastāvā pamatā vietējās hokeja skolas audzēkņi, kā arī daži "ASK/Zemgale" sastāvā savulaik spēlējušie. "HK Zemgale" un HK Ozolnieki/Monarhs līdz pat novembra sākumam cīnās bez zaudējumiem un ieņem līderpozīcijas. Sezonu gan jelgavnieki noslēdza 5. vietā. 2011.—12. gada sezonai komanda gatavojas jauna trenera Jevgeņija Linkeviča vadībā. Līdz gadu mijai komanda mina uz papēžiem divām līderu komandām — HK Ozolnieki/Monarhs un HK Liepājas Metalurgs, taču sezonu noslēdza piektajā vietā. Izslēgšanas turnīra ceturtdaļfinālā "HK Zemgale" trīs spēļu sērijā zaudēja HK "Juniors". 2012.—13. gada regulāro sezonu klubs vēlreiz noslēdz piektajā vietā, bet izslēgšanas turnīra ceturtdaļfinālā piekāpjas "Metalurgam". 2013.—14. gada regulāro sezonu "Zemgale" noslēdza otrajā vietā, kas ir tās līdz šim augstākais sasniegums Latvijas čempionātā, bet izslēgšanas turnīra pusfinālā zaudēja vēlākajai čempionei Rīgas Prizmai un ieguva 3. vietu. Nākamajā sezonā "Zemgalei" izdevās revanšēties. Lai gan jelgavnieki ceturtdaļfināla sērijā nonāca iedzinējos ar 0—2, nākamajās trīs spēlēs tika izcīnītas uzvaras, tādējādi pārspējot "Prizmas" hokejistus. Pusfinālā komanda piekāpās HK MOGO, kas vēlāk kļuva par čempioni. 2016. gada vasarā par komandas galveno treneri kļuva pazīstamais Haralds Vasiļjevs, kurš tobrīd īslaicīgi pildīja arī Latvijas hokeja izlases galvenā trenera funkcijas. Par komandas trenera palīgu iecelts Valērijs Kuļibaba. 2017.—18. sezonas vidū veselības apsvērumu dēļ galvenā trenera postenī vairs nevarēja strādāt Haralds Vasiļjevs un to aizņēma Valērijs Kuļibaba. 2017.—18. gada sezonā komandai sērijā ar 4—2 izdevās pārspēt regulārās sezonas uzvarētāju HK MOGO un pirmo reizi komandas vēsturē iekļūt Latvijas čempionāta finālsērijā. Finālsērijā jelgavnieki ar 0—4 atzina HK Kurbads pārākumu. 2018.—19. gada sezonā pamatsastāvs nomainījās praktiski par 70%, ka arī notika spēlētāju rotācija ar Jaunatnes Attīstības hokeja līga (JAHL) komandu Zemgale Juniors. Rezultatīvākais regulārā čempionāta komandas rindās bija uzbrucējs Rustams Begovs, kurš 34 spēlēs guva 15 vārtus un izdarīja 22 rezultatīvās piespēles. Optibet hokeja līgas 2018.—2019. gada regulāro čempionātu Zemgale/LLU noslēdza trešajā vietā ar 66 punktiem. Optibet hokeja līgas pusfināla izslēgšanas kārtā HK Zemgale/LLU aizvadīja četras spēles ar iepriekšējās sezonas Latvijas čempioniem HK Kurbads. Visās četrās spēlēs jelgavnieki piedzīvoja zaudējumu un zaudēja sērijā ar rezultātu 0—4 (0:4; 0:3; 1:2; 0:5). Ņemot vērā, ka HK Prizma pusfinālā zaudēja HK Mogo, jelgavnieki saglabāja regulārā čempionātā izcīnīto trešo vietu un trešo reizi kluba vēsturē izcīnīja bronzas medaļas. 2022. gadā komanda pirmo reizi tās pastāvēšanas vēsturē izcīnīja Latvijas čempiones titulu, finālsērijā ar 4—0 pārspējot Rīgas "Olimp". 2022.—23. gada Optibet hokeja līgas sezonā, HK Zemgale regulāro turnīru noslēdza otrajā vietā un izcīnīja Latvijas čempiones titulu, finālsērijā ar 4-1 pārspējot HK Mogo. Pēdējoreiz atjaunots 2023. gada 7. novembrī. 01 Rihards Cimermanis 30 Mariuss Bajaruns-Galejs 45 Lūkass Bukatovs 03 Daņiils Andrejevs 05 Patriks Seilis 08 Gustavs Krūmiņš 17 Roberts Andersons 21 Mārtiņš Porejs 27 Edgars Kazaks 28 Renārs Džerods Alksnis 82 Silvers Lazarenoks 04 Vitālijs Čerkašs 09 Gatis Gricinskis 10 Deniss Vilmans 11 Kristers Vītoliņš 13 Kristaps Roķis 15 Mārtiņš Karsums 16 Roberts Vītols 19 Artūrs Homjakovs 20 Kristiāns Zelts 22 Rinalds Vutkevičs 23 Gustavs Millers 24 Kristaps Kristiņš 26 Kārlis Bucenieks 29 Bohdans Panasenko 33 Daniels Andersons 39 Eimants Noreika 72 Kevins Strādnieks 83 Reinards Dāvis Pētersons 87 Artūrs Karaša Visvairāk gūto vārtu sezonā: Guntis Pujāts, 31 (2011.—12.) Visvairāk rezultatīvo piespēļu sezonā: Guntis Pujāts, 38 (2011.—12.) Visvairāk gūto punktu sezonā: Guntis Pujāts, 59 (2011.—12.) Visvairāk soda minūšu sezonā: Gatis Gajevskis, 135 (2004.—05.) Visvairāk gūto punktu sezonā, starp aizsargiem: Aleksandrs Galkins, 32 (2020.—21.) Visvairāk gūto vārtu sezonā: Ivans Ribčiks, 9 (2017.—18.) Visvairāk rezultatīvo piespēļu sezonā: Gatis Gricinskis, 11 (2022.—23.) Visvairāk gūto punktu sezonā: Gatis Gricinskis, 17 (2022.—23.) Visvairāk soda minūšu sezonā: Olafs Aploks, 41 (2017.—18.) Visvairāk gūto punktu sezonā, starp aizsargiem: Sergejs Tjoluškins, Jānis Bullītis un Harijs Brants, 7 (2002.—03., 2014.—15. un 2022.—23.) Komandas spēlētāji, kas saņēmuši līgas apbalvojumus. Finālsērijas vērtīgākais spēlētājs Edgars Kulda — 2022 Gatis Gricinskis — 2023 Labākais vārtsargs Rihards Cimermanis — 2021 Labākais aizsargs Reinis Demiters — 2014 Labākais uzbrucējs Ivans Ribčiks — 2018 Frenks Razgals — 2021 Artūrs Ozoliņš — 2022 Labākais jaunais spēlētājs Patriks Ozols — 2021 Vladimirs Bistrovs (2002—2003) Gints Bisenieks (2003—2004) Sergejs Ivčenko (2004—2005) Ronalds Ozoliņš (2010—2011) Jevgeņijs Linkevičs (2011—2015) Aigars Cipruss (2015—2016) Haralds Vasiļjevs (2016—2017) Valērijs Kuļibaba (2017—2020) Artis Ābols (2020—Pašlaik) Delfi. «'Zemgale'/LLU otro gadu pēc kārtas kļūst par Latvijas čempioni». sports.delfi.lv (latviešu). Skatīts: 2023-04-08. «LHF». lhf.lv (latviešu). Skatīts: 2021-01-19. Oficiālā mājaslapa Facebook profils Eliteprospects.com profils (angliski)