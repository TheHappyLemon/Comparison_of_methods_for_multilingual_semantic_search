Primorska (krievu: Приморск) ir pilsēta Krievijā, Ļeņingradas apgabalā Somu līča krastā. Līdz 1948. gadam pilsētas nosaukums bija Koivisto (somu: Koivisto, zviedru: Björkö). Ievērojama naftas produktu osta. Rakstos pirmoreiz minēta 1268. gadā senkrievu hronikā kā Berezovska (Берёзовское). 1293. gadā apvidu iekaroja zviedri. Ziemeļu kara rezultātā iekļāvās Krievijas sastāvā. Pēc Somijas pievienošanas Krievijai 1809. gadā iekļāvās Somijas lielhercogistē, vēlāk jaunajā Somijas valstī. Ziemas kara rezultātā tika iekļauta PSRS. Otrā pasaules kara laikā no 1941. līdz 1944. gadam to atkal ieņēma somu spēki. Pēc kara pilsētas somu iedzīvotāju pārcēlās vai tika pārcelti uz Somiju. 1948. gadā, pārkrievojot apgabala vietvārdus, pilsētu nosauca par Primorsku. 2001. gadā Primorskā atklāja naftas terminālu. Primorska ir ievērojama naftas eksporta osta - Baltijas naftasvadu sistēmas galapunkts. Primorska (Koivisto) ir somu tramplīnlēcēja Eino Kirjonena (Eino Kirjonen, 1933-1988) dzimtā pilsēta. 1557. gadā netālu no pilsētas mira somu reformācijas darbinieks Mikaels Agrikola (Mikael Agricola, 1510-1557). http://petrostat.gks.ru/wps/wcm/connect/rosstat_ts/petrostat/resources/329b7080452ceba9a8b7fec4d78fa45b/ЛО_Числ+МО+на+01.01.2018+чел.pdf; arhivēšanas datums: 19 jūnijs 2018; pārbaudes datums: 22 jūnijs 2018; arhīva URL: https://web.archive.org/web/20180619083123/http://petrostat.gks.ru/wps/wcm/connect/rosstat_ts/petrostat/resources/329b7080452ceba9a8b7fec4d78fa45b/%D0%9B%D0%9E_%D0%A7%D0%B8%D1%81%D0%BB+%D0%9C%D0%9E+%D0%BD%D0%B0+01.01.2018+%D1%87%D0%B5%D0%BB.pdf. «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Skatīts: 23 janvāris 2019. Vikikrātuvē par šo tēmu ir pieejami multivides faili. Skatīt: Primorska. Krievijas Lielās enciklopēdijas raksts (krieviski) Primorska enciklopēdijā "Mana pilsēta" (krieviski)