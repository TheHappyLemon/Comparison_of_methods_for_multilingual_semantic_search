Vitnija Elizabete Hjūstone (angļu: Whitney Elizabeth Houston; dzimusi 1963. gada 9. augustā, mirusi 2012. gada 11. februārī) bija amerikāņu ierakstu māksliniece, aktrise, producente un modele. 2009. gadā "Ginesa rekordu grāmatā" viņa tika nosaukta par visu laiku visvairāk balvas saņēmušo mākslinieci starp sievietēm. V. Hjūstone ir ieguvusi divas Emmy balvas, sešas Grammy balvas, 30 Billboard Music balvas un 22 Amerikas mūzikas balvas, kopumā dzīves laikā saņēmusi 415 apbalvojumus. Tāpat viņa bija viena no vislabāk savus ierakstus pārdevušajiem māksliniekiem — V. Hjūstones albumi, singli un video tikuši pārdoti vairāk nekā 170 miljonos kopiju visā pasaulē. Iedvesmojusies no spilgtajiem soulmūzikas dziedātājiem viņas ģimenē, V. Hjūstone dziedāt sāka Ņūdžersijas baznīcas korī 11 gadu vecumā. Vēlāk kopā ar māti uzstājās dažādos naktsklubos Ņujorkas apgabalā, 1983. gadā viņa uzsāka sadarbību ar Arista Records. V. Hjūstone karjeras laikā izdeva septiņus studijas albumus, trīs filmu skaņu celiņus, visi no tiem tika sertificēti ar dimanta, multi-platīna, platīna vai zelta sertifikātiem. Debijas albumu Whitney Houston izdeva 1985. gadā. 2012. gada 11. februārī mūziķe 48 gadu vecumā tika atrasta mirusi Beverly Hilton Hotel viesnīcas numura vannā Beverlihilsā, ASV. Par nāves iemeslu tika atzīta noslīkšana pēc sirds aterosklerozes un kokaīna lietošanas. Hjūstones organismā tika atrastas arī citas vielas un zāles: Benadryl, Xanax, marihuāna un Flexiril. Studijas albumi Whitney Houston (1985) Whitney (1987) I'm Your Baby Tonight (1990) My Love Is Your Love (1998) Just Whitney (2002) One Wish: The Holiday Album (2003) I Look to You (2009) «Whitney Houston». Filmbug. 2000. gada 1. janvāris. Arhivēts no oriģināla, laiks: 2012. gada 22. februārī. Skatīts: 2012. gada 2. janvāris. «WHITNEY – The Producer». Whitney-Info.Com. Arhivēts no oriģināla, laiks: 2012. gada 15. februārī. Skatīts: 2012. gada 2. janvāris. Paul Finkelman. Encyclopedia of African American history, 1896 to the present: from the age of segregation to the twenty-first century. Oxford University Press, 2009. 459–460. lpp. ISBN 978-0-19-516779-5. Alex Dobuzinskis. «Whitney Houston, as of 2009, said she was "drug-free"». Reuters, 2009. gada 15. septembris. Skatīts: 2010. gada 13. janvāris. «Whitney Houston Biography». whitneyhouston.com. Arhivēts no oriģināla, laiks: 2010. gada 19. janvārī. Skatīts: 2010. gada 12. janvāris. "Whitney Houston Sings Her Way to Stardom with Hit Album, Road Tour". Jet (Johnson Publishing Company) 68 (24): 59. August 26, 1985. ISSN 0021-5996. Atjaunināts: February 7, 2011. «Whitney Houston: 1963-2012 – Obituary». Nme.com. 2012. gada 12. februārī. Skatīts: 2012. gada 13. februārī. «Mirusi dziedātāja Vitnija Hjūstone». Tvnet.lv. 2012. gada 12. februārī. Skatīts: 2012. gada 13. februārī. «Atklāj Vitnijas Hjūstones nāves cēloni». Tvnet.lv. 2012. gada 23. martā. Skatīts: 2012. gada 23. martā. Anthony McCartney. «Houston died from drowning, coroner says». Associated Press (via Y! Music), 2012. gada 23. martā. Arhivēts no oriģināla, laiks: 2013. gada 3. decembrī. Skatīts: 2012. gada 23. martā. (angliski) Mājaslapa (angliski) IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)