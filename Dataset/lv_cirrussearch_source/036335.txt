Dmitrijs Jakovenko (krievu: Дмитрий Олегович Яковенко; dzimis 1983. gada 28. jūnijā Omskā) ir Krievijas starptautiskais lielmeistars šahā (2001). Šahu sācis spēlēt trīs gadu vecumā. 1999. gadā kļuvis par Pasaules junioru šaha čempionāta sudraba medaļas laureātu U16 vecuma grupā. 2001. gadā uzvarējis Pasaules junioru šaha čempionātā U18 vecuma grupā. 2002. gadā dalījis pirmo vietu starptautiskajā šaha turnīrā Pardubicē. 2005. gadā uzvarējis Monreālas starptautiskajā šaha turnīrā. 2006. gadā dalījis pirmo vietu Maskavas pilsētas šaha čempionātā. Divus gadus pēc kārtas uzvarējis Eiropas šaha klubu kausa izcīņā Tomskas šaha kluba Tomsk-400 sastāvā (2005, 2006). 2007. gadā Drēzdenē izcīnījis bronzas medaļu Eiropas individuālajā šaha čempionātā un Hantimansijskā iekļuvis Pasaules šaha kausa izcīņas 5. kārtā. Trīs reizes uzvarējis Pojkovas (Hantu-mansu autonomais apvidus-Jugra) starptautiskajā šaha turnīrā (2007, 2008, 2012). 2012. gadā Plovdivā uzvarējis Eiropas individuālajā šaha čempionātā. 2013. gadā uzvarējis Krievijas šaha kausa izcīņā. Daudzkārtējais Krievijas šaha čempionātu finālu dalībnieks, kuros izcīnījis 5 sudraba medaļas (2005, 2006, 2007, 2014, 2018). 2019. gada augustā Iževskā ieņēmis 12. vietu Krievijas vīriešu šaha čempionāta superfinālā. Sekmīgi pārstāvējis Krievijas komandu lielākajos komandu šaha turnīros: Pasaules šaha olimpiādēs piedalījies 4 reizes (2008-2012, 2018). Komandu vērtējumā izcīnījis sudraba (2012) un bronzas (2018) medaļas. Individuālajā vērtējumā izcīnījis 2 zelta (2008, 2012) medaļas; Eiropas komandu šaha čempionātos piedalījies 3 reizes (2007-2009, 2015). Komandu vērtējumā izcīnījis 2 zelta (2007, 2015) un sudraba (2009) medaļu. Individuālajā vērtējumā izcīnījis 2 zelta (2007, 2015) medaļas; Pasaules komandu šaha čempionātā piedalījies 2 reizes (2010, 2015). Komandu vērtējumā izcīnījis zelta (2010) medaļu. Par panākumiem turnīros FIDE 1998. gadā Jakovenko piešķīrusi starptautiskā meistara (IM), bet 2001. gadā - starptautiskā lielmeistara (GM) nosaukumu. «World Youth Championships 1999». Arhivēts no oriģināla, laiks: 2016. gada 1. oktobrī. Skatīts: 2016. gada 15. novembrī. OlimpBase :: 21st European Chess Club Cup, Saint Vincent 2005, ShK Tomsk-400 OlimpBase :: 22nd European Chess Club Cup, Fügen 2006, ShK Tomsk-400 «EURO 2007: Tkachiev and Kosintseva win European Championship». Arhivēts no oriģināla, laiks: 2013. gada 22. janvārī. Skatīts: 2016. gada 15. novembrī. «2007 World Cup». Arhivēts no oriģināla, laiks: 2013. gada 9. jūlijā. Skatīts: 2016. gada 15. novembrī. Russian Cup gold for Jakovenko and Bodnaruk «ChessPro. Суперфиналы чемпионата России, Сатка 2018. Все о турнире». Arhivēts no oriģināla, laiks: 2019. gada 23. janvārī. Skatīts: 2018. gada 6. septembrī. «ChessPro. Суперфинал чемпионата России. Воткинск, Ижевск 2019. Все о турнире». Arhivēts no oriģināla, laiks: 2019. gada 23. augustā. Skatīts: 2019. gada 23. augustā. OlimpBase :: Men's Chess Olympiads :: Dmitry Yakovenko OlimpBase :: European Men's Team Chess Championship :: Dmitry Yakovenko OlimpBase :: World Men's Team Chess Championship :: Dmitry Yakovenko Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)