Kolins Trevors Pilindžers (angļu: Colin Trevor Pillinger; dzimis 1943. gada 9. maijā, miris 2014. gada 7. maijā) bija angļu planetologs. Strādāja par profesoru Atvērtajā universitātē. Bija Apvienotās Karalistes avarējušās Marsa zondes Beagle 2 galvenais pētnieks un darbojās Marsa meteorītu pētnieku grupā. Pilindžers Svonzē universitātes koledžā (tagad Svonzē universitāte) ieguvis bakalaura (1965. gadā) un doktora grādu (1968. gadā) ķīmijā. Kolins Pilindžers piedalījies NASA misijas Apollo 11 atgādāto Mēness iežu paraugu izpētē. 1974. gadā Pilindžers sāka darbu Kembridžas Universitātē asociētā pētnieka amatā. 1976. gadā viņš kļuva par vecāko asociēto pētnieku Kembridžas Universitātes Zemes zinātnes departamentā. 1984. gadā Pilindžers sāka darbu Atvērtajā universitātē kā vecākais pētnieks. 1991. gadā viņš Atvērtajā universitātē sāka darbu kā planetoloģijas profesors. 1996. gadā viņš sāka darbu Grešema koledžā par astronomijas profesoru. Kolins Pilindžers bija Marsa nolaižamā aparāta Beagle 2 galvenais pētnieks. Beagle 2, kas bija daļa no ESA 2003. gada misijas Mars Express. Pēc nolaišanās uz Marsa no Beagle 2 netika saņemts neviens signāls. Nav īsti skaidrs, kas bijis par iemeslu avārijai, bet Pilindžers arī tika vainots projekta sliktā vadīšanā. 2000. gadā galvenās joslas asteroīds 15614 Pillinger nosaukts Pilindžera vārdā. Beagle mission 'poorly managed' BBC, 2004-05-24