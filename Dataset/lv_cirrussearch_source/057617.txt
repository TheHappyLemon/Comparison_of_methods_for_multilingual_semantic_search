Daniele Orsato (itāļu: Daniele Orsato; dzimis 1975. gada 23. novembrī) ir Itālijas futbola tiesnesis. Futbola spēles sāka tiesāt 17 gadu vecumā. 2002. gadā debitēja C1 sērijā. 2006. gadā sāka tiesāt A sērijā. 2010. gadā kļuva par FIFA kategorijas tiesnesi. Tā paša gada oktobrī pirmo reizi bija galvenais tiesnesis izlašu spēlē, kurā tikās Armēnija un Slovākija. 2012.— 2013. gada sezonā sāka tiesāt UEFA Čempionu līgas spēles. 2015. gadā tiesāja FIFA U-20 Pasaules kausa spēles. 2018. gada FIFA Pasaules kausā pildīja video tiesneša palīga pienākumus spēlē starp Horvātiju un Dāniju. 2020. gada 23. augustā tiesāja UEFA Čempionu līgas finālu starp Minhenes "Bayern" un Parīzes "Saint-Germain". Starptautiskā Futbola vēstures un statistikas federācija atzina Orsato par 2020. gada labāko futbola tiesnesi. 2021. gada aprīlī Orsato tika apstiprināts par vienu no tiesnešiem 2020. gada Eiropas čempionāta finālturnīrā. Eiropas čempionātā tiesāja divas grupu turnīra spēles un vienu astotdaļfinālu. 2022. gada maijā FIFA iekļāva viņu tiesnešu sarakstā 2022. gada FIFA Pasaules kausam. Orsato tika nozīmēts tiesāt turnīra atklāšanas spēli start Kataru un Ekvadoru. «Referee team appointed for UEFA Champions League final in Lisbon». uefa.com (angļu). 2020. gada 20. augustā. Skatīts: 2021. gada 13. jūnijā. «Orsato named best referee in the world». www.football-italia.net (angļu). Skatīts: 2021. gada 13. jūnijā. «Referee teams for UEFA EURO 2020 appointed». uefa.com (angļu). 2021. gada 21. aprīlī. Skatīts: 2021. gada 13. jūnijā. «FIFA World Cup Qatar 2022 - List of appointed FIFA Match Officials». fifa.com (angļu). Skatīts: 2022. gada 19. novembrī. «Daniele Orsato to referee Opening Match of FIFA World Cup Qatar 2022». fifa.com (angļu). 2022. gada 18. novembrī. Skatīts: 2022. gada 19. novembrī. Vikikrātuvē par šo tēmu ir pieejami multivides faili. Skatīt: Daniele Orsato. WorldFootball profils (angliski)