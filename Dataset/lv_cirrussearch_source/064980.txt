Biškrēsliņi (latīņu: Tanacetum) ir kurvjziežu dzimtas ģints. Tās dabiskais izplatības areāls ir Eirāzijas, ziemeļrietumu Āfrikas un Ziemeļamerikas mērenajā joslā, bet tā ir introducēta daudzviet citur pasaulē. Biškrēsliņi galvenokārt ir daudzgadīgi lakstaugi, bet dažas sugas ir viengadīgi lakstaugi vai krūmveidīgi. Dažas sugas ir vien pāris centimetrus garas, bet citas var sasniegt 1,5 metrus. Augiem var būt viens vai vairāki zarojoši, stāvi vai noliekti stublāji. Parasti ir sakneņi. Augi var būt gan mataini, gan bez apmatojuma un lielākā daļa ir aromātiski. Lapas ir izvietotas pakārtoti, tās dažreiz atrodas uz kātiņiem. Lapām var būt zobainas malas. Lielākajai daļai sugu ziedi ir vaļīgās vai blīvās ziedkopās. Ziedam ap pamatni ir vairāki seglapu slāņi, un zieda forma var būt plakans vai ieapaļš kurvītis. Dažām sugām staru ziedi ir dzeltenos vai baltos toņos ar dzeltenīgu pamatni. Auglis ir vārpstveidīgs, ribains sēklenis. Latvijā ir sastopamas šādas biškrēsliņu sugas: Balzama biškrēsliņš (Tanacetum balsamita), Meiteņu zeltpīpene (Tanacetum parthenium), Parastais biškrēsliņš (Tanacetum vulgare), Vairogu biškrēsliņš (Tanacetum corymbosum). Tanacetum camphoratum Tanacetum corymbosum Tanacetum ptarmiciflorum Tanacetum densum Tanacetum coccineum «Tanacetum L. | Plants of the World Online | Kew Science». Plants of the World Online (angļu). Skatīts: 2023-01-06. «Tanacetum in Flora of North America @ efloras.org». www.efloras.org. Skatīts: 2023-01-06. «Kurvjziežu dzimta - Compositae, syn. Asteraceae - Latvijas daba». www.latvijasdaba.lv. Skatīts: 2023-01-06. Vikikrātuvē par šo tēmu ir pieejami multivides faili. Skatīt: Biškrēsliņi. Krievijas Lielās enciklopēdijas raksts (krieviski) Encyclopædia of Life raksts (angliski)