Aldona Ģedimina meita (lietuviešu: Aldona Ona Gediminaitė, poļu: Aldona Anna Giedyminówna; ap 1311/1313—1339) bija pēdējā Pjastu dinastijas Polijas karaļa Kazimira Lielā (valdīja 1333—1370) pirmā sieva. Dzimusi Lietuvas dižkunigaiša Ģedimina ģimenē. Agrīni salaulāta ar Polijas princi Kazimiru ar mērķi stiprināt Polijas un Lietuvas politisko aliansi pret Vācu ordeni. Pēc ierašanās Polijā un kristīšanas pieņēma Annas vārdu. Pēc Jana Dlugoša (latīņu: Ioannes Dlugossius, 1415—1480) "Annālēs jeb slavenās Polijas karalistes hronikā" (Annales seu cronicae incliti Regni Poloniae) rakstītā: "Anna veltīja sevi spēlēm, dejām un laicīgiem priekiem, jo ​​šādas prasmes viņa bija ieguvusi jau no bērnības pie barbariskiem vecākiem". Mirusi 1339. gada 25. maijā apmēram 28 gadu vecumā. Meitas Kunigunda (vēlāk — Augšbavārijas hercoga sieva), Elizabete (vēlāk Pomerānijas kņaza sieva). Edvardas Gudavičius. Aldona. In: Vytautas Spečiūnas (red.): Lietuvos valdovai (XIII-XVIII a.): enciklopedinis žinynas. Mokslo ir enciklopedijų leidybos institutas. Vilnius: 2004, 40 lpp., ISBN 5-420-01535-8. (lietuviski) Ignas Jonynas. Aldona. In: Vaclovas Biržiška (red.): Lietuviškoji enciklopedija I. Kaunas: Spaudos Fondas, 1933. — 208.—211. lpp. (lietuviski) C. S. Rowell. Lithuania Ascending: A Pagan Empire Within East-Central Europe, 1295-1345, Cambridge Studies in Medieval Life and Thought: Fourth Series. Cambridge University Press, 1994, p. 87. ISBN 9780521450119. Ioannis Dlugossii Annales seu Cronicae Incliti Regni Poloniae. Liber primus. Liber secundus. Varsaviae Panstwowe Wydawnictwo Naukove (1964)