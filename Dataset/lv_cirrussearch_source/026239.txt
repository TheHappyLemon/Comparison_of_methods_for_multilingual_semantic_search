Smoļenskas apgabals ir viens no Krievijas federālajiem apgabaliem. Tas robežojas ar Pleskavas apgabalu ziemeļos, Tveras apgabalu ziemeļaustrumos, Maskavas apgabalu austrumos, Kalugas un Brjanskas apgabaliem dienvidos, kā arī Baltkrievijas Mogiļevas un Vitebskas apgabaliem rietumos un ziemeļrietumos. Smoļenska Veļiža Vjazma Gagarina Demidova Desnogorska Dorogobuža Duhovščina Jeļņa Počinoka Roslavļa Rudņa Safonova Sičovka Jarceva Smoļenskas kņaziste izveidojās 1054. gadā, 1240. gadā to pakļāva Zelta Ordas hani, bet 1395. gadā Vītauts Dižais to iekļāva Lietuvas dižkunigaitijas sastāvā. 1514. gadā Smoļenskas kņazisti pakļāva Maskavija, 1634. gadā to kā Smoļenskas vaivadiju ieguva Polijas-Lietuvas kopvalsts, 1654. gadā to atguva Krievijas cariste, ko apstiprināja 1667. gada Andrusovas pamiera līgums. Lielā Ziemeļu kara laikā 1708. gadā Pēteris I izveidoja Smoļenskas guberņu, kas 1710. gadā tika iekļauta krievu okupētajā Rīgas guberņā. 1812. gada kara laikā Smoļenskas guberņu uz laiku ieņēma Napoleona karaspēks. 1918. gadā Smoļenskas guberņa tika pasludināta par Baltkrievijas Tautas Republikas daļu, bet 1919. gada 1. janvārī par Baltkrievijas Padomju Sociālistiskās Republikas daļu, bet jau tā paša gada 7. janvārī to iekļāva Krievijas PFSR sastāvā. No 1929. līdz 1937. gadam Smoļenskas guberņas teritorija bija iekļauta Rietumu apgabala sastāvā, tā centrs bija Smoļenskas pilsēta. 1937. gadā no Rietumu un Kurskas apgabalu daļām izveidoja Smoļenskas apgabalu. Tagadējās robežās kopš 1944. gada. Otrā pasaules kara laikā no 1941. līdz 1943. gadam Smoļenskas apgabalu okupēja Vērmahts. Vikikrātuvē par šo tēmu ir pieejami multivides faili. Skatīt: Smoļenskas apgabals. Encyclopædia Britannica raksts (angliski) Krievijas Lielās enciklopēdijas raksts (krieviski)