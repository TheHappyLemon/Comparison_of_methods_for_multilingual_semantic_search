Pauls Heiko Landerss (vācu: Paul Heiko Landers; dzimis 1964. gada 9. decembrī, Berlīnē, Vācijā) ir vācu mūziķis, ģitārists, vairāk pazīstams kā vācu industriālā metāla grupas Rammstein dibinātājs un ģitārists. Viņš ir īsākais grupas dalībnieks (1,71 m). Landerss dzimis Austrumberlīnē, Vācijā. Paula vecāki nebija no Vācijas, viņa māte dzimusi Polijā, bet tēvs nācis no Čehoslovākijas vācvalodīgo rajoniem. Tēvs bija slāvu valodu profesors, māte pasniedza krievu valodu ekonomiskajā institūtā. Abu vecāku profesiju dēļ ģimene pavadīja gadu komandējumā PSRS, Pauls tad mācījās trešajā klasē. Veselu gadu viņi dzīvoja Maskavā, bet mācījās viņš VDR vēstniecībā. Tur viņš iemācījās krievu valodu, kurā runā joprojām. Mūziķa īstais uzvārds ir Hīrše (Hiersche), bet pēc kāzām ar Nikiju Landersu viņš paņēma sev sievas uzvārdu. Paulam ir trīs gadus vecāka māsa, kura mācījās spēlēt klavieres. Klavieres viņiem atradās mājās, un kad Pauls paaugās, viņam arī nācās apmeklēt mūzikas stundas, kas divpadsmit gadīgajam Heiko nepatika. Pēc vecāku vēlmes viņš sāka atgūt klarnetes spēli. Mūzikas stundas viņam drīz vien apnika un viņš pameta mācības. Lūzuma punkts ģitārista dzīvē iestājās, kad viņam palika 14 gadi. Tēva skapī Pauls atrada noputējušu ģitāru un pēc kāda laika Pauls brīvprātīgi apsēdās pie klavierēm un sāka spēlēt. Gadu vēlāk Pauls nopirka savu pirmo elektrisko ģitāru Iris. Ģitārspēli Pauls apguva, vērojot kā to dara profesionāļi, un mēģinot atkārtot redzēto. Frīdrihshaina mūzikas skolas iestājeksāmenos Pauls improvizēja, tādēļ ka nošu spēle viņam sagādāja grūtības. Pēc skolas pabeigšanas viņš aizgāja mācīties par telesakaru speciālistu. 1982. gadā viņš koncertā iepazinās ar Aleksandru Kriningu, nākamo vēl tad nedibinātās Feeling B bundzinieku. Krīnings kopā ar Aļošu Rompe muzicēja grupā Feeling 14. Kad viņu grupa izjuka, viņi meklēja jaunās grupas locekļus. Iesākumā grupu nosauca Feeling Berlin, bet vēlāk to pārsauca par Feeling B. Grupas mēģinājumi notika Aļošas dzīvoklī. Vēlāk Kirlings atveda uz grupu Flaki, nākamo grupas Rammstein taustiņinstrumentālistu. Pēc skolas beigšanas Pauls vairākas reizes mainīja darba vietas. Hindenzē Pauls sastapa savu nākamo sievu Nikiju Landersu, ar kuru 1984. gadā apprecējās, bet laulība drīz tika šķirta. 1990. gadā Ivonna Rainke dzemdēja viņu dēlu Emīlu. Otrs viņa bērns, meita Lilī, kas dzimusi 2001. gadā, ir no grupas Rammstein vizāžistes Arielas Troses. «Paul Landers». En.affenknecht.com. Arhivēts no oriģināla, laiks: 2011-11-15. Skatīts: 2011-11-06. Vikikrātuvē par šo tēmu ir pieejami multivides faili. Skatīt: Pauls Landerss. Rammstein oficiālā mājas lapa (angliski) Feeling B sastāvā Facebook[novecojusi saite]