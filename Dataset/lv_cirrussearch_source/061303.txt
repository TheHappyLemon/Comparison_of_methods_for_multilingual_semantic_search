Hafize Šahina (turku: Hafize Şahin; dzimusi 1992. gada 1. janvārī) ir bijusī turku brīvā stila cīkstone, 2016. gada vasaras olimpisko spēļu dalībniece, Eiropas čempionātu medaļniece. Ar cīņas sportu Hafize Šahina sāka nodarboties 2004. gadā savā dzimtajā pilsētā. Dažādās vecuma grupās valstsvienības sastāvā viņa cīnās kopš 2007. gada. 2007. un 2009. gadā viņa divas reizes kļuva par Eiropas kadetu čempionāta bronzas medaļnieci. 2010. gadā viņa izcīnīja Eiropas vicečempiones titulu starp juniorēm. 2012. gadā viņa atkārtoja šo sasniegumu gan kontinenta, gan pasaules līmenī. 2015. gada Eiropas čempionāta bronzas medaļniece vecuma grupā līdz 23 gadiem. Divkārtēja studentu pasaules čempionātu bronzas medaļniece (2010, 2012). 2013. gada Eiropas čempionātā Gruzijas galvaspilsētā Tbilisi svara kategorijā līdz 59 kg viņa izcīnīja bronzas medaļu, cīņā par 3. vietu pieveicot Bulgārijas sportisti Mimi Hristovu 2013. gada Vidusjūras spēlēs svara kategorijā līdz 63 kg viņa ieguva zelta medaļu. Finālā zaudējot tikai zviedrietei Johannai Matsonei, viņa ieguva sudraba medaļu 2014. gada Eiropas čempionātā, kas notika Somijas pilsētā Vantā. 2015. gada Pasaules čempionātā un Eiropas spēlēs Hafize cieta neveiksmi, jo abos turnīros jau pirmajā savā cīņā zaudēja — pasaules čempionātā Azerbaidžānas pārstāvei Irinai Netrebai, Eiropas spēlēs zviedrietei Juhannai Matsonei un tālākām cīņām nekvalificējās. 2016. gada aprīlī viņa piedalījās divos olimpiskajos kvalifikācijas turnīros un otrajā no tiem uzvarēja, tādējādi izcīnot "ceļa zīmi" uz olimpiādi. 2016. gada vasaras olimpiskajās spēlēs pēc uzvaras pirmajā cīņā, viņa otrajā zaudēja Krievijas cīkstonei Innai Tražukovai un ierindojās dalītā piektajā vietā. Pēc aktīvās sportistes karjeras nobeiguma strādā par fiziskās audzināšanas skolotāju. «55 Kg Hafize ŞAHİN'den Gümüş Madalya». Er Meydanı (turku). 2010-07-02. Arhivēts no oriģināla, laiks: 2013-04-13. Skatīts: 2013-03-22. «Hafize Şahin bronzla yetindi». CNN Türk (turku). 2013-03-20. Skatīts: 2013-03-22. «Hafize Şahin Yunanistan’dan Altın Madalya ile Döndü». Eko Trakya (turku). 2012-05-21. Arhivēts no oriģināla, laiks: 2013-04-10. Skatīts: 2013-03-22. Olympedia profils (angliski) FILA profils (angliski) Instagram Hafize Şahin Akçen