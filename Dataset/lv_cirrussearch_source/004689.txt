Miko Sakari Koivu (somu: Mikko Sakari Koivu; dzimis 1983. gada 12. martā Turku, Somijā) ir bijušais somu hokejists, centra uzbrucējs, Somijas hokeja izlases dalībnieks. Karjeras laikā aizvadījis 1035 Nacionālajā hokeja līgā, 15 sezonas pavadot Minesotas "Wild" rindās. No 2009. līdz 2020. gadam bija "Wild" kapteinis. Somijas hokeja izlases rindās izcīnījis divas olimpiskās medaļas. 2007. gadā kļuva par sava dzimtā SM līgas kluba Turku TPS līdzīpašnieku. Viņa brālis Saku Koivu arī ir bijušais hokejists. Savu profesionāļa karjeru viņš uzsāka Somijas līgas klubā TSP. M. Koivu pārcēlās spēlēt uz Ziemeļameriku 2004.—2005. gada sezonā, lai startētu "Wild" sastāvā, bet lokauta dēļ viņš pārstāvēja Minesotas kluba AHL fārmkluba sastāvā. "Wild" rindās Koivu debitēja 2005.—06. gada sezonā. Nākamajās sezonās hokejists kļuva par vienu no komandas vadošajiem uzbrucējiem un 2009. gadā uzsāka pildōit tās kapteiņa funkcijas. Koivu bija "Wild" kapteinis turpmākās 11 sezonas. "Wild" rindās kopumā Koivu aizvadīja 1028 spēles. 2020. gada oktobrī Koivu pievienojās Kolumbusas "Blue Jackets". Sezonas ievadā Koivu tās rindās aizvadīja septiņas spēles, līdz 2021. gada februārī paziņoja par karjeras beigšanu. Kopā ar Somijas izlasi ir izcīnījis divas medaļas Olimpiskajās spēlēs: sudrabu 2006. gadā Turīnā un 2010. gadā Vankūverā. Pasaules čempionātos ir izcīnījis sudrabu 2007. gadā Maskavā un bronzu 2006. gadā Rīgā un 2008. gadā Helifeksā. Bija iekļauts arī 2014. gada olimpisko spēļu turnīra izlases sastāvā, taču traumas dēļ uz to nedevās. Eliteprospects profils (angliski) Minesotas "Wild" kluba profils (angliski) The Internet Hockey Database profils (angliski)