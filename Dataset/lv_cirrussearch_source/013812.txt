Riteņbraukšanas gregari jeb melnstrādnieks ir šosejas riteņbraukšanas termins, ar ko apzīmē sportistu, kurš strādā savas komandas un līdera labā. Franču valodā tiek izmantots termins domestique, kura nozīme ir "kalps". Itālijā un Spānijā tiek izmantots termins gregario (kareivis Romas leģionā, "viens no grupas"), bet Beļģijā un Nīderlandē to apzīmē ar knecht ("kalps") vai helper ("palīgs"). Pirmoreiz šis apzīmējums franču valodā pielietots 1911. gadā, lai arī šāda veida braucēji ir pastāvējuši arī pirms tam. Gregari komandas biedriem no pavadošā auto nogādā ūdeni un pārtiku, kā arī dod aizvēju saviem komandas līderiem. Viņi palīdz arī saviem biedriem mehānisku problēmu gadījumā, gan aizdodot ekipējumu kā velosipēdu vai ratu, gan palīdzot atkal atgūt pozīciju, savā aizvējā palīdzot panākt grupu. Gregari gandarījums, laikraksts "Diena" Etimologia