Withings SA ir Francijas uzņēmums, kas piedāvāja veselības un fizisko aktivitāšu ierīces un risinājumus. Tā galvenais birojs atrodas Parīzes piepilsētā Isilemulino. Uzņēmums ir dibināts 2008. gadā. No 2016. līdz 2018. gadam tas bija Nokia sastāvā, bet tagad pieder Erikam Karelam. Withings piedāvā aktivitāšu sekošanas ierīces, viedos ķermeņa analīzes svarus, termometrus, asins spiediena monitorus, mājas un zīdaiņu monitorus un daudzas citas lietu interneta ierīces veselības jomā. Withings 2008. gadā dibināja divi tehnoloģiju uzņēmumu vadītāji: Eriks Karels (Éric Carreel; Inventel līdzdibinātājs) un Sedriks Hačings (Cédric Hutchings). 2009. gadā tika izlaisti svari ar bezvadu interneta pieslēgumu. 2011. gada septembrī Withings saņēma finansējumu 3,8 miljonus USD no risaka kapitāla fonda Ventech, lai attīstītu jaunus produktus. 2011. gada janvārī Withings demonstrēja viedo asins spiediena mērītāju, kuru varēja tieši pieslēgt mobilajā ierīcēm iPhone, iPad vai iPod . 2013. gadā jūlijā tika saņemtas investīcijas 30 miljoni USD no 360 Capital Partner, Bpifrance, Idinvest Partners un Ventech. 2014. gada oktobrī tika izlaists integrācijas risinājums ar Apple platformu HealthKit. 2016. gada 26. aprīlī tika paziņots, ka Somijas uzņēmums Nokia par 170 miljoniem EUR iegādāsies Withings, lai stiprinātu pozīciju lietu interneta tirgū. Darījums pabeigts 31. maijā, Withings iekļaujot Nokia Technologies kā Digital Health nodaļu.Withings zīmols tika izmantots līdz 2017. gada jūnijam , kad to aizstāja Nokia. 2018. gada 2. maijā tika paziņots, ka Nokia veselības risinājumu nodaļa Digital Health tiks pārdota bijušā Withings līdzdibinātājam un priekšsēdētājam Erikam Karelam. Darījums pabeigts 31. maijā. 2019. gada aprīlī Withings atvēra jaunu rūpnīcu Francijā, Isilemulino. Nokia plans to acquire Withings to accelerate entry into Digital Health Arhivēts 2016. gada 19. maijā, Wayback Machine vietnē. Nokia, 26 April, 2016 Nokia completes the acquisition of Withings Arhivēts 2016. gada 7. augustā, Wayback Machine vietnē. Nokia, 31 May, 2016 Nokia sells digital health venture, executive to leave Reuters, May 31, 2018 Withings vietne