Džordans Stols (Jordan Lee Staal; dzimis 1988. gada 10. septembrī Tanderbejā, Kanādā) ir profesionāls kanādiešu hokejists, spēlē centra uzbrucēja pozīcijā. Pašlaik (2021) pārstāv Nacionālās hokeja līgas klubu Karolīnas "Hurricanes". Džordana brāļi Ēriks, Marks un Džareds arī ir profesionāli hokejisti. Karjeru uzsācis 2004. gadā Ontārio hokeja līgas kluba Pīterboro "Petes" sastāvā. 2006. gada NHL draftā viņu "Penguins" izraudzījās ar kopējo otro numuru. 2006.—2007. gada sezonā debitēja Nacionālās hokeja līgas kluba Pitsburgas "Penguins" rindās. Debijas sezonā viņš tika iekļauts līgas simboliskajā debitantu izlasē, kā arī tika nominēts Kaldera balvai. 2009. gadā "Penguins" sastāvā izcīnīja Stenlija kausu. 2012. gada vasarā Stols tika aizmainīts uz Karolīnas "Hurricanes" vienību, ar jauno komandu parakstot līgumu uz nākamajiem desmit gadiem. 2017.—18. gada sezonā Stols kopā ar Džastinu Folku bija komandas kapteiņi. Kanādas izlases sastāvā ir spēlējis 2007. gada Pasaules čempionātā, kurā Kanādas izlase izcīnīja zelta medaļas. Eliteprospects profils (angliski) Internet Hockey Database profils (angliski) NHL profils (angliski) Hockey-Reference profils (angliski)