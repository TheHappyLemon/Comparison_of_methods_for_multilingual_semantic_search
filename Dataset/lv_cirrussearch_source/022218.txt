Šis raksts ir par britu seriālu. Par tēlu skatīt rakstu Šerloks Holmss. "Šerloks" (angļu: Sherlock) ir BBC veidots britu televīzijas seriāls, kas kopš 2010. gada tiek pārraidīts kanālā BBC One. Seriāla sižets balstīts uz Artura Konana Doila romānu un īso stāstu motīviem par detektīvu Šerloku Holmsu, tikai tā darbība notiek mūsdienās. Latvijā seriāls tiek translēts telekanālā LTV1. Seriāla autori ir Marks Getiss un Stīvens Mofats, pazīstami ar televīzijas seriāliem Doctor Who un Jekyll. Galvenās lomas, Šerloku Holmsu un Džonu Vatsonu atveido Benedikts Kamberbačs un Martins Frīmens. Filmēšana pārsvarā norisinās Londonā un Kārdifā. Seriāls ir ieguvis daudzas pozitīvas atsauksmes un ticis nominēts vairākām balvam. 2011. gadā "Šerloks" saņēma BAFTA televīzijas balvu kategorijā "Labākais dramatiskais seriāls". Izmeklētājs Šerloks Holmss kopā ar savu dzīvokļa biedru Džonu Vatsonu izmeklē noziegumus, pārsvarā slepkavības, par ko Džons raksta savā emuārā. Lai gan Šerloks izmeklē dažādus noziegumus, bieži seriālā figurē Džims Moriartijs kā galvenais ļaundaris. Šerloks Holmss — detektīvs, viens no labākajiem pasaulē, palīdz policijai izmeklēšanās, sauc sevi par "augsti funkcionējošu sociopātu". Viņam piemīt laba atmiņa un dedukcijas spējas. Šerloku lielākā daļa citu seriāla tēlu uzskata par nepieklājīgu. Viņu atveido aktieris Benedikts Kamberbačs. Džons Vatsons — bijušais armijas ārsts Afganistānā, Šerloka dzīvokļa biedrs. Viņu atveido aktieris Martins Frīmens. Maikrofts Holmss — Šerloka brālis, ietekmīgs cilvēks. Viņu atveido aktieris un viens no seriāla autoriem Marks Getiss. Profesors Moriartijs — aktieris, seriāla galvenais ļaundaris. Sauc sevi par "noziedznieku konsultantu". Viņa pilnais vārds ir Džeimss "Džims" Moriartijs. Viņu atveido aktieris Endrū Skots. Pamatraksts: "Šerloks" sēriju uzskaitījums 2009. gadā tika pasūtīta pilotsērija, bet 2010. gadā iznāca seriāla pirmā sezona, kas sastāv no trim deviņdesmit minūšu ilgām sērijām — A Study in Pink, The Blind Banker un The Great Game. Seriāla otrā sezona iznāca 2012. gada janvārī. Tā arī sastāv no trim sērijām — A Scandal in Belgravia, The Hounds of Baskerville un The Reichenbach Fall. Trešā sezona tika translēta 2014. gada janvārī. Tajā ir 3 sērijas — "Mistērija ar skeletu", "Triju zīme" un "Pēdējais zvērests" 2013. gada decembrī BBC One kanālā translēja seriāla minisēriju Many Happy Returns. 2015. gada janvārī sākās filmēšana seriāla Jaungada speciālizlaidumam "Baisā līgava". 2014. gada 8. janvārī Stīvens Mofats paziņoja, ka seriālam ir apstiprināts turpinājums ceturtajai un piektajai sezonai. Ceturtās sezonu sāka demonstrēt 2017. gada janvārī. «Television Awards Winners in 2011» (angļu). BAFTA. Arhivēts no oriģināla, laiks: 2011-11-02. Skatīts: 2012-01-23. Karen Hyland. «Sherlock announcement: Special confirmed with 'three new episodes' as #221back riddle is revealed» (angļu). The Mirror, 2014. gada 2. jūlijs. Skatīts: 2014. gada 2. jūlijs. Paul Jones. «Sherlock: We’ve plotted out the whole of series 4 and 5 reveals Steven Moffat» (angļu). Radio Times, 08.01.2014. Skatīts: 2014-01-09. Oficiālā mājas lapa (angliski) IMDb profils (angliski) AllMovie profils (angliski) TV.com profils (angliski) Metacritic profils (angliski) Rotten Tomatoes profils (angliski)