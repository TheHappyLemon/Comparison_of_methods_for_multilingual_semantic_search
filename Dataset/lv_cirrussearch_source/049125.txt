Sergejs Prokudins-Gorskis (krievu: Сергей Михайлович Прокудин-Горский; dzimis 1863. gada 30. augustā Fuņikova Gorā, miris 1944. gada 27. septembrī Parīzē) veltīja savu karjeru fotogrāfijas attīstībai. Dzimis tagadējā Vladimiras apgabalā, Krievijā, ieguvis ķīmiķa izglītību. Viņš studēja kopā ar pazīstamiem zinātniekiem Sanktpēterburgā, Berlīnē un Parīzē un izstrādāja pirmos paņēmienus krāsu fotogrāfijai. Par viņa pētījumiem izsniedza patentus par krāsainu foto un kinolenšu izgatavošanu. Ap 1905. gadu Prokudins-Gorskis izstrādāja plānu, kurā, izmantojot krāsu fotogrāfijas sasniegumus, bija predzēts sistemātiski dokumentēt Krievijas Impēriju. Ambiciozā projekta mērķis bija apmācīt Krievijas skolēnus par plašo un dažādo impērijas kultūru, vēsturi un modernizāciju. Viņa paņēmiens bija kameras izmantošana, kura uzņēma trīs melnbaltas bildes pēc kārtas, izmantojot dažādu krāsu filtrus. Projicējot visas trīs bildes ar pareizas krāsas gaismu, bija iespējams attēlot sākotnējās krāsas. Katra kustība, veidojot attēlus, parādījās kā "spoku attēli", jo fotogrāfijas tika uzņemtas nedaudz atšķirīgos laikos. Viņš arī veiksmīgi eksperimentēja ar krāsu izdruku izgatavošanu no veiktajiem fotouzņēmumiem, bet process bija sarežģīts un lēns. Tikai ar digitālo attēlu apstrādi radās iespēja kvalitatīvi apvienot vairākus attēlus vienā. Nodrošinājies ar cara Nikolaja II sagādātu speciāli ar fotolaboratoriju aprīkotu vilciena vagonu, līdz ar divām atļaujām, kas deva pieeju aizliegtām zonām un ļāva apiet impērijas birokrātiju, Prokudins-Gorskis no 1909. līdz 1915. gadam dokumentēja Krievijas Impēriju. Viņš par savu darbību vadīja ilustrētas lekcijas. Viņa fotogrāfijas sniedz ieskatu par zudušo pasauli - Krievijas Impēriju Pirmā pasaules kara priekšvakarā un tuvojošos Krievijas revolūciju. Viņš fotografēja viduslaiku baznīcas un klosterus Krievijā, dzelzceļus un rūpnīcas, ikdienas dzīvi un Krievijas iedzīvotājus. Prokudins-Gorskis 1918. gadā pameta Krieviju un devās vispirms uz Norvēģiju un Angliju, pirms apmetās Parīzē, kur viņš mira 1944. gadā. Tajā laikā cars ar ģimeni bija sodīti ar nāvi Krievijas revolūcijas laikā un izveidota Padomju Savienība. Viņa unikālās bildes stikla plašu formātā 1948. gadā no viņa sievas iegādājās ASV Kongresa bibliotēka. 2001. gadā Kongresa bibliotēka izveidoja izstādi Impērija, kas bija Krievija (The Empire that was Russia). Šai izstādei tika ieskanētas stikla plates un izveidoti krāsaini attēli, izmantojot digihromatogrāfijas metodi, ko izveidoja Valters Frankhauzers. 2004. gadā bibliotēka noslēdza līgumu ar Blaise Agüera y Arcas, lai izveidotu automatizētu krāsu apvienojumu no visiem 1902 augstās izšķirtspējas negatīviem, ko ieguva no stikla plašu negatīviem. Pilns procesa apraksts un citu lapu saraksts, kas ir veidojušas digitālās kompozītu bildes, ir pieejams kolekcijas profilā Kongresa bibliotēkā. Daugavpils (Jaunbūve) 1912. gadā Alim-hans (1880—1944), Buhāras emīrs Krāsu fotogrāfija starp 1905. un 1915. gadu Skats uz Smoļensku no Katedrāles kalna, 1912. gads Austroungārijas kara cietumnieki Krievijā, 1915. gads 18. gadsimta vidus Tjumeņas Trīsvienības klosteris ap 1912. gadu Magoņu lauks Lugāno, Šveicē Dagestānas iedzīvotājs Krievijas tvaika lokomotīve, modelis AA-76 Baļķu plosti Pētera I kanālā Lādogas ezerā Baškīru pārmijnieks pie Transsibīrijas dzelzceļa Kush-Beggi, Buhāra Alberts Kāns, fotogrāfijas patrons, kurš sponsorēja fotogrāfus pasaules apceļošanā un krāsu foto veidošanā dažādās pasaules vietās no 1909. līdz 1931. gadam. Photographer to the Tsar: Sergei Mikhailovich Prokudin-Gorskii Library of Congress. (angliski) Atjaunota 2007. gada 16. decembrī http://sechtl-vosecek.ucw.cz/en/expozice5.html#digichromatography (angliski) Atjaunota 2007. gada 16. decembrī Reconstructing Prokudin-Gorskii's Color Photography in Software Blaise Agüera y Arcas. Atjaunots 2007. gada 16. decembrī About the Prokudin-Gorskii Collection Atjaunots 2007. gada 16. decembrī Vikikrātuvē par šo tēmu ir pieejami multivides faili. Skatīt: Sergejs Prokudins-Gorskis. Krievijas Lielās enciklopēdijas raksts (krieviski) 100 fotogrāfijas ar anotācijām Kongresa bibliotēkas kolekcija Kongresa bibliotēkas izstāde, The Empire that was Russia (priekšmetu izlase) Meklēšanas lapa visiem Prokudina-Gorska priekšmetiem Kongresa bibliotēkā Prokudina-Gorska attēli, izstādīti Kongresa bibliotēkas projektā Meeting of Frontiers Krievijas datubāze ar Prokudina-Gorsk attēliem, ieskaitot vēl neapstrādātos Arhivēts 2005. gada 14. decembrī, Wayback Machine vietnē. Privāts Frenka Delaerta projekts par Prokudinu-Gorski Cita privāta galerija par Prokudinu-Gorski Prokudina-Gorska veidotās bildes par Tolstoju Toronto Universitātes lapā Tiešsaistes Prokudina-Gorska izstāde Šehtla un Vosečeka fotogrāfijas muzejā Digihromatogrāfija: Prokudina-Gorska fotogrāfiju atjaunošana Intervija ar Orlando Figsu, kurš veidoja dokumentālu filmu BBC par Prokudinu-Gorski Arhivēts 2008. gada 6. decembrī, Wayback Machine vietnē. Margareta Dikovitskaja, "Central Asia in Early Photographs: Russian Colonial Attitudes and Visual Culture" Galerija Boston Globe