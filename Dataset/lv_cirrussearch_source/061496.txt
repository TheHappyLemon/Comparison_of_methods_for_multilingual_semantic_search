Bulganas nacionālais parks (mongoļu: Булган Гол) ir 2011. gadā izveidots nacionālais parks Mongolijas rietumos pie Ķīnas robežas. Nacionālā parka teritorijā tek apmēram 700 kilometrus garā Bulganas (Ķīnas teritorijā — Ulunguras) upe, kas no Mongolijas Altaja ietek Ulungura ezerā. Nacionālā parka teritorijā upe sadalās daudzās attekās, un tā ir ievērojama migrējošo putnu vieta. Citu putnu sugu starpā parka teritorijā sastopams stepes piekūns un karaliskais ērglis.