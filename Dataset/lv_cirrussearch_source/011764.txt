Sergejs Mirskis (dzimis 1952. gada 1. janvārī Rīgā) ir Latvijas vācu izcelsmes sabiedriskais darbinieks, publicists un politiķis. Bijis vairāku Saeimas sasaukumu deputāts, pārstāvot partiju "Saskaņa". Dzimis 1952. gadā skolotāja, vēlākā LVU krievu literatūras docenta Vladimira Mirska un viņa sievas Irinas, dzimušas Oses, ģimenē. Savu tautību uzrādījis kā vācietis. Mācījās Rīgas 53. vidusskolā, ko absolvēja 1969. gadā. Darbojās biedrībā "Krievijas tautiešu savienība Latvijā", bija tās prezidija loceklis, kā arī biedrībā "Mūzikas un poēzijas klubs". Bija uzņēmuma "Structors" menedžeris. S. Mirskis neveiksmīgi kandidēja 2001. gada Rīgas domes vēlēšanās no Krievu partijas saraksta, 8. Saeimas vēlēšanās no PCTVL saraksta un 2005. gada Rīgas domes vēlēšanās no Tautas Saskaņas partijas saraksta. No 2001. gada viņš bija Saeimas deputāta palīgs, bet 2006. gadā Saeimas vēlēšanās S. Mirski ievēlēja par 9. Saeimas deputātu no apvienības "Saskaņas Centrs" saraksta, pēc četriem gadiem ievēlēts arī 10. Saeimā. 2009. gadā netika ievēlēts Eiropas Parlamenta vēlēšanās. Veiksmīgi kandidēja arī 11. Saeimas ārkārtas vēlēšanās 2011. gadā. 11. Saeimā S. Mirskis ir Ārlietu komisijas priekšsēdētāja biedrs, darbojas arī Saimnieciskajā komisijā. 2011. gadā tika ievēlēts par sociāldemokrātiskā partijas "Saskaņa" Rīgas organizācijas valdes priekšsēdētāju. Kandidēja 2014. gada Eiropas Parlamenta vēlēšanās no "Saskaņas Centra" saraksta. Tika ievēlēts 12. Saeimā no partijas "Saskaņa" saraksta. Pētnieciskās žurnālistikas centra Re:Baltica veiktajā pētījumā par 12. Saeimas deputātu uzstāšanos tribīnē un ziņojumu gatavošanu kopā ar 12 citiem, tostarp 7 no "Saskaņas" ievēlētajiem deputātiem, atzīts par "nerunīgo deputātu", jo 12. Saeimā 44 pavadītajos mēnešos Mirskis tikai vienreiz runājis no tribīnes un vienreiz gatavojis ziņojumu par kādu likumprojektu. 2018. gada rudenī kandidēja 13. Saeimas vēlēšanās, taču netika ievēlēts. «CVK profils». CVK.lv. Arhivēts no oriģināla, laiks: 2011. gada 18. oktobrī. Skatīts: 2012. gada 7. janvārī. «Saskaņas Centra profils». Saskanascentrs.lv. Arhivēts no oriģināla, laiks: 2011. gada 16. oktobrī. Skatīts: 2012. gada 7. janvārī. «Deputāti uz delnas profils». Deputatiuzdelnas.lv. Skatīts: 2012. gada 7. janvārī.[novecojusi saite] 11. Saeimas profils «Par partijas 'Saskaņa' Rīgas organizācijas vadītāju ievēl Saeimas deputātu Mirski». Delfi.lv. Skatīts: 2012. gada 7. janvārī. «Saeimas “klusējošie varoņi” – kuri nekāpj tribīnē, bet algu saņem?». Politiķu uzraudzība. Re:Baltica. 2018. gada 2. jūlijs. Skatīts: 2018. gada 6. jūlijā. CVK profils Arhivēts 2011. gada 18. oktobrī, Wayback Machine vietnē. 11. Saeimas profils