Edvīns van der Sārs (Edwin van der Sar; dzimis 1970. gada 29. oktobrī Vūrhutā, Nīderlandē) ir bijušais nīderlandiešu futbolists, vārtsargs. Spēlējis AFC Ajax, Juventus, Fulham un Manchester United sastāvos, kā arī no 1995. līdz 2008. gadam bija Nīderlandes futbola izlases dalībnieks. Profesionāļa karjeru sāka AFC Ajax klubā, kur pavadīja 9 sezonas, tad pārgāja uz Itālijas līgas klubu Juventus, kur pavadīja 2 sezonas. No 2001. gada līdz karjeras beigām 2011. gadā spēlēja Anglijā, vispirms pārstāvēja Fulham, taču kopš 2005. gada bija Manchester United vārtsargs. Van der Sārs ir viens no nedaudzajiem futbolistiem, kas ir spējuši iegūt UEFA Čempionu līgas kausu divu dažādu klubu sastāvos. Sārs to ieguva 1995. gadā ar Ajax un 2008. gadā ar Manchester United. 1995. un 2009. gadā tika atzīts par Eiropas labāko vārtsargu. Kopā ar Nīderlandes izlasi ir spēlējis daudzu turnīru finālturnīros. Taču izlasē viņš debitēja 1995. gada 7. jūnijā spēlē pret Baltkrievijas izlasi. Savā 37. dzimšanas dienā (2007. gada 29. oktobrī) viņš intervijā atzina, ka beigs savu karjeru izlasē pēc 2008. gada Eiropas čempionāta beigām. Taču pēc Euro 2008 beigām izlases jaunais galvenais treneris Berts van Marvijks pierunāja van der Sāru aizvadīt dažas spēles 2010. gada FIFA kausa izcīņas kvalifikācijā, sakarā ar izlases vārtsargu traumām. Van der Sārs piekrita un veiksmīgi nospēlēja Nīderlandes izlases sastāvā. Spēlē pret Norvēģijas izlasi viņš kārtējo reizi spēlē neielaida nevienus vārtus un paziņoja par izlases karjeras beigšanu. Van der Sārs Nīderlandes izlases sastāvā ir aizvadījis 130 spēles. Ajax Eredivisie: 1993–94, 1994–95, 1995–96, 1997–98 KNVB beker: 1992–93, 1997–98, 1998–99 Johan Cruijff Schaal: 1993, 1994, 1995 UEFA Čempionu līga: 1994–95 UEFA kauss: 1991–92 UEFA Superkauss: 1995 Starpkontinentālais kauss: 1995 Juventus UEFA Intertoto kauss: 1999 Fulham UEFA Intertoto kauss: 2002 Manchester United Anglijas Premjerlīga: 2006–07, 2007–08, 2008–09, 2010–11 Anglijas Līgas kauss: 2005–06 FA Community Shield: 2007, 2008, 2010 UEFA Čempionu līga: 2007–08 FIFA Klubu Pasaules kauss: 2008 Individuālie sasniegumi Nīderlandes gada futbola vārtsargs: 1994, 1995, 1996, 1997 Eiropas labākais vārtsargs: 1995, 2009 Anglijas Premjerlīgas zelta cimdi: 2008–09 UEFA klubu labākais vārtsargs: 2009 Fulham gada labākais spēlētājs: 2004 Vikikrātuvē par šo tēmu ir pieejami multivides faili. Skatīt: Edvīns van der Sārs. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski) Mančestras "United" profils (angliski)