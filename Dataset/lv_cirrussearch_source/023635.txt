Robērs Žoržs Nivels (franču: Robert Georges Nivelle; dzimis 1856. gada 15. oktobrī, miris 1924. gada 22. martā) bija franču artilērijas ģenerālis. Dienestu sācis 1878. gadā pēc Politehniskās skolas (École Polytechnique) beigšanas. Dienējis Alžīrijā, Tunisijā, piedalījies Bokseru sacelšanās apspiešanā. Pirmā pasaules karā izcēlies Verdenas kaujas laikā 1916. gada februārī - decembrī. Nivels ir autors kaujas uzsaukumam Ils ne passeront pas!, kas vēlāk, citos apstākļos, tika pārtulkots spāniski kā ¡No pasarán!. 1916. gada decembrī iecelts par franču spēku virspavēlnieku Rietumu frontē Žozefa Žofra vietā. Viens no iecelšanas motīviem bija arī Nivela labās angļu valodas zināšanas. Organizējis t.s. Nivela ofensīvu 1917. gada aprīlī, maijā. Uzbrukuma rezultāti bija tik neievērojami un upuri tik lieli, ka daļa no armijas sadumpojās, bet Nivels tika pārcelts komandēt franču spēkus Āfrikā. Vikikrātuvē par šo tēmu ir pieejami multivides faili. Skatīt: Robērs Nivels. Encyclopædia Britannica raksts (angliski) Encyclopædia Universalis raksts (franciski) Pirmā pasaules kara enciklopēdijas raksts (angliski)