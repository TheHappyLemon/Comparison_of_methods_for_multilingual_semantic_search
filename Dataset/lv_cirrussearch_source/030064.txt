Laupītājmušu virsdzimta (Asiloidea) ir viena no mušveidīgo apakškārtas (Brachycera) virsdzimtām, kas apvieno apmēram 8100 mušu sugas un kas tiek iedalītas 11 vai 12 mūsdienās dzīvojošu mušu dzimtās. Dzimtu Apystomyiidae daži sistemātiķi izdala kā monotipisku dzimtu, bet citi Apystomyia ģinti sistematizē Hilarimorphidae dzimtā. Ir arī sistemātiķi, kas mušu dzimtu iedalījumu virsdzimtās neizmanto, dzimtas sistematizējot infrakārtās un negrupējot virsdzimtās. Laupītājmušu virsdzimtas mušu sugas sastopamas visā pasaulē. Daudzas no tām mājo sausos, smilšainos reģionos, lai gan dažas sugas mīt tropu lietus mežos. To bioloģija ir ļoti dažāda, dažas dzimtas ir plēsīgas (laupītājmušas), bet citas barojas ar ziedu nektāru (pūkmušas). Šīs grupas mušu ķermeņi ir slaidi, 5–60 mm gari. Lielākā no visām ir Amerikas tropos dzīvojošā muša Mydas heros (dzimta Mydidae), kura, iespējams, ir arī lielākā muša no visiem divspārņiem. Visu dzimtu kāpuri ir plēsīgi. Mūsdienās laupītājmušu virsdzimta tiek sistematizēta mušu infrakārtā (Muscomorpha), lai gan nesenā pagātnē tā tikai izdalīta laupītājmušu infrakārtā (Asilomorpha). Tomēr mūsdienās šis taksons vairs netiek izmantots. Laupītājmušu virsdzimta (Asiloidea) Laupītājmušu dzimta (Asilidae)# Medusmušu dzimta (Apioceridae) Plakanmušu dzimta (Scenopinidae)# Pūkmušu dzimta (Bombyliidae)# Samtmušu dzimta (Therevidae) (Māņlaupītājmušu dzimta)# dzimta Apsilocephalidae dzimta Apystomyiidae dzimta Evocoidae dzimta Hilarimorphidae dzimta Mydidae dzimta Mythicomyiidae dzimta Ocoidae dzimta †Protapioceridae Piezīme: Latvijā sastopamās dzimtas apzīmētas ar #. Welcome to the Asiloid Flies web-site NCBI: Asiloidea Michael S. Enge Contributions Celebrating Kumar Krishna: The Systematics & Biology of Termites, Family Apystomyiidae Arhivēts 2016. gada 22. jūlijā, Wayback Machine vietnē. NCBI: Hilarimorphidae ITIS: Asiloidea NCBI: Muscomorpha Catalogue of Latvian Flies (Diptera: Brachycera) Bug Guide: Superfamily Asiloidea