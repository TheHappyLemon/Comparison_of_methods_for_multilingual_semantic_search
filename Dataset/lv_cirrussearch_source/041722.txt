Injekciju adatas dūriena uzbrukums[nepieciešama atsauce] ir hipotētisks uzbrukums citai personai, sadurot to ar injekciju adatu, uz kuras ir kādu bīstamu infekciju, piemēram, HIV, saturošas asinis. Lai arī ir zināmi gadījumi, kad notiek uzbrukumi citām personām ar injekciju adatām vai šļircēm, tas, ka AIDS slimnieki apzināti šādi uzbruktu citām personām ar mērķi tās inficēt, tiek uzskatīts par mūsdienu teiku. Pēdējos gados sociālajos tīklos klīst stāsti par cilvēkiem Latvijā, kas inficējušies ar HIV, kinoteātrī nejauši uzsēžoties uz krēsla atstātai inficētai adatai. Taču Slimību profilakses un kontroles centrs uzskata, ka šādi inficēties ar HIV ir praktiski neiespējami, arī Valsts policija noliedz, ka tās rīcībā būtu jebkāda informācija par šādiem gadījumiem. «Melnā 'Volga' un Iļģuciema velns: kas biedējis cilvēkus Latvijā». Delfi. 2017. gada 31. oktobris. Skatīts: 2018. gada 17. februārī.