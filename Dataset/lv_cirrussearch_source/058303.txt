Naisāres bāka (igauņu: Naissaare tuletorn, zviedru: Fyrtornet på Nargö) atrodas uz Naisāres salas Baltijas jūrā, Somu jūras līcī. Sala pieder Igaunijai. Bāka atrodas salas ziemeļdaļā. Naisāres salā pirmā bāka sāka darboties jau 1788. gadā. Vēlāk šeit atradās divas bākas, bet abas tika nopostītas Otrā pasaules kara laikā. 1946. gadā tika uzbūvēta 38 m augsta koka pagaidu bāka. 1960. gadā to aizvietoja pašreizējā bāka. Naisāres bākas augstums ir 45 m. Bāku veido astoņškautņu tornis no betona ar laternu un dubultu galeriju. Bākas augšējā trešdaļa ir sarkana, apakšējās divas trešdaļas — baltas. Bākas gaismas elements atrodas 47 m virs jūras līmeņa. Gaisma balta (3 s deg, 7 s pārtraukums). Gaisma redzama 12 jūras jūdžu attālumā. Bāka darbojas visu gadu diennakts tumšajā laikā. Vikikrātuvē par šo tēmu ir pieejami multivides faili. Skatīt: Naisāres bāka. Estonian Maritime Navigation