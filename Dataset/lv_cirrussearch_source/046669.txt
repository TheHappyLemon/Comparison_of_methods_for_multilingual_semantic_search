Radoma (Radom) ir sena pilsēta Polijas centrālajā daļā, Mazovijas vojevodistē. Daugavpils sadraudzības pilsēta. Pilsētā atrodas ieroču rūpnīca Fabryka Broni Łucznik, kurā izgatavo šaujamieročus. Pirmoreiz pieminēta 1155. gadā pāvesta Paskuales II bullā. 1360. gadā pilsētai tika piešķirtas Magdeburgas tiesības. 1383. gadā Seims Radomā apstiprināja Jadvigu par Polijas karali, bet 1401. gadā šeit tika parakstīta pirmā vienošanās par ūniju starp Poliju un Lietuvu. 1505. gadā Radomā Seims apstiprināja t.s. Nihil Novi principu valsts pārvaldē. 1660. gadā, Plūdu laikā pilsētu izpostīja zviedri. 1795. gadā, Trešās Polijas dalīšanas rezultātā, Radoma tika iekļauta Austrijas sastāvā, pēc Napoleona kariem tā nonāca Krievijas impērijas sastāvā, kļūstot par guberņas centru, līdz 1918. gadā iekļāvās atjaunotajā Polijas valstī. Radomā dzimuši: Lešeks Kolakovskis (Leszek Kołakowski, 1927) - filozofs Jaceks Malčevskis (Jacek Malczewski, 1854 - 1929) - gleznotājs https://bdl.stat.gov.pl/api/v1/data/localities/by-unit/071422763011-0972750?var-id=1639616&format=jsonapi; P2701: JSON; pārbaudes datums: 5 oktobris 2022.