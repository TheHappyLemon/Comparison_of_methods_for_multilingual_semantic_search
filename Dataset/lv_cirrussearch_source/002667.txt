Hišāms el Gerūdžs (arābu: هشام الكروج‎, berberu: Hicam El Gerruj, ⵀⵉⵛⴰⵎ ⴻⵍ ⴳⴻⵔⵔⵓⵊ; dzimis 1974. gada 14. septembrī Berkānā, Marokā) ir bijušais marokāņu vieglatlēts, vidējo un garo distanču skrējējs. Viņam pašlaik pieder pasaules rekordi 1500 metru un vienas jūdzes skrējienā stadionā. Viņš bija pasaules rekordists arī 2000 metru distancē līdz 2023. gadam, kad rekordu laboja Jākobs Ingebrigtsens. H. el Gerūdžs ir piedalījies trijās olimpiskajās spēlēs (1996, 2000, 2004), izcīnījis divas zelta medaļas 2004. gada Olimpiādē Atēnās 1500 m un 5000 m skrējienos un 2000. gada Olimpiādē Sidnejā 1500 m skrējienā viņš finišēja otrais un saņēma sudraba medaļu. Trīskārtējs IAAF gada vieglatlēts (2001, 2002, 2003). H. el Gerūdžs ar dubulto triumfu 2004. gada Atēnu spēlēs gan 1500 m, gan 5000 m distancēs kļuva par pirmo sportistu pēdējo 80 gadu laikā, kam vienās Olimpiskajās spēlēs ir izdevies panākums abās distancēs. Pēdējais šāds sportists bija "lidojošais soms" Pāvo Nurmi, kam izdevās šāds panākums 1924. gada Olimpiādē. Pēc starta Olimpiādē viņš vairāk nestartēja starptautiskās sacensībās un 2006. gada 22. maijā paziņoja par savu aiziešanu no profesionālā sporta. Pēc sportista karjeras beigām ir saņēmis vairākus starptautiskus un nacionālus apbalvojumus. Pašlaik viņš ir SOK atlētu komisijas loceklis. El Guerrouj retires from track Arhivēts 2020. gada 18. septembrī, Wayback Machine vietnē. (angliski) King of Middle Distance, Hicham El Guerrouj retires Arhivēts 2012. gada 6. aprīlī, Wayback Machine vietnē. (angliski) Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski)