Tetjana Lavrenčuka (ukraiņu: Тетяна Вікторівна Лавренчук; dzimusi 1993. gada 3. martā) ir ukraiņu brīvā stila cīkstone, Eiropas spēļu un Eiropas čempionāta medaļniece. Ar cīņas sportu Tetjana Lavrenčuka sāka nodarboties 2006. gadā. Viņas pirmais treneris bija Sergejs Meļņiks. Kopš 2010. gada viņa ir Ukrainas nacionālās izlases dalībniece. Tajā pašā gadā Sarajevā viņa kļuva par Eiropas kadetu čempionāta bronzas medaļnieci. Par šo panākumu viņa ieguva sporta meistara titulu. Šo rezultātu viņa atkārtoja divreiz, bet jau Eiropas junioru čempionātos - 2011. gadā Zreņaninā un 2012. gadā Zagrebā. Pēc bronzas medaļas Eiropas čempionātā Tbilisi 2013. gadā viņa ieguva Ukrainas starptautiskās klases sporta meistares titulu. Kopš 2015. gada viņa trenējas Oresta Skobeļska vadībā. 2015. gadā viņa izcīnīja sudraba medaļu Eiropas spēlēs Baku, dramatiskā finālā ar 3-2 zaudējot Emešei Barkai. Tetjana Lavrenčuka ir Ukrainas un starptautisko cīņas sporta turnīru uzvarētāja un medaļniece. Ļvivas Valsts fiziskās kultūras universitātes absolvente (2015). «Лавренчук Тетяна Вікторівна» (ukraiņu). esu.com.ua/. Skatīts: 2020-04-25. Європейські ігри. Львів'янка Тетяна Лавренчук виборола срібло // Львівський портал. 16 червня 2015 Arhivēts 2017. gada 8. martā, Wayback Machine vietnē. (ukrainiski) FILA profils (angliski)