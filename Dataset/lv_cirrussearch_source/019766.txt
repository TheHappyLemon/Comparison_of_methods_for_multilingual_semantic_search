Terrestrial Trunked Radio ("Zemes grupveides radiosakaru sistēma", TETRA; agrāk zināma kā Trans-European Trunked Radio) ir digitāla profesionālā mobilā radio sistēma ar divpusējas rācijas specifikāciju. TETRA speciāli izstrādāta izmantošanai valsts struktūrās, glābšanas, policijas un militārajos dienestos, kā arī transporta sistēmās. TETRA standartu izstrādājis Eiropas telesakaru standartu institūts ETSI. Pirmā versija izlaista 1995. gadā. TETRA aizstāja morāli novecojušo standartu MPT-1327. Sistēma sastāv no bāzes staciju tīkla un lietotāju teminālierīcēm jeb mobilajām stacijām. Ja tīkls nav pieejams (piemēram, pazemē vai slikta pārklājuma vietā), mobilās stacijas var darboties tiešo sakaru režīmā. Tešo sakaru režīmā viens vai vairāki termināļi var darboties kā translatori. Bez balss sakariem TETRA sistēma atbalsta arī dažu veidu datu pārraidi. TETRA izmanto laika dalīšanas kanālu piekļuves metodi TDMA ar četriem lietotāja kanāliem uz viena nesējsignāla ar 25 kHz soli. Raidīšana var notikt frekvenču diapazonā no 150 līdz 900 MHz. Galvenās TETRA priekšrocības, salīdzinot ar līdzīgām tehnoloģijām (piemēram vecākām mobilā radio sistēmām vai mobilo telefonu sistēmām, to skaitā GSM): zemāku frekvenču josla dod plašāku bāzes staciju pārklājumu, kas ļauj uzstādīt mazāk bāzes staciju un līdz ar to samazināt tīkla izmaksas; termināļi var darboties bez bāzes stacijām; terminālierīces nepieciešamības gadījumos var darboties kā retranslatori; sakari nepārtrūkst, pārvietojoties uz citu bāzes stacijas šūnu; TETRA var darboties ne tikai "viens uz vienu", bet arī "viens uz daudziem" vai "daudzi uz daudziem" pārraides režīmā; nodrošināta šifrēšana; ārkārtas gadījumiem paredzēta trasnportējama ātri uzstādāma tīkla sistēma; iekārtas ražo daudzi piegādātāji pasaulē; tīklu risinājumi pieejami gan ar vecāku ķēdes komutāciju gan ar jaunāku pakešu komutāciju. Galvenie TETRA trūkumi: nepieciešams lineārais pastiprinātājs, lai sasniegtu stingru RF specifikāciju, eksistējot starp citiem radio pakalpojumiem; datu pārraides ātrums ir zems mūsdienu prasībām (7,2 kb/s), lai gan TETRA pēdējā versija nodrošina 115,2 kb/s (vai pat 691,2 palpašināta kanāla gadījumā), bet tas prasa uzstādīt jaunāko aparatūru gan bāzes staciju, gan lietotāju pusē. Latvijā TETRA sistēmu izmanto Valsts policiija, Rīgas pašvaldības transports (kopš 2006. gada), kopš vismaz 2016. gada Motorola ražotu sistēmu izmanto Rīgas pašvaldības policija. Artevea ražota sistēma uzstādīta Ventspils uzņēmumā Ventamonjaks Services. Noteikumi par radiofrekvenču spektra joslu sadalījumu radiosakaru veidiem un iedalījumu radiosakaru sistēmām, kā arī par radiofrekvenču spektra joslu izmantošanas vispārīgajiem nosacījumiem (Nacionālais radiofrekvenču plāns) «DAN COMMUNICATIONS, SIA». Prakse.lv (latviešu). Skatīts: 2020-06-21. TETRA Around the World[novecojusi saite] «TETRA sistēma Rīgas pašvaldības policijā / DAN Communications». www.dan.lv. Skatīts: 2020-06-21. «Paziņojums par līgumu RPP 2016/31 "Par radiosakaru sistēmas uzturēšanu, tehnisko atbalstu un remontu"». Rīgas pašvaldības policija (latviešu). Skatīts: 2020-06-21. Oil and gas, Latvia