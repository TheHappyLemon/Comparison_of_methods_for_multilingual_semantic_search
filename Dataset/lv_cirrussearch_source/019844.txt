Korijs Krofords (angļu: Corey Crawford; dzimis 1984. gada 31. decembrī) ir bijušais kanādiešu hokejists, vārtsargs. Karjeras laikā aizvadījis 14 sezonas Nacionālās hokeja līgas kluba Čikāgas "Blackhawks" sastāvā, 2013. un 2015. gadā kopā ar komandu izcīnot Stenlija kausu. 2013. un 2015. gadā Krofords kā vismazāk vārtus NHL ielaidušais vārtsargs ieguva arī Viljama Dženingsa balvu. Profesionāļa karjeru Krofords sāka 2005.—06. gada sezonā Amerikas hokeja līgas kluba Norfolkas "Admirals" rindās. Tajā pašā sezonā vārtsargs ar divām spēlēm debitēja arī NHL kluba Čikāgas "Blackhawks" sastāvā. Krofords turpināja spēlēt AHL arī nākamajās sezonās, "Blackhawks" rindās aizvadot piecas spēles 2007.—08. gada sezonā, kā arī vienu spēli 2009.—10. gada sezonā. 2010.—11. gada sezonā Kraufords kļuva par "Blackhawks" pamatvārtsargu. 2013. un 2015. gadā izcīnīja Viljama Dženingsa balvu. 2012.—13. gada sezonā kopā ar klubu izcīnīja Stenlija kausu. 2014.—15. gada sezonā izcīnīja vēl vienu Stenlija kausa titulu. 2020. gada oktobrī, pēc 15 "Blackhawks" sistēmā aizvadītiem gadiem, Krofords noslēdza līgumu ar Ņūdžersijas "Devils". Janvāra sākumā, īsi pirms gaidāmās sezonas sākuma, Krofords paziņoja par karjeras beigšanu. Eliteprospects profils (angliski) Internet Hockey Database profils (angliski) Hockey-Reference profils (angliski)