"Bena 10: Citplanētiešu spēks" (angļu: Ben 10: Alien Force) ir ASV animācijas seriāls, kuru veidoja studija Man of Action (Dankans Rulē, Džo Keisijs, Džo Kellijs un Stīvens Sīgls) un producēja Cartoon Network Studios. Animācijas seriāla stāsts norisinājās piecus gadus pēc seriāla Bena 10 notikumiem. Pirmizrāde notika 2008. gada 18. aprīlī, televīzijas kanālā Cartoon Network. Kanādā sēriju pirmizrāde notika 2008. gada 6. septembrī, kanālā Teletoon. Sērijas sākotnēji veidotas ar darba nosaukumu "Bena 10: Varoņu paaudze". Animācijas seriālam kopā iznākušas trīs sezonas un četrdesmit sešas sērijas, seriāla pēdējā sērija iznāca 2010. gada 26. martā. Animācijas seriālu nominēja četrām Emmy balvām, no kurām tas ieguva vienu kategorijā "Izcils skaņas sajaukums — Dzīvai darbībai un animācijai". Piecus gadus pēc seriāla "Bena 10" notikumiem, Bens Tenisons atkal dodas piedzīvojumos lai aizsargātu zemi un citas visuma daļas. Rokaspulkstenis "Omnitriks" ļauj Benam pārvērsties vairākos ciplanētiešos, kuri dod viņam īpašas spējas. IMDb profils (angliski) Metacritic profils (angliski)