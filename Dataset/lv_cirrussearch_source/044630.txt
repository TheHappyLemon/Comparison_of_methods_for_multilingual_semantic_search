STS-122 bija Space Shuttle Atlantis ekspedīcija uz Starptautisko kosmisko staciju (SKS). Starts notika 2008. gada 7. februārī 19:45:30 UTC no Kenedija kosmiskā centra starta laukuma 39A. Nolaišanās notika 2008. gada 20. februārī. Lidojuma ilgums bija 12 dienas. Šis bija pēdējais Atlantis lidojums uz SKS (pēc tam paredzēts vēl viens lidojums orbitālā teleskopa Hubble remontam, un tad tiks pārtraukta Atlantis ekspluatācija). STS-120 misijas galvenais uzdevums bija uzstādīt SKS jaunu Eiropā būvēto moduli Columbus. Ar kosmoplānu stacijā ieradās SKS 16. ekspedīcijas jaunais dalībnieks Leopolds Eijārs, kas nomainīja Danielu Tani. Galvenā krava bija Eiropā būvētais modulis Columbus. Bez tam Atlantis kravas telpā uz ICC-Lite uzmontētas Solar Monitoring Observatory (SOLAR) un European Technology Exposure Facility (EuTEF). Uz zemi atpakaļ tika nogādāts bojātais žiroskops CMG, kurš agrāk tika nomainīts ar jaunu misijā STS-118. 2006. gada 20. jūlijā NASA nosauca misijas STS-122 apkalpi. 2007. gada 16. aprīlī, sakarā ar Atlantis ekspedīcijas STS-117 aizkavēšanos, NASA vadība nolēma izmainīt Space Shuttle lidojumu secību. Misijai STS-122 paredzētais kosmosa kuģis Discovery tika nomainīts ar Atlantis. Ārējā degvielas tvertne (ET-125) uz Kenedija kosmiskā centru tika nogādāta 2007. gada 14. septembrī. To rūpīgi pārbaudīja, un 17. oktobrī tika modificēts šķidrā skābekļa vada turētājs. Tvertne pie cietās degvielas starta paātrinātājiem tika pievienota 18. oktobrī. Atlantis tika pārvietots uz starta laukumu 10. novembrī. Columbus modulis kosmoplāna kravas telpā tika ievietots 12. novembrī. Starts tika paredzēts 6. decembrī, bet dažas stundas pirms pacelšanās divos sensoros ārējā degvielas tvertnē tika konstatētai nepareizi rādījumi. Starts tika atlikts par vienu diennakti, lai atklātu kļūmju iemeslu. Pēc tam palaišana tika pārcelta uz 8. decembri, tad — uz 9. decembri. Nespējot atrisināt problēmu starta laukumā, starts tika pārcelts uz 2008. gadu (starta logs atveras 2. janvārī). Pēc tam tika precizets, ka starts nevarēs notikt ātrāk kā 10. janvārī, lai darbinieki varētu nosvinēt svētkus. 18. decembrī veiktajos testos tika noskaidrots, ka paši sensori darbojas pareizi, bet problēma ir vados. 28. decembrī tika paziņots, ka, lai savestu kārtībā elektrosavienojumus, vajadzīgs laiks, un 10. janvārī starts nebija iespējams. Piezīme. Šeit par dienu atskaites punktu tiek ņemts Atlantis starts 19:45:30 UTC. Pirmsstarta sagatavošanā vairs neparādījās degvielas sensoru problēmas. Starts notika 2008. gada 7. februārī 19:45:30 UTC no Kenedija kosmiskā centra starta laukuma 39A. Pēc ieiešanas orbītā tika atvērtas kravas telpas durvis, izvērsta Ku antena, pārbaudīts un aktivizēts kosmoplāna manipulators, kā arī pārraidīti uz zemi fotoattēli, kas uzņemti ārējās degvielas tvertnes atdalīšanās laikā. Apkalpe gulēt devās 8. februārī 1:45 UTC, cēlās 9:45 UTC. Pēc celšanās astronauti veica sagatavošanās darbus. Četras stundas tika veikta Atlantis karstumaizsardzības plāksnīšu pārbaude ar manipulatoram pievienoto stieni, pie kura piemontētas kameras un sensori. Tika pārbaudīta aparatūra, kas nepieciešama, tuvojoties un saslēdzoties ar staciju. Tāpat arī tika pārbaudīti skafandri. 9. februārī 12:30 UTC sākās tuvošanās operācijas. No 16:24 līdz 16:31 UTC tika veikts SKS aplidojums. 17:17 UTC Atlantis veica saslēgšanos ar staciju pie Harmony modulim piestiprinātā pārejas adaptera PMA-2. Pēc hermētiskuma parbaudēm lūkas starp kosmoplānu un staciju tika atvērtas 18:40 UTC. Sakarā ar Hansa Šlēgela medicīniskām problēmām (netiek paskaidrots, kādām) iziešana kosmosā, un līdz ar to arī Columbus moduļa uzstādīšana, tika atlikta par vienu diennakti. Viņa vietā iziešanu veiks Stenlijs Lavs, kopā ar Reksu Valheimu. 9. februārī 23:20 UTC Leopolds Eijārs uzstādīja savu sēdekli kosmosa kuģī Sojuz TMA-11, tādējādi oficiāli kļūstot par SKS 16. ekspedīcijas dalībnieku, nomainot Denjelu Tani. Izanalizējot kuģa apšuvuma attēlus, tika atklāts vienas plāksnītes bojājums. Līdzīgs bojājums bija misijas STS-117 laikā, un tā fiksēšanai tika rīkota iziešana kosmosā. Apkalpe veica dažādus darbus, gatavojoties iziešanai kosmosā. 11. februārī 14:13 UTC sākās iziešana atklāta kosmosā, kuru veica Rekss Valheims un Stenlijs Lavs. Vispirms viņi pārvietojās no stacijas Quest slūžu kameras uz Atlantis kravas telpu. Tur viņi no Columbus atvienoja kabeļus, un turētājus, uzmontēja manipulatora turētāju un metāla aizsargvairogus. Viņi šos darbus veica par vienu stundu ilgāk nekā plānots. Turpinājās iziešana kosmosā. 19:53 UTC moduļa turētājbultas tika atlaistas, un sākās Columbus pārvietošana ar stacijas manipulatoru, kuru no stacijas iekšienes vadīja Līlends Melvins. Savukārt kosmonauti devās uz slūžu kameru, un tālāk viņiem bija plānots doties uz P1 fermu, lai atvienotu elektrokabeļus un slāpekļa vadus no Nitrogen Tank Assembly. Šī slāpekļa tvertne bija iztukšota, un tiks nomainīta ar jaunu vēlāk šajā misijā. Tā kā skafandru resursi gāja uz beigām, tika nolemts Lavu atstāt slūžu kamerā, bet vairāk pieredzējušo Valheimu sūtīt uz P1, lai tas paveiktu kaut daļu no plānotā — atskrūvēt tvertni turošās skrūves. Pēc divu skrūvju atskrūvēšanas viņš atgriezās slūžu kamerā. 21:29 UTC Columbus tika novietots tam paredzētajā vietā pie Harmony moduļa, un 21:44 UTC turētājbultas cieši saslēdza moduli. Kosmonautu iziešana beidzās 22:11 UTC, iziešanas ilgums — 7 stundas 58 minūtes. Pēc hermētiskuma pārbaudēm Eijārs un Šlēgels 14:08 UTC atvēra Columbus lūkas un sāka aktivizēt moduļa ventilācijas un dzesēšanas sistēmas, kā arī citas iekārtas. 13. februārī 14:27 UTC sākās 2. iziešana kosmosā, kuru veica Rekss Volheims un Hanss Šlēgels, kurš medicīnisku problēmu dēļ nevarēja piedalīties pirmajā iziešanā. Viņiem bija jānomaina tukšā slāpekļa tvertne Nitrogen Tank Assembly pret jaunu. Šī 250 kg slāpekļa tvertne tika uzstādīta 2002. gadā, un kalpoja stacijas dzesēšanas sistēmas spiediena nodrošināšanai, bet pa šo laiku jau bija iztērējusi savus 36 kp slāpekļa krājumus, un orbītā to otrreiz nevar uzpildīt. Vispirms jaunā tvertne ar stacijas manipulatoru tika izcelta no Atlantis kravas telpas un īslaicīgi novietota uz Crew and Equipment Translation Aid cart, kamēr kosmonauti atvienoja veco. Pēc jaunās tvertnes uzstādīšanas vecā tika nogādāta atpakaļ uz kosmoplānu. Turpinājās iziešana kosmosā. Tā kā tvertnes pārvietošanas darbu Volheims un Šlēgels paveica ātrāk, nekā plānots, viņi varēja uzstādīt siltumaizsardzības pārsegus Columbus modulim, kā arī veikt mikrometeorītu vairogu inspekciju. Iziešana kosmosā noslēdzās 21:12 UTC, ilgums — 6 stundas45 minūtes. 15. februārī 13:07 UTC sākās 3. iziešana kosmosā, kuru veica Rekss Volheims un Stenlijs Lavs. vispirms viņi Columbus ārpusē uzstadīja SOLAR teleskopu, kas tiks izmantots Saules novērojumiem. Pēc tam viņi no ESP-2 noņēma misijā STS-118 nomainīto bojāto žiroskopu CMG-3, un pārvietoja uz Atlantis kravas telpu. Tad kosmonauti uz moduļa uzmontēja otro iekārtu European Technology Exposure Facility (EuTEF), kas tiks izmantota, lai eksponētu materiālu paraugus vakuumā un kosmiskajā vidē. Turpinājās iziešana kosmosā. Pēc galveno darbu paveikšanas viņi detalizēti apskatīja mikrometeorīta izraisītu "krāteri" uz roktura pie slūžu kameras. Kosmonauti iziešanu beidza 20:32 UTC, ilgums — 7 stundas 25 minūtes. Atlikušo dienu abas apkalpes pavadīja, iekārtojot Columbus moduli un veicot citus darbus. Atlantis dzinēji tika iedarbināti, lai paaugstinātu stacijas orbītas augstumu par 2,2 km, lai tā būtu optimāla nākamajai Space Shuttle misijai STS-123. Kosmonauti veica sagatavošanās darbus, lai atvienotos no stacijas. Tika pārnestas nepieciešamās mantas uz kosmoplānu, pabeigti darbi jaunajā modulī. Lūkas starp SKS un Atlantis tika aizvērtas 17. februārī 18:03 UTC. Atlantis atvienojās no SKS 18. februārī 09:25 UTC. Pēc atvienošanās tas veica tradicionālo stacijas aplidojumu. Atlantis kravas telpas duvis sāka aizvērt 10:14 UTC, un tas tika pabeigts 10:28. 13:00 UTC sākās 2 minūšu 43 sekunžu orbitālais manevrs, kura rezultātā kosmoplāns nogāja no orbītas un sāka nolaišanos. Atlantis pieskārās Kenedija kosmiskais centra skrejceļa Nr. 15 klājumam 14:07:10 UTC, un pilnīga apstāšanās notika 14:08:08 UTC. Lidojuma ilgums bija 12 dienas 18 stundas 21 minūte 40 sekundes. Fuel Sensor Glitch Prevents Space Shuttle Launch Tariq Malik. 06.12.2007 Shuttle Launch Now Targeted For 2nd January 10.12.2007 NASA eyes faulty gauge wires as source of shuttle problems spacedaily.com 18.12.2007 Shuttle launch date up in the air as repairs are ordered WILLIAM HARWOOD CBS News 28.12.2007 «STS-122 MCC Status Report #01». Arhivēts no oriģināla, laiks: 2008. gada 14. februārī. Skatīts: 2008. gada 9. februārī. «STS-122 MCC Status Report #02». Arhivēts no oriģināla, laiks: 2008. gada 12. februārī. Skatīts: 2008. gada 9. februārī. «STS-122 MCC Status Report #03». Arhivēts no oriģināla, laiks: 2008. gada 12. februārī. Skatīts: 2008. gada 9. februārī. «STS-122 MCC Status Report #05». Arhivēts no oriģināla, laiks: 2008. gada 13. februārī. Skatīts: 2008. gada 10. februārī. «STS-122 MCC Status Report #09». Arhivēts no oriģināla, laiks: 2016. gada 4. martā. Skatīts: 2008. gada 12. februārī. «STS-122 MCC Status Report #11». Arhivēts no oriģināla, laiks: 2008. gada 14. februārī. Skatīts: 2008. gada 14. februārī. STS-122 Spacewalkers Complete Second Outing As Mission Extended spacedaily.com «STS-122 MCC Status Report #13». Arhivēts no oriģināla, laiks: 2016. gada 4. martā. Skatīts: 2008. gada 14. februārī. Shuttle Astronauts Upgrade Station in Spacewalk Tariq Malik. space.com. «STS-122 MCC Status Report #17». Arhivēts no oriģināla, laiks: 2016. gada 4. martā. Skatīts: 2008. gada 18. februārī. «STS-122 MCC Status Report #19». Arhivēts no oriģināla, laiks: 2008. gada 21. martā. Skatīts: 2008. gada 18. februārī. «STS-122 MCC Status Report #21». Arhivēts no oriģināla, laiks: 2008. gada 18. februārī. Skatīts: 2008. gada 18. februārī. «STS-122 MCC Status Report #23». Arhivēts no oriģināla, laiks: 2008. gada 23. februārī. Skatīts: 2008. gada 18. februārī. Space shuttle Atlantis streaks back to Earth WILLIAM HARWOOD