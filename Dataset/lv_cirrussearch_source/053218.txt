Evina Demirhana (turku: Evin Demirhan; dzimusi 1995. gada 2. jūlijā) ir turku brīvā stila cīkstone, Vidusjūras spēļu čempione, Eiropas spēļu, Pasaules un Eiropas čempionātu medaļniece. Evina Demirhana dzimusi daudzbērnu ģimenē Siirtā, Turcijas dienvidaustrumu daļā, 1995. gada 2. jūlijā. Mācoties sporta vidusskolā, viņa ieguva Turcijas cīņas fonda stipendiju kā viena no divdesmit veiksmīgākajām skolniecēm un talantīgākajām cīkstonēm. Nodarbojoties ar cīņas sportu, viņa finansiāli atbalstīja savu 13 cilvēku ģimeni. 89 minūšu garajā dokumentālajā filmā ar nosaukumu "Siirt'in Sırrı" Demirhana spēlē galveno lomu, 16 gadus vecu meiteni, un stāsta par savu dzīvi un cīņu par finansiālu atbalstu savai ģimenei. Filma saņēma “Labākās nacionālās dokumentālās filmas balvu” 49. Starptautiskajā Antālijas filmu festivālā (“Zelta Apelsīns”) un “Īpašo žūrijas balvu dokumentālajām filmām” 19. Starptautiskajā Ādanas filmu festivālā (“Zelta lelle”), abas 2012. gadā. Ar cīņas sportu Evina Demirhana sāka nodarboties 15 gadu vecumā. Viņa trenējas divpadsmit stundas dienā, sešas dienas nedēļā. Savā svara klasē viņa bija četras reizes Turcijas čempione. No 2010. līdz 2017. gadam viņa ieguva dažāda kaluma medaļas piedaloties kadetu, junioru un jauniešu Eiropas un Pasaules čempionātos. Pirmo medaļu pieaugušo čempionātos viņa izcīnīja Pasaules čempionātā Parīzē, kad pēc zaudējuma rumānietei Alinai Vukai svara kategorijas līdz 48 kg pusfinālā, cīņā par bronzu pieveica baltkrievieti Violetu Čiriku un ieguva trešo vietu. Tajā pašā gadā viņa ieguva vēl arī sudraba medaļu Islama sadraudzības spēlēs Baku. Nākamajos divos gados Evina Demirhana savu medaļu klāstu papildināja ar bronzas medaļām 2018. un 2019. gada Eiropas čempionātā, kā arī 2019. gada Eiropas spēlēs. Savukārt 2019. gada Vidusjūras spēlēs viņa izcīnīja zelta medaļu. «Evin DEMİRHAN "Siirt'in Sırrı"» (turku). Türk Güreş Vakfı. 2012-10-19. Skatīts: 2020-05-26. «Know My Name (Siirt'in Sırrı) North America Premiere» (turku). 12th Annual Boston Turkish Film Festival. Arhivēts no oriģināla, laiks: 2016-10-29. Skatīts: 2020-05-26. «Siirt'in Sırrı, Altın Portakal'da En İyi Ödülü Aldı!». Siirt Manşet (turku). 2012-10-13. Arhivēts no oriģināla, laiks: 2017-08-25. Skatīts: 2020-05-26. «Parsızlıktan Ödülünü Almaya Gelemedi». Haberler (turku). 2012-09-23. Skatīts: 2020-05-26. Uzun, Fatih. «Siirt'te Ailesine Bakmak İçin Güreşen Bir Kızın Hikayesi: Evin Demirhan Dünya 3.sü!». O Ne Dio (turku), 2017-08-25. Arhivēts no oriģināla, laiks: 2017-08-25. Skatīts: 2020-05-28. «Sporcumuz Evin Demirhan kimdir?» (turku). Kadınlar Bilir. Arhivēts no oriģināla, laiks: 2017-08-26. Skatīts: 2020-05-28. Vikikrātuvē par šo tēmu ir pieejami multivides faili. Skatīt: Evina Demirhana. Olympedia profils (angliski) The Sport.org profils (angliski) FILA profils (angliski)