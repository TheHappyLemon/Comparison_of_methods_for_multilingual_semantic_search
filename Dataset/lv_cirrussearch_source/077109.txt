Limuzīns Jāņu nakts krāsā ir režisora Jāņa Streiča 1981. gadā Rīgas Kinostudijā uzņemtā Latvijas PSR mākslas filma, ieturēta komēdijas un drāmas žanrā. Sižeta pamatā Māras Svīres stāsts "Limuzīns Jāņu nakts krāsā". Filma uzņemta krāsaina, latviešu valodā. 2010. gadā skatītāju aptaujā tā tika atzīta par visu laiku labāko latviešu filmu. Tāpat tā iekļauta Latvijas kultūras kanonā. Mirtas tantei jau pāri astoņdesmit. Vīrs miris, dēli krituši karā. Dzīvo viena, apdarot darbus, cik spēka pietiek. Vienīgie, kas palīdz un uztur kontaktus, ir kaimiņi — kolhoza traktorists Jāzeps Gilučs un viņa kuplā ģimene vienmēr ir līdzās. Un tad vienā dienā viss mainās. Mirtas tantes rokās nejauši nokļūst loterijas biļete, kura izrādās laimīga, un tagad Mirtas tantes šķūnītī stāv tiem laikiem lepns auto — VAZ-2101, kura dokumentos ierakstīts: "cveta beloj noči", ko Mirtas tante latviski tulko kā "Jāņu nakts krāsā". Uzzinājuši par Mirtas tantes laimestu, ciemos sarodas radi un radu radi — visi priecīgi satikt tanti, visi gatavi palīdzēt, vēlēdamies būt ierakstīti testamentā kā mantinieki. Tad sākas pietiekami ironisks stāsts par alkatību, divkosību, viltību, iemīlēšanos un visādiem ķīviņiem. Mirtas tante vairākkārtīgi pārraksta testamentu — kurš nu katrā brīdī liekas visvairāk pelnījis lielo mantojumu. Mirtas tante (Mirta Saknīte) — Lilita Bērziņa Dagnija — Olga Dreģe Ēriks — Uldis Dumpis Uģis — Gundars Āboliņš Olita — Baiba Indriksone Viktors — Boļeslavs Ružs Lāsma — Diāna Zande Veronika Giluča — Līga Liepiņa Jāzeps Gilučs — Romualds Ancāns Bērni — Ilze Skuška, Anna Putniņa, Ivars Jēkabsons, Viktorija Streiča, Ruta Skrebele, Inese Puķīte, I. Rīderere Pigalu Prīdis — Ēvalds Valters Epizodēs: Tālivaldis Āboliņš, Vera Singajevska Piedalās Jāņa Gavara ansamblis no Meirāniem. 1981 - "Lielais Kristaps" - labākā filma. "Limuzīns Jāņu nakts krāsā" bija pirmā filma, kas 2008. gadā tika pilnībā restaurēta. Tika atjaunoti visi attēla parametri, novērsti filmas mehāniskie un fotoķīmiskie defekti, kas bija radušies filmas glabāšanas laikā. Ilgstoši glabājot, filma zaudē savu sākotnējo krāsu, un restaurācijā tika atjaunota krāsu gamma saskaņā ar autora sākotnējo ieceri. Arī filmas skaņas pavadījums tika tīrīts un koriģēts, un filmas restaurācijas gala posmā sinhronizēts ar atjaunoto attēlu. Par pirmo restaurēto filmu "Limuzīns Jāņu nakts krāsā" kļuva tieši tādēļ, ka skatītāju aptaujā tā atzīta par visu laiku labāko latviešu filmu. Mirtas Saknītes lauku māja filmēta Raiskuma pagasta "Biekās". «Latvijas filmas - Nacionālais Kino Centrs». Arhivēts no oriģināla, laiks: 2010. gada 11. janvārī. Skatīts: 2010. gada 23. martā. «Latvijas kultūras kanons». Arhivēts no oriģināla, laiks: 2015. gada 26. septembrī. Skatīts: 2012. gada 5. jūlijā. Limuzīns Jāņu nakts krāsā Arhivēts 2010. gada 20. jūlijā, Wayback Machine vietnē., Latvijas Televīzija Madona.lv. Dziedošo muzicējošo ģimeņu “Spiets” «Kino karte». Arhivēts no oriģināla, laiks: 2012. gada 12. maijā. Skatīts: 2012. gada 10. novembrī. IMDb profils (angliski) Kino muzejs Nacionālais kino centrs[novecojusi saite] "Limuzīns Jāņu nakts krāsā" YouTube