Henrijs Kelets (angļu: Henry Kellett; dzimis 1806. gada 2. novembrī, miris 1875. gada 1. martā) bija britu kara flotes virsnieks, okeanogrāfs un polāro jūru kuģotājs. Dzimis Tipereri grāfistē Īrijā. 1822. gadā 16 gadu vecumā iestājies Karaliskajā kara flotē. Trīs gadus dienējis Rietumindijā, pēc tam uz hidrogrāfijas kuģa Āfrikā un kā kapteiņa vietnieks uz kuģa Sulphur Austrumindijā. Pirmā opija kara laikā dienējis par kapteini uz kuģa Starling. 1845. gadā nozīmēts par kapteini hidrogrāfijas kuģim Herald ekspedīcijā, kuras primārais mērķis bija apsekot Ziemeļamerikas krastus no Gvajakilas līdz Vankūverai, ieskaitot Galapagu salas. 1848. gadā Kelets uz laiku tika norīkots pazudušās Džona Franklina ekspedīcijas meklēšanas ekspedīcijai. Šīs ekspedīcijas laikā Čukču jūrā Keleta ekspedīcija atklāja Heralda salu. No Heralda salas Kelets tālumā redzēja līdz tam neatklāto Vrangeļa salu, ko nodēvēja par Keleta Zemi. No 1852. līdz 1854. Kelets kopā ar Edvardu Belčeru vadīja izpētes ekspedīciju Kanādas arktiskajā arhipelāgā, kuras laikā tika atklātas aprakstītas vairākas salas un to krasti. No 1855. gada strādājis par Jamaikas kuģubūvētavas superintendantu, no 1864. gada — superintendants Maltas kuģubūvētavā. No 1969. līdz 1871. gadam Kelets bija karaliskās flotes bāzes komandieris Honkongā. Miris 1875. gadā savā īpašumā Tipereri. Henrija Keleta vārdā nosaukti: Keleta rags un Keleta šaurums Kanādas arktiskajā arhipelāgā, Keleta kalns Heralda salā, Keleta kalns un Keleta līcis Honkongā. Dictionary of Canadian Biography. KELLETT, Sir HENRY The Victorian Royal Navy. Henry Kellett R.N. ГОД ГЕРАЛЬДА (из путевых заметок натуралиста) Vikikrātuvē par šo tēmu ir pieejami multivides faili. Skatīt: Henrijs Kelets.