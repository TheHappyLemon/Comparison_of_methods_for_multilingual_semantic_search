Arnolds Pēteris Indriksons (dzimis 1893. gada 1. septembrī (pēc vecā stila — 19. augustā), miris 1941. gada 27. jūlijā) bija latviešu virsnieks un vieglatlēts, piedalījās 1912. gada vasaras olimpiskajās spēlēs Stokholmā. Dzimis 1893. gadā Rīgā tirgotāja Jura Indriksona un viņa sievas Karlīnes, dzimušas Ezeriņas, ģimenē. Darbojās Rīgas 2. riteņbraucēju klubā, LSB. Piedalījās 1912. gada vasaras olimpiskajās spēlēs Stokholmā, kur startēja 1500 m distancē, nav pārvarējis priekšskrējiena kārtu, rezultāts nav ticis fiksēts. 1912. gadā izcīnījis 2. vietu Krievijas čempionātā 400 m distancē (57,0 s). Pirmā pasaules kara laikā bija Krievijas armijas virsnieks. Pēc kara strādāja Līgatnes papīrfabrikā. Pēc Latvijas okupācijas 1940. gada septembrī viņu apcietināja un 1941. gada 27. jūlijā nošāva Butirku cietumā Maskavā. Rīgas Sv. Ģertrūdes ev. lut. draudzes kristīto reģistrs. 1893. gads - Nr.378 Māra Japiņa /Federe/ par Federu ģimeni un vecāko mātes brāli Arnoldu Pēteri Indriksonu Andris Staģis. Latvijas vieglatlēti olimpiskajos 100 gados. RaKa, 1998. 190. lpp. ISBN 9984558657. Olympedia profils (angliski) LOK profils Cilvēku portāls Latvijas portāls Sporta portāls