Nezināma vērtība "population_blank02"Nezināma vērtība "population_blank02_title" Panevēža (dažkārt saukta arī Paņevēža, Poņevēži, lietuviešu: Panevėžys, IPA: [pɐn̪ʲɛvʲeːˈʒʲiːs̪]) ir pilsēta Lietuvā, Aukštaitijas neformālā galvaspilsēta, 136 kilometrus uz ziemeļrietumiem no Viļņas. Tā ir viena no lielākajām Lietuvas pilsētām (piektā pēc lieluma 2005. gadā), atrodas Lietuvas ziemeļos, pie Nevēžas upes. Pilsētas platība ~52 km². Panevēža ir pilsētas pašvaldības un rajona pašvaldības centrs. Nozīmīgākie uzņēmumi: elektronikas rūpnīca "Ekranas", alus darītava "Kalnapilis", iesala rūpnīca "Viking Malt", dzirnavas "Malsena", audumu rūpnīca "Linas", UAB PKC Group Lithuania rūpnīca elektrisko sadales sistēmu ražošanai smagajam transportam, UAB Harju Elekter elektronisko iekārtu ražotne. Pilsēta ir izdevīgā ģeogrāfiskā stāvoklī, šeit krustojas nozīmīgas automaģistrāles, tostarp starptautiskā "Via Baltica" maģistrāle. Līdz neaizsalstošajai Klaipēdas jūras ostai ir 240 kilometri. Pilsētu krusto dzelzceļš, ir trīs lidostas. Panevēžas centrā, Nevēžas kreisajā krastā ir Kristus Karaļa katedrāle, Sv. Trīsvienības baznīca, pareizticīgo baznīca, luterāņu baznīca. Otrā krastā — Sv. Pētera un Pāvila baznīca un pilsētas vecās kapsētas. Pilsētā ir vairāki teātri (ievērojamākais — Panevēžas Joza Miltiņa drāmas teātris), arī vienīgais Eiropā Leļļu ratu teātris, mākslas galerijas. Pie Nevēžas vecupes ir dekoratīvo skulptūru skvērs. Ir slimnīca, apvienota ar veselības pakalpojumu centru. Panevēža atrodas senās zemgaļu zemes Upītes teritorijā, 12 km uz ziemeļiem no senā Upītes pilskalna, kas līdz 16. gadsimtam bija zemes administratīvais centrs. Panevēža rakstos pirmoreiz minēta 1503. gada 7. septembrī Lietuvas lielkņaza un Polijas karaļa Aleksandra (Aleksander Jagiellończyk, Aleksandras) dokumentā, tāpēc viņu uzskata par pilsētas dibinātāju. 16. gadsimtā Panevēža bija karaļa pilsēta. 1727. gadā pilsētā apmetās katoļu piāristu ordeņa garīdznieki, nodibinot pirmo ģimnāziju pilsētā. Panevēžas iedzīvotāji aktīvi piedalījās gan Novembra, gan Janvāra sacelšanās notikumos. Kopš 19. gadsimta beigām pilsēta attīstījās kā rūpniecības centrs. Otrā pasaules kara laikā tika pilnībā iznīcināta pilsētas ebreju kopiena (1923. gadā to bija 36% no pilsētas iedzīvotājiem). Lietuvas PSR uz austrumiem no pilsētas bija liela PSRS kara aviācijas bāze. 1897. gadā, kad Rainis atradās apcietinājumā Panevēžā, viņš šeit salaulājās ar dzejnieci Aspaziju. 20. gadsimta sākumā Panevēžas reālskolu beidza ģenerālis Andrejs Krustiņš. Panevēžā dzimuši: Edgars Česnauskis (Edgaras Česnauskis, 1984) — futbolists Jons Kazlausks (Jonas Kazlauskas, 1954) — basketbolists un basketbola treneris Ignāts Konovalovs (Ignatas Konovalovas, 1985) — diska metējs Sporta klubi: FK Panevėžys ir Lietuvas futbola klubs; Panevēžas "Ekranas" ir bijušais Lietuvas futbola klubs; Panevēžas "Lietkabelis" ir profesionāls basketbola klubs; Sporta būves: Aukštaitijas stadions (ietilpība: 4 000); "Cido" Arena. Vikikrātuvē par šo tēmu ir pieejami multivides faili. Skatīt: Panevēža. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Ebreju enciklopēdijas Austrumeiropā raksts (angliski) Skats uz Panevēžu (WebCam), balticlivecam.com Pilsētu iedzīvotāju skaits gada sākumā; pārbaudes datums: 12 februāris 2023.