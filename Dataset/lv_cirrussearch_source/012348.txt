Zumberga krasts (angļu: Zumberge Coast) ir Rietumantarktīdas piekrastes daļa Elsvērta (vidusdaļa un dienviddaļa) un Pālmera zemēs (ziemeļdaļa) Ronnes šelfa ledāja rietumu krastā. Stiepjas no Zumberga raga ziemeļos līdz Herkulesa līča ieejas dienvidu malai dienvidos. Kopējais piekrastes garums ap 530 km. Ziemeļos robežojas ar Orvila krastu. Krasta līnija stipri izrobota, vairākas izvirzītas pussalas (Faulera pussala, Flečera pussala, Skaitreina ledus pacēlums), starp kuriem uz Ronnes šelfa ledāju noplūst Evansa un Ratforda ledus straumes un Karlsona līcis. Krasta dienvidrietumu malā paceļas Elsvērta kalni. Krasts tika nokartēts pēc ASV Jūras spēku 1961.—1966. gadu aerofotogrāfijām un 1973.—1974. gadu Landsat satelītainām. Nosaukts 1986. gadā par godu amerikāņu ģeologam un glaciologam Džeimsam Zumbergam (James Zumberge). ASV Ģeoloģijas dienesta Ģeogrāfisko nosaukumu informācijas sistēma (USGS GNIS): Zumberga krasts Koordinātas: 78°0′S 74°0′W﻿ / ﻿78.000°S 74.000°W﻿ / -78.000; -74.000 Ronnes šelfa ledāja karte ar Zumberga krastu[novecojusi saite]