Levantes jūra (grieķu: Θάλασσα της Λεβαντίνης) ir Vidusjūras austrumu daļa starp Mazāzijas pussalu un Āfrikas ziemeļaustrumu krastu. Austrumos piekļauja Levantes krastam, no kuras cēlies jūras nosaukums. Rietumu robeža ar Vidusjūras daļu, ko reizēm sauc arī par Lībijas jūru, tiek vilkta no Rāselhelāla zemesraga Kirenaikas ziemeļos Lībijā līdz Gavdas salai dienvidos no Krētas. Jūras ziemeļaustrumos atrodas Kipras sala un akvatoriju starp salu un Mazāzijas pussalu reizēm dēvē par Kilikijas jūru. Dziļākā vieta ir Plīnija dzelme (4384 m) dienvidaustrumos no Krētas. Jūras dienvidaustrumu daļā ir ievērojams dabasgāzes lauks. «Kipras jūra». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 356. lpp. The Encyclopedia of Earth. Levantine Sea Vikikrātuvē par šo tēmu ir pieejami multivides faili. Skatīt: Levantes jūra. Encyclopædia Britannica raksts (angliski)