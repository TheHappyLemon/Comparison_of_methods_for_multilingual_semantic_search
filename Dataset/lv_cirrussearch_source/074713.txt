Šis raksts ir par upi Zemgalē. Par citām jēdziena Misa nozīmēm skatīt nozīmju atdalīšanas lapu. Misa ir Iecavas labā krasta pieteka Zemgalē. Tā kā lielāko daļu Iecavas ūdeņu Velna grāvis caur Garozi novada Lielupē, Iecavas lejtecē lielāko daļu sastāda Misas ūdeņi. Misas ūdeņus intensīvi izmanto Olaines pilsētas un rūpnīcu vajadzībām, tādēļ papildu ūdens tiek pievadīts pa Daugavas—Misas kanālu no Ķekavas un Daugavas. Sākas Valles pagastā uz dienvidiem no Vaskiem Baldones—Vecumnieku paugurlīdzenuma pakājē, kur augštece regulēta, izveidojot grāvju tīklu. Upes augštece atrodas Viduslatvijas zemienes Upmales līdzenumā, lejtece Tīreļu līdzenumā. Augštecē tek caur Misas purvu. Upes gultne pamatā iet pa limnoglaciālu līdzenumu, krastos daudzi purvi. Posmā līdz Zvirgzdei upes gultne regulēta. Starp Stelpi un Beibežiem kūdras ieguve un polderi (izveidojušies Lādzēnu dīķi Lādzēnu purvā un Beibežu ūdenskrātuve Staldātu purvā). No Zvirgzdes līdz Plakanciemam tek pa līdzenu mežainu apvidu. Krastos vairākas vasarnīcu kolonijas (lielākā Dzērumi). Lejpus Plakanciema upes krasti biezi apdzīvoti. Ietek Iecavā pie Ozolniekiem. Upi šķērso autoceļi A7, A8, P87, P88, P89 un P92, kā arī Jelgavas—Krustpils dzelzceļš. Stelpe, Beibeži, Dzērumi, Ezītis, Plakanciems, Pēternieki, Dalbe, Ozolnieki. «Informācija par objektu: Misa». LĢIA vietvārdu datubāze. Latvijas Ģeotelpiskās informācijas aģentūra. Skatīts: 2016. gada 24. augustā. Latvijas daba. Rīga : Preses nams. Vikikrātuvē par šo tēmu ir pieejami multivides faili. Skatīt: Misa.