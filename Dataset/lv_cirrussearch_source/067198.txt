Mobilizācija (franču: mobilisation, no mobiliser — 'iekustināt') ir rezervistu iesaukšana aktīvajā karadienestā ar mērķi panākt bruņoto spēku nonākšanu karastāvoklī, reaģējot uz ārkārtas situāciju valstī vai pasaulē. Šī konflikta laikā Ziemeļamerikā no 1861. līdz 1865. gadam abas puses — gan ASV, gan Dienvidi mobilizēja savus resursus un armijas, lai uzsāktu karu. ASV armijā dienēja aptuveni 2,1 miljons vīru, bet Konfederācijas armijās kara laikā dienēja aptuveni 900 000 vīru. Ar laiku ASV atļāva afroamerikāņiem dienēt tās bruņotajos spēkos, kā rezultātā tika iesaistīti vairāk nekā 180 000 afroamerikāņu karavīru un jūrnieku. Kopējais karojošajās armijās mobilizēto cilvēku skaits pārsniedza 70 miljonus. Karā iesaistītajās armijās tika nogalināti 10 miljoni cilvēku un ievainoti 20 miljoni. Mobilizācija Ukrainā tiek īstenota, reaģējot uz Krievijas agresiju. 2014. un 2015. gadā tika veikti seši atklātas daļējas mobilizācijas viļņi, kopš 2022. gada turpinās vispārēja mobilizācija. 2022. gada jūlijā Ukrainas aizsardzības ministrs Oleksijs Rezņikovs paziņoja, ka Ukrainas bruņotajos spēkos ir mobilizēti līdz 700 000 cilvēku, līdz 60 000 robežsargu, līdz 90 000 Nacionālās gvardes un līdz 100 000 Nacionālās policijas darbinieku. Izraēlas Aizsardzības ministrija dažas stundas pēc Hamās uzbrukuma sākuma paziņoja par rezervistu iesaukšanu. Izraēlai vajadzēja tikai 48 stundas, lai mobilizētu 300 000 vīru. Latvijas Republikas Mobilizācijas likums paredz, ka mobilizācija aptver Latvijas Nacionālos bruņotos spēkus, valsts civilās aizsardzības sistēmu un tautsaimniecību. Latvijas pilsoņi un nepilsoņi, valsts (arī ārvalstīs esošie), pašvaldību un privāto tiesību juridisko personu materiālie un finanšu līdzekļi veido mobilizācijas resursus. Ja nepieciešams, kā mobilizācijas resursus var izmantot arī iedzīvotājiem piederošos materiālos līdzekļus. Lēmumu par mobilizācijas vai demobilizācijas izsludināšanu pieņem un izsludina Latvijas Republikas Ministru kabinets. Ja Ministru prezidents konstatē, ka Ministru kabinets nevar sanākt stundas laikā, lai pieņemtu lēmumu par mobilizācijas izsludināšanu un izsludinātu mobilizāciju, viņš pieņem lēmumu par mobilizācijas izsludināšanu un izsludina mobilizāciju. «Более миллиона украинцев обороняют страну: Резников назвал количество мобилизованных». www.unian.net (krievu). Skatīts: 2023-06-03. Slava Oglobin. «Две мобилизации: как Израиль призвал за два дня такое же количество граждан, как Россия за месяц • «Агентство»». «Агентство» (ru-RU), 2023-10-10. Skatīts: 2024-03-21. «Mobilizācijas likums». LIKUMI.LV (latviešu). Skatīts: 2023-06-03. Vikikrātuvē par šo tēmu ir pieejami multivides faili. Skatīt: Mobilizācija. Encyclopædia Britannica raksts (angliski) Krievijas Lielās enciklopēdijas raksts (krieviski)