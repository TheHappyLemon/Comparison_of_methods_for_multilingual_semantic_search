Īlaijs Menings (angļu: Eli Nelson Manning; dzimis Īlaiša Nelsons Menings (Elisha Nelson Manning) 1981. gada 3. janvārī) ir profesionāls ASV amerikāņu futbola spēlētājs, spēlē saspēles vadītāja pozīcijā. Pašlaik (2012) pārstāv NFL klubu Ņujorkas "Giants", kurā aizvadījis visu profesionāļa karjeru. Viņš ir bijušā NFL saspēles vadītāja Ārčija Meninga dēls un pašreizējā Indianapolisas "Colts" saspēles vadītāja Peitona Meninga jaunākais brālis. Ī. Menings pārstāvēja Misisipi universitāti NCAA čempionātā. 2004. gada NFL draftā viņu Sandjego "Chargers" izraudzījās ar kopējo pirmo kārtas numuru, taču uzreiz pēc drafta spēlētājs tika aizmainīts uz Ņujorkas "Giants". Piedalījies 2008. un 2011. gada sezonas Visu zvaigžņu spēlē. Ī. Menings tādējādi kļuva par pirmo "Giants" saspēles vadītāju, kurš tiek iebalsots Visu zvaigžņu spēles sastāvā. Kluba sastāvā guvis uzvaru divās Superkausa izcīņās, abās tika atzīts par spēles vērtīgāko spēlētāju (MVP). 2020. gada 22. janvārī Ī. Menings paziņoja par karjeras noslēgšanu un aiziešanu no profesionālā sporta. Player: Eli Manning-Personal Arhivēts 2011. gada 30. septembrī, Wayback Machine vietnē.. New York Giants official website. Retrieved 201-10-14. «Six Giants named to Pro Bowl». Arhivēts no oriģināla, laiks: 2008. gada 17. decembrī. Skatīts: 2011. gada 2. novembrī. «"Super Bowl" trilleris atkal beidzas veiksmīgi "Giants"». Sportacentrs.com. 2012. gada 6. februārī. Skatīts: 2012. gada 6. februārī. «Īlaijs Menings aiziet "pensijā" un oficiāli paziņo par karjeras noslēgšanu». Dzentlmenis (lv-LV). 2020-01-24. Skatīts: 2021-10-31. Vikikrātuvē par šo tēmu ir pieejami multivides faili. Skatīt: Īlaijs Menings. NFL profils (angliski) ESPN profils (angliski)