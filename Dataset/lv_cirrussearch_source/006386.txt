Ģirts Ķesteris (dzimis 1964. gada 14. februārī) ir latviešu aktieris. Kopš 1994. gada viņš strādā Dailes teātrī, iepriekš uzstājies Valmieras Drāmas teātrī. Ģ. Ķesteris ir piedalījies vairākās latviešu spēlfilmās un televīzijas seriālos. No 2006. gada atveidoja Leonu LTV seriālā "Neprāta cena", bet vēlāk līdz 2017. gadam — dubultlomu (Leonu un Fēliksu) TV seriālā "UgunsGrēks". 2017.gadā spēlējis arī galveno lomu TV3 seriālā "Svešā seja". 1994. gada Spēlmaņu naktī viņš saņēma apbalvojumu kā gada aktieris par studenta Arkenholda lomu izrādē "Spoku sonāte" un titullomu izrādē "Ferdinando". 2009. gadā ieguva Harija Liepiņa balvu, kā arī 2014. gadā iecelts par Triju Zvaigžņu ordeņa virsnieku un apbalvots ar IV šķiras Triju Zvaigžņu ordeni. Ģirts Ķesteris ir režisora Zigurda Ķestera dēls. Laulībā ar aktrisi Leonardu Ķesteri dzimis dēls Pauls. Vēlāk attiecībās ar Dailes teātra aktrisi Aiju Dzērvi piedzima meita. Vairākus gadus dzīvoja kopā ar aktrisi Kristīni Nevarausku. «Ģirts Ķesteris». Dailes teātris. Skatīts: 2011.02.04. Līvija Dūmiņa. «Spēlmaņu nakts laureātu bilance». Apollo, 2006.11.23.. Skatīts: 2011.02.04.[novecojusi saite] www.DELFI.lv. «Lilitas Bērziņas un Harija Liepiņa balvas saņems Rēzija Kalniņa un Tālivaldis Lasmanis». delfi.lv (latviešu), 2010-03-03. Skatīts: 2023-01-24. «Par Triju Zvaigžņu ordeņa piešķiršanu un apbalvošanu ar goda zīmi - Latvijas Vēstnesis». www.vestnesis.lv (latviešu). 2014. gada 30. oktobrī. Skatīts: 2020-08-14. Santa Sergejeva. «Ģirts Ķesteris precēsies tuvākās piecgades laikā». Kas jauns?, 2010. gada 8. decembrī. Skatīts: 2011. gada 4. februārī. Ģirts Ķesteris filmas.lv IMDb profils (angliski) AllMovie profils (angliski) Ģirta Ķestera profils DT mājaslapā Ģirts Ķesteris izrades.lv