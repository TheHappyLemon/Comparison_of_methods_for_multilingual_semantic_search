Jaunākā Eda, Prozas Eda vai Snorres Eda (islandiešu: Snorra Edda) ir islandiešu vēsturnieka un dzejnieka Snorres Sturlusona sastādīts dzejošanas pamācību un mītu kopums. Jaunākā Eda uzrakstīta aptuveni 1220. gadā un saglabājusies septiņos rokrakstos, kas uzrakstīti no apmēram 1300. līdz 1600. gadam. Viens no nozīmīgākajiem rokrakstiem ir "Upsālas kodekss", kurš datējams ar apmēram 1330. gadu. Jaunākā Eda sastāv no trim daļām: Gylfaginning (apm. 20 000 vārdu), Skáldskaparmál (apm. 50 000 vārdu) un Háttatal (apm. 20 000 vārdu). Pirmajā daļā ķēniņš Gilvi sastopas ar āsiem, kuri viņam izstāsta par skandināvu dievu panteonu. Otrajā daļā Ēgirs sarunājas ar dzejas dievu Brāgi, un Brāgi Ēgiram apraksta kenningus, kā arī min daudzus to piemērus. Viņš arī apraksta dzejas valodu (piemēram, heiti lietojumu). Trešajā daļā blakus pamattekstam apskatīta dzejas metrika un stils, minot arī piemērus. Poētiskā Eda