Blackout ir Britnijas Spīrsas piektais studijas albums, kurš tika izdots 2007. gada 27. oktobrī. Darbs pie albuma sākās 2006. gada februārī. Blackout ir pirmais Spīrsas studijas albums, pēc četru gadu pārtraukuma, kad tika izdots In the Zone un pirmais albums, kura producēšanā ir piedalījusies pati Britnija. Albuma dziesmu tematika vērsta uz mīlestību un viņas attiecībām ar presi. Albums debitēja 2. vietā Billboard 200 topā, kļūstot par pirmo Spīrsas albumu, kas nedebitēja pirmajā vietā. Albuma pirmais singls ”Gimme More” sasniedza 1. vietu Canadian Hot 100 topā un kļuva par Top 15 hitu divpadsmit valstīs. Nākamais singls ”Piece of Me” sasniedza 1. vietu Īrijā. Pēdējais albuma singls ”Break The Ice” nokļuva Billboard Hot Dance Club Play topa pirmajā vietā, liekot visiem albuma singliem sasniegt līderpozīciju kādā no topiem. Visas trīs dziesmas bieži parādījās gada labāko dziesmu sarakstos. Neskatoties uz to, ka albums sākumā saņēma kritiskas atsauksmes, vēlāk tas saņēma kritiķu uzslavas un tika nosaukts par vienu no desmitgades labākajiem albumiem. Žurnāls The Times albumu ierindoja 5. vietā ”Best Pop Album of the Decade” (Labākais desmitgades pop albums) topā, Billboard lasītāju aptaujā Blackout tika atzīts par trešo labāko desmitgades albumu un ieguva labākā albuma titulu MTV Europe Music Awards 2008 balvu pasniegšanas ceremonijā. Albums ir pārdots vairāk nekā 3 miljonos kopiju 2006. gada februārī tika paziņots, ka Britnija ir sākusi darbu pie sava jaunā albuma, kas varētu tikt izdots gadu vēlāk. Atsaucoties uz žurnāla People rakstu, Britnija pauda, ka viņas jaunā mūzika varētu atjaunot pašreizējo popmūzikas ainu, kura, pēc viņas domām, ir garlaicīga. Spīrsa uzsāka sadarbību ar producentu Danju, kad vēl gaidīja savu otru mazuli. Ierakstu veikšana sākās Lasvegasā un turpinājās Losandželosā. Vismaz viena no albuma dziesmām tika ierakstīta KMA Music studijā, Manhatanā. Savā oficiālajā mājaslapā, Spīrsa publicēja ziņu, kas vēstīja par jaunā albuma izdošanu 2007. gada beigās. 2007. gada augustā tika paziņots, ka Danjas producētais hits ”Gimme More” kļūs par albuma pirmo singlu. “Blackout” ir pirmais Spīrsas albums, kura reklamēšana netika izvirzīta par prioritāti. Tika izsludināts konkurss “Britney Spears Wants a Piece of You”, kura dalībniekiem vajadzēja veidot singla “Piece of Me” videoklipus, izmantojot MTV video remikseri. Uzvarētāja noteikšanā piedalījās MTV, Jive Records un pati Britnija, vēlāk videoklips tika rādīts televīzijas kanālā TRL. Vēlāk tika izdota ”Blackout” deluxe edition versija, kas iekļāva papildus dziesmas — ”Outta This World”, ”Get Back”, ”Everybody” un singla ”Gimme More” remiksus. [nepieciešama atsauce] “Gimme More” bija pirmais Blackout singls. Radio stacijās tas nonāca 2007. gada 30. augustā, bet 2007. gada 27. septembrī tas tika izdots iTunes. “Gimme More” kļuva par pirmo Spīrsas top 5 hitu, kopš “…Baby One More Time”, sasniedzot trešo vietu Billboard Hot 100 topā. Kopš izdošanas brīža, singls ir sasniedzis platīna statusu ASV. “Piece of Me” kļuva par albuma otro singlu. Videoklips šim singlam tika uzņemts 2007. gada 27. novembrī, Losandželosas klubos un restorānos. Tas debitēja 65. vietā Billboard Hot 100 topā. “Break the Ice” tika oficiāli izdots radio atskaņošanai 2008. gada 3. martā. “Break the Ice” videoklips ir pirmais Spīrsas pilnībā animētais mūzikas klips. “Radar” sākotnēji bija ieplānots kā albuma ceturtais singls, tomēr tā izdošana tika apturēta, jo Spīrsa sāka darbu pie sava nākamā albuma Circus, kurā tika iekļauts šis singls. Britney Spears names new album Blackout | Reuters BBC NEWS | Entertainment | Review: Britney Spears' Blackout Britney Spears Working On New Album To Boost 'Boring' Pop Scene - News Story | Music, Celebrity, Artist News | MTV News Britney Wants 'More' On New Danjahandz Track | Billboard.com Britnijas Spīrsas oficiālā mājaslapa (angliski)