Imre (ungāru: Imre, latīņu: Emericus; dzimis 1174. gadā, miris 1204. gada 30. novembrī) bija Ungārijas karalis no 1196. gada līdz savai nāvei 1204. gadā. Tika kronēts 1184. gadā tēvam Bēlam III dzīvam esot. 1195. gadā tika iecelts par Horvātijas un Dalmācijas valdnieku. Pēc tēva nāves kļuva par valdnieku. Valdīšanas iesākumā karoja ar brāli Andrāšu II, līdz piešķira viņam valdīšanā Horvātiju un Dalmāciju. Sadarbojās ar pāvestu Bosnijas baznīcas jeb patarēnu apspiešanā. Izmantodams pilsoņu karu, ieņēma Serbiju. Ceturtā Krusta kara laikā 1202. gadā krustneši aplenca un nopostīja Zadaras pilsētu, bet valsts dienvidos nostiprinājās Bulgārija. Imre bija pirmais Ungārijas karalis, kurš kā simbolu izmantoja "Ārpādu svītras". Pirms nāvis slimības dēļ kronēja par karali savu mazgadīgo dēlu Lāslo III. Vikikrātuvē par šo tēmu ir pieejami multivides faili. Skatīt: Imre.