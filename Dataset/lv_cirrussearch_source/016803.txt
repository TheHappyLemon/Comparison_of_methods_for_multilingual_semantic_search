Septakords ir akorda veids, kurā ir četras pa tercām sakārtotas skaņas. Septakorda daļu nosaukumi ir tādi paši kā trijskaņa daļu nosaukumi, bet tai pievienojas vēl viena skaņa — apakšējo skaņu septakordā sauc par prīmu, nākamās par tercu un kvintu, bet augšējo par septīmu. Septakordam ir trīs apvērsumi: kvintsekstakords, terckvartakords un sekundakords. Septakordus iedala dažādos veidos, bet visi septakordi ir disonējoši akordi. Starp septakordiem ir dominantes septakords, kvartseptakords, septīmakords, sekstakords un citi. Katram septakorda veidam ir savi apvērsumi. D7: Dominantes septakords. Pakāpes: V; VII; II; IV. Akordā nav sekundas. D65: Dominantes kvintsekstakords. Pakāpes: VII; II; IV; V. Sekunda atrodas akorda beigās. D43: Dominantes terckvartakords. Pakāpes: II; IV; V; VII. Sekunda atrodas akorda vidū. D2: Dominantes sekundakords. Pakāpes IV; V; VII; II. Sekunda atrodas akorda sākumā.