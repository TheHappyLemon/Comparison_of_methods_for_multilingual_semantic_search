Sanhuana (spāņu: Río San Juan) ir apmēram 192 kilometrus gara kuģojama upe Nikaragvā un Kostarikā, kas novada Nikaragvas ezera ūdeņus uz Karību jūru. Upe tek dienvidaustrumu virzienā un lielāko tiesu no tecējuma veido Nikaragvas un Kostarikas robežu. Upē mīt buļļu haizivs (Carcharhinus leucas). Vairākkārt Sanhuanas upes navigācija bijusi strīdus objekts starp Nikaragvu un Kostariku. Līdz Panamas kanāla atklāšanai navigācija pa Sanhuanas upi uz Nikaragvas ezeru bija viens no populārākajiem ceļiem starp Atlantijas un Kluso okeānu. Sanhuanas upe ir viens no Nikaragvas kanāla maršruta variantiem. Vikikrātuvē par šo tēmu ir pieejami multivides faili. Skatīt: Sanhuana. Encyclopædia Britannica raksts (angliski)