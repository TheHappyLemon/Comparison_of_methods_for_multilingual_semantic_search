Kosmos-2471 (Космос-2471) ir Krievijas GLONASS globālās navigācijas sistēmas pavadonis, kurš tika palaists 2011. gada 26. februārī. Glonass zemes vadības kompleksa numurs 701. Izvietots Glonass sistēmas trešajā orbitālajā plaknē, punktā Nr. 20. Tas ir pirmais no modernizēto pavadoņu sērijas GLONASS-K. Tas ir viens no diviem Glonass-K1 kosmiskajiem aparātiem, kas kalpo kā prototipi operacionālajiem Glonass-K2. Pirmoreiz kāds GLONASS pavadonis ievadīts orbītā ar Sojuz raķeti un no Pļeseckas, agrāk visus GLONASS pavadoņus palaida ar Proton nesējraķetēm no Baikonuras. Kosmos-2471 ir izgatavots uzņēmumā Informatīvās pavadoņu sistēmas (ISS) uz platformas Ekspress-1000A bāzes. Tas izgatavots, aparatūru neievietojot hermētiskā korpusā, kā tas bija iepriekšējo paaudžu GLONASS. Līdz ar to pavadoņa masa samazināta līdz 935 kg (GLONASS-M masa ir 1415 kg). Energoapgāde palielināta līdz 1,6 kW. Tajā saules baterijām izmantoti vienkaskādes gallija arsenīda fotoelementi, kas izgatavoti ārzemēs. Tādējādi bateriju paneļi samazināti divas reizes, salīdzinot ar Glonass-M. Bez navigācijas signālu iekārtām tajā ir arī kuģu glābšanas sistēmas Kospas-Sarsat aparatūra. Gadu bija paredzētas kosmiskā aparāta sistēmu izmēģinājumi. 2014. gadā palaists otrs Glonass-K1 — Kosmos-2501. Состояние КА группировки КНС ГЛОНАСС Arhivēts 2012. gada 28. janvārī, Wayback Machine vietnē. Информационно-аналитический центр, (krieviski) Космический прорыв Анна ПОТЕХИНА, «Красная звезда», 2011-03-02 (krieviski) GLONASS-K satellite Anatoly Zak Uragan-K1 (GLONASS-K1) Gunter Dirk Krebs