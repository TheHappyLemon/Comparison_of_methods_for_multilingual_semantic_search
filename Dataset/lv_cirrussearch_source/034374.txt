Jans Smejkals (čehu: Jan Smejkal; dzimis 1946. gada 5. martā Lanškrounā) ir Čehijas starptautiskais lielmeistars šahā (1972). Pēc izglītības matemātiķis. 1970. gados kopā ar Vlastimilu Hortu bijis viens no vadošajiem Čehoslovākijas šahistiem. Savu pirmo lielāko panākumu guvis 1969. gadā, kad kopā ar Lajošu Portišu, Ulfu Andersonu un Borislavu Ivkovu dalījis 2.-5. vietu Pasaules šaha čempiona izcīņas cikla Eiropas zonas turnīrā. Lai gan papildu turnīrā Smejkals palicis pēdējais un nav iekļuvis starpzonu turnīrā, tomēr jau nākamajā ciklā 1972. gadā viņš dalījis 1.-2. vietu zonas turnīrā, bet 1973. gadā starpzonu turnīrā bijis ļoti tuvu iekļūšanai trīs pretendentu skaitā, paliekot 4. vietā. Nākamajos starpzonu turnīros šo panākumu vairs nav izdevies atkārtot: gan 1976. gadā, gan 1979. gadā Smejkals palicis tikai 11. vietā. Daudzu starptautisko šaha turnīru uzvarētājs. Divas reizes Polaņicazdrojā bijis pirmais Akibas Rubinšteina memoriālā (1970, 1972). 1972. gadā Palma de Maļorkā starptautiskajā šaha turnīrā kopā ar Oskaru Panno un Viktoru Korčnoju dalījis 1.-3. vietu. Trīs reizes (1973, 1979, 1986) uzvarējis Čehoslovākijas šaha čempionātos. Par panākumiem turnīros FIDE 1970. gadā Smejkalam piešķīrusi starptautiskā meistara (IM), bet 1972. gadā - starptautiskā lielmeistara (GM) nosaukumu. Pārstāvējis Čehoslovākijas un Čehijas komandas lielākajos komandu šaha turnīros: Pasaules šaha olimpiādēs piedalījies 10 reizes (1968-1972, 1980-1990, 1994). Komandu vērtējumā izcīnījis sudraba (1982) medaļu. Individuālajā vērtējumā izcīnījis sudraba (1970) medaļu; Eiropas komandu šaha čempionātos piedalījies 3 reizes (1970, 1977-1980). Individuālajā vērtējumā izcīnījis sudraba (1970) un 2 bronzas (1977, 1980) medaļas; Pasaules studentu šaha čempionātā piedalījies 5 reizes (1964-1968). Komandu vērtējumā izcīnījis 2 sudraba (1964, 1966) un bronzas (1968) medaļas. 2000. gadā beidzis savu aktīvā šahista karjeru. 1973 Leningrad Interzonal Tournament 1976 Biel Interzonal Tournament 1979 Rio de Janeiro Interzonal Tournament «VIII Memoriał Akiby Rubinsteina Polanica Zdrój 1970». Arhivēts no oriģināla, laiks: 2016. gada 3. aprīlī. Skatīts: 2016. gada 29. jūnijā. «X Memoriał Akiby Rubinsteina Polanica Zdrój 1972». Arhivēts no oriģināla, laiks: 2005. gada 16. maijā. Skatīts: 2016. gada 29. jūnijā. Palma de Mallorca (1972) «Historie MČR mužů». Arhivēts no oriģināla, laiks: 2012. gada 16. februārī. Skatīts: 2012. gada 16. februārī. OlimpBase :: Men's Chess Olympiads :: Leif Øgaard OlimpBase :: European Men's Team Chess Championship :: Jan Smejkal OlimpBase :: World Student Team Chess Championship :: Jan Smejkal «Ergebnis von Eloabfrage: Smejkal, Jan». Arhivēts no oriģināla, laiks: 2016. gada 3. martā. Skatīts: 2016. gada 29. jūnijā. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)