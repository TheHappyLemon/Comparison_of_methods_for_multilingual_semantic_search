Nejaukt ar laboratorijas trauku. Kolba (vācu: Kolben) ir laboratorijās lietojams dažādas formas, bet biežāk apaļš stikla (retāk cita materiāla) trauks ar apaļu vai plakanu dibenu un šaurāku kaklu. Speciāliem gadījumiem, piemēram, ķīmiskajām sintēzēm, lieto kolbas ar vairākiem kakliem. Par kolbām mēdz saukt arī kvēlspuldžu vai elektronu lampu stikla balonus. Pēc formas: apaļkolbas; koniskās kolbas. Pēc dibena formas: apaļdibena kolbas; plakandibena kolbas (stāvkolbas); smaildibena kolbas. Pēc kakla veida: ar parastu kaklu (aizkorķējamas ar gumijas vai plastmasas aizbāzni); ar šlifa kaklu (hermētiski aizkorķējamas ar pieslīpētu konisku vai cilindrisku stikla aizbāzni). Pēc tilpuma: kolbu tilpums var būt no 5 ml līdz 50 l. Pēc materiāla: var būt dažādu veidu stikla, kvarca, metāla kolbas. Pēc izturības pret augstu temperatūru: termoizturīgas un termoneizturīgas kolbas. Pēc izmantošanas veida: vispārējas nozīmes kolbas; mērkolbas; uztvērējkolbas; kolbas-reaktori. Bunzena kolba. Biezsienu koniskā kolba ar papildu atvadu augšējā daļā. Paredzēta šķidrumu filtrēšanai pazeminātā spiedienā. Erlenmeijera kolba. Titrēšanai un citiem analītiskiem darbiem paredzēta koniskā kolba. Virca kolba. Destilēšanai paredzēta apaļkolba ar papildu atvadu no kakla. Klaizena kolba. Līdzīga Virca kolbai, bet ar diviem kakliem. Var lietot arī vakuuma destilēšanai. Arbuzova kolba. Sarežģītāks Klaizena kolbas variants, kam ir papildu savienojums starp abiem kakliem. Favorska kolba. Vakuuma vai parastajai destilēšanai paredzēta divkaklu smaildibena kolba. Kjeldāla kolba. Paredzēta slāpekļa noteikšanai pēc Kjeldāla metodes. Bogdanova kolba. Paredzēta parafīna destilēšanai un kušanas intervāla noteikšanai. Kolbas lieto laboratorijās reakciju veikšanai, destilēšanai, filtrēšanai, precīzas koncentrācijas šķīdumu pagatavošanai. Termoizturīgās kolbas var sildīt uz elektriskās plītiņas, ūdens vai glicerīna vannā, kā arī, izmantojot speciālus kolbu sildītājus. Izmantojot apaļdibena kolbas, lieto statīvus un īpašus kolbu turētājus. Trauki un ierīces — K Ilustrētā svešvārdu vārdnīca. Rīga : Avots, 2005, 366. lpp. ISBN 9984-757-37-4