Viljams Prokters Remingtons (angļu: William Procter Remington; dzimis 1878. gada 13. martā, miris 1963. gada 19. decembrī) bija amerikāņu vieglatlēts, kurš startējis 1900. gada vasaras olimpiskajās spēlēs. Viņš bija arī episkopālās baznīcas prelāts. Remingtons ir dzimis 1878. gada 13. martā Filadelfijā. Viņa vecāki bija Džozefs Praiss Remingtons un Elizabete Beilija Kolinsa. Viņš ieguva izglītību Delensija skolā Filadelfijā un vēlāk, 1900. gadā, pabeidza zinātņu bakalauru Pensilvānijas Universitātē. Pēc tam viņš uzsāka savu sportista karjeru. Vēlāk viņš 1905. gadā absolvēja Virdžīnijas Garīgo semināru un vēlāk 1918. gadā tika atzīts ar tās pašas iestādes dievišķības doktoru. Remingtons 1900. gada vasaras olimpiskajās spēlēs Parīzē startēja trijās vieglatlētikas disciplīnās. Labāko rezultātu viņš ieguva tāllēkšanā, kur ar rezultātu 6.825 metri ieguva 4. vietu. Viņš startēja arī 110 metru un 200 metru barjerskrējiena disciplīnās. Šajās abās disciplīnās viņš startēja tikai kvalifikācijas skrējienos. Remingtons 1905. gadā tika ordinēts par diakonu un 1906. gadā par priesteri. Pēc tam no 1905. līdz 1907. gadam viņš kalpoja Svētās Trīsvienības baznīcā Filadelfijā. 1911. gadā viņš kļuva par vikāru Filadelfijas Svētās Vakarēdiena piemiņas kapelā un 1918. gadā kalpoja par Sv. Pāvila baznīcas rektoru Mineapolisā. Pirmā pasaules kara laikā viņš kļuva par kapelānu Base Hospital 26. 1917. gadā viņš tika ievēlēts par Dienviddakotas bīskapu un tika iesvētīts 1918. gada 18. janvārī. 1922. gada 20. septembrī viņš tika iecelts par misionāru, bīskapu, Austrumoregonā. Vēlāk, 1945. gada 26. jūnijā, viņš tika ievēlēts par Pensilvānijas bīskapu un tika amatā iecelts 1945. gada novembrī. Pensijā viņš aizgāja 1951. gadā un nomira 1963. gadā. «William Remington». Sports-Reference.com (angļu). Arhivēts no oriģināla, laiks: 2020. gada 17. oktobris. «Paris 1900 Athletics — long jump men». Starptautiskā Olimpiskā komiteja. Skatīts: 2020. gada 9. septembris. New York Times obituary, December 21, 1963 Viljams Remingtons (SOK profils) (angliski) Viljams Remingtons (Olympedia profils) (angliski) Viljams Remingtons (Sports Reference profils) (angliski)