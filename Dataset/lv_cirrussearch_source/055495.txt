Janīna Hetiha-Valca (vācu: Janina Hettich-Walz; dzimusi Hetiha (Hettich) 1996. gada 16. jūnijā) ir vācu biatloniste. Pirmās starptautiskās sacensības, kurās Hetiha piedalījās, bija 2015. gada Pasaules čempionāts junioriem. Startējot jauniešu (U-19) vecuma grupā labāko rezultātu sasniedza iedzīšanā, finišējot 6. vietā. IBU kausā debitēja 2016. gada martā. 2019. gada Eiropas čempionātā Raubičos izcīnīja sudraba medaļu jauktajā stafetē. Pasaules kausa sacensībās debitēja 2019. gada 21. martā Holmenkollenē ar 44. vietu sprintā. Divas dienas vēlāk, iedzīšanā paceļoties uz 32. vietu, izcīnīja savus pirmos punktus PK ieskaitē. 2020. gada 25. janvārī Pokļukā, iegūstot 3. vietu jauktās stafetes komandā, pirmo reizi kāpa uz goda pjedestāla PK posmos. Piedalījās 2020. gada Pasaules čempionātā Antholcā, kur startēja tikai sprintā, ieņemot 65. vietu. 2021. gada 16. janvārī Pasaules kausa posmā Oberhofā Vācijas komandas sastāvā uzvarēja stafetē. 2021. gada Pasaules čempionātā Pokļukā ieguva sudraba medaļu stafetē. 2024. gada Pasaules čempionātā Nove Mesto izcīnīja pirmo individuālo medaļu — sudrabu 15 km distancē. Vēlāk kopā ar Selīnu Grotianu, Vanesu Foigtu un Sofiju Šneideri ieguva bronzu stafetē. «Vācijai uzvara aizraujošā duelī ar Baltkrieviju, norvēģietes tikai septītās». sportacentrs.com. 2021. gada 16. janvārī. Skatīts: 2021. gada 18. janvārī. Vikikrātuvē par šo tēmu ir pieejami multivides faili. Skatīt: Janīna Hetiha-Valca. IBU profils (angliski) biathlon.com.ua profils (ukrainiski)