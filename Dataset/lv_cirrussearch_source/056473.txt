Mārena Hammeršmite (vācu: Maren Hammerschmidt; dzimusi 1989. gada 24. oktobrī) ir vācu biatloniste, 2017. gada pasaules čempione stafetē. Ar biatlonu sāka nodarboties kopā ar savu dvīņumāsu Janīnu. 2008. gada Pasaules čempionātā jauniešiem Rūpoldingā izcīnīja divas zelta medaļas — sprintā un stafetē. 2009. gadā startēja jau junioru konkurencē, labāko rezultātu uzrādot sprintā (7. vieta). 2010. gada Pasaules čempionātā junioriem uzvarēja sprintā un izcīnīja bronzas godalgu stafetē. 2009.—2010. gada sezonā sāka piedalīties pieaugušo sacensībās, startējot IBU kausā. 2012. gada Eiropas čempionātā ieguva bronzas medaļu stafetē. Vēlāk karjerā vēl divas reizes izcīnīja godalgas stafetē Eiropas čempionātos — 2014. un 2015. gadā sudrabu stafetē. Pasaules kausa sacensībās debitēja 2012. gada 16. martā Hantimansijskā ar 34. vietu sprintā. 2013.—2014. un 2014.—2015. gada sezonās starējā IBU kausā. Pasaules kausa apritē atgriezās 2015. gada novembrī un 1+1 jauktajā stafetē kopā ar Danielu Bēmu izcīnīja trešo vietu. Pirmo reizi individuāli vietu uz goda pjedestāla PK posmos izcīnīja 2015. gada 11. decembrī, ieņemot otro vietu sprintā. Arī sekojošajā iedzīšanā finišēja otrajā vietā. Pasaules čempionātā pirmo reizi piedalījās 2016. gadā Holmenkollenē. Izcīnīja bronzas medaļu stafetē, individuāli startēja tikai 15 km distancē, ierindojoties 27. vietā. 2017. gada Pasaules čempionātā Hohfilcenē kopā ar Vanesu Hincu, Francisku Hildebrandi un Lauru Dālmeieri uzvarēja stafetē. Individuāli labāko rezultātu sasniedza 15 km distancē, ieņemot 7. vietu. Piedalījās 2018. gada ziemas olimpiskajās spēlēs Phjončhanā, startēja tikai 15 km individuālajā distancē un ieņēma 17. vietu. 2018. gada oktobrī tika veikta kreisās potītes operācija, un viņa nepiedalījās starptautuskās sacensībās 2018.—2019. gada sezonā. «Maren Hammerschmidt: Alle Infos zur deutschen Biathletin - ihre Karriere und Erfolge». merkur.de (vācu). Skatīts: 2021. gada 18. martā. «Germany’s Back: Women Sweep Podium in Hochfilzen Biathlon Sprint». fasterskier.com (angļu). 2015. gada 11. decembrī. Skatīts: 2021. gada 18. martā. «Fuß-OP: Maren Hammerschmidt muss pausieren». deutscherskiverband.de (vācu). 2018. gada 10. oktobrī. Skatīts: 2021. gada 18. martā. Vikikrātuvē par šo tēmu ir pieejami multivides faili. Skatīt: Mārena Hammeršmite. Olympedia profils (angliski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)