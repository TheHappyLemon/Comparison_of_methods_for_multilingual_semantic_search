Affliction ir 1997. gada ASV neo-noir krimināldrāmas filma, kuras režisors un scenārija autors ir Pols Šreiders. Filmā galvenās lomas atveido Niks Nolte, Sisija Speiseka, Džeimss Kobērns un Vilems Defo. Filma ir balstīta uz 1989. gada Rasela Benksa romāna ar tādu pašu nosaukumu. Filma stāsta par personīgu problēmu nomāktu mazpilsētas policistu Veidu Vaithausu (Nolte), kurš, mēģinot saglabāt veselo saprātu, izmeklē aizdomīgu nāvi medību laikā. Affliction pirmizrāde notika 1997. gada 28. augustā Venēcijas kinofestivālā, bet ASV tika izdota gadu vēlāk — 1998. gada 30. decembrī. Filma saņēma pozitīvas kritiķu atsauksmes, īpaši izceļot Noltes un Kobērna sniegumu. 71. Kinoakadēmijas balvu ceremonijā Nolti nominēja kategorijā "Labākais aktieris galvenajā lomā", savukārt Kobērns saņēma balvu kategorijā "Labākais aktieris otrā plāna lomā". Filma nominēta arī sešām Independent Spirit Awards balvām. «Affliction (1997)». Box Office Mojo. Skatīts: 2022. gada 21. augustā. Leonard Klady, Leonard Klady. «‘Affliction’ leads way in indie Spirit noms». Variety (en-US), 1999-01-08. Skatīts: 2022-08-21. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)