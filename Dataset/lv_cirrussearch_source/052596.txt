Irina Koļadenko (ukraiņu: Іри́на Володи́мирівна Коляде́нко; dzimusi 1998. gada 28. augustā) ir ukraiņu brīvā stila cīkstone. Irina Koļadenko piedalās starptautiskās sacensībās kopš 2017. gada. 2018. gada pasaules U23 čempionāta bronzas medaļniece. 2019. gada pasaules čempionātā Kazahstānā svara kategorijā līdz 65 kg Irina sasniedza finālu, kur zaudēja Krievijas cīkstonei Innai Tražukovai un izcīnīja turnīra sudraba medaļu. 2020. gada februārī Itālijas galvaspilsētā Romā kontinentālajā čempionātā svara kategorijā līdz 65 kg Irina cīņā par bronzas medaļu pārspēja rumāņu sportisti un ieguva Eiropas čempionāta bronzas medaļu. 2021. gada aprīlī Polijas galvaspilsētā Varšavā Eiropas čempionātā svara kategorijā līdz 62 kg Irina fināla cīņā pārspēja Ungārijas sportisti Mariannu Šaštinu un ieguva Eiropas čempiones titulu. 2021. gada augustā Tokijā 2020. gada vasaras olimpiskajās spēlēs svara kategorijā līdz 62 kg Irina pusfinālā zaudēja kirgīzietei Aisulū Tinibekovai, bet cīņā par trešo vietu pārspēja Latvijas cīkstoni Anastasiju Grigorjevu un ieguva bronzas medaļu. «Ірпінчанка Ірина Коляденко виборола «золото» на чемпіонаті України з вільної боротьби» (ukraiņu). ITV. Skatīts: 2020-04-14. «УКРАЇНКА КОЛЯДЕНКО ВИГРАЛА "СРІБЛО" ЧЕМПІОНАТУ СВІТУ З БОРОТЬБИ» (ukraiņu). tsn.ua. 2019. gada 19. septembris. Skatīts: 2020-04-14. Daniel Etchells. «Hristova beats last year's gold medallist Manolova at European Wrestling Championships». InsideTheGames.biz, 2020. gada 14. februāris. Skatīts: 2020. gada 14. februāris. Vikikrātuvē par šo tēmu ir pieejami multivides faili. Skatīt: Irina Koļadenko. Olympedia profils (angliski) FILA profils (angliski)