Medzilaborce (slovāku: Medzilaborce) ir pilsēta Slovākijas austrumos, Prešovas apgabala Medzilaborces apriņķa centrs tradicionālajā Zemplīnas novadā pie Laborecas upes. Pilsētā atrodas Endija Vorhola mākslas muzejs (Múzeum Andyho Warhola Medzilaborce), jo Vorhola ģimene ir cēlusies no šī reģiona. Rakstos pirmoreiz minēta 1543. gadā. Tāpat kā visa Slovākija, gadsimtiem bijusi Ungārijas sastāvā. Kalpojusi kā tirdzniecības pilsēta ceļā caur Lupkovas pāreju uz Poliju. Pēc etniskā sastāva vairums pilsētas iedzīvotāju ir slovāki (56,42 %), rusīni (34,16 %), ukraiņi (6,13 %). Pēc reliģiskās piederības - grieķu katoļi (41,15 %), pareizticīgie (40,07 %), katoļi (10,15 %), bez reliģiskās piederības (4,94 %). Vikikrātuvē par šo tēmu ir pieejami multivides faili. Skatīt: Medzilaborce. Endija Vorhola muzejs Medzilaborcē (angliski) Q110227967.