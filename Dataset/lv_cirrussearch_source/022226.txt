3dfx Interactive bija ASV uzņēmums, kurš specializējās 3D grafikas apstrādes procesoru un vēlāk arī grafikas karšu ražošanā. Tā bija savas jomas pionieris 1990. gadu beigās līdz 2000. gadam, kad tā piedzīvoja vienu no ievērojamākajiem sabrukumiem personālo datoru industrijā. Tās galvenā mītne līdz uzņēmuma bankrotam atradās Sanhosē, Kalifornijā. Lielu daļu uzņēmuma intelektuālā īpašuma iegādājās tās sāncensis Nvidia, pieņemot darbā arī daudzus bijušos darbiniekus. 3dfx Interactive bankrota procedūru uzsāka 2002. gada 15. oktobrī. Uzņēmums sākotnējais pamatprodukts bija Voodoo Graphics, paplašināšanas karte, kura paātrināja 3D grafikas apstrādi. Aparatūra paātrināja tikai 3D renderēšanu, 2D atbalstam paļaujoties uz datora esošo video karti. Par spīti šim ierobežojumam, Voodoo Graphics bija ļoti populāra un kļuva par standartu daudzām 3D spēlēm, atbalstot kompānijas Glide API. Mēģinājums piedāvāt apvienotu 2D/3D risinājumu rezultējās ar Voodoo Rush iznākšanu, kura piemita vairākas savietojamības un ātrdarbības problēmas. 3dfx turpinājums Voodoo Graphics bija Voodoo 2, kuram joprojām bija tikai 3D apstrādes iespējas. Uzņēmums piedāvāja vēl vienu 2D/3D karti, Voodoo Banshee, kura guva labākus panākumus kā Rush. Par spīti panākumiem, 3dfx savas vēstures gaitā piedzīvoja vairākas būtiskas neveiksmes. Pirmā bija neizdevusies sadarbība ar Sega, kuram 3dfx izstrādātu un piegādātu video aparatūru Sega Dreamcast spēļu konsolei. Sega tā vietā projektam izvēlējās konkurējošo kompāniju NEC. Otrs bija uzņēmuma STB Systems, kurš tobrīd bija liels videokaršu piegādātājs, iegāde. Kopā ar STB, 3dfx vairs nelicencēja savu tehnoloģiju citiem ražotājiem, lai tie izlaistu savas 3dfx aparatūras versijas. Voodoo 3 bija pirmais 3dfx produkts, kuru ražoja tikai pats 3dfx. Uzņēmums vairs nesaņēma ienākumus no sadarbības ar citiem ražotājiem, kur sāka ražot videokartes, izmantojot 3dfx konkurentu kā Nvidia un ATI tehnoloģijas. Voodoo 3 un tā pēcteči Voodoo 4 un Voodoo 5 sīvi konkurēja ar šo aparatūru, kas vēlāk noveda pie 3dfx bankrota 2002. gadā. SEC filings, Form 8-K: Bankruptcy or receivership, updated October 21, 2002, retrieved August 17, 2007 [1], April 30, 2008 Bankruptcy Court decision on the value of 3dfx. A djvu file of 88 pages, 420 KB.