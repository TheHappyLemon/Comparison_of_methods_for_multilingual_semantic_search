Valbžiha (poļu: Wałbrzych, vēsturiski arī Valdenburga (vācu: Waldenburg)) ir pilsēta Polijas dienvidrietumos, Silēzijā, Lejassilēzijas vojevodistē netālu no Čehijas robežas. Sens ogļrūpniecības centrs. Pilsēta atrodas Vroclavas Tehnoloģijas universitātes un Augstākās Pedagoģiskās skolas filiāles. Rakstos Valbžiha pirmoreiz pieminēta 12. gadsimtā, kad teritorija bija Pjastu dinastijas pārvaldījumā. Starp 12. un 14. gadsimtu šeit tika uzcelta Pjastu pils. Pirmoreiz akmeņogļu ieguve apkārtnē pieminēta 1536. gadā, kad Silēzija atradās Austrijas sastāvā. No 1742. gada Valbžiha bija Prūsijas sastāvā. Ļoti strauja bija pilsētas attīstība no 19. gadsimta sākuma, kad sākas rūpnieciska akmeņogļu ieguve. Pilsētā attīstījās arī fajansa un tekstilrūpniecība. Otrā pasaules kara laikā pilsēta necieta. 1943. gada oktobrī pie pilsētas tika sākta Hitlera komandpunkta Anlage Riese celtniecība, tomēr tā netika pabeigta. Pēc kara pilsētu piešķīra Polijai, visi vācu iedzīvotāji tika padzīti uz Vāciju. 20. gadsimta deviņdesmitajos gados ogļu ieguves uzņēmumi tika slēgti. Pilsētas pievārtē atrodas milzīgā Ksjonžas pils (Książ). Valbžiha ir matemātiķa Abrahama Robinsona (Abraham Robinson, 1918—1974) dzimtā pilsēta. Ksjonžas pils Valbžihas portāls Arhivēts 2020. gada 31. maijā, Wayback Machine vietnē. https://bdl.stat.gov.pl/api/v1/data/localities/by-unit/030210365011-0983681?var-id=1639616&format=jsonapi; P2701: JSON; pārbaudes datums: 7 oktobris 2022.