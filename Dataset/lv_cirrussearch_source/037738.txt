Marija Manakova (krievu: Мария Борисовна Манакова, serbu: Марија Манакова; dzimusi 1974. gada 1. martā Kazaņā) ir Krievijā dzimusi Serbijas starptautiskā lielmeistare šahā (1997). 1990. gadā piedalījusies PSRS junioru šaha čempionāta finālā U20 vecuma grupā. 1992. gadā Dīsburgā dalījusi 3.-5. vietu Pasaules junioru šaha čempionātā U18 vecuma grupā. 1993. gadā dalījusi 5.-8. vietu Eiropas junioru šaha čempionātā U20 vecuma grupā. 1995. gadā piedalījusies Krievijas sieviešu šaha čempionāta finālā, kurā ieņēmusi 7. vietu. 1998. gadā apprecējusies un pārcēlusies uz dzīvi Dienvidslāvijā. Dienvidslāvijas sieviešu šaha čempionātos divas reizes izcīnījusi sudraba medaļas (1999, 2000), bet Serbijas sieviešu šaha čempionātos trīs reizes bijusi bronzas laureāte (2008, 2011, 2012). 1999. gadā Tbilisi Pasaules šaha čempiones nosaukuma izcīņas cikla zonas turnīrā dalījusi 2. vietu ar Maiju Lomineišvili (uzvarējusi Nino Hurcidze) un ieguvusi tiesības piedalīties Pasaules sieviešu šaha čempionātā pēc izslēgšanas sistēmas 2000. gadā Ņūdelī, kurā izstājusies 2. kārtā. 2009. gadā uzvarējusi Maskavas pilsētas sieviešu šaha čempionātā un ieguvusi tiesības piedalīties Krievijas sieviešu šaha čempionāta finālā, kurā ierindojusies 9. vietā. 2014. gadā Rīgas starptautiskajā šaha festivālā Rīgas Tehniskās universitātes Open 2014 bijusi labākā dāmu konkurencē. Pārstāvējusi Serbijas komandu lielākajos komandu šaha turnīros: Pasaules šaha olimpiādēs piedalījusies 2 reizes (1998, 2012); Eiropas komandu šaha čempionātā piedalījusies 2013. gadā. Par panākumiem turnīros FIDE 1997. gadā Manakovai piešķīra starptautiskās lielmeistares (WGM) nosaukumu. 2016. gadā kļuvusi par Krievijas šaha federācijas sieviešu komisijas vadītāju. 2000 FIDE Knockout Matches Grischuk und Galliamova russische Meister 2009 Riga Technical University Open 2014 - Tournament A OlimpBase :: Women's Chess Olympiads :: Maria Manakova OlimpBase :: European Women's Team Chess Championship :: Maria Manakova «Мария Манакова убедила руководство РШФ вернуть женскую комиссию». Arhivēts no oriģināla, laiks: 2017. gada 11. maijā. Skatīts: 2017. gada 8. martā. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)