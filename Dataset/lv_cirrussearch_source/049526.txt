Austrālijas sieviešu futbola izlase ir nacionālā sieviešu futbola komanda, kas pārstāv Austrāliju starptautiskās futbola sacensībās. Izlasi pārvalda Austrālijas Futbola federācija, kas ir Āzijas Futbola konfederācijas locekle. Līdz 2006. gadam Austrālija bija Okeānijas Futbola konfederācijā. FIFA Pasaules kausā sievietēm piedalījusies astoņas reizes. Pirmo reizi spēlēja 1995. gada finālturnīrā, kad zaudēja visās trīs grupu turnīra spēlēs. 2023. gadā Austrālija kopā ar Jaunzēlandi bija Pasaules kausa rīkotājas, tajā izlase izcīnīja savu labāko sasniegumu — 4. vietu. Vēl trīs reizes komanda ir iekļuvusi ceturtdaļfinālā (2007, 2011, 2015). Vasaras olimpiskajās spēlēs izlase ir spēlējusi trīs reizes, divas reizes sasniedot ceturtdaļfinālu. Komanda ir trīs reizes izcīnījusi Okeānijas čempiontitulu. Kopš 2006. gada spēlē Āzijas kausā. 2010. gadā Austrālijas futbolistes kļuva par Āzijas čempionēm. 2023. gada jūnijā FIFA Pasaules rangā sievietēm izlase bija 10. vietā. Izlases oficiālā iesauka ir Matildas, kas aizgūta no tradicionālās austrāliešu dziesmas Waltzing Matilda. 1983 — 2. vieta 1986 — 2. vieta 1989 — 3. vieta 1991 — 2. vieta 1994 — 1. vieta 1998 — 1. vieta 2003 — 1. vieta «Women's Ranking». FIFA.com (angļu). Skatīts: 2023. gada 26. jūlijā. «Matildas». ausbid2023.com (angļu). Arhivēts no oriģināla, laiks: 2019. gada 16. jūnijā. Skatīts: 2019. gada 16. jūnijā. Vikikrātuvē par šo tēmu ir pieejami multivides faili. Skatīt: Austrālijas sieviešu futbola izlase. Oficiālā mājaslapa (angliski) Austrālijas profils FIFA vietnē Arhivēts 2019. gada 9. jūnijā, Wayback Machine vietnē. (angliski)