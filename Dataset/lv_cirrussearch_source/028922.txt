Mākoņu jūra jeb Mare Nubium ir Mēness jūra Mēness redzamajā pusē. Atrodas uz dienvidaustrumiem no Vētru okeāna. Tiek uzskatīts, ka Mākoņu jūra izveidojusies pirms apmēram 3,9 miljardiem gadu, apkārtējais materiāls ir nedaudz jaunāks. Jūras diametrs ir apmēram 715 km. Jūras rietumos atrodas Bulialda krāteris, dienvidos – Pitats. Tiho krātera stari šķērso jūru virzienā no dienvidiem uz ziemeļrietumiem. Jūras dienviddaļā starp Birta un Tebita krāteriem stiepjas 120 km gara un 240 m augsta Taisnā pakāpe (Rupes Recta). Nosaukumu “Mākoņu jūra” izdomāja itāļu astronoms Džovanni Batista Ričoli (Giovanni Battista Riccioli), pirmoreiz to publicējot 1651. gadā. 1935. gadā to apstiprināja Starptautiskā Astronomijas savienība. 2013. gada 11. septembrī spāņu astronomi novēroja apmēram 0,6 – 1,4 m liela objekta ietriekšanos Mākoņu jūrā. Sadursmes rezultātā radās krāteris ap 40 m diametrā. Uzliesmojums bija tik spilgts, ka jebkurš, kurš tobrīd būtu paskatījies uz Mēnesi, to redzētu. Mare Nubium on Moon «Mare Nubium». Arhivēts no oriģināla, laiks: 2016. gada 23. maijā. Skatīts: 2015. gada 26. aprīlī. «Луна и как её наблюдать». Arhivēts no oriģināla, laiks: 2015. gada 24. septembrī. Skatīts: 2015. gada 26. aprīlī. Astronomers spot record-breaking lunar impact Vikikrātuvē par šo tēmu ir pieejami multivides faili. Skatīt: Mākoņu jūra.