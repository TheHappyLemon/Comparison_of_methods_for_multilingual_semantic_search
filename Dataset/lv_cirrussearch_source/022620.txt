Jānis Elsiņš (dzimis 1974. gada 7. februārī Siguldā) ir bijušais latviešu bobslejists. Trīskārtējs Latvijas čempions divniekā (1996-1998). 1998. gada Nagano ziemas olimpiskajās spēlēs ieguva piekto vietu Sanda Prūša vadītajā divnieku un sesto vietu četrinieku ekipāžā. Elsiņš līdz 1993. gadam mācījās Murjāņu sporta skolā, kur sāka nodarboties ar bobsleju. Viņa treneri bija Aina Ziediņa, Vilnis Trupavnieks, Jānis Skrastiņš, Rihards Kotāns, Ivars Čākurs. 1995. gada Pasaules čempionātā ieguva 14. vietu divniekā un 15. vietu četriniekā. 1996. gada Pasaules čempionātā ieguva 16. vietu divniekā, bet Eiropas čempionātā 12. vietu divniekā un 29. vietu četriniekā. 1997. gada Pasaules čempionātā ieguva 10. vietu četriniekā, bet Eiropas čempionātā 12. vietu četriniekā. 1998. gada Eiropas čempionātā ieguva 7. vietu divniekā un 6. vietu četriniekā. 1999. gada Pasaules čempionātā ieguva 8. vietu četriniekā. 2000. gada Pasaules čempionātā palika 18. vietā četriniekā, bet Eiropas čempionātā 20. vietā četriniekā. Savukārt 1998. gada Nagano ziemas olimpiskajās spēlēs divnieku ekipāža Prūsis/Elsiņš bija piektajā vietā. Četrinieku ekipāžu sacensībās sportists ieguva sesto vietu. 1997./1998. gada sezonā 3. vieta pasaules kausa kopvērtējumā divnieku ekipāžām, kopā ar Sandi Prūsi. 1994. gadā Pasaules čempions bobsleja startos divnieku ekipāžām, kopā ar Rodžeru Lodziņu. Pēc sporta karjeras beigšanas mācījās Latvijas Policijas akadēmijā. sports-reference.com LOK profils[novecojusi saite] Olympedia profils (angliski) LOK profils