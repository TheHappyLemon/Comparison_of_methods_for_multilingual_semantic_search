Ronalds Volkens (angļu: Ronald Walken; dzimis 1943. gada 31. martā), profesionāli pazīstams kā Kristofers Vokens (Christopher Walken), ir amerikāņu aktieris. Viņš ir attēlojis lomas vairāk nekā 100 filmās, tai skaitā tādās filmās kā "Enija Hola" (1977), "Briežu mednieks" (1978), The Prophecy triloģijā, The Dogs of War (1980), Brainstorm (1983), "Mirusī zona" (1983), "Skats uz slepkavību" (1985), At Close Range (1986), "Ņujorkas karalis" (King of New York, 1990), "Betmens atgriežas" (1992), "Īstā mīlestība" (1993), "Lubene" (1994), "Jātnieks bez galvas" (1999), Joe Dirt (2001), "Noķer mani, ja vari" (2002), "Laipni lūgti džungļos" (2003), "Nelūgtie viesi" (2005), "Klikt!" (2006), "Matu laka" (2007). Tāpat piedalījies vairāku mūzikas mākslinieku videoklipu uzņemšanā. Vairākkārt vadījis raidījumu Saturday Night Live (7 reizes). Karjeras laikā saņēmis vairākas balvas, tāpat vairākām ir ticis nominēts. Par lomu 1978. gada filmā "Briežu mednieks" saņēmis Amerikas Kinoakadēmijas balvu kā labākais otrā plāna aktieris. Saņēmis BAFTA kino balvu par lomu filmā "Noķer mani, ja vari". Filmas ar Volkena piedalīšanos ASV ir guvušas 1,8 miljardus ASV dolāru lielus ieņēmumus. Aktieris Kristofers Vokens atzīst, ka nav tik traks kā viņa spēlētie filmu varoņi Diena, 2013. gada 19. februārī Bruce Nash. «Christopher Walken — Box Office Data». The-Numbers.com. Arhivēts no oriģināla, laiks: 2006. gada 9. jūlijā. Skatīts: 2006. gada 25. jūlijs. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)