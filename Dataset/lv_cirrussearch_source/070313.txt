Džonatans Gleizers (angļu: Jonathan Glazer; dzimis 1965. gada 26. martā) ir angļu kinorežisors un scenārists. Gleizers dzimis Londonā un savu karjeru sācis teātrī. Vēlāk kļuvis par kinorežisoru. Režisors četrām filmām: kriminālfilmai "Nezvērs" (2000), psiholoģiskajai drāmai "Piedzimšana" (Birth, 2004), zinātniskās fantastikas filmai "Manā ādā" (2013) un vēsturiskajai drāmai "Interešu zona" (2023). Gleizers nominēts Zelta palmas zaram, sešām BAFTA kino balvām, divām Amerikas Kinoakadēmijas balvām un divām Zelta lauvas balvām. Filma "Interešu zona" saņēma Grand Prix un FIPRESCI balvu 2023. gada Kannu kinofestivālā, kā arī Kinoakadēmijas balvu kategorijā "Labākā starptautiskā spēlfilma". Gleizers tika nominēts arī kategorijās "Labākais režisors" un "Labākais adaptētais scenārijs". Gleizers ir arī mūzikas video režisors tādām grupām kā Radiohead, Massive Attack un The Dead Weather. Vikikrātuvē par šo tēmu ir pieejami multivides faili. Skatīt: Džonatans Gleizers. IMDb profils (angliski) AllMovie profils (angliski)