Ķeģi, ķeģu ģints (Acanthis) ir žubīšu dzimtas (Fringillidae) ģints, kas pieder dadzīšu apakšdzimtai (Carduelinae). Apvieno 3 neliela auguma sugas, kas izplatītas Eirāzijā un Ziemeļamerikā. Ligzdo ziemeļu puslodes arktiskajos un mērenās joslas mežos un krūmājos. Mazais ķeģis introducēts Jaunzēlandē. Latvijā sastopamas visas 3 ķeģu ģints sugas: gaišais ķeģis (Acanthis hornemanni), ķeģis (Acanthis flammea) un mazais ķeģis (Acanthis cabaret). Tās novērojamas migrācijas un ziemas laikā. Ķeģis ir parasts caurceļotājs un ziemotājs, bet pārējās divas sugas sastopamas retāk. Bijuši atsevišķi ligzdošanas gadījumi. Ķegi ir neliela auguma dziedātājputni. Visas sugas ir apmēram vienādi lielas. Nedaudz mazāks un vieglāks ir mazais ķeģis, kura ķermeņa garums ir 11,5—12,5 cm, svars 9—12 g. Toties lielākais ir ķeģis, kura ķermeņa garums ir 12,5—14 cm, svars 10—17 g. Apspalvojums mugurpusē pelēkbrūns, vēders balts ar brūnām svītrām. Uz pieres sarkans laukums. Tēviņiem krūtis sārtas, mātītēm un jaunajiem putniem gaiši brūnas. Mazais knābis dzeltens. Dažiem īpatņiem, īpaši jaunajiem putniem grūti noteikt sugas piederību. Ķeģi ir galvenokārt barojas ar sēklām, vasaras periodā arī nedaudz ar kukaiņiem. Ļoti izveicīgi un akrobātiski putniņi, līdzīgi kā zīlītes, barojoties spēj lodāt un atrasties krūmu zaros jebkādā pozīcijā, arī ar galvu uz leju. Ārpus vairošanās sezonas veido lielus barus, bieži kopā ar citām žubīšu dzimtas sugām. Ķeģu ģints (Acanthis) Gaišais ķeģis (Acanthis hornemanni) Ķeģis (Acanthis flammea) Mazais ķeģis (Acanthis cabaret) World Bird List: Finches, euphonias, longspurs, Thrush-tanager, 2018 Latvijas Daba: Žubīšu dzimta «Ornitofaunistika: Parastais ķeģis Acanthis flammea». Arhivēts no oriģināla, laiks: 2017. gada 26. jūlijā. Skatīts: 2018. gada 8. martā. «Ornitofaunistika: Mazais ķeģis Acanthis cabaret». Arhivēts no oriģināla, laiks: 2017. gada 31. augustā. Skatīts: 2018. gada 8. martā. «Ornitofaunistika: Gaišais ķeģis Acanthis hornemanni». Arhivēts no oriģināla, laiks: 2017. gada 23. jūnijā. Skatīts: 2018. gada 8. martā. Alive: Lesser Redpoll (Carduelis cabaret) Alive: Redpoll (Acanthis flammea) iNaturalist: Redpolls Genus Acanthis) Xeno-Canto: Genus Acanthis Avibase: Common, Hoary or Lesser Redpoll