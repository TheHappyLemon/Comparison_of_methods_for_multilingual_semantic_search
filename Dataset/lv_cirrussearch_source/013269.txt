Lego Indiana Jones: The Original Adventures ir 2008. gada datorspēle, ko izstrādājis Traveller's Tales un publicējis LucasArts. Spēle ļauj spēlētājam izspēlēt daudz dažādus momentus no pirmajām trim Indiana Džonsa filmām: Pazudušā šķirsta meklējumos, Indiana Džonss un likteņa templis un Indiana Džonss un pēdējais krustakarš. Spēlē vēl joprojām ir tas pats iekšā/ārā divspēlētāju režīms, kas bijis izmantots Lego Star Wars spēlēs. Spēle tika izdota 2008. gada 3. jūnijā ASV un Kanādā un tā paša gada 6. jūnijā Eiropā. Lejupielādējama demo versija Windows tika izdota 2008. gada 13. maijā. Spēle bāzēta uz Lego Indiana Jones rotaļlietu līnijas. Mac OS X versija tika izdota 2011. gada 28. aprīlī un to izstrādāja un publicēja Feral Interactive. Kā jau parādīts Lego Star Wars: The Complete Saga, spēlē ir jaunas kustības, kā piemēram pieķeršanās pie zariem ar Indiana pātagu. Reklāmas nolūkos Indiana ir atverams tēls jau iepriekš minētajā spēlē. Spēle bieži seko sižetam no pašām filmām, bet tāpat kā Lego Star Wars sērijā, dažas ainas no filmām ir aizstātas ar citādākām, lai padarītu spēli ģimenei draudzīgāku vai spēlētājiem interesantāku. Oficiālā mājaslapa (angliski)