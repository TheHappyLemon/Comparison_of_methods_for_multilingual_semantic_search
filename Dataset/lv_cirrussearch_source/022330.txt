Zirga Galvas miglājs (arī Barnard 33) ir tumšs difūzais miglājs, kurš atrodas aptuveni 1500 gaismas gadu attālumā no Zemes Oriona zvaigznājā, Oriona jostas kreisajā pusē uz dienvidiem no Alnitaka. Miglājs ir daļa no daudz lielāka Oriona molekulārā mākoņa kompleksa. Savu nosaukumu miglājs ieguvis no raksturīgās formas, kādu veido tā tumšais putekļu un gāzu mākonis. Tumšais miglājs labi izceļas uz gaišā fona, kuru veido aiz tā esošais emisijas miglājs IC 434. Oriona Sigma jonizē ūdeņradi IC 434 miglājā, radot tā sarkanīgo spīdumu. Zirga Galvas miglāju pirmoreiz nofotografēja 1988. gadā Hārvarda koledžas observatorijas darbiniece Viljamina Fleminga (Williamina Fleming). HORSEHEAD NEBULA -- Dark Cloud (nebula) «Horsehead Nebula (Barnard 33)». Arhivēts no oriģināla, laiks: 2014. gada 10. janvārī. Skatīts: 2014. gada 22. janvārī. The discovery of early photographs of the Horsehead nebula WikiSky