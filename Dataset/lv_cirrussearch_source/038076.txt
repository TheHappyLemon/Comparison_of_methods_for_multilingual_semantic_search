Dunajska Streda (slovāku: Dunajská Streda) ir pilsēta Slovākijā, Trnavas apgabala Dunajska Stredas apriņķa centrs. Viens no Slovākijas ungāru minoritātes centriem. Rakstos pilsēta pirmoreiz minēta 1256. gadā. Tāpat kā lielākā daļa no Slovākijas teritorijas, Dunajska Streda līdz 1918. gadam atradās Ungārijas sastāvā, tās ungāriskais nosaukums ir Dunaserdeheja (Dunaszerdahely). 15. gadsimta vidū ieguva pilsētas tiesības. Pēc Pirmā pasaules kara iekļāvās Čehoslovākijā. Pamatojoties uz Vīnes arbitrāžām, no 1938. līdz 1945. gadam pilsēta bija iekļauta Ungārijas sastāvā. No 1993. gada - Slovākijā. 2011. gadā absolūtais vairākums pilsētas iedzīvotāju bija ungāri (74,53 %), dzīvo arī slovāki (19,46 %). Pēc reliģiskās pārliecības - katoļi (67,68 %), nereliģiozi (11,57 %), kalvinisti (7,19 %). Dunajska Stredas pilsētā dzimuši turkologs Ārmins Vāmbēri (Ármin Vámbéry, 1832–1913), futbolists Jāns Djurica (Ján Ďurica, 1981) un šahists Hermans Steiners (Herman Steiner, 1905–1955). Vikikrātuvē par šo tēmu ir pieejami multivides faili. Skatīt: Dunajska Streda. Q110227967.