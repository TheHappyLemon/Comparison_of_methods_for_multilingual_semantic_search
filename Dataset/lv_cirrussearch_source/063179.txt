Emeralda sala (angļu: Emerald Isle — ‘Smaragda sala’) ir Kanādai piederoša neapdzīvota sala Kanādas Arktiskajā arhipelāgā. Administratīvi pieder Ziemeļrietumu Teritorijām. Sala izvietojusies Kanādas Arktiskā arhipelāga rietumos. Ietilpst Perija salu grupā, kas savukārt pieder Karalienes Elizabetes salu grupai. Atrodas starp Makenzi Kinga salu ziemeļos, Melvila salu dienvidos un Prinča Patrika salu rietumos. Valda arktiska tuksneša klimats, tundra. Salu 1853. gadā atklāja viens no Džona Franklina pazudušās ekspedīcijas meklēšanas dalībniekiem, britu jūras virsnieks un polārpētnieks Frensiss Leopolds Maklintoks. Nosaukta pēc asociācijas ar blakus esošo Prinča Patrika, Konautas un Straternas hercoga, salu. Konauta un Straterna bija britu monarha trešā dēla ceremoniālie valdījumi Īrijā, kuru savukārt nereti poētiski dēvē par Zaļo vai Smaragda salu. The Atlas of Canada. Sea Islands Canadian Geographical Names Database (CGNDB). Emerald Isle NWT Place Names Database International Map of the World 1:1,000,000 Ballantyne Strait NT-8/9/10/11/12