TürkmenÄlem52E/MonacoSAT ir Turkmenistānas un Monako pirmais Zemes mākslīgais pavadonis. To apkalpo Turkmenistānas nacionālā kosmosa aģentūra un uzņēmums Space Systems International - Monaco. Ģeostacionārā orbītā palaists 2015. gada aprīlī. Turkmenistānas pusei pieder sakaru pavadoņa 25 raidītāji, bet Monako — 12. Pavadonis nodrošina sakarus Eiropā, Vidējos Austrumos, Centrālāzijā un Ziemeļāfrikā. Līgumu ar Thales Alenia Space par pavadoņa izgatavošanu 2011. gada 18. novembrī parakstīja Turkmenistānas Sakaru ministrija un SSI-Monaco. Monako pieder tiesības izmantot orbitālo pozīciju 52° austrumu garuma. Thales Alenia Space bija atbildīga par kosmiskā aparāta izgatavošanu, zemes segmenta izbūvi, apkalpošanas speciālistu apmācību un pavadoņa palaišanu. TürkmenÄlem52E/MonacoSAT izgatavots uz platformas Spacebus 4000 C2 bāzes. Tā starta masa ir 4707 kg, sausmasa — 1823 kg. Sākotnēji pavadoni bija paredzēts orbītā palaist ar Ķīnas nesējraķeti, bet sakarā ar izmaiņām ASV likumdošanā, ASV kosmisko aparatūru nedrīkst ievest Ķīnā. Līdz ar to Thales izvēlējās starta operatoru SpaceX ar raķeti Falcon. TürkmenÄlem52E/MonacoSAT tika palaists 2015. gada 27. aprīlī 23:03 UTC ar nesējraķeti Falcon 9 v1.1 no Kanaveralas zemesraga Gaisa spēku stacijas starta laukuma SLC-40. Pavadonis ekspluatācijā nodots 2015. gada 6. jūnijā. Falcon 9 Rocket Launches Satellite for Turkmenistan and Monaco Peter B. de Selding, 2015-04-27 Национальное космическое агентство: создается туркменский спутник Владимир КОМАРОВ, Туркменистан: золотой век, 2013-02-25 MonacoSAT SSI-Monaco TurkmenAlem52E/MonacoSAT launch a success! Thales Group Press kit SpaceX TürkmenÄlem 52E / MonacoSat Gunter Dirk Krebs