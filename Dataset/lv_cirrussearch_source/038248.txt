Monika Kalseta Ruisa (spāņu: Mónica Calzetta Ruiz; dzimusi 1972. gada 29. novembrī Ženēvā) ir Spānijas starptautiskā lielmeistare šahā (2003). Daudzkārtējā Spānijas sieviešu šaha čempionātu dalībniece, kuros izcīnījusi septiņas zelta (1997, 2000, 2002, 2004, 2005, 2007, 2009) un trīs sudraba (1996, 1999, 2013) medaļas. 1992. gadā Antverpenē ieņēmusi 4. vietu Pasaules studenšu čempionātā. 1995. gadā Kišiņevā piedalījusies Pasaules šaha čempiones nosaukuma izcīņas cikla starpzonu turnīrā, kurā ierindojusies 39. vietā. 2000. gadā Ņūdelī piedalījusies Pasaules šaha čempionātā sievietēm pēc izslēgšanas sistēmas, kurā 1. kārtā zaudējusi Korinai Peptanai. 2008. gadā ieņēmusi 4. vietu Francijas starptautiskajā šaha turnīrā Chambery Masters un izpildījusi vīriešu starptautiskā meistara (IM) normu. Pārstāvējusi Spānijas komandu lielākajos komandu šaha turnīros: Pasaules šaha olimpiādēs piedalījusies 11 reizes (1992-1996, 2000-2012, 2016); Eiropas komandu šaha čempionātos piedalījusies 9 reizes (1997-2011, 2015). Par panākumiem turnīros FIDE 1995. gadā Ruisai piešķīra starptautiskās meistares (WIM), bet 2003. gadā - starptautiskās lielmeistares (WGM) nosaukumu. Monica Calzetta Ruiz[novecojusi saite] 1995 Kishinev Interzonal Tournament 2000 FIDE Knockout Matches 1st Chambery Masters 2008 OlimpBase :: Women's Chess Olympiads :: Monika Kalseta Ruisa OlimpBase :: European Women's Team Chess Championship :: Monika Kalseta Ruisa Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)