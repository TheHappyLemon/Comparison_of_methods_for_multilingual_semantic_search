Aisjiņdzjueluo Puji (ķīniešu: 愛新覺羅·溥儀, piņjiņs: Àixīnjuéluó Pǔyí; dzimis 1906. gada 7. februārī, miris 1967. gada 17. oktobrī) bija pēdējais Ķīnas imperators un 12. valdnieks no Cjinu dinastijas. 1908. gadā divu gadu vecumā kļuva par Ķīnas imperatoru, valdīja līdz 1912. gada 12. februārim, kad pēc sekmīgās Sjiņhai revolūcijas atkāpās. 1917. gada jūlijā tika īslaicīgi atjaunots tronī. 1934. gadā kļuva par Maņdžouguo (vienkāršotā ķīniešu: 满洲国, tradicionālā ķīniešu: 滿洲國, piņjiņs: Mǎnzhōuguó) valsts imperatoru, valdīja līdz pat Otrā Ķīnas—Japānas kara beigām 1945. gadā. 1945. gadā Puji tika apcietināts kā kara noziedznieks un ieslodzīts, pēc Ķīnas Tautas Republikas nodibināšanas viņš tika izdots Ķīnai un palika apcietinājumā līdz 1959. gadam. Encyclopædia Britannica ieraksts (angliski)