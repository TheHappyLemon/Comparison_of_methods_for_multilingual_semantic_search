Aleksejs Ugarovs (krievu: Алексей Михайлович Угаров; dzimis 1985. gada 2. janvārī) ir Baltkrievijas hokejists, kreisās malas uzbrucējs, Baltkrievijas hokeja izlases dalībnieks. Pašlaik (2017) Ugarovs spēlē Kontinentālās hokeja līgas kluba Čerepovecas "Severstal" rindās. Savu profesionālā hokejista karjeru Ugarovs uzsāka 2003.—04. sezonā, kad Minskas "Yunost" rindās debitēja Baltkrievijas Ekstralīgā. "Yunost" rindās Ugarovs spēlēja līdz pat 2005.—06. sezonas ievadam, kad pārcēlās uz Krievijas Superlīgas klubu Ņižņekamskas "Ņeftehimik". 2008. gada vasarā Aleksejs pievienojās Balašihas "HK MVD", kas divus gadus vēlāk apvienojās ar Maskavas "Dinamo". 2011. gadā Aleksejs pievienojās Ņižņijnovgorodas klubam, tās sastāvā aizvadot nākamās divas sezonas, taču tad noslēdza līgumu ar Vladivostokas "Admiral" vienību. "Admiral" rindās spēlēja līdz pat 2016. gada vasarai. Baltkrievijas izlases rindās Ugarovs spēlējis deviņos Pasaules čempionātos, kā arī 2010. gada olimpisko spēļu turnīrā. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)