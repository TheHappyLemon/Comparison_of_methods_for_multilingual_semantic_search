Dzjaržinska (baltkrievu: Дзяржынск) jeb Dzeržinska (krievu: Дзержинск) ir pilsēta Baltkrievijā, Minskas apgabala Dzjaržinskas rajona centrs. Līdz 1932. gadam pilsētas nosaukums bija Kojdanava (baltkrievu: Койданава). Rakstos pirmoreiz kā Kojdanava minēta 1442. gadā. Atradās Lietuvas lielkņazistes sastāvā. Apdzīvotā vieta pievienota Krievijai pēc Polijas Otrās dalīšanas 1793. gadā. 1920. gadā iekļāvās Baltkrievijas PSR sastāvā. No 1932. līdz 1938. gadā bija poļu nacionālā rajona centrs. Dibinoties šim rajonam, pilsēta tika pārsaukta par Dzjražinsku par godu Feliksam Dzeržinskim, kurš dzimis pārdesmit kilometrus no pilsētas (dibinoties nacionālajam rajonam Dzeržinska dzimtā māja atradās Polijas teritorijā). Otrā pasaules kara laikā pilsēta atradās vācu okupācijā, gandrīz visi pilsētas ebreju iedzīvotāji tika iznīcināti holokaustā. 1944. gada 6. jūlijā pilsētu ieņēma PSRS karaspēks. Kopš 1991. gada - neatkarīgās Baltkrievijas sastāvā. Q125194897. Vikikrātuvē par šo tēmu ir pieejami multivides faili. Skatīt: Dzjaržinska. Dzjaržinska vietnē "Baltkrievijas globuss" Arhivēts 2014. gada 24. aprīlī, Wayback Machine vietnē. (krieviski)