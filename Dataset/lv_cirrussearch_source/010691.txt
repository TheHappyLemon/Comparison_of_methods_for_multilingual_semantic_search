Dagmāra Legante-Celmiņa (dzimusi Dagmāra Legante 1977. gada 9. decembrī Rīgā) ir latviešu aktrise, humoriste, TV raidījumu vadītāja, modele un fotogrāfe. Dagmāra Legante ir piedalījusies vairākos LNT humora un dažādos citos šovos ("Ak, kungs", "Savādi gan", "Mūzikas stunda", "Kāpēc ne!"). 2004. gadā viņa kļuva par TV šova "Baltijas Džungļu zvaigzne" pirmās sezonas uzvarētāju. Šova finālā Dagmāra Legante pārspēja Renātu Ražnauskieni no Lietuvas un Koitu Tomi no Igaunijas. 2008. gadā kopā ar Oļegu Kuzņecovu piedalījās TV3 šovā "Dejo ar zvaigzni 2", taču tika izbalsoti no šova. 2010. gadā kopā ar Normundu Rutuli vadījusi talantu šovu "O!Kartes akadēmija". Dagmāra Legante aktrises karjeras laikā ir spēlējusi divās Dailes teātra izrādēs: "Petras fon Kantas rūgtās asaras" (2003), "Lodes pār Brodveju". Tāpat ir filmējusies Jāņa Streiča 2010. gada filmā "Rūdolfa mantojums". Precējusies ar uzņēmēju Normundu Celmiņu. 2010. gada 8. oktobrī viņiem piedzima meita Šarlote, bet 2013. gada novembrī viņu otrā meita Odrija. Kopā ar Justu Sirmo vadīja konkursu Supernova 2018, bet 2019. gada Supernonovas konkursu vadīja kopā ar Ketiju Šēnbergu. «Talantu šovu vadīs Legante un Rutulis». delfi.lv. Skatīts: 2010. gada 4. februārī. «Dagmāra Legante: "Kādreiz biju bēgošā līgava"». mammamuntetiem.lv. Arhivēts no oriģināla, laiks: 2011. gada 31. oktobrī. «Dagmāra Legante izcīna pārliecinošu uzvaru TV3 realitātes šovā "Džungļu zvaigzne"». apollo.tvnet.lv. Arhivēts no oriģināla, laiks: 2012. gada 20. jūlijā. Skatīts: 2004. gada 10. decembrī. «No "Dejo ar zvaigzni" izbalso Leganti un Kuzņecovu». tvnet.lv. Skatīts: 2008. gada 11. martā. «Dagmāra Legante strauji notievējusi». delfi.lv. Skatīts: 2010. gada 23. februārī. «Slepeni apprecējusies Dagmāra Legante». delfi.lv. Skatīts: 2010. gada 11. maijā. «Dagmāra Legante kļuvusi par māmiņu». delfi.lv. Skatīts: 2010. gada 15. oktobrī. «Dagmāra Legante laidusi pasaulē otru meitiņu». delfi.lv. Skatīts: 2013. gada 26. novembrī. IMDb profils (angliski)