Dejans Savičevičs (serbu: Дејан Савићевић, dzimis 1966. gada 15. septembrī) ir bijušais Melnkalnes futbolists, spēlēja uzbrūkošā pussarga pozīcijā, bijis Dienvidslāvijas futbola izlases dalībnieks. Kopš 2004. gada Savičevičs ir Melnkalnes Futbola asociācijas prezidents. Savičevičs tiek uzskatīts par vienu no visu laiku labākajiem Melnkalnes un Dienvidslāvijas futbolistiem. Savu karjeru sācis savas dzimtās pilsētas klubā Buducnost. Vēlāk ar Red Star Belgrade komandu izcīnījis trīs Dienvidslāvijas čempionu titulus, kā arī Eiropas kausa trofeju 1991. gadā. 1991. gadā Ballon d'Or balsojumā viņš palika otrajā vietā. Pēc sekmīga snieguma Dienvidslāvijā, viņš pārcēlās uz Itālijas klubu AC Milan, ar ko viņš trīs reizes uzvarēja Itālijas A sērijā, kā arī 1994. gadā ieguva UEFA Čempionu līgas trofeju. Vēlāk viņš uz neilgu laiku atgriezās Red Star Belgrade, bet savu karjeru noslēdza 2001. gadā Austrijas komandā Rapid Wien. Ar Dienvidslāvijas futbola izlasi piedalījies 1990. un 1998. gada FIFA Pasaules kausā. Pēc spēlētāja karjeras beigām, no 2001. līdz 2003. gadam, bijis Serbijas un Melnkalnes futbola izlases galvenais treneris. 2004. gadā kļuvis par Melnkalnes Futbola asociācijas prezidentu. Red Star Belgrade Dienvidslāvijas Pirmā līga: 1989—90, 1990—91, 1991—92 Dienvidslāvijas kauss: 1989—90 Eiropas kauss: 1990—91 Starpkontinentālais kauss: 1991 Serbijas un Melnkalnes kauss: 1998—99 Milan Itālijas A sērija: 1992—93, 1993—94, 1995—96 Supercoppa Italiana: 1993, 1994 UEFA Čempionu līga: 1993—94 UEFA Superkauss: 1994 Daniel Storey. «10 of the best playmakers of the 90s: Zizou, Laudrup, Baggio, Bergkamp...». Planet Football (en-US), 2020-09-15. Skatīts: 2021-10-30. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)