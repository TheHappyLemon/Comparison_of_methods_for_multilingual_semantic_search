Anastasija Merkušina (ukraiņu: Анастасія Олегівна Меркушина; dzimusi 1995. gada 14. janvārī) ir Ukrainas biatloniste, pasaules čempionāta medaļniece stafetē. Viņas māte Irina Merkušina ir bijusī biatloniste, 1998. gada ziemas olimpisko spēļu dalībniece, 2003. gada pasaules čempionāta sudraba medaļas ieguvēja stafetē, bet tēvs — treneris. Pasaules kausā debitēja 2014.—2015. gada sezonas pirmajā posmā Estešundā. 2016. gada decembrī Pokļukā izcīnīja savu pirmo pjedestālu stafetē (3. vieta). Pirmos punktus PK ieskaitē ieguva 2016.—2017. gada sezonas Oberhofas posmā. Pasaules čempionātā pirmoreiz piedalījās 2017. gadā Hohfilcenē un izcīnīja sudraba medaļu stafetē. Piedalījās 2018. gada ziemas olimpiskajās spēlēs Phjončhanā, kur stafetē ieguva 11. vietu, bet individuāli labāko rezultātu sasniedza iedzīšanā, ieņemot 46. vietu. 2019. gada Pasaules čempionātā Estešundā izcīnīja bronzas medaļu stafetē. Šo panākumu atkārtoja arī 2020. gadā Antholcā. 2022. gada martā pievienojusies Ukrainas robežsardzei, lai aizstāvētu savu dzimteni pret Krievijas iebrukumu. «Анастасия Меркушина. По стопам родителей». sport.ua (krievu). 2016. gada 21. decembris. Skatīts: 2019. gada 16. martā. «Украинская биатлонистка Анастасия Меркушина ушла в пограничные войска» (krievu). championat.com. 2022. gada 14. marts. Skatīts: 2022-03-22. Vikikrātuvē par šo tēmu ir pieejami multivides faili. Skatīt: Anastasija Merkušina. Olympedia profils (angliski) IBU profils (angliski) biathlon.com.ua profils (ukrainiski)