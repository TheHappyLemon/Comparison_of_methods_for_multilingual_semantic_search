Mbau (fidžiešu Bau; IPA: [mba u]) ir neliela saliņa Fidži netālu no galvenās salas Viti Levu austrumu krasta. Kopējais iedzīvotāju skaits šobrīd ir ap 300, bet salas ziedu laikos tur dzīvojuši vairāk kā 3000 cilvēku. Salas vēsturiskā un politiskā nozīme ir nesamērīgi liela attiecībā pret tās izmēru. Neproporcionāli liels Fidži vadoņu skaits ir bijis no Mbau. Ar Šarla Savāža (Charles Savage) palīdzību, kurš 19.gs. vidū pārdeva šaujamieročus Mbau, salinieki ātri sevi pierādīja kā neuzvarams militārs spēks. Ar tāda neuzveicama spēka palīdzību Seru Epenisa Zakombau apvienoja visas Fidži sadrumstalotās ciltis. Mbau platība ir 8 hektāri un augstākā vieta ir 15 m. vjl. Mbau ir Kumbunas cilšu konfederācijas centrs, kā arī Tailevu provinces centrs. Sala sadalīta trijos ciemos - Mbau, Lasakau un Soso. Starp Mbau ievērojamajām vietām ir Fidži vecākā kristiešu baznīca un akmens, pret ko savulaik tika sadauzīti kanibālisma upuru galvaskausi. Fidžiešu valodai ir vairāki dialekti, bet literārās valodas standarts ir veidots uz Mbau dialekta pamata. Mbau salas satelītattēls portālā WikiMapia Mbau sala (Britannica.com) Apraksts un fotogrāfijas Bau Island Apraksts un statistika Bau and its history