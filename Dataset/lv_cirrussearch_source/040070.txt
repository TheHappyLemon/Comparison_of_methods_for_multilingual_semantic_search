Solaris Urbino 12 ir zemās grīdas autobusa modelis. Tas ietilpst Solaris Urbino sērijā, kas tiek izmantota sabiedriskā transporta vajadzībām. Divpadsmit metru garos autobusus kopš 1999. gada ražo Boļehovas rūpnīcā Polijā. 2010. gadā uzsāka ražot hibrīdautobusa versiju, bet 2013. gadā sākās elektroautobusu ražošana. Solaris Urbino 12 izmanto gan Rīgā, gan Liepājā. Solaris Urbino 12 bija pirmais tolaik jaunizveidotā uzņēmuma Solaris Bus & Coach modelis. Tas arī ir kļuvis par vispopulārāko Solaris zīmola modeli. Urbino 12 debitēja 1999. gadā Starptautiskajā tirdzniecības izstādē. Sākot no 2002. gada, tika uzsākta otrās paaudzes autobusu ražošana. Tie gan bija kā kompromisa variants pirms trešās paaudzes autobusu iznākšanas 2005. gadā, tāpēc tie ir ļoti līdzīgi pirmajai versijai. Trīs gadus vēlāk tika radīta trešās paaudzes Urbino 12 uzlabots variants. Kopš 2014. gada ražo ceturtās paaudzes autobusus. Rīgā izmanto pirmās un otrās paaudzes Urbino 12, bet drīzumā ielās parādīsies arī ceturtās paaudzes autobusi. Solaris Urbino 12 simbols ir zaļš taksis, kas atrodas uz lielākās daļas autobusu. Pirmās paaudzes Solaris Urbino 12 Kelcē Otrās paaudzes Solaris Urbino 12 Olomoucā Trešās paaudzes Solaris Urbino 12 Drēzdenē Ceturtās paaudzes Solaris Urbino 12 Kališā