Žaks Filips Marī Binē (franču: Jacques Philippe Marie Binet, 1786. gada 2. februāris - 1856. gada 12. maijs) bija franču matemātiķis, fiziķis un astronoms. Dzimis Rennā, miris Parīzē, Francijā. Viņš veica nozīmīgu ieguldījumu skaitļu teorijā, un matricu algebras matemātiskajos pamatos, kas vēlāk noveda pie Kaileja un citu matemātiķu atklājumiem. Viņa vārdā nosaukta Binē teorēma par godu viņa ieguldījumam tajā. Viņš tiek atzīts par pirmo, kas izveidojis matricu reizināšanas likumus 1812. gadā, kā arī par Binē formulas autoru, kas ļauj izteikt Fibonači skaitli slēgtā formā, lai arī šis rezultāts bija zināms Leonardam Eileram vairāk kā simts gadus iepriekš. Binē 1806. gadā beidza Politehnisko skolu (l'École Polytechnique) Parīzē un 1807. gadā tajā kļuva par skolotāju. 1816. gadā viņš kļuva par tās studiju inspektoru, šajā amatā strādājot līdz 1830. gada 13. novembrim, kad viņu no ta atcēla nesen kronētais Luijs Filips, iespējams, Binē atbalsta iepriekšējam karalim Šarlam X dēļ. 1823. gadā Binē aizvietoja Žanu Delambru Francijas koledžas astronoma amatā. 1821. gadā viņš kļuva par Goda leģiona kavalieri un 1843. gadā ievēlēja Francijas Zinātņu akadēmijā. Vikikrātuvē par šo tēmu ir pieejami multivides faili. Skatīt: Žaks Binē. Binē-Košī identitāte Košī - Binē formula John J O'Connor and Edmund F Robertson, 2005. Jacques Philippe Marie Binet. Retrieved November 21, 2005. William A. McWorter Jr., 2005. When the Counting Gets Tough, the Tough Count on Mathematics. Retrieved November 21, 2005.