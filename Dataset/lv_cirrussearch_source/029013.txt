Eiropa (grieķu: Εὐρώπη, Eurṓpē; doriskajā dialektā: Εὐρώπα, Eurṓpā) sengrieķu mitoloģijā ir feniķiešu valdnieka Agēnora meita. Viņas vārdā nosaukta Eiropas pasaules daļa. Eiropu nolaupīja Zevs balta vērša izskatā un aizveda uz Krētu. Krētā pēc mīlas sakara ar Zevu Eiropa dzemdēja Mīnoju, Sarpēdonu un Radamantiju. Vēlāk kļuvusi par Krētas valdnieka Asterija sievu. Eiropas kults izplatīts Feniķijā un Krētā. Eiropas nolaupīšanas sižets bijis attēlots dažādos antīkajos mākslas pieminekļos. Sākot ar viduslaikiem, sižets ticis izmantots arī Eiropas mākslā. Mitoloģijas enciklopēdija. 1. sējums. Rīga : Latvijas enciklopēdija. 1993. 173.—174. lpp. ISBN 5-89960-045-4. Latvijas padomju enciklopēdija. 3. sējums. Rīga : Galvenā enciklopēdiju redakcija. 50. lpp. Vikikrātuvē par šo tēmu ir pieejami multivides faili. Skatīt: Eiropa. Encyclopædia Britannica raksts (angliski) Krievijas Lielās enciklopēdijas raksts (krieviski) Pasaules vēstures enciklopēdijas raksts (angliski) Hederiha mitoloģijas enciklopēdijas raksts (vāciski)