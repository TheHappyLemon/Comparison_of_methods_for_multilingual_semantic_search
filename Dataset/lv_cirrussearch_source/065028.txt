"Pēdējais samurajs" (angļu: The Last Samurai) ir 2003. gada ASV un Japānas kopražojuma episkā filma, kuras režisors ir Edvards Cviks. Galvenās lomas atveido Toms Krūzs (Olgrens), Timotijs Spols (Greiems), Kens Vatanabe (Kacumoto), Billijs Konolijs (Zebulons), Tonijs Goldvins (Bāglijs), Hirojuki Sanada (Judzi) un Kojuki (Taka). Filmas pirmizrāde notika 2003. gada 20. novembrī Tokijā. Filma nopelnīja 456 miljonu ASV dolāru pie 140 miljonu liela budžeta un saņēma pozitīvas kritiķu atsauksmes. Tā nominēta četrām Kinoakadēmijas balvām, trim Zelta globusa balvām un divām National Board of Review balvām. Iegūta National Board of Review balva kategorijā "Labākais režisors" (E. Cviks), kā arī Satellite Award balva par labāko oriģinālo mūziku, operatora darbu, kostīmu dizainiem un montāžu. Vēl filma apbalvota ar vairākām japāņu kino balvām. Uzmanību! Turpmākajā tekstā var tikt atklātas nozīmīgas detaļas par filmas saturu! Filmas darbība notiek no 1876. līdz 1877. gadam, tā stāsta par ASV Armijas kapteini Neitanu Olgrenu, kuru ataicina uz Japānu, lai iemācītu Imperatora Meidzi karavīrus cīnīties pret dumpinieku armiju, kuru vada samurajs Kacumoto. Kaujas laikā Olgrens nonāk Kacumoto gūstā un tiek aizvests uz kalnu ciematu, kur valda Kacumoto. Gūstā Olgrens sāk izprast samuraju sadzīvi un filozofiju un pats kļūst par samuraju. Kacumoto karaspēka rindās viņš dodas cīnīties pret Imperatora armiju. «The Last Samurai». Britu filmu klasifikācijas padome. «The Last Samurai». Box Office Mojo. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)