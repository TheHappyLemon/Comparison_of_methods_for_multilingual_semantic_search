Piktogramma (no latīņu: pictus — ‘zīmējums’ un grieķu: γράμμα — ‘ieraksts’) ir stilizēts attēls vai zīmējums, ko izmanto par rakstzīmi, arī teksts vai tā daļa, kas rakstīts ar šādām zīmēm. Piktogrammas var apzīmēt arī jēdzienus (ideogrammas) un tiem atbilstošos vārdus (logogrammas). Piktogrammas izmanto vides informācijā (ceļa zīmes, informatīvie norādījumi un brīdinājumi), datorikā (ikonas), kartogrāfijā. Agrīnās rakstības izmantoja piktogrammas (hieroglifus un vēlāk logogrammas) kā objektus un jēdzienus apzīmējošas rakstu vienības. Šādas piktogrāfiskas rakstības, pilnveidojot grafēmu jēdzienisko vai fonēmisko nozīmi, laika gaitā attīstījās par pilnvērtīgām alfabētiskām, sillabiskām un logogrāfiskām rakstībām. Mūsdienu komunikācijā populāra ir emocijzīmju lietošana, kas dažās subkultūrās attīstīta par pašpietiekošu rakstu sistēmu. Valodniecības pamatterminu skaidrojošā vārdnīca. R.: Valsts valodas aģentūra, 2007. Tezaurs.lv Piktogramma «Ideogrāfiskais raksts». Latvijas padomju enciklopēdija. 4. sējums. Rīga : Galvenā enciklopēdiju redakcija. 163. lpp. LU Latviešu valodas institūts. Par emocijzīmēm, emodži un multimodalitāti emuāros starptautiskā konferencē Čehijā Vikikrātuvē par šo tēmu ir pieejami multivides faili. Skatīt: Piktogramma. Encyclopædia Britannica raksts (angliski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski)