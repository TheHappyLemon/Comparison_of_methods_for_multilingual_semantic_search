Jakobs Dīmers Fūglsangs (dāņu: Jakob Diemer Fuglsang; dzimis 1985. gada 22. martā) ir profesionāls Dānijas šosejas riteņbraucējs, kas šobrīd pārstāv UCI ProTeam komandu Israel–Premier Tech. Pirms kļūšanas par profesionāli Team Saxo Bank komandā viņš bija kalnu riteņbraucējs un startēja Cannondale-Vredestein sastāvā. Kalnu riteņbraukšanā uzvarējis Pasaules U-23 čempionātā. Fūglsangs trīs gadus pēc kārtas uzvarēja Danmark Rundt (2008, 2009, 2010). Līgumu ar Saxo Bank viņš noslēdza pēc uzvaras 2008. gada Danmark Rundt kopvērtējumā. Viņš uzvarēja arī 2009. gada Dirka po Sloveniji. 2007. gadā piedalījās kalnu riteņbraukšanas sacensībās Absa Cape Epic kopā ar komandas biedru Roalu Paulisenu, finišējot otrajā vietā kopvērtējumā. 2008. gadā kopā ar Paulisenu viņi startēja vēlreiz un uzvarēja. 2010. gadā viņš finišēja trešais Tour de Suisse un uzvarēja Dānijas čempionātā individuālajā braucienā, šo panākumu atkārtojot 2012. gadā. 2011. gadā viņš bija ceturtais Tour de Suisse un vienpadsmitais Vuelta a Espana. 2012. gadā Fūglsangs sekoja brāļiem Šlekiem uz RadioShack-Nissan komandu. Viņš bija paredzēts kā palīgs komandas līderim Giro d'Italia, bet ceļgala problēmu dēļ tika atsaukts, un viņu aizvietoja Frenks Šleks. Fūglsangs vēlāk uzvarēja Tour de Luxembourg. Viņš netika iekļauts Tour de France sastāvā pēc komandas vadības kritizēšanas. Viņš izteica vēlmi mainīt komandu, jo nebija apmierināts ar komandā notiekošo. Francijas vietā viņš piedalījās Tour of Austria, uzvarot kopvērtējumā un ceturtajā posmā. Fūglsangs pameta RadioShack-Nissan 2012. gada sezonas beigās un pievienojās Astana, parakstot triju gadu līgumu. 2013. gada Tour de France Fūglsangs kļuva par komandas līderi pēc tam, kad izstājās Janezs Brajkovičs. Viņš finišēja septītais pēc labiem rezultātiem kalnos un individuālajā braucienā. 2015. gadā Fūglsangs divās no trijām Ardēnu klasikām finišēja desmitniekā: astotā vieta La Flèche Wallonne un devītā Liège–Bastogne–Liège. 2016. gada vasaras olimpiskajās spēlēs izcīnīja otro vietu grupas braucienā, finišējot aiz Grega Van Avermāta, ar ko kopā atrāvās no vadošās grupas un pirms Rafala Majkas, ko kopīgi panāca īsi pirms finiša. 2019. gada aprīlī Fūglsangs uzvarēja Ljēža—Bastoņa—Ljēža viendienas klasikā un jūnijā Critérium du Dauphiné daudzdienu sacensībās. 2019. gada Vuelta a España Fūglsangs kopā ar komandu uzvarēja pirmajā posmā komandu braucienā, kā arī uzvarēja 16. posmā. Kopvērtējumā Fūglsangam 13. vieta. 2020. gada 15. augustā uzvarēja Il Lombardia, gūstot savu otro uzvaru klasiku pieminekļos. Pirms 2022. gada sezonas pievienojās Israel Start-Up Nation komandai. «Astana - Pro Team». Arhivēts no oriģināla, laiks: 2020. gada 22. augustā. Skatīts: 2019. gada 9. jūlijs. «Fuglsang out of Giro d'Italia with knee problems». Cycling News (Future Publishing Limited). 2012. gada 27. aprīlis. Skatīts: 2012. gada 17. augusts. «Fuglsang looking to leave RadioShack-Nissan over Tour de France snub». Cycling News (Future Publishing Limited). 2012. gada 21. jūnijs. Skatīts: 2012. gada 8. jūlijs. Shane Stokes. «Fuglsang celebrating Tour of Austria win, Colli takes emotional victory». VeloNation (VeloNation LLC), 2012. gada 8. jūlijs. Skatīts: 2012. gada 8. jūlijs. «Guardini joins Fuglsang in move to Astana». Cycling News (Future Publishing Limited). 2012. gada 16. augusts. Skatīts: 2012. gada 16. augusts. «Valverde wins La Fleche Wallonne 2015». Cyclingnews.com (Future plc). 2015. gada 22. aprīlis. Skatīts: 2015. gada 26. aprīlis. Nigel Wynn. «Alejandro Valverde wins Liege-Bastogne-Liege 2015». Cycling Weekly (IPC Media Sports & Leisure network), 2015. gada 26. aprīlis. Arhivēts no oriģināla, laiks: 2016. gada 4. martā. Skatīts: 2015. gada 26. aprīlis. «Van Avermaet wins gold in men's road race at Olympic Games». cyclingnews.com. 2016. gada 6. augustā. Skatīts: 2016. gada 6. augustā. «Fuglsang lands victory at Liege-Bastogne-Liege a decade after debut». www.cyclingnews.com. Skatīts: 2019-04-29. «Criterium du Dauphine: Fuglsang takes overall victory». Cyclingnews.com (angļu). Skatīts: 2019-06-18. Daniel Benson. «Vuelta a Espana 2019: Stage 1 Results». cyclingnews.com (angļu). Skatīts: 2019-09-18. «Vuelta a España: Fuglsang wins stage 16 on Alto de la Cubilla». cyclingnews.com (angļu). Skatīts: 2019-09-18. «Patient Jakob Fuglsang bests George Bennett at Lombardia». CyclingTips (en-US). 2020-08-15. Skatīts: 2020-08-31. «Jakob Fuglsang is headed to Israel Start-Up Nation». CyclingTips (angļu). 2021-10-13. Skatīts: 2021-10-14. Vikikrātuvē par šo tēmu ir pieejami multivides faili. Skatīt: Jakobs Fūglsangs. Olympedia profils (angliski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)