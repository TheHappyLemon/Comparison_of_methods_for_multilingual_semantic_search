Iebrukums Dienvidslāvijā, arī Operācija 25 vai Aprīļa karš (serbu: Априлски рат) bija Ass valstu (Vācijas, Itālijas Karalistes, Ungārijas) un Horvātijas (kas konflikta laikā pasludināja neatkarību) militārā agresija pret Dienvidslāviju Otrā pasaules kara laikā. Operācija ilga no 1941. gada 6. līdz 17. aprīlim, kad starp Vāciju un Dienvidslāviju tika parakstīts pamiers, pamatojoties uz pēdējās beznosacījumu kapitulāciju. Uzbrukums tika veikts no vairākām pusēm vienlaicīgi: no Itālijas, Ungārijas, Rumānijas, Bulgārijas, Albānijas teritorijām, ko anektēja itāļi, kā arī tieši no Vācijas (Austrijas) teritorijas. Vienlaikus ar operāciju Dienvidslāvijā vācieši uzsāka iebrukumu Grieķijā. Īsā militārajā sadursmē Dienvidslāvijas bruņotie spēki tika sakauti, un karaliskā valdība pameta valsti. Valsts teritorija palika okupēta līdz 1945. gada maijam. Vikikrātuvē par šo tēmu ir pieejami multivides faili. Skatīt: Iebrukums Dienvidslāvijā.