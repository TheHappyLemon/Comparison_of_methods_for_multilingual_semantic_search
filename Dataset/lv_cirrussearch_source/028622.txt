Mikolāšs Alešs (čehu: Mikoláš Aleš; 1852. gada 18. novembris — 1913. gada 10. jūlijs) bija čehu gleznotājs. No Aleša darbiem ir publicēti vairāk kā 5000 attēlu. Viņš ilustrēja ļoti daudz dažādu pasūtījumu, sākot ar žurnāliem, spēļu kārtīm, beidzot ar mācību grāmatām. Viņa darbi ārpus Bohēmijas netika plaši publicēti, bet daudzi no tiem joprojām ir saglabājušies un Čehijā Mikolāšs Alešs tiek uzskatīts par vienu no labākajiem māksliniekiem. Alešs ir dzimis Miroticē, netālu no Pīsekas, salīdzinoši bagātā ģimenē, kas gan tobrīd atradās parādos. Līdz sava brāļa Františeka nāvei 1865. gadā viņš no tā apguva vēsturi, bet jau no agras jaunības izrādīja interesi par gleznošanu. 1879. gadā viņš apprecēja Marinu Kailovu un pārcēlās uz dzīvi Itālijā, kur turpināja gleznotāja amatu. Vēlāk viņš pārcēlās atpakaļ uz Prāgu, lai kopā ar citiem pazīstamiem māksliniekiem strādātu pie apjomīga darba Čehijas Nacionālajā teātrī. Alešs nomira Prāgā 60 gadu vecumā. Alešs šobrīd plašāk ir zināms kā viens no gleznotājiem (otrs bija Františeks Ženīšeks), kas apgleznojis Čehijas Nacionālā teātra foajē. Alešs savas dzīves laikā ieguva labu reputāciju, īpaši ar savu darbu pie arhitektūras elementiem, bet viņa gleznas vairāk tika izceltas pēc viņa nāves. Čehijā vairākās pilsētās ielām dots Aleša vārds. Aleša darbs īpaši netika izcelts no 1938. līdz 1945. gadam, kad čehu zemes kontrolēja nacistu spēki, bet tas tika visai plaši izmantots propagandai komunistu kontroles periodā, īpaši 1950. gados. Viņš tika ierindots 89. vietā 2005. gada aptaujā par nozīmīgākajiem čehiem. Bijušais Čehijas prezidents Vāclavs Klauss ir Aleša māsas vīra Oto Kaila pēctecis. «Mikolas Ales' childhood in Mirotice». Arhivēts no oriģināla, laiks: 2015. gada 10. aprīlī. Skatīts: 2015. gada 8. aprīlī. Jaroslav Tyman. «Mikolas Ales- Gallery», 2006-08-17. Arhivēts no oriģināla, laiks: 2009-07-15. Skatīts: 2009-06-07. Jaroslav Tyman. «Mikolas Ales», 2006-08-17. Arhivēts no oriģināla, laiks: 2009-07-14. Skatīts: 2009-06-07. «Mikoláš Aleš (18.11.1852 - 10.7.1913): Národní malíř». Skatīts: 2009-06-07. Mikuláš Čtvrtník. «Mikoláš Aleš a jeho druhý život». Radio Prague, 2007-12-09. Skatīts: 2009-06-16. «Největší Čech - O projektu». Česká televize. 2005. Skatīts: 2009-06-16. http://zpravy.idnes.cz/domaci.aspx?c=A080207_102842_domaci_adb Vikikrātuvē par šo tēmu ir pieejami multivides faili. Skatīt: Mikolāšs Alešs. Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski)