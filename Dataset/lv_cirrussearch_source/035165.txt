Halkons (fenilstirilketons, benzālacetofenons, benzilidēnacetofenons, 1,3-difenil-2-propēn-1-ons, C6H5−CO−CH=CH−C6H5) pieder pie nepiesātinātajiem aromātiskajiem ketoniem. Halkons ir dzeltena kristāliska viela. Halkona atvasinājumi ir flavonoīdu biosintēzes starpprodukti. Iegūst no benzaldehīda un acetofenona aldolās kondensācijas reakcijā. Kā katalizatoru lieto nātrija hidroksīdu. Halkona atvasinājumiem ir antibakteriāla, pretsēnīšu un pretaudzēju iedarbība. Tos lieto arī kā degšanas inhibitorus.