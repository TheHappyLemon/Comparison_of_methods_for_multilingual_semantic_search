"Citādie" (angļu: Divergent) ir amerikāņu rakstnieces Veronikas Rotas pirmais triloģijas romāns. Stāsta darbība norisinās nākotnes Čikāgā. Romāns "Citādie" nereti tiek salīdzināts ar rakstnieces Sūzenas Kolinsas grāmatām "Bada spēles", tās līdzīgo sižetisko iezīmju un attiecīgās lasītāju auditorijas dēļ.[nepieciešama atsauce] Veronika Rota apgalvo, ka ideja par šīm grāmatām pie viņas atnākusi, studējot koledžā. Uzmanību! Turpmākajā tekstā var tikt atklātas nozīmīgas detaļas par grāmatas saturu! Futūristiskā antiutopijā- Čikāgā, iedzīvotāji dzīvo sabiedrībā, kura ir sadalīta piecās frakcijās(kopienās). Katrā no šīm piecām kopienām atzīts tiek noteikts tikums. Nesavtīgie — dzīvot pašaizliedzīgi; sirsnīgie — dzīvot miermīlībā; taisnprāši — dzīvot godīgi; drošsirži — dzīvot drosmīgi; mācītie — dzīvot gudri. Noteiktā dienā, katru gadu visi jaunieši, sasnieguši 16 gadu vecumu, ir spiesti veikt īpašu atbilstības testu, kurš nosaka kurā no frakcijām tālāk būtu ieteicams turpināt savu dzīvi. Pēc rezultātu saņemšanas, viņiem ir jāizlemj vai palikt kopā ar savu ģimeni, draugiem un attiecīgo kopienu vai tomēr izvēlēties vienu no atlikušajām četrām uz visu atlikušo mūžu. 16 gadus vecā Beatrise Priore ir piedzimusi Nesavtīgo ģimenē, kur gan viņai, gan viņas brālim visu dzīvi ir mācīts būt nesavtīgiem. Tomēr viņa jūtas vientuļi un ierobežoti savā kopienā, juzdamās nepiederīga tai. Kad pienāk laiks un Beatrisei ir jāveic atbilstības tests, rezultāti ir neviennozīmīgi un tā vietā, lai viņa iederētos vienā frakcijā, viņas rezultāti ir atbilstoši veselām trim — nesavtībai, gudrībai un drošsirdībai. Tests apstiprina to, ka Beatrise ir citādā un viņa tiek brīdināta, lai šo informāciju viņa nevienam neizpauž. Testa dienā, dodoties mājās, Beatrise satiek bez frakcijas vīrieti, kurš sagrābj viņu un izbiedē, lūdzot pēc pārtikas. Šis starpgadījums viņu padara ļoti satrauktu, jo viņa nevēlas šādu dzīvi sev — bez kopienas. Beatrise arī negrib sāpināt savu tēvu Endrū Prioru, kurš ir pārliecināts, ka viņas izvēle noslieksies par labu nesavtīgajiem. Izvēles dienā, pašai un saviem vecākiem par izbrīnu, Beatrise pieņem lēmumu pamest nesavtīgos un pievienoties drošsiržiem, kamēr viņas brālis Keilebs izvēlas mācītos. Viņa nekavējoties dodas līdzi savai jaunajai kopienai uz jaunajām mājām. Kad viņa sasniedz drošsirdības mītni, Beatrise sevi pārdēvē par Trisu. Meitene iegūst sev jaunus draugus (iesācējus) Kristīni, Alu un Vilu. Vēl viens iesācējs Pīters, ātri vien sāk meiteni terorizēt, liekot viņai likties nevērtīgai, saukties par drošsirdi. Beatrise arī iepazīst savu jauno instruktoru Tobiasu (Kvarts), kurš iesācējus informē par frakcijas uzņemšanas konkursu, kas dod apstiprinājumu tam vai attiecīgais jaunietis ir tiesīgs kļūt par drošsirdi vai tomēr nē. Notikumiem attīstoties, meitene ļoti drīz iemīlas Tobiasā... Beatrise/Trisa Priora — galvenā varone, dzimusi nesavtīgo kopienā, bet izvēlas drošsirdību kā savu kopienu Tobiass "Kvarts" Ītons — iesācēju instruktors, dzimis pie nesavtīgajiem, bet pārgājis pie drošsiržiem Keilebs Priors — Trisas brālis, izvēlējies iet pie mācītajiem Natālija Priora — Trisas māte Endrū Priors — Trisas tēvs Ēriks — drošsiržu līderis Kristīna — Trisas draudzene, iesācēja drošsiržu frakcijā Vils — Trisas draugs, iesācējs drošsiržu frakcijā Als — Trisas draugs, kuram ir simpātijas pret meiteni Pīters — Trisas ienaidnieks, iesācējs drošsirdības frakcijā 2011. gadā kinokompānija Summit Entertainment nopirka tiesības uz romāna adaptāciju un 2014. gadā iznāca filma "Citādie" (Divergent). Par filmas režisoru kļuva Nīls Bērgers (Neil Burger). Šeilīna Vudlija tika izvēlēta Beatrises "Trisas" Priores lomai. Filma tapa kā Lionsgate un Summit Entertainment kopdarbs. Pēc ilgiem meklējumiem Tobiasa lomai tika izvēlēts Teo Džeimss (Theo James). Tobiasa tēla potenciālo kandidātu sarakstā bija gan Alekss Petifers (Alex Pettyfer), gan Aleksandrs Ludvigs (Alexander Ludwig). http://www.zvaigzne.lv/lv/gramatas/apraksts/70940-citadie.html Tatiana Siegel, Borys Kit. «'Downton Abbey's' Theo James Nabs Male Lead in Summit's 'Divergent'». The Hollywood Reporter, 2013. gada 15. marts. Skatīts: 2013. gada 28. jūnijs. Citādie lasītāju atsauksmes on Goodreads Citādie Jāņa Rozes interneta grāmatnīca Divergent info on Goodreads(angļu valodā)