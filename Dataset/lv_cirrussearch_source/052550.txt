Glock 17 ir Austrijas pistole, ko ražo uzņēmums GLOCK Ges.m.b.H. un tā ir viena no Glock sērijas pistolēm. Glock 17 bija pirmā uzņēmuma pistole, ko 1980. gadu sākumā ar militāro apzīmējumu P80 izstrādāja Austrijas armijas vajadzībām. Glock 17 ir pusautomātiska pistole — pēc pielādēšanas katra nākamā šāviena izdarīšanai ir tikai jānospiež mēlīte. Ierocim ir 9 mm kalibra stobrs. Munīcijā izmanto standarta 9x19 mm Parabellum patronas. Glock 17 standarta magazīnas ietilpība ir 17 patronas, taču var izmantot arī citu Glock sērijas modifikāciju aptveres ar lielāku ietilpību, piemēram no Glock 18. Savu popularitāti pasaulē Glock 17 ieguvusi ar savu robustumu, vienkārši veicamo nepilno izjaukšanu, kā arī ne mazāk svarīgs faktors daudzām valstīm bija ražotāja noteiktā cenu politika, salīdzinājumā ar citiem šīs firmas konkurentiem augstas kvalitātes pistoļu segmentā — Walther, Heckler&Koch un pašu dārgāko pistoļu ražotāju SIG Sauer. Uzņēmuma GLOCK oficiālā tīmekļa vietne