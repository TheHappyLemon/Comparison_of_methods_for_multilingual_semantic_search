"Mazsalacas meteorīts" bija mobilo sakaru kompānijas Tele2 mārketinga akcija 2009. gada 25. oktobrī, kas ievadīja reklāmas kampaņu par jaunu kompānijas tarifu plānu "Meteorīts". Akcija izraisīja starptautisku ažiotāžu un tās organizatoriem nācās publiski atvainoties un kompensēt radītos izdevumus. 2009. gada 25. oktobrī plašsaziņas līdzekļos ziņoja, ka 2009. gada 25. oktobra vakarpusē Mazsalacas novada Sēļu pagastā nokritis meteorīts, izveidojot aptuveni desmit metrus dziļu un divdesmit metru platu krāteri. Ziņoja, ka meteorīts esot nokritis netālu no "Kundratu" mājām. Pieaicinātie eksperti no paša sākuma apšaubīja versiju, ka krāteri radījis meteorīts. Nākamajā dienā atklājās, ka tas bijis mobilo sakaru operatora SIA "Tele2" organizēts inscenējums. Iespējamā meteorīta nokrišana tika plaši atspoguļota Latvijas un ārvalstu medijos. Reklāmists Ēriks Stendzenieks publiski pauda, ka pasaules plašsaziņas līdzekļos notikumam pievērstā uzmanība bijusi aptuveni 30 miljonu latu vērta. Amerikāņu žurnāls Time notikumu atzina par 2009. gada 10. nozīmīgāko nepatiesību. Lai arī Mazsalacas novada pašvaldība nolēma nepieprasīt kompensāciju par radītajiem zaudējumiem, kompānija "Tele2" ziedoja novada pašvaldībai 3000 latu, kas tika izlietoti izglītības iestāžu remontam. Ikgadējā mārketinga konkursā Password 2010 Mazsalacas meteorīts tika atzīta par 2009. gada labāko reklāmas kampaņu. Mazsalacā nokritis meteorīts, izveidojot 20 metrus platu krāteri Experts doubt meteor led to Latvian crater Mazsalacas 'meteorīts' bijis 'Tele2' atbalstīts inscenējums (20:10) «Mazsalacas "meteorīts" bija inscenēta ciniska akcija papildināts». Arhivēts no oriģināla, laiks: 2009. gada 29. oktobrī. Skatīts: 2018. gada 9. decembrī. «Latvian meteorite crater was hoax». Arhivēts no oriģināla, laiks: 2009. gada 29. oktobrī. Skatīts: 2010. gada 23. janvārī. «Stendzenieks: Mazsalacas meteorīts bija lieliska reklāma Latvijai». TvNET. 2009.10.27. Skatīts: 2011.10.07. «10. Latvia Is Bored». TvNET. 2009.10.08. Arhivēts no oriģināla, laiks: 2011. gada 3. novembrī. Skatīts: 2011.10.07. «Tele2 Mazsalacas novadam atlīdzinājis meteorīta akcijā nodarītos zaudējumus». Diena. 2009.10.29. Skatīts: 2011.10.07. «Kampaņu "Meteorīts" atzīst par labāko aizvadītajā gadā». 7guru. 2010.05.14. Skatīts: 2011.10.07.[novecojusi saite]