Šis raksts ir par datorspēli. Par seriālu skatīt rakstu Pēdējais no mums. The Last of Us ir action-adventure žanra datorspēle, kuru izstrādāja Naughty Dog un izdeva Sony Computer Entertainment. To izdeva 2013. gadā PlayStation 3 konsolēm, 2014. gadā tika izdota spēles versija PlayStation 4 konsolēm, bet 2022. gadā spēli izdeva PlayStation 5 konsolēm. Spēles darbība norisinās postapokaliptiskā nākotnē bijušo Amerikas Savienoto Valstu teritorijā 20 gadus pēc globālā mēroga pandēmijas, kuru izraisīja mutējusi miltenes sēne, pārvēršot inficētus zombijiem līdzīgos radījumos. Spēlētāja tēls Džoels dodas ceļojumā kopā ar meiteni Eliju, kurai ir imunitāte pret infekciju. Galvenos tēlus ar motion capture tehnoloģiju palīdzību atveidoja aktieri Trojs Beikers un Ešlija Džonsone, scenāriju sarakstīja Nīls Drakmans, viņš arī bija spēles kreatīvais direktors. Mūziku komponēja Gustavo Santaolala. The Last of Us ieguva augstus kritiķu vērtējumus, īpaši izceļot stāstījumu, galveno tēlu mijiedarbības attīstību, vizuālu dizainu un skaņu. 2020. gadā tika izdots spēles turpinājums – The Last of Us Part II, bet 2023. gadā iznāca HBO seriāls "Pēdējais no mums", kas balstīts uz šo spēli. «The Last of Us». Metacritic. Skatīts: 2023. gada 27. janvārī. Colin Moriarty. «The Last of Us Review». IGN, 2022. gada 30. augustā. Vikikrātuvē par šo tēmu ir pieejami multivides faili. Skatīt: The Last of Us.