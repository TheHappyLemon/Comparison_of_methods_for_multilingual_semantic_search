Šis raksts ir par amerikāņu uzņēmumu. Par citām jēdziena Novarra nozīmēm skatīt nozīmju atdalīšanas lapu. Novarra Inc. bija ASV uzņēmums, kas izstrādāja tīmekļa bāzētus risinājumus mobilajām ierīcēm. Dibināts 1999. gadā. Kopš 2010. gada Nokia sastāvā. 1999. gadā tika dibināts uzņēmums Infospeed Communications, Inc. 2000. gadā tas mainīja nosaukumu uz Novarra, Inc., kad tika palaista programmatūra, kas ļāva mobilajām ierīcēm Palm (PDA), BlackBerry, Symbol un Windows Mobile strādāt korporatīvajās lietojumprogrammās lokālajā tīklā. 2004. gadā Novarra izstrādāta Binary Runtime Environment for Wireless versija tika palaista U.S. Cellular tīklā, kas ļāva piekļūt internetam ar telefoniem, kas nav viedtālruņi. 2005. gadā izlaista uz Java Platform, Micro Edition bāzēta pārlūkprogramma. 2007. gadā Novarra no Qualcomm un citiem investoriem ieguva finansējumu, lai paplašinātos Āzijas tirgos. 2010. gada 26. martā tika paziņots, ka Somijas mobilo telefonu ražotājs Nokia pirks Novarra. Darījums tika pabeigts 9. aprīlī. Company Overview of Novarra, Inc. Nokia Joins Battle for Mobile Web with Novarra Acquisition