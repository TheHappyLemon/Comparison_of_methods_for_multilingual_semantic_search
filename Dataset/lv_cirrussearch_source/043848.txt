1972. gada Pasaules sieviešu šaha čempionāts sastāvēja no vairākiem posmiem — zonālie turnīri, starpzonu turnīrs, pretendentu mači un mačs par pasaules čempiones nosaukumu. Šajā ciklā pasaules čempione Nona Gaprindašvili sekmīgi aizstāvēja savu titulu pret pretendentu maču uzvarētāju Allu Kušniru. Tā bija viņas trešā uzvara trijos mačos pret Kušniru — tā laika otro spēcīgāko šahisti pasaulē. Pirmoreiz pasaules sieviešu čempionāta cikls sastāvēja no tādiem pašiem posmiem kā vīriešu (atklātā) čempionāta cikls. 1976. gada maijā Ohridā notika starpzonālais turnīrs, kurā piedalījās labākās spēlētājas no katras FIDE zonas. Šī turnīra trīs uzvarētājas ieguva tiesības spēlēt pretendentu mačos. Trim starpzonu turnīra uzvarētājām pievienojās Kušnira — pēdējā mača par pasaules čempiones nosaukumu zaudētāja. Šīs četras šahistes sacentās mačos pēc izslēgšanas sistēmas. Kušnira atkal dominēja, izcīnot tiesības uz vēl vienu titulmaču ar pasaules čempioni Nonu Gaprindašvili. Pasaules čempiones N. Gaprindašvili un pretendentes A. Kušniras mačs notika no 1972. gada 10. maija līdz 26. jūnijam Rīgā. Mača galvenā tiesnesis bija Vlads Mikens. Dalībnieču sekundanti: Kušnirai — V. Jurkovs, Gaprindašvili — A. Gipslis. Pirmoreiz Gaprindašvili—Kušniras mačos tika izspēlētas visas 16 partijas. Uzvarot pirmās divas partijas, Gaprindašvili ieguva iniciatīvu, kuru neatdeva līdz mača beigām. Neizšķirts pēdējās divās partijās nodrošināja viņai minimālu uzvaru ar 8½ : 7½ (+5 −4 =7). Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 78. lpp. ISBN 5-85 270-005-3. (krieviski) «World Chess Championship (women) : 1971 Ohrid Interzonal Tournament». Mark-weeks.com. Skatīts: 2018-07-10. «World Chess Championship (women) : 1971 cycle : Candidates Matches». Mark-weeks.com. Skatīts: 2018-07-10. «World Chess Championship (women) : 1972 Gaprindashvili - Kushnir». Mark-weeks.com. Arhivēts no oriģināla, laiks: 2017-11-20. Skatīts: 2018-07-10. Mikens, Vlads (1972). "Bezkompromisa cīņa". Šahs (Nr. 14/1972): 5.—9. lpp. Mikens, Vlads (1972). "Bezkompromisa cīņa (Nobeigums)". Šahs (Nr. 15/1972): 1.—5. lpp.