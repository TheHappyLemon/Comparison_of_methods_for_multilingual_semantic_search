Cilvēka kāja ir pāra veidojums — apakšējais brīvais loceklis, ar kuras palīdzību cilvēks pārvietojas telpā; tā kalpo ne tikai ķermeņa pārvietošanai, bet arī par atbalstu, uz kura balstās viss ķermeņa svars, tāpēc apakšējo locekļu kauli ir biezāki un kustības starp tiem ir mazākas nekā augšējiem brīvajiem locekļiem — rokām. Cilvēka kāja sastāv no 30 kauliem, muskuļiem, nerviem, asinsvadiem un limfvadiem, kurus pārklāj fascijas un āda. Kāja pievienojas pie iegurņa joslas un tai ir 3 daļas: Augšstilbs (Femur) Apakšstilbs (Crus) Pēda (Pes) Kājas skeletu veido šādi kauli: Augšstilbos Augšstilba kauls (Femur, os femoris) Apakšstilbos Ceļa kauls (Patella) Lielais liela kauls (Tibia) Mazais liela kauls (Fibula) Pēdās Pēdas pamatā Papēža kauls (Calcaneus) Veltņa kauls (Talus) Laivveida kauls (Os naviculare) Ķīļveida kauli (Ossa cuneiformia) Kubveida kauls (Os cuboideum) Pleznā Pleznas kauli Falangās (kājas pirkstu kauli) proksimālās falangas (phalanx proksimalis) vidējās falanagas (phalanx intermedia) distālās falangas (phalanx distalis) Augšstilba kauls, augšpusē savienojoties ar gūžas kaulu, piedalās gūžas locītavas veidošanā, bet zemāk, savienojoties ar lielo lielkaulu, piedalās arī ceļa locītavas veidošanā. Lielais lielkauls veido savienojumus gan ar mazo lielkaulu, gan pēdas kauliem, piedaloties potītes locītavu veidošanā, locītavas veidojas arī starp pēdas kauliem. Kaulus un locītavas pārklāj muskuļi, nervi un asinsvadi, kurus klāj āda.