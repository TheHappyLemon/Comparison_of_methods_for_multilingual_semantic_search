Ekvadoras ģerbonis savā šī brīža izskatā tiek lietots kopš 1900. gada, un tas balstās uz vecāku versiju, kas tika lietots no 1845. gada. Vairogā ir attēlots Čimboraso vulkāns, no kura iztek Gvaja. Tie simbolizē šo reģionu skaistumu un bagātību. Tvaikonis, kas atrodas uz upes un kura nosaukums ir Guayas. Tas tika uzbūvēts 1841. gadā un ir pirmais upes tvaikonis, kas uzbūvēts Dienvidamerikas rietumu krastā, bet masta vietā tam ir kaducejs, kas simbolizē tirdzniecību un ekonomiku. Vairoga augšā attēlota Saule un Auna, Vērša, Dvīņu un Vēža zodiaka zīmes, kas simbolizē mēnešus, kad notika 1845. gada Marta revolūcija. Andu kondors virs vairoga ir izpletis spārnus, kas simbolizē Ekvadoras spēku un varenību. Vairogam apkārt ir četri Ekvadoras karogi. Lauru lapas pa kreisi simbolizē republikas uzvaras vai, pēc citas versijas, godina varoņus, kas veicinājuši valsts neatkarību. Palmu lapas labajā pusē ir simbols cīņai par neatkarību un brīvību. Fascijs zem vairoga ir simbols republikas pašcieņai. Vairogs tika ieviests pēc revolūcijas 1845. gadā, bet tad tam apkārt bija balti-zilie karogi, kurus vēlāk nomainīja trikolora atgriešanās. Šī brīža ģerboņa izskats tika pieņemts 1900. gada 31. oktobrī. Ģerboni lieto prezidents, parlaments, ministrijas, kā arī citas oficiālās iestādes. Tā ir arī daļa no karoga, kā arī uz naudas vienībām - bijušās Ekvadoras sukres un šī brīža dolāra.