Euskaltel-Euskadi (UCI komandas kods: EUS) bija profesionāla Spānijas šosejas riteņbraukšanas komanda. Komanda tika sponsorēta komerciāli, bet darbojās arī kā neoficiāla Basku zemes nacionālā izlase un to daļēji sponsorēja Basku pašpārvalde. Tās braucēji bija vai nu no Basku zemes vai arī vismaz auguši šo reģionu riteņbraukšanas kultūrā. Komandas sponsori bija Euskaltel, Basku zemes telekomunikāciju kompānija. Euskatel-Euskadi tradicionālās formas krāsas ir oranža un par tradīciju kļuva oranžu t-kreklu un Basku karogu izdalīšana skatītājiem Tour de France laikā, kad posmi notika Basku zemē. Pēc laba snieguma 2003. gada Tour de France, kad Ivans Majo un Aimars Subeldija kopvērtējumā ierindojās pirmajā desmitniekā, Majo pie tam uzvarot Alpe d'Huez posmā, Euskaltel-Euskadi tika uzskatīti par titula pretendentiem arī 2004. gada Tour de France. Par papildus pamatojumu tam kļuva Ivana Majo pārliecinošā uzvara Critérium du Dauphiné Libéré sacensībās (tradicionāli tiek uzskatīta par Tour de France titula pretendentu pārbaudi), pārspējot Lānsu Ārmstrongu Vantū kalna individuālajā braucienā. Tomēr vienā no pirmajiem Tour de France posmiem Majo iekļuva kritienā un guva savainojumu, izstājoties jau pirmajā Pireneju posmā. Arī Subeldijam dalība šajās sacensībās neizdevās. Komandas sporta direktors Hulians Gorospe atzina: "Kaut mūsu komandas forma nebūtu tik viegli pamanāma". 2005. gadā komanda piesaistīja Aitoru Gonsalesu, kurš uzvarēja Tour de Suisse sacensībās, tomēr atkal starts 2005. gada Tour de France neizdevās. Komanda tika izveidota 1994. gadā un ir piedalījusies astoņās Tour de France, gūstot četras uzvaras posmos, pēdējoreiz 2011. gadā. Basku pašpārvaldes paziņojums par sponsorēšanas pārtraukšanu lika komandas vadībai paziņot, ka komanda varētu beigt pastāvēt pēc 2013. gada sezonas. 2013. gada septembrī Formula 1 pilots Fernando Alonso izteica vēlmi palīdzēt saglabāt komandu, nopērkot tās UCI World Tour licenci bet nespēja vienoties ar komandas pārstāvjiem. http://www.fundacioneuskadi.com/pag/ca_fundacion_creacion.asp?cod=1&ocultar=1&ocultarp=1 Arhivēts 2012. gada 28. februārī, Wayback Machine vietnē. Foundation as described on the website of the FEC Nigel Wynn. «Fernando Alonso buys Euskaltel's WorldTour licence». Cycling Weekly. IPC Media Limited. Skatīts: 2013. gada 2. septembris. Braden Phillips. «Alonso's purchase of Euskaltel-Euskadi team collapses». Reuters UK. Thomson Reuters. Arhivēts no oriģināla, laiks: 2015. gada 27. jūnijā. Skatīts: 2013. gada 23. septembris. Arhivēts 2015. gada 27. jūnijā, Wayback Machine vietnē. Komandas sponsora tīmekļa vietne