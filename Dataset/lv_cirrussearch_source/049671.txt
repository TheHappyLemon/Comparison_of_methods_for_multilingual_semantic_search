Reinas Konfederācija (vācu: Rheinbund) bija Napoleona karu rezultātā izveidota vācu valstu apvienība, kas pastāvēja no 1806. līdz 1813. gadam. Tai pakāpeniski pievienojās visas vācu valstis, izņemot Prūsijas Karalisti un Austrijas Impēriju. Revolucionārās Francijas Pirmās republikas armijas iebrukumi Svētās Romas impērijas teritorijā sākās 1792. gadā. Napoleons Francijai pakāpeniski pievienoja visas zemes uz rietumiem no Reinas, tā īstenojot Francijas stratēģisko mērķi par Reinas robežu. Daudzo sīko valstiņu vietā viņš 1803. gadā izveidoja vairākas lielākas valstis, kuru valdnieki 1806. gadā saņēma karaļu titulus. 1807. gadā konfederācijai pievienojās Saksijas Karaliste. 1807. gadā Prūsija atteicās no zemēm uz rietumiem no Elbas par labu konfederācijai. Lai arī konfederācija beidza pastāvēt līdz ar Napoleona militāro sakāvi, vairākas no jaunizveidotajam karalistēm turpināja pastāvēt, un konfederācija deva jaunu impulsu vācu vienotībai sabrukušās Svētās Romas impērijas vietā. Confederation of the Rhine