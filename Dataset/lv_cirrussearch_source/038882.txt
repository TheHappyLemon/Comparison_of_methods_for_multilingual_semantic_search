Tour de France Soundtracks ir desmitais Vācijas elektroniskās mūzikas grupas Kraftwerk albums, kas tika izdots 2003. gada augustā. Tas tika pārizdots 2009. gada oktobrī ar nosaukumu Tour de France. Albums tika ierakstīts pirmo Tour de France riteņbraukšanas sacensību simtgadei, lai arī tika nokavēts plānotais izdošanas datums līdz ar sacensību sākumu jūlijā. Albumā iekļauts grupas 1983. gada singls ar tādu pašu nosaukumu, vāciņa noformējums abām izdotajām versijām ir gandrīz identisks. Albuma izdošanas paziņojums izraisīja lielu ažiotāžu, jo bija pagājuši 17 gadi kopš grupa bija izdevusi pilnu albumu ar jaunu studijas materiālu (1986. gadā izdotais Electric Café, zināms arī kā Techno Pop). Neierasti Kraftwerk, albumam nebija atšķirīgs vācu un starptautiskās versijas balss celiņš, be tas tika izdots tikai vienā versijā, kurā skaņdarbos izmantots franču, vācu un angļu valodas sajaukums. Dziesmu tekstu līdzautors bija Ralfs Hiters un Maksims Šmits, kurš iepriekš bija Capitol ierakstu kompānijas menedžeris Pathé-Marconi (daļa no EMI grupas, kompānija, kas izplatīja Kraftwerk mūziku Francijā) un bijis saistīts ar grupu kopš 1970. gadu vidus. Tika sagatavots arī īss džingls televīzijas kompānijai Eurosport, ko izmantoja 2003. gada Tour de France pārraidēm. 2009. gada oktobrī/novembrī EMI Records, Mute Records un Astralwerks Records izdeva jaunu albuma pēcapstrādes versiju CD un digitālās lejupielādes formātā. Novembrī/decembrī tās tika izdotas arī smagsvara vinila plates formātā. Tour de France Soundtracks kļuva par Kraftwerk albumu, kas sasniedza augstākās topu virsotnes. Tas kļuva par pirmo numuru Vācijas topā, pirmoreiz grupas vēsturē. Tomēr tas neiekļuva Billboard 200, lai arī visi Kraftwerk studijas albumi kopš Ralf and Florian (1973) tajā bija iekļuvuši. Visu dziesmu tekstus sarakstīja Ralfs Hiters un Maksims Šmits.  Piezīme: 2003. gada Japānas CD versijā iekļauts arī singla "Tour de France 2003" videoklips. Tour de France Soundtracks reklāmas versija saturēja vairākas atšķirības no albuma gala versijas. "Régéneration" ir pagarināts līdz 2:05 garumam un ir nelielas izmaiņas dziesmu "Tour de France Étape 3" un "Chrono" tembrā un modulācijā. «Tour de France Soundtracks by Kraftwerk» – caur www.metacritic.com. John Bush. «Review». allmusic.com. Skatīts: 2016. gada 25. februāris. «Stylus Magazine». stylusmagazine.com. Arhivēts no oriģināla, laiks: 2012. gada 7. maijā. Skatīts: 2021. gada 15. maijā. Leone, Dominique. «Kraftwerk: Tour de France Soundtracks». pitchforkmedia.com, 2003. gada 11. augusts. Skatīts: 2012. gada 14. septembris. Milo Miles. «Tour De France Soundtracks – Album Reviews». rollingstone.com, 2003. gada 12. augusts. Skatīts: 2012. gada 14. augusts. No huge amounts of new ground broken... but even a mediocre Kraftwerk album is still a work of near-genius. [Sep 2003, p.101] Cavanagh, David. «Uncut Reviews: Kraftwerk - Reissues». Uncut. Arhivēts no oriģināla, laiks: 2011. gada 1. janvāris. Skatīts: 2009. gada 22. oktobris. «CD: Kraftwerk: Tour de France Soundtracks». the Guardian. 2003. gada 1. aug. Chris Jones. «Kraftwerk Tour De France Soundtracks Review». bbc.co.uk, 2003. gada 30. jūlijs. Skatīts: 2012. gada 14. augusts. Chris Power. «Kraftwerk Tour de France: Remastered». drownedinsound.com, 2009. gada 16. oktobris. Arhivēts no oriģināla, laiks: 2016. gada 5. jūnijā. Skatīts: 2012. gada 14. augusts.