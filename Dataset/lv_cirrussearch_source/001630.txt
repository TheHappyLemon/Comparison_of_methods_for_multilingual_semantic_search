Sarvepalli Rādhakrišnans (angļu: Sarvepalli Radhakrishnan, telugu: సర్వేపల్లి రాధాకృష్ణ, dzimis 1888. gada 5. septembrī, miris 1975. gada 17. aprīlī) bija indiešu filozofs, politiķis, pirmais Indijas viceprezidents un otrais Indijas prezidents. Rādhakrišnana dzimšanas diena (5. septembris) Indijā ir Skolotāju diena. Sarvepalli Rādhakrišnans bija ievērojams salīdzinošās reliģijas pētniecības speciālists un filozofs. Devis ieguldījumu rietumu un indiešu filzofijas skolu savstarpējā sapratnē. Dzimis Indijās dienvidos brāhmanu ģimenē. Mācījās Britu Indijas rietumu tipa skolās. 1918. gadā sāka strādāt Maisūru Universitāte. Vēlāk strādājis arī Kalkutas, Banaras Hindu un Oksfordas Universitātēs. 1947. gadā kļuva par Indijas pārstāvi UNESCO, bet no 1949. līdz 1952. gadam bija Indijas vēstnieks PSRS. 1952. gadā tika ievēlēts par Indijas viceprezidentu, bet no 1962. līdz 1967. gadam Rādhakrišnans bija Indijas prezidents. Sarvepalli Rādhakrišnana mājaslapa (angliski)