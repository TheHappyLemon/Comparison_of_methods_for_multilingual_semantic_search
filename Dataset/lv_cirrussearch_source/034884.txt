Paraiba vai Paraība (portugāļu: Paraíba) ir štats Brazīlijā, kas atrodas valsts Ziemeļaustrumu reģionā. Štats robežojas ar Riugrandi du Norti, Searas un Pernambuku štatu. Paraibas austrumu daļu apskalo Atlantijas okeāns 138 km garumā. Paraibas galvaspilsēta ir Žoaunpesoa, kas nosaukta par godu tās kādreizējam gubernatoram Žuānam Pesoam. Paraibas štatā atrodas Seišasa rags, kas ir Dienvidamerikas galējais austrumu punkts. Paraibas karogs ir taisnstūris ar malu attiecību 7:10, kas vertikāli sadalīts ar melnu un sarkanu krāsu attiecībā 1:2. Sarkanās daļas centrā ir balts uzraksts NEGO, kas portugāļu valodā nozīmē "es noliedzu". Uzraksts ir atsauce uz Paraibas gubernatora Žuāna Pesoas atteikšanos pieņemt Žuliu Prestizu kā Brazīlijas prezidentu, par ko viņš tika nogalināts 1930. gada 26. jūlijā. Karoga sarkanā krāsa apzīmē Pesoas asinis, bet melnā — sekotāju sēras. «Instituto Brasileiro de Geografia e Estatística». Arhivēts no oriģināla, laiks: 2017. gada 22. jūnijā. Skatīts: 2013. gada 10. aprīlī. Alla Placinska. Portugāļu īpašvārdu atveide latviešu valodā. Rīga : Latviešu valodas aģentūra, 2015. 104. lpp. ISBN 978-9984-829-20-3. «(PDF) Inventory of mollusks from the estuary of the Paraíba River in northeastern Brazil». ResearchGate (angļu). Skatīts: 2019-02-26. Towards trustworthy elections : new directions in electronic voting. Berlin : Springer. 2010. 138. lpp. ISBN 9783642129803. Vikikrātuvē par šo tēmu ir pieejami multivides faili. Skatīt: Paraiba. Encyclopædia Britannica raksts (angliski) Paraibas štata oficiālā mājaslapa