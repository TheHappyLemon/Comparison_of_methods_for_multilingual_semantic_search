„Baltās zeķbikses” (krievu: белые колготки) ir mūsdienu teika par blondām un baltā apģērbā tērptām Baltijas valstu snaiperēm, kas kopš 1990. gadu beigām esot piedalījušās dažādos bruņotos konfliktos pret Krievijas spēkiem. Tās pirmsākumi meklējami Pirmajā Čečenijas karā, bet vēlāk par tām ziņots arī Otrajā Čečenijas karā, Krievijas—Gruzijas karā, Kirgizstānas 2010. gada revolūcijā un Krievijas—Ukrainas karā. 2008. gadā Krievijas Ģenerālprokuratūras izmeklēšanas komitejas vadītājs Aleksandrs Bastrikins apgalvoja, ka viņam esot pierādījumi, ka Gruzijas pusē augusta piecu dienu karā esot karojuši NATO algotņi, tostarp arī kāda snaipere no Latvijas. Gruzijas Nacionālās drošības padomes sekretārs Kaha Lomaija Bastrikina apgalvojumus noraidīja kā pilnīgi absurdus. 2010. gadā Krievijas Valsts Domes deputāts Antons Beļakovs apgalvoja, ka Kirgizstānas 2010. gada revolūcijas laikā „snaiperi no Baltijas” esot šāvuši uz cilvēkiem, kas bija sapulcējušies laukumā pie parlamenta ēkas, nogalinot 8 cilvēkus. «Mītus par Latvijas snaiperiem dažādos konfliktos izplata ar zināmu regularitāti». Neatkarīgā Rīta Avīze. 2016. gada 1. jūnijs. Skatīts: 2019. gada 1. janvārī. «Drošības policija: mīts par Latvijas snaiperiem tiek izplatīts regulāri». Neatkarīgā Rīta Avīze. 2016. gada 1. jūnijs. Skatīts: 2019. gada 1. janvārī. Juris Lorencs. «„Baltās zeķbikses” atgriežas: „silda” mītu par Baltijas valstu snaiperēm». Latvijas Avīze, 2017. gada 6. jūnijs. Skatīts: 2019. gada 1. janvārī. «Krievija: Gruzijas pusē karoja NATO algotņi, arī Latvijas snaipere». Delfi. 2008. gada 24. novembris. Skatīts: 2019. gada 1. janvārī. «Krievija: Gruzijas pusē karoja algotņi, to vidū snaipere no Latvijas». tvnet.lv. 2008. gada 25. novembris. Skatīts: 2019. gada 1. janvārī. "Krievijas amatpersonas apgalvo, ka Kirgizstānā uz nemierniekiem šauj «snaiperi no Baltijas»". Diena. 2010. gada 7. aprīlis. Atjaunināts: 2019. gada 1. janvārī. «Vai algotņi no Latvijas piedalās nemiernieku sadursmēs Kirgizstānā?». tvnet.lv. 2010. gada 15. maijs. Skatīts: 2019. gada 1. janvārī.