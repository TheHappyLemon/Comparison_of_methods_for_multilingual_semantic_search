Lietuvas Nacionālā Olimpiskā komiteja (lietuviešu: Lietuvos tautinis olimpinis komitetas; Abreviatūra: LTOK) ir Nacionālā Olimpiskā komiteja, kas pārstāv Lietuvu un tās sportistus olimpiskajās spēlēs un citos starptautiskajos sporta pasākumos. Lietuvas Olimpiskā komiteja tika izveidota 1924. gadā. Olimpiskās komitejas galvenā mītne atrodas Lietuvas galvaspilsētā Viļņā. Lietuvas izmantotais SOK kods ir LTU. Lietuvas Nacionālā Olimpiskā komiteja tika izveidota un atzīta 1924. gadā. Tajā pašā gadā Lietuva pirmoreiz arī piedalījās 1924. gada vasaras olimpiskajās spēlēs, kas notika Parīzē. Līdz PSRS okupācijai Lietuva piedalījās divās vasaras olimpiskajās un vienās ziemas olimpiskajās spēlēs. Līdz ar okupāciju Olimpiskā komiteja tika likvidēta. 1988. gadā tiek piedāvāts atjaunot nacionālo olimpisko komiteju. 1988. gada 10. oktobrī Lietuvas PSR fiziskās audzināšanas un sporta organizācija izveidoja īpašu grupu Lietuvas Nacionālās olimpiskās komitejas atjaunošanai. Par šīs grupas priekšsēdētāju tika iecelts Artūrs Povilūns. 1988. gada 11. decembrī Viļņā notika delegātu sesija, kurā tika atjaunota Lietuvas Nacionālā Olimpiskā komiteja un Artūrs Povilūns tika ievēlēts par tās prezidentu. 1990. gada 15. februārī LTOK delegāti Šveices pilsēta Lozannā tikās ar Starptautiskās Olimpiskās komitejas (SOK) pārstāvjiem. Saskaņā ar Lietuas valsts atjaunošanas likumu 11. martā tā atsauca savus sportistus no visām padomju nacionālajām sacensībām. 1991. gada SOK sanāksmē Berlīnē oficiāli tika atzīta Lietuvas Nacionālā olimpiskā komiteja. Lietuva kopā ar citām Baltijas reģiona kaimiņvalstīm Latviju un Igauniju bija pirmās no Padomju Savienības republikām, kas olimpiskajās spēlēs startēja kā neatkarīgas valstis. Lietuva atkal bija pārstāvēta gan ziemas, gan vasaras olimpiskajās spēlēs. Lietuva olimpiskajās spēlēs OLYMPICS; Lithuanians Want Sports Independence Oficiālā mājaslapa Lietuvas profils SOK mājas lapā