Brūnais āboliņš (latīņu: Trifolium spadiceum) ir viengadīgs vai divgadīgs tauriņziežu dzimtas lakstaugs. Izplatīts pārsvarā Ziemeļeiropā un Austrumeiropā (it īpaši Vācijā, Polijā, Baltijas valstīs, Somijā un Krievijā), atsevišķas atradnes ir atrastas citviet Eiropā un Kaukāzā. Auga stublājs stāvs, augšdaļā reti zarains. Lapas trīslapaini saliktas, pielapes saaugušas ar kātu. Ziedi neizziedējušā galviņā dzelteni, bet izziedot kļūst kastaņbrūni. Zied no jūnija līdz augustam. Auglis ir sīka pāksts. Brūnais āboliņš visbiežāk sastopams pļavās un atmatās, retos gadījumos arī mežmalās. Vikikrātuvē par šo tēmu ir pieejami multivides faili. Skatīt: Brūnais āboliņš. Encyclopædia of Life raksts (angliski) «Latvijas Daba informācija» (latviski).