Azova (krievu: Азов) ir pilsēta Rostovas apgabalā Krievijas Federācijā. Apdzīvotā vieta dibināta 1067. gadā, 1708. gadā tai piešķirts pilsētas statuss. Atrodas Donas kreisajā krastā, 15 km no vietas, kur tā ietek Azovas jūras Taganrogas līcī. 3. gadsimtā p.m.ē. senie grieķi no Bosforas nodibināja Tanaisas koloniju, kuru 330. gadā m.ē. nopostīja ostgoti. Vēlāk to pakļāva hazāri, 10. gadsimtā Kijivas Krievzeme, bet 1067. gadā kipčaki, kas to pārdēvēja par Azaku. Dženovas tirgotāji 14. gadsimtā šeit nodibināja Tanas koloniju tirdzniecībai ar Zelta Ordas zemēm. 1395. gadā to iekaroja Tamerlans, 1471. gadā Osmaņu impērija. Krievu—turku kara laikā 1696. gadā Azaku ieņēma Pēteris I, 1708. gadā to pasludināja par jaunizveidotās Azovas guberņas centru. Nākamā krievu—turku kara laikā to 1711. gadā atguva Osmaņu impērija. Pēc Kučuk-Kainardžas līguma Azaka ietilpa suverēnās Krimas hanistes teritorijā, bet 1783. gadā to atkal okupēja Krievijas impērija. Tamāra Bikova, bijusī pasaules rekordiste augstlēkšanā. «26. Численность постоянного населения Российской Федерации по муниципальным образованиям на 1 января 2018 года». Federālais Valsts statistikas dienests. Arhivēts no oriģināla, laiks: 26 jūlijs 2018. Skatīts: 23 janvāris 2019. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 82. lpp. Vikikrātuvē par šo tēmu ir pieejami multivides faili. Skatīt: Azova.