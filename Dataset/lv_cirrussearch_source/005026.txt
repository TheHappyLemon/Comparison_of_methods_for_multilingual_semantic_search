Izkārnījumi ir resnās zarnas apakšējās daļas saturs. Runājot par cilvēku izkārnījumiem, lieto vārdu fēces vai fekālijas (no latīņu: faeces — 'atliekas'), bet dzīvnieku izkārnījumus mēdz apzīmēt ar vārdu ekskrementi (no latīņu: excrēmenta — 'izdalījumi'), lai gan nereti tā sauc arī cilvēku izkārnījumus. Izkārnīšanās procesā no resnās zarnas izkārnījumi tiek izvadīti caur anālo atveri vai kloāku. Cilvēki fekālijas izvada no organisma vienu vai divas reizes dienā; atsevišķos gadījumos, piemēram, caurejas laikā, izkārnīšanās var notikt biežāk, bet tikpat labi var arī retāk, piemēram, aizcietējuma gadījumā. Pieaudzis cilvēks vienas dienas laikā vidēji izdala no 100 līdz 250 gramiem izkārnījumu, atsevišķos gadījumos pat līdz 500 gramiem. Izkārnīšanās Kūtsmēsli Izkārnījumi| Medicīnas termins (latviski)