Nātrija peroksīds (Na2O2) ir iedzeltena kristāliska viela — nātrija sadegšanas produkts. Tas ir stiprs oksidētājs. Nātrija peroksīds veidojas, degot nātrijam 130—200 °C temperatūrā. Oksidējoties zemākā temperatūrā, pārsvarā veidojas nātrija oksīds. 6Na + 2O2 → 2Na2O + Na2O2 Nātrija peroksīdu var iegūt arī zemākā temperatūrā, oksidējot atšķaidītu (0,1—5 mol%) nātrija amalgamu. Nātrija peroksīds, reaģējot ar ūdeni, veido nātrija hidroksīdu un ūdeņraža peroksīdu: Na2O2 + 2H2O → H2O2 + 2NaOH Nātrija peroksīdu lieto par balinātāju.