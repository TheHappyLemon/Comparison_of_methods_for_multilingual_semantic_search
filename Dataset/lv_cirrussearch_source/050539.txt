Nesebara (bulgāru: Несебър) ir sena pilsēta Bulgārijas austrumos pie Melnās jūras. Pilsētas-muzejs, dēvēta par "Melnās jūras pērli". Senākā pilsētas daļa atrodas uz pussalas, kas ar cietzemi savienota ar šauru strēli. Vasarā tā ir populārs tūrisma objekts, jo tūlīt uz ziemeļiem atrodas kūrortpilsēta Slančevbrjaga (Saulainais krasts). Nesebara 1983. gadā iekļauta UNESCO Pasaules mantojuma sarakstā. Senajos laikos pilsēta bija pazīstama kā grieķu kolonija Mesembrija (grieķu: Μεσημβρία). Arī bulgāru valodā pilsētu līdz 1934. gadam sauca par Mesemvriju (bulgāru: Месемврия). Pilsēta attīstījās kā tirdzniecības punkts starp Grieķiju un Trāķiju. Būdama relatīvi neievērojama romiešu laikā, pilsēta atkal uzplauka Bizantijas laikā. Osmaņu impērijas laikā pamazām panīka, līdz 19. gadsimta beigās to izkonkurēja Burgasa. Vecpilsētā saglabājušās vairāk nekā 40 baznīcas, daudzas no tām drupās. Vecākā no tām ir no 6. gadsimta, bet jaunākā - no 12. gadsimta beigām. Vikikrātuvē par šo tēmu ir pieejami multivides faili. Skatīt: Nesebara. Encyclopædia Britannica raksts (angliski) Krievijas Lielās enciklopēdijas raksts (krieviski) Pareizticīgo enciklopēdijas raksts (krieviski) Oficiālā tīmekļa vietne https://www.grao.bg/tna/t41nm-15-03-2024_2.txt.