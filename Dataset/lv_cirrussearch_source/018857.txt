Šis raksts ir par romānu. Par filmu skatīt rakstu 2001: Kosmosa odiseja. "2001: Kosmosa odiseja" (angļu: 2001: A Space Odyssey) ir 1968. gada zinātniskās fantastikas romāns. Tās autors ir Arturs Klārks. Grāmata balstīta uz atsevišķu Artūra Klārka īso stāstu motīviem. Klārks kopā ar Stenliju Kubriku sadarbojās kinoscenārija rakstīšanā, un Kubriks uzfilmēja arī filmu ar šādu pašu nosaukumu. Filma no grāmatas tomēr ievērojami atšķiras. Uzmanību! Turpmākajā tekstā var tikt atklātas nozīmīgas detaļas par grāmatas saturu! Pirmās daļas darbības laiks ir aizvēsture. Tiek rādīti cilvēku priekšteči, kuri nonāk milzīga, ekrānam līdzīga monolīta ietekmē, kas mīklainā veidā attīsta viņu inteliģenci. Viens no priekštečiem, Moonwatcher, neilgi pēc pieskaršanās monolītam atklāj, ka mirušo dzīvnieku kaulus var izmantot kā medību un kara ieroci. Kaulus izmantojot, viņi nomedī dzīvniekus. Šīs prasmes palīdz nodrošināt cilvēces izaugsmi. Otrā daļa norisinās četrus miljonus gadu pēc "Cilvēces rītausmas". Doktors Heivuds Floidam atklāj, ka Klaviusa krāterī tika izrakts monolīts (tas tiek nodēvēts par TMA-1 — Tiho Magnētisko Anomāliju 1), kas rada stipru magnētisko lauku. Floids kopā ar citiem zinātniekiem nonāk Klaviusa krāterī. Ir saullēkts un, uztverot saules starus, monolīts sāk izplatīt radio signālus Saturna virzienā, kurus zinātnieki uztver ar savām rācijām. Trešajā daļā — 18 mēnešus vēlāk — amerikāņu kosmosa kuģis Discovery 1 dodas uz Saturnu pirmo reizi vēsturē ar apkalpi. Dators HAL 9000 brīdina kapteini Deividu par kļūmi satelītšķīvī, kas uztur sakarus ar zemi. Pēc šķīvja detaļas pārbaudes nekas, kas varētu traucēt sakarus, netiek atklāts, un kapteinis ar komandas biedru Franku apsver domu atslēgt datoru iespējamās kļūmes dēļ. HALs atvieno skābekļa padevi kuģa apkalpei. Deivids izdzīvo un izslēdz HALa mākslīgā intelekta procesorus. Ceturtajā daļā Deivids sasniedz Saturnu un vēl viena, šoreiz planējoša, monolīta ietekmē nokļūst gaismu un krāsu virpulī, ceļojot cauri galaktikai, bet vēlāk nokļūst viesnīcas istabā. Viņš pavada vakaru viesnīcas istabā, novērojot visas neparastās istabas īpašības, bet vēlāk aiziet gulēt. Guļot viņš jūt, kā visa viņa dzīve iet atpakaļgaitā, un viņš pārvēršas par Starchild — radījumu, kas vizuāli atgādina cilvēka augli. ISFDB profils (angliski)