Benjamins Blūmenfelds (krievu: Бениамин Маркович Блюменфельд; 1884. gada 24. maijs, Vilkavišķi — 1947. gada 5. marts, Maskava) bija Krievijas un PSRS šahists. Pēc profesijas jurists, apguvis tiesību zinātnes Maskavas un Berlīnes universitātēs. Bijis pedagoģisko zinātņu kandidāts. Pirms Pirmā pasaules kara dalījis 2.-3. vietu 4. Viskrievijas šaha turnīrā Sanktpēterburgā un ieguvis šaha meistara nosaukumu. 1920. gadā pirmajā PSRS šaha čempionātā ierindojies 8. vietā. Vēlākajos gados uzrādījis labus rezultātus Maskavas šaha sacensībās. 1925. gada Maskavas šaha čempionātā dalījis 2.-3. vietu, bet divos šaha meistaru turnīros (1930, 1934) dalījis 3.-5. vietu. Viens no pirmajiem, kurš sāka padziļināti pētīt šaha spēles psiholoģiskos aspektus. Piedāvāja oriģinālus variantus šahista domāšanas izpētei: patērētā laika fiksēšanu katram izdarītajam gājienam, savu pārdomu pierakstīšanai šaha spēles laikā. Devis arī nozīmīgu ieguldījumu šaha atklātņu teorijā. Viņa vārdā ir nosaukts Blūmenfelda gambīts: 1. d4 Zf6 2. c4 e6 3. Zf3 c5 4. d5 b5. St Petersburg 1905 «I Championship of USSR - Moscow 4-24.10.1920». Arhivēts no oriģināla, laiks: 04.06.2016. Skatīts: 28.10.2015. 6 Championship of Moscow - 1925 National Tournament - Moscow February-March 1930 National Tournament - Moscow 1934 Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)