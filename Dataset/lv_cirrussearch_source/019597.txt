Sieksāte ir neizmantots dzelzceļa pieturas punkts dzelzceļa līnijā Jelgava—Liepāja starp staciju Skrunda un pieturu Rudbārži. Pieturas perons ir saglabājies, ir saglabājusies arī stacijas ēka, ko izmanto kā dzīvojamo māju. Sieksātes pieturas punkts atvērts 1929. gada 25. septembrī. Vēlāk Sieksāte presē pieminēta kā stacija, tās priekšnieks bijis Jānis Nāruņs. 1935. gadā Sieksātē uzbūvēta vienstāva stacijas ēka no koka, bet 1938. gadā Sieksātas nosaukums nomainīts pret tagadējo. Arī pēckara padomju kartēs Sieksātē atzīmēta stacija, bet vēlāk atkal pieturas punkts. Līdz 2001. gadam Sieksātē pieturēja pasažieru dīzeļvilciens Rīga—Liepāja. Kopš 2001. gada pieturas punkts ir neizmantots. Pieturas punkta ēka nodota privatizācijai 2001. gadā, mūsdienās šeit ir dzīvojamā māja "Smūši". Pasažieru dīzeļvilcieni Sieksātē nepietur kopš 2001. gada 15. jūnija. Sieksātes pieturas fotogrāfijas (krieviski) «Valdības Vēstnesis, Nr. 210». Arhivēts no oriģināla, laiks: 2020. gada 28. aprīlī. Skatīts: 2017. gada 6. augustā. «Laiks, Nr. 79». Arhivēts no oriģināla, laiks: 2020. gada 28. aprīlī. Skatīts: 2017. gada 6. augustā. Toms Altbergs, Karīna Augustāne, Ieva Pētersone. Dzelzceļi Latvijā. Rīga : Jumava, 2009, 157. lpp. ISBN 978-9984-38-698-0 Par dzīvojamo māju sagatavošanu privatizācijai. Rīgā, 2001.gada 3.aprīlī (prot. Nr.14, 21.§)