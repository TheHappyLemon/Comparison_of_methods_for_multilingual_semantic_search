Komsomoļskaja Pravdas salas (krievu: острова Комсомольской Правды) ir neapdzīvots arhipelāgs Ziemeļu Ledus okeānā, Krievijas Federācijas galējos ziemeļos. Administratīvi ietilpst Krasnojarskas novada Taimiras Dolganu—Ņencu rajonā. Izvietojies Laptevu jūras dienvidrietumos pie Taimiras pussalas ziemeļaustrumu krasta. Viena no divām salu grupām pasaulē, kas nosaukta laikraksta vārdā (otra ir Izvestijas CIK salas). Arhipelāgs izstiepts ziemeļrietumu—dienvidaustrumu virzienā 43 km garumā, no Taimiras krasta to atdala 5 km platais Kubas Brīvības šaurums. Arhipelāgu veido 9 salas, divas galvenās ir Boļšoja un Samuila sala, kā arī Dežņova sala, Skala, Mogiļnija, Ovala, Promislovija, Volodarska sala un Stolovidnija. Dažkārt pie Komsomoļskaja Pravdas salām pieskaita arī Viļkicka salas gar pašu Taimiras piekrasti. Salās galvenokārt paugurains reljefs, augstākais paugurs ir Žoltaja Gorbuška Boļšojas salā 67 m vjl. Arktiskās tundras ainava, aug galvenokārt ķērpji un sūnas. Salas 1736. gada augustā atklāja Vasīlija Prončiščeva ekspedīcija. Nosaukumu Samuila salas par godu Svētajam Samuilam 1739.—1740. gadā piešķīra Haritona Lapteva ekspedīcija. 1935. gadā, pēc tam, kad pirms gada līdzās arhipelāgam nācās pārziemot trim Ļenas ekspedīcijas kuģiem Staļins, Pravda un Volodarskis, tas pārdēvēts tagadējā vārdā par godu komjaunatnes laikrakstam Komsomoļskaja Pravda. No 1935. līdz 1990. gadiem Samuila salā darbojās polārstacija Ostrovsamuila. «ДИВО» русская книга рекордов и достижений. ГЕОГРАФИЧЕСКИЕ НАЗВАНИЯ «Большая российская энциклопедия. КОМСОМО́ЛЬСКОЙ ПРА́ВДЫ ОСТРОВА́». Arhivēts no oriģināla, laiks: 2020. gada 1. oktobrī. Skatīts: 2020. gada 20. decembrī. МОЖНО ЛИ НАЙТИ «ЯКУЦК»? АНТОЛОГИЯ ЭКСПЕДИЦИОННОГО ОЧЕРКА[novecojusi saite] Vozrozhdenie, Volume 11, Number 3696, 17 July 1935 ВАСИЛИЙ ПРОНЧИЩЕВ И СЕМЕН ЧЕЛЮСКИН К КАРТОГРАФИИ И ГЕОЛОГИИ СЕВЕРНОЙ ЧАСТИ ТАЙМЫРСКОГО ПОЛУОСТРОВА