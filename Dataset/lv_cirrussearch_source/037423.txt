Jūlija Djomina (krievu: Юлия Викторовна Дёмина; dzimusi 1969. gada 3. februārī Sverdlovskā) ir Krievijas starptautiskā lielmeistare šahā (1991). No 1980. gadu beigām līdz 2000. gadu sākumam bijusi viena no vadošajām Krievijas šahistēm. 1988. gadā uzvarējusi PSRS sieviešu šaha čempionātā. 1995. gadā Elistā un 1999. gadā Maskavā uzvarējusi Krievijas sieviešu šaha čempionātos. 2001. gada Krievijas sieviešu šaha čempionātā dalījusi 2.-3. vietu (uzvarējusi Olga Zimina), bet 2003. gada Krievijas sieviešu šaha čempionātā izcīnījusi bronzas medaļu. 2008. gadā Sanktpēterburgā dalījusi 1. vietu Ludmilas Rudenko memoriālā. Trīs reizes (1990, 1991, 1993) piedalījusies Pasaules sieviešu šaha čempiones nosaukuma izcīņas cikla starpzonu turnīros, kuros lielāko panākumu guvusi 1990. gadā Kualalumpurā, kad kopā ar Annu Ahšarumovu dalījusi 5.-6. vietu. 2000. gadā Ņūdelī piedalījusies Pasaules šaha čempionātā sievietēm pēc izslēgšanas sistēmas, kurā 1. kārtā uzvarējusi Zahiru El Gabi, 2. kārtā uzvarējusi Maricu Arribasu Robainu, bet 3. kārtā zaudējusi Pena Džaocjiņai. Pārstāvējusi Krievijas komandu lielākajos komandu šaha turnīros: Pasaules šaha olimpiādēs piedalījusies 2 reizes (1992, 1998); Eiropas komandu šaha čempionātos piedalījusies 2 reizes (1992, 1999). Par panākumiem turnīros FIDE 1988. gadā Djominai piešķīra starptautiskās meistares (WIM), bet 1991. gadā - starptautiskās lielmeistares (WGM) nosaukumu. 2007. gadā kļuvusi par FIDE arbitru. Kopš 2011. gada šaha turnīros piedalās reti. Slavina Wins 53rd Russian Women`s Championship 1990 Genting Interzonal Tournament 2000 FIDE Knockout Matches OlimpBase :: Women's Chess Olympiads :: Yulia Demina OlimpBase :: European Women's Team Chess Championship :: Yulia Demina Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)