Adams Henriks Mališs (poļu: Adam Henryk Małysz; dzimis 1977. gada 3. decembrī Vislā, Polijā) ir bijušais poļu tramplīnlēcējs. A. Mališs ir viens no visu laiku veiksmīgākajiem tramplīnlēcējiem ar izcīnītām 39 uzvarām Pasaules kausa posmos, vairāk uzvaru ir tikai somam Mati Nikanenam (46). Tāpat viņš kopā ar M. Nikanenu dala pirmo vietu starp visvairāk Pasaules kausus ieguvušajiem tramplīnlēcējiem (4 Pasaules kausi), turklāt A. Mališs ir vienīgais, kam izdevies uzvarēt kopvērtējumā trīs sezonas pēc kārtas. Pasaules čempionātos izcīnījis četras zelta medaļas. Četrkārtējs Polijas gada labākais sportists (2001—2003, 2007). Piedalījies četrās Olimpiskajās spēlēs (1998, 2002, 2006, 2010). Kopumā izcīnījis 4 medaļas (visas izcīnītas individuālajās sacensībās): trīs sudraba un vienu bronzu. 2002. gadā Soltleiksitijā viņš bija otrais lēcienos no lielā tramplīna un trešais no normālā tramplīna, 2010. gadā Vankūverā viņš abās šajās sacensībās izcīnīja sudraba medaļu. 2011. gada martā A. Mališs paziņoja par karjeras beigām. 26. martā Polijas ziemas sporta centā Zakopanē notika īpaši viņam veltītas atvadu sacensības. Pēdējā Pasaules kausa posmā 2011. gada 20. martā viņš izcīnīja trešo vietu. Podāns, Armands (2011. gada 15. martā). "«Poļu betmens» atvadās". Sporta Avīze (Rīga: SIA "Mediju nams") 11 (786): 44.—45. lpp. ISSN 1691-0451. Niklāvs Švēde. «http://sportacentrs.com/ziemas_sports/05032011-legendarais_maliss_pazino_par_karjeras_be». sportacentrs.com, 2011. gada 5. marts. Skatīts: 2011. gada 22. marts. Niklāvs Švēde. «Pēdējā posmā uzvar Stohs, Mališs atvadās ar trešo vietu». sportacentrs.com, 2011. gada 20. marts. Skatīts: 2011. gada 22. marts. Vikikrātuvē par šo tēmu ir pieejami multivides faili. Skatīt: Adams Mališs. Olympedia profils (angliski) Munzüger Sport profils (vāciski) FIS profils (tramplīnlēkšana) (angliski)