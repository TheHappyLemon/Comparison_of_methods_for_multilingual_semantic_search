Klēra Denī (franču: Claire Denis, dzimusi 1946. gada 21. aprīlī) ir franču kinorežisore un scenāriste. Denī tiek uzskatīta par vienu no ietekmīgākajām sieviešu kinorežisorēm mūsdienu kino. Lai gan Denī ir dzimusi Parīzē, savu bērnību viņa pavadīja Āfrikā, kur strādāja viņas tēvs. Savas karjeras sākumā sākusi strādāt par režisora asistenti. Bijusi palīdze tādiem režisoriem kā Žakam Rivetam, Kostam Gavram un Džimam Džārmušam. Strādājusi kā režisora asistente pie pazīstamajām Vima Vendersa filmām "Parīze, Teksasa" (1984) un "Debesis pār Berlīni" (1987). 1988. gadā režisējusi savu pirmo filmu "Šokolāde" (Chocolat), kas ir daļēji autobiogrāfisks stāsts. Filma tika nominēta Zelta palmas zaram Kannu kinofestivālā un tika augstu novērtēta no kritiķiem. Nākamās Denī pilnmetrāžas filmas bija "Nospļauties uz nāvi" (S'en fout la mort, 1990), stāsts par nelegālām gaiļu cīņām, un "Es nevaru aizmigt" (J'ai pas sommeil, 1994), filma par sērijveida slepkavu, kas nogalina vecākas sievietes. Denī pazīstamākā un, iespējams, arī veiksmīgākā filma ir "Labais darbs" (Beau Travail, 1999), kas tiek saukta par vienu no 90. gadu labākajām filmām. Filma stāsta par Franču Ārzemnieku leģiona karavīriem Džibutijā un ir daļēji balstīta uz Hermana Melvila romāna Billy Budd (1888). 2001. gadā režisējusi šausmu filmu Trouble Every Day. Vēlāk radījusi filmas Vendredi soir (2002), L'intrus (2004), 35 Rhums (2008) un Les Salauds (2013). Veiksmīga bija Denī romantiskā filma "Vīrieši viņas dzīvē" (2017), ar Žiljetu Binošu galvenajā lomā. 2018. gadā tika izdota Denī pirmā filma angļu valodā, zinātniskās fantastikas šausmu filma "Augstākā sabiedrība", ar Robertu Patinsonu un Binošu galvenajā lomā. 72. Berlīnes starptautiskais kinofestivālā, par filmu Avec amour et acharnement (2022), saņēmusi Sudraba lāča balvu, savukārt 2022. gada Kannu kinofestivālā saņēmusi Grand Prix balvu par filmu "Zvaigznes pusdienlaikā". «Claire Denis». Skatīts: 16.06.2022. «Claire Denis on filmmaking and feminism». prospectmagazine.co.uk. 21.06.2010. Skatīts: 16.06.2022. twhalliii, twhalliii. «The Best Films Of The Decade (2000-2009) | #9 Beau Travail/ 35 Shots Of Rum». IndieWire (angļu), 2009-12-22. Skatīts: 2022-06-16. Kate Erbland,Eric Kohn,Christian Blauvelt,Anne Thompson,David Ehrlich,Chris O'Falt,Zack Sharf,Jude Dry,Tom Brueggemann,Bill Desowitz,Tambay Obenson,Michael Nordine, Kate Erbland, Eric Kohn, Christian Blauvelt, Anne Thompson, David Ehrlich, Chris O'Falt, Zack Sharf, Jude Dry. «The All-Time Greatest Films Directed by Women». IndieWire (angļu), 2020-10-03. Skatīts: 2022-06-16. Vikikrātuvē par šo tēmu ir pieejami multivides faili. Skatīt: Klēra Denī. IMDb profils (angliski) AllMovie profils (angliski) Box Office Mojo profils (angliski)