Karloss Slims Elu (spāņu: Carlos Slim Helú; dzimis 1940. gada 28. janvārī Mehiko, Meksikā) ir libāniešu izcelsmes Meksikas biznesa magnāts un filantrops. Viņš ir telekomunikāciju kompāniju Telmex, América Móvil un Grupo Carso priekšsēdētājs un vadītājs. 2011. gadā K. Slims bija pasaulē bagātākais cilvēks, bagātākais viņš bija arī 2007. un 2010. gadā. 2013. gadā, pēc Bloomberg datiem, viņu bagātībā apsteidza ASV Microsoft īpašnieks Bils Geitss. Tas saistīts ar to, ka Meksikā pieņemts likums par Slima kontrolētās nozares tirgus dominances ierobežošanu. Uzņēmums América Móvil, kas 2010. gadā bija Latīņamerikas lielākais mobilo telefonu sakaru nodrošinātājs, K. Slimam ienesa 49 miljardus ASV dolāru lielu peļņu 2010. gada beigās. Viņa kopējie ienākumi 2011. gada martā novērtēti ar 74 miljardiem ASV dolāru. 2013. gadā viņa bagātība bija 72,1 miljards dolāru. James Bone. «Mexican mogul Carlos Slim got his big break in sell-off of national telephone firm». The Times. London, 2010. gada 11. marts. Skatīts: 2011-06-17. Padgett, Tim (11 July 2007). Carlos Slim's Embarrassment of Riches. United States. Atjaunināts: 2011-06-17. «Biography». Carlos Slim Helú. Arhivēts no oriģināla, laiks: 2011. gada 24. augustā. Skatīts: 2011. gada 19. februāris. ‘Bloomberg’: Geitss atkal kļuvis par pasaules bagātāko cilvēku Delfi «Carlos Slim Helu & family». Forbes. Skatīts: 2011. gada 17. aprīlis. Vikikrātuvē par šo tēmu ir pieejami multivides faili. Skatīt: Karloss Slims. Mājaslapa