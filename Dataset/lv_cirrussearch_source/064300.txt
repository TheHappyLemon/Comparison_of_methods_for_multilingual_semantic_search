Eduardo Rīdels (portugāļu: Eduardo Riedel, dzimis 1969. gada 5. jūlijā) ir Brazīlijas politiķis, Brazīlijas Sociāldemokratiskās partijas biedrs. Kopš 2023. 1. janvāra ir Brazīlijas štata Matugrosu du Sula 12. gubernators, ievēlēts 2022. gada Matugrosu du Sula gubernatora vēlēšanās. Dzimis Riodežaneiro, Brazīlijā, 1969. gada 5. jūlijā. Absolvējis Riodežaneiro Federālo universitāti, Getulio Vargas fondu un Eiropas Biznesa administrācijas institūtu. 1994. gadā Rīdels apprecējās ar Moniku Moraisu, ģimenē ir divi bērni — Marsela un Rafaels. 1995. gadā Rīdels pārņēma ģimenes lauku īpašuma apsaimniekošanu Marakaju pilsētā, iegūstot uzņēmēja pieredzi. Kopš tā laika viņš ieņēma amatus administrācijā. 2015. gadā Rīdels atstāja Matugrosu du Sula Lauksaimnieku federācijas direktora amatu (2012—2014), lai kļūtu par Valdības un stratēģiskās vadības valsts sekretāru Matugrosu du Sula gubernatora Reinaldo Azambudžas valdībā, amatā, kurā viņš palika līdz 2021. gada februārim. Pēc tam bija Matugrosu du Sula infrastruktūras valsts sekretārs līdz 2022. gada aprīlim. Viņš pieteica sevi kā kandidāts štata vēlēšanās Matugrosu du Sula 2022. gadā, kandidējot uz gubernatora amatu, kopā ar Hosē Karlosu Barbosu kā gubernatora vietnieku. Pirmajā kārtā, kas notika 2022. gada 2. oktobrī, viņš ieguva 361 981 balsi (25,16%), būdams otrais pēc balsu skaita. Otrajā kārtā 20. oktobrī viņš pārspēja kapteini Renanu Kontaru no Brazīlijas Darba atjaunošanas partijas. Viņš ieguva 56,90% balsu, no 2023. gada 1. janvāa kļūstot par Matugrosu du Sula gubernatoru. http://www.dothnews.com.br. «Saiba quem é: Eduardo Riedel, candidato ao governo de MS». correiodoestado.com.br. Skatīts: 2022-12-11. «Saiba quem é: Eduardo Riedel, candidato ao governo de MS». Correio do Estado. Skatīts: 2022-10-20. «Riedel assume Seinfra com missão de reconstruir pontes e conduzir obras do 'governo presente' em MS». Top Mídia. Skatīts: 2022-10-20. «Capitão Contar e Eduardo Riedel vão para o 2º turno em MS». G1. Globo. Skatīts: 2022-10-20. «Quem são Capitão Contar e Eduardo Riedel, candidatos a governador no MS no segundo turno». Valor Econômico. Skatīts: 2022-10-20. «Riedel vence em 72 das 79 cidades de MS; Contar leva em apenas 7 municípios». G1 (pt-br). Globo. 30/10/2022. Skatīts: 2022-11-02. Vikikrātuvē par šo tēmu ir pieejami multivides faili. Skatīt: Eduardo Rīdels. Oficiālā tīmekļa vietne