Ferdinands Eduārs Bisons (franču: Ferdinand Édouard Buisson, dzimis 1841. gada 10. decembrī, miris 1932. gada 16. februārī) bija franču izglītības darbinieks, pacifists, politiķis un akadēmiķis. 1927. gada Nobela miera prēmijas ieguvējs. No 1902. līdz 1906. gadam bija Izglītības līgas līderis. 1905. gadā vadīja parlamenta komisiju, kas reorganizēja Francijas skolas sistēmu, realizējot baznīcas atdalīšanu no valsts. Ieviesa franču sekularitātes jeb laïcité principu. No 1914. līdz 1926. gadam bija Francijas Cilvēktiesību līgas (Ligue des droits de l’homme) vadītājs. Bijis arī Nacionālās Brīvdomātāju asociācijas vadītājs. Vikikrātuvē par šo tēmu ir pieejami multivides faili. Skatīt: Ferdinands Bisons. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski)