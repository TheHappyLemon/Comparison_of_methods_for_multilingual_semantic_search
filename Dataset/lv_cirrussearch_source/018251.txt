Edvards Tomass "Toms" Hārdijs (angļu: Edward Thomas "Tom" Hardy; dzimis 1977. gada 15. septembrī) ir angļu aktieris. Hārdijs filmējies tādās filmās kā "Zvaigžņu ceļš: Atriebība" (2002), "Rokenrolleris" (2008), "Bronsons" (2008), "Pirmsākums" (2010), "Cīnītājs" (2011), "Skārdnieks, drēbnieks, zaldāts, spiegs" (2011), "Tātad... Karš!" (2012), "Nelikumība" (2012), "Tumšais bruņinieks atgriežas" (2012), "Loke" (2013), "Piliens" (2014), "Bērns Nr. 44" (2015), "Leģenda" (2015), "Trakais Makss: Skarbais ceļš" (2015), "Cilvēks, kurš izdzīvoja" (2015). Par lomu filmā "Pirmsākums" aktieris saņēma BAFTA kino balvu kā gada uzlecošā zvaigzne. Hārdijs tēlojis arī televīzijā, par lomu TV filmā Stuart: A Life Backwards (TV filma, 2007) nominēts BAFTA televīzijas balvai kā labākais aktieris. 2016. gadā nominēts Kinoakadēmijas balvai kategorijā "Labākais aktieris otrā plāna lomā" par lomu filmā "Cilvēks, kurš izdzīvoja" (2015). Vikikrātuvē par šo tēmu ir pieejami multivides faili. Skatīt: Toms Hārdijs. IMDb profils (angliski) AllMovie profils (angliski)