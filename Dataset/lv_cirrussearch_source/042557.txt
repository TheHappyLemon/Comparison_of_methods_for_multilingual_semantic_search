Sasna (latīņu: terra Sossinensia) jeb Zasna (vācu: Sassen) bija senprūšu zeme tagadējās Varmijas-Mazūrijas vojevodistes teritorijā. Atradās Mazovijas pierobežā, starp Lubavas zemi rietumos un Galindas zemi austrumos. Nosaukums cēlies no prūšu vārda sasnis ("zaķis"). Pirmo reizi kā terra Soysim pieminēta Prūsijas krusta kara laikā 1267. gadā rakstītā čehu ķēniņa Otokara II dokumentā. Pēc iekarošanas novads tika pakļauts Kristburgas komturam, tā galvenā pilsēta bija Osterode (tagad Ostruda), kurai 1329. gadā pirmo reizi piešķīra pilsētas tiesības. 1525. gadā Sasnas zeme iekļauta Prūsijas hercogistes sastāvā, vēlāk Prūsijas un Vācijas impērijas sastāvā. Pēc Otrā pasaules kara, pamatojoties uz 1945. gada Potsdamas konferences lēmumiem, šī teritorija tika piešķirta Polijai. Bojtár, Endre (1999). Foreword to the Past: A Cultural History of the Baltic People. Budapest: CEU Press. p. 158.