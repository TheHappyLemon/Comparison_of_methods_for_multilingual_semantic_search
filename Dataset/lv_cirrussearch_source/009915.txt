Viktors Hrjapa (krievu: Виктор Владимирович Хряпа, ukraiņu: Хряпа Віктор Володимирович; dzimis 1982. gada 3. augustā) ir ukraiņu izcelsmes Krievijas basketbolists, spēlē vieglā uzbrucēja un spēka uzbrucēja pozīcijā, Krievijas izlases dalībnieks. Pēdējais profesionālais klubs, ko pārstāvējis, bija Krievijas Superlīgas klubs Maskavas CSKA (spēlēja no 2008. līdz 2018. gadam). Viņa brālis Nikolajs Hrjapa arī bija profesionāls basketbolists, pārstāvēja Ukrainu. Karjeru uzsāka dzimtajā Ukrainā, Južnijas "Himik" sastāvā. Pēc tam divus gadus spēlēja Krievijas klubā Saratovas "Avtodor". 2002. gadā parakstīja līgumu ar Maskavas CSKA, ar ko izcīnīja 2 Krievijas čempiontitulus 2003. un 2004. gadā. 2004. gada NBA draftā viņu Ņūdžersijas "Nets" izraudzījās ar kopējo 22. kārtas numuru. NBA V. Hrjapa aizvadīja četras sezonas: pirmās divas Portlendas "Trail Blazers", pārējās — Čikāgas "Bulls". 2008. gadā basketbolists atgriezās CSKA sastāvā, kura sastāvā viņš izcīnījis vēl 4 Krievijas čempiontitulus (2008, 2009, 2010, 2011). 2013. gada janvārī VTB līgas spēlē pret Rīgas VEF V. Hrjapa kļuva par pirmo spēlētāju šīs līgas vēsturē, kas guvis triple-double (10 punkti, 13 atlēkušās bumbas, 10 rezultatīvas piespēles). Kopā ar Krievijas izlasi ir izcīnījis 10. vietu 2002. gada Pasaules čempionātā, 8. vietu 2003. gada Eiropas čempionātā, 8. vietu 2005. gada Eiropas čempionātā, 1. vietu 2007. gada Eiropas čempionātā, 9. vietu 2008. gada Pekinas olimpiskajās spēlēs, 7. vietu 2010. gada Pasaules čempionātā, 3. vietu 2011. gada Eiropas čempionātā un 3. vietu 2012. gada vasaras olimpiskajās spēlēs. Etore Mesina: "VEF izceļas ar nepiekāpību" Sportacentrs.com NBA profils (angliski) Basketball Reference profils (angliski) Eirolīgas profils (angliski)