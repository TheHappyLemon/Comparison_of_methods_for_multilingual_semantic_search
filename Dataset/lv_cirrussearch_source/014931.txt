Kali, pilnajā nosaukumā Santjago de Kali (spāņu: Santiago de Cali) ir pilsēta Kolumbijas rietumdaļā uz rietumiem no Kaukas upes un uz austrumiem no Rietumkordiljeras. Valle de Kaukas departamenta galvaspilsēta. 20. gadsimta 70. - 90. gados pilsēta bija bēdīgi slavena kā narkotirgoņu Kali karteļa centrs. Pilsētu 1536. gadā dibināja konkistadors Sebastians de Belalkasars (Sebastián de Belalcázar). Tā bija neliela pilsētiņa, līdz 1911. gadā to izvēlējās par departamenta centru. Ja 1911. gadā pilsētas iedzīvotāju skaits bija 28 000, tad nepilnu 100 gadu laikā tas ir simtkāršojies. Pēc 2012. gada datiem pilsētā dzīvo 2 400 653 iedzīvotāji. 1956. gada 7. augustā nejaušā armijas munīcijas autotransporta eksplozijā pilsētā gāja bojā 1100 cilvēku. 1971. gadā Kali notika Panamerikas spēles. Horhe Isākss (Jorge Isaacs, 1837-1895) - rakstnieks http://www.dane.gov.co/files/investigaciones/poblacion/proyepobla06_20/ProyeccionMunicipios2005_2020.xls. Vikikrātuvē par šo tēmu ir pieejami multivides faili. Skatīt: Kali. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)