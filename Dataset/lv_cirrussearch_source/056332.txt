Laurīne van der Grāfa (nīderlandiešu: Laurien van der Graaff; dzimusi 1987. gada 14. oktobrī) ir Nīderlandē dzimusi Šveices distanču slēpotāja. Dzimusi nīderlandiešu ģimenē. Viņai ir Šveices un Nīderlandes dubultpilsonība. Kopā ar ģimeni pārcēlusies uz Šveici četru gadu vecumā. Pasaules kausa sacensībās debitēja 2008. gada 1. martā. Pirmo reizi vietu uz goda pjedestāla PK posmos izcīnīja 2011. gada 3. decembrī Diseldorfā, ieņemot trešo vietu sprintā. Pasaules čempionātā pirmo reizi piedalījās 2011. gadā Oslo. Startēja tikai sprintā, kvalifikācijā ieņemot 40. vietu. Piedalījās 2014. gada ziemas olimpiskajās spēlēs Sočos, kur iekļuva sprinta pamatsacensībās, bet tālāk par ceturtdaļfinālu netika. 2017. gada 30. decembrī Tour de Ski pirmajā posmā, kas risinājās Šveicē, izcīnīja savu pirmo uzvaru PK posmos. 2018. gada ziemas olimpiskajās spēlēs Phjončhanā labāko rezultātu sasniedza komandu sprintā, ieņemot 4. vietu. Individuālajā sprintā iekļuva pusfinālā un tika ierindota 10. vietā. 2021. gada Pasaules čempionātā kopā ar Nadīni Fēndrihu izcīnīja sudraba medaļu komandu sprintā. «Zwitserse Van der Graaff dacht weleens aan uitkomen voor Nederland». nos.nl (holandiešu). 2018. gada 19. februārī. Skatīts: 2021. gada 10. martā. «Van der Graaff Wins Opening Stage of Tour de Ski; Caldwell Second». fasterskier.com (angļu). 2017. gada 30. decembrī. Skatīts: 2021. gada 10. martā. Vikikrātuvē par šo tēmu ir pieejami multivides faili. Skatīt: Laurīne van der Grāfa. Olympedia profils (angliski) FIS profils (distanču slēpošana) (angliski)