Roberts Gobziņš (dzimis 1964. gada 13. jūlijā Rīgā) ir latviešu dziedātājs, dīdžejs un dziesmu tekstu autors. 1979. gadā Gobziņš sāka vadīt diskotēkas, kurās radās pirmās viņa dziedātās dziesmas (piemēram, "Gāju vakarā uz māju"). Mācījies Rīgas 3. vidusskolā, kuru absolvējis 1982. gadā. 1980. gadu sākumā viņš iekļāvās grupā Dzeltenie pastnieki, rakstīja dziesmu tekstus un dažas dziesmas arī dziedāja. 1983. iesaukts Padomju armijā, pēc atgriešanas turpinājis sadarbību ar Dzeltenajiem pastniekiem. 1986. gadā iepazinies ar Hardiju Lediņu, sadarbojies ar NSRD, vēlāk sekoja sadarbība ar Rietumberlīnes dīdžeju Westbam, kuras rezultātā tapa 1990. gada hits "Aka aka" ar skatuves vārdu East Bam. Deviņdesmito gadu sākumu Gobziņš pavadīja Vācijā, 1992. gadā atgriezās Latvijā un sadarbojās ar raidījumiem "Zvaigznīšu brīdis" un "Estrādes serpentīns". 1993. gadā sākās sadarbība ar "Mikrofona Ierakstiem", kas izdeva Gobziņa soloalbumus. 1997. gadā Gobziņš piedalījās Lediņa un Rolšteina operas "Rolstein on the Beach" izrādēs. Roberts Gobziņš ir mēģinājis darboties arī politikā. Startējis 5. Saeimas vēlēšanās no apvienības Latvijas laime saraksta. 10. Saeimas vēlēšanās iekļauts Pēdējās partijas sarakstā, tomēr CVK paziņoja, ka ir saņēmusi atzinumu par Gobziņa sadarbību ar VDK. Labākie dzejoļi un dejas (1993) Sienāži (1994) Man saujā benzīns (1995) 20 labākās dziesmas (1996) Rīta radio (1998) Biezais vectēvs (2002) Aka Aka (1990) «Septiņi deputātu kandidāti, iespējams, saistīti ar VDK; arī Gobziņš un Zagorskis». diena.lv.