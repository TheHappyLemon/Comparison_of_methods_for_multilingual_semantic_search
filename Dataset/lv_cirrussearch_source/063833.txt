Dragoslavs Šekularacs (serbu: Драгослав Шекуларац, dzimis 1937. gada 8. novembrī, miris 2019. gada 5. janvārī) bija serbu futbolists un futbola treneris, spēlēja pussarga pozīcijā, bijis Dienvidslāvijas futbola izlases dalībnieks. Savulaik viens no populārākajiem sportistiem Dienvidslāvijā, Šekularacs lielu daļu savas karjeras aizvadīja vienā no valsts spēcīgākajiem klubiem Crvena Zvezda. Šekularacs tiek uzskatīts par vienu no visu laiku svarīgākajiem komandas spēlētājiem. Ar komandu izcīnījis piecus Dienvidslāvijas čempionu titulus. Vēlāk spēlējis Rietumvācijā, ASV, Kolumbijā, Francijā un Kanādā. Dienvidslāvijas futbola izlasi pārstāvējis no 1956. līdz 1966. gadam, kopumā 41 mačā gūstot 6 vārtus. Ar izlasi izcīnījis sudraba medaļas 1956. gada vasaras olimpiskajās spēlēs Melburnā, kā arī otro vietu 1960. gada Eiropas čempionātā. Piedalījies arī 1958. un 1962. gada FIFA Pasaules kausā. Pēc spēlētāja karjeras beigām kļuvis par treneri. Strādājis Kanādā, ASV, Austrālijā, Dienvidslāvijā, Meksikā, Saūda Arābijā, Spānijā un Dienvidkorejā. Bijis arī Gvatemalas futbola izlases galvenais treneris. Crvena Zvezda Dienvidslāvijas Pirmā līga: 1955–56, 1956–57, 1958–59, 1959–60, 1963–64 Dienvidslāvu kauss: 1957–58, 1958–59, 1963–64 Independiente Santa Fe Categoría Primera A: 1971 Copa Simón Bolívar: 1970 Crvena Zvezda Dienvidslāvijas pirmā līga: 1989-90 Dienvidslāvu kauss: 1989–90 Heidelberg United NSL Cup: 1992–93 Serbian White Eagles Kanādas futbola līga (International Division): 2006 Jovo Vuković. Ja, Šeki. Serbia : IP Beograd, 2011. 21. lpp. ISBN 978-86-84057-37-4. «Nije dozvoljavao da ga zovu deda». NOVOSTI (serbu). Skatīts: 2022-10-07. Olympedia profils (angliski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)