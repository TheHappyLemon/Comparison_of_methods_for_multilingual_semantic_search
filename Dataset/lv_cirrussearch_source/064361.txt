"Spriedums" (angļu: The Verdict) ir 1982. gada ASV tiesu drāmas filma, kuras režisors ir Sidnijs Lūmets, bet scenārija autors Deivids Memits. Filmā galvenās lomas atveido Pols Ņūmens, Šārlota Remplinga, Džeks Vordens, Džeimss Meisons un Milo O'Šī. Filma ir balstīta uz Berija Rīda 1980. gada romānu ar tādu pašu nosaukumu. Filma stāsta par alkoholiķi juristu, kurš redz iespēju glābt savu karjeru un pašcieņu, izskatot medicīnisko pārkāpumu lietu, procesā atklājot, ka rīkojas pareizi. Filmas "Spriedums" pirmizrāde notika 1982. gada 8. decembrī un to izplatīja 20th Century Fox. Filma guva ievērojamu kritiķu atzinību un bija finansiāli veiksmīga, nopelnot 54 miljonus ASV dolāru. Filmu nominēja piecām Amerikas Kinoakadēmijas balvām kategorijās "Labākā filma", "Labākais režisors", "Labākais aktieris galvenajā lomā" (Ņūmens), "Labākais aktieris otrā plāna lomā" (Meisons) un "Labākais adaptētais scenārijs". Tīmekļa vietnē Rotten Tomatoes filmai ir 89% vērtējums. Žurnāls Empire filmu iekļāva savā 500 visu laiku labāko filmu saraksta 254. vietā. Writers Guild of America ierindoja filmu savā labāko scenāriju saraksta 91. vietā. «The Verdict (1982)». Box Office Mojo. Skatīts: 2022. gada 19. novembrī. «The Verdict (1982)». Rotten Tomatoes. Skatīts: 19.11.2022. «Empire's 500 Greatest Movies of All Time». IMDb. Skatīts: 2022-11-19. «101 Greatest Screenplays». www.wga.org (angļu). Skatīts: 2022-11-19. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)