"Mana trakā ģimene" (angļu: Family Guy) ir animācijas seriāls par konfliktējošu ģimeni, kura dzīvo Kouhogā, Rodailendas štatā, ASV. Šī seriāla autors ir Sets Makfārlins. Seriāla pirmā sērija tika parādīta 1999. gada 31. janvārī. Vēlāk seriālu beidza rādīt 2002. gada 14. februārī, tomēr sakarā ar augstajiem šī seriāla DVD pārdošanas rādītājiem to tika nolemts atsākt rādīt 2005. gada 1. maijā. Latvijā tas tiek pārraidīts kanālā TV6. Seriāla galvenie varoņi ir Grifinu ģimene. Tās galva ir Pīters. Viņa sieva ir mājsaimniece Luisa. Viņiem ir trīs bērni — Mega, Kriss un Stīvijs, kā arī suns Braiens. Stīvijs ir Pītera un Luisas dēls. Viņš ārkārtīgi gudrs un bija plānojis pasaules pārņemšanu vēl pirms savas piedzimšanas. Viņš ir izgudrojis laikapstākļu maiņas mašīnu, kura tika iznīcināta drīz pēc pirmās lietošanas reizes. Stīvijs runā ar britu akcentu. Lai gan pārējie ģimenes locekļi viņu saprot, Stīvijs netiek uztverts nopietni. Vienīgi Braiens, runājošais suns, uztver viņu kā līdzīgu un runā kā ar pieaugušo. Stīvijam ir aptuveni 1 gads. Mega ir Pītera un Luisas meita. Viņai ir brāļi Kriss un Stīvijs. Visa ģimene viņu apsaukā un kaitina viņu. Ģimenē viņas viedoklis netiek pieņemts. Megai ir 18 gadi. Kriss ir Pītera un Luisas dēls. Viņam ir māsa Mega. Viņam ir 13 gadi un viņš ir otrs stulbākais cilvēks Grifinu ģimenē aiz Pītera. Pīters ir ģimenes galva. Viņam ir sieva Luisa. Viņa draugi ir Klīvlends, Džo, Kvēgmaiers un Braiens. Ja Pīters kaut ko izdomā pat kaut ko neloģisku vai stulbu, tas viņu draugiem vai ģimenei ir jādara. Luisa ir mājsaimniece, kas pasniedz klavieru stundas. Braiens ir runājošs suns. Viņš ir Grifinu ģimenes mājdzīvnieks. Braiens ir alkoholiķis un rakstnieks. Džo ir Pītera draugs, kurš dzīvo kaimiņos. Viņš ir invalīds un policists. Džo ir sieva Bonija un bērni - meita Sūzija un dēls Kevins. Kvagmairs ir Pītera draugs, kurš arī dzīvo kaimiņos. Viņš ir pilots un seksaholiķis. Klīvlends Brauns ir Pītera draugs, kurš dzīvo netālu no Grifiniem. Viņš ir melnādains. Klīvlendam ir sieva Loreta, bērni Klīvlends Juniors, Rallo un Roberta. Vikikrātuvē par šo tēmu ir pieejami multivides faili. Skatīt: Mana trakā ģimene. Oficiālā tīmekļa vietne (angliski) IMDb profils (angliski) AllMovie profils (angliski) TV.com profils (angliski) Metacritic profils (angliski) Rotten Tomatoes profils (angliski)