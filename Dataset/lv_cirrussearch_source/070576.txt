Valentīns (latīņu: Valentinus; dzimis ap 780. gadu, miris 827. gada 10. oktobrī) bija Romas pāvests 827. gadā no augusta līdz oktobrim. Valentīns bija pāvesta Eugenija II pēctecis. Jau jauns būdams pievērsās baznīcai. Savas izslavētās tikumības un pieklājības dēļ no 817. līdz 824. gadam kalpoja pāvestam Paskālam I. Arī nākamā pāvesta Eugenija II pontifikāta laikā saglabāja savu ietekmi, un pēc viņa nāves vienbalsīgi tika ievēlēts par jauno pāvestu. Pāvesta amatā Valentīns bija ļoti īsu laiku, 40 dienas. Pēc Valentīna par Romas pāvestu kļuva Gregors IV. Vikikrātuvē par šo tēmu ir pieejami multivides faili. Skatīt: Valentīns. Encyclopædia Britannica raksts (angliski) Katoļu enciklopēdijas raksts (angliski)