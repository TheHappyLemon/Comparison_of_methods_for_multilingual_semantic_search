Aleksandrs Maļevinskis (krievu: Александр Александрович Малевинский; 1950. gada 26. februāris - 2004) bija Krievijas šahists. PSRS sporta meistars šahā (1975). Vairākkārt piedalījās Krievijas šaha čempionātu finālos. Labākie rezultāti - 7. vieta 1976. gadā un 10. vieta 1980. gadā. 1980. gadā PSRS komandu kausā šahā pārstāvējis sporta biedrību «Lokomotiv» un spēlējis komandā pie 5. galdiņa (+1-2=4). Tā kā dzīvoja Karaļaučos, tad bija biežs viesis Baltijas šaha turnīros. 1986. gadā Igaunijas pilsētā Hāpsalu kopā ar Aleksandru Šabalovu un Edvīnu Ķeņģi uzvarēja Baltijas republiku čempionātā. Tāpat piedalījies Lietuvas šaha čempionātos, kur 1977. gadā dalījis otro vietu ar Oļegu Dementjevu. Nākamajos Lietuvas čempionātos rezultāti ir bijuši pieticīgāki - 9. vieta 1978. gadā un 7. vieta 1979. gadā. Divas reizes piedalījies arī Latvijas šaha čempionātos. 1975. gadā ieņēmis 3. vietu, tikai puspunktu atpaliekot aiz Jāņa Klovāna un Anatolija Šmita. 1976. gadā dalījis 5.-7. vietu ar Oļegu Dementjevu un Juzefu Petkēviču. Pēdējos dzīves gadus ģimenes nesaskaņu dēļ pametis aktīvās šahista gaitas. Miris slimnīcā pēc kautiņā gūtajām traumām 2004. gada rudenī. Championship of Russia - Novosibirsk 4-29.5.1976 Championship of Russia - Kazan 3-24.6.1980 Championship of Baltic Rupublics - Haapsalu 2-21.6.1986 Championship of Lithuania - Klaipeda 5-28.8.1977 Championship of Lithuania, Vilnius, 1978.04.04-27 Championship of Lithuania(open) - Panevezhis 1979 ВРЕМЯ И МЫ. ПАМЯТЬ Aleksandrs Maļevinskis šahista profils vietnē chessgames.com Aleksandrs Maļevinskis šahista profils vietnē 365chess.com Aleksandrs Maļevinskis šahista profils vietnē chesstempo.com Aleksandrs Maļevinskis šahista profils vietnē olimpbase.org (PSRS komandu kausi)