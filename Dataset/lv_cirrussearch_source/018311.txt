Šeins Moslijs (angļu: Shane Mosley), ar iesauku Cukuriņš (angļu: Sugar) ir amerikāņu profesionālais bokseris, četrkārtējais pasaules čempions trijās dažādās svara kategorijās. Šeins Andre Moslijs dzimis 1971. gada 7. septembrī Linvudā, Kalifornijas štatā, ASV. Nodarboties ar boksu uzsāka sava tēva vadībā. Džeks Moslijs nekad nebija bijis izcils bokseris, nebija aizvadījis nevienu cīņu profesionālajā ringā, bet ar laiku kļuva par vienu no pasaules atpazīstamākajiem treneriem. Vēlāk Šeins samainīja vairākus labākos pasaules trenerus, bet viņa tēvs, no pirmās karjeras dienas, paliek par viņa menedžeri. Amatieru ringā Šeins 3 reizes kļūst par ASV čempionu, izcīna sudrabu pasaules junioru čempionātā 1989. gadā un bronzu 1990. gada Labas Gribas Spēlēs Sietlā vieglajā (60 kg) svarā. Nacionālajā izlasē Šeina komandas biedri ir tādas nākotnes boksa zvaigznes, kā Oskars De La Hoija, Vernons Forests, Kriss Bērds. Profesionālo cīņu bilance- 46 (39 KO)-8-1. Moslijs nekad nav bijis nokautēts vai pieveikts pirmslaicīgi, viņš ir četras reizes kļuvis par WBA, WBC un IBF versiju pasaules čempionu trijos dažādos svaros- vieglajā (61.2 kg), pusvidējā (66.6 kg) un pirmajā vidējā (69.9 kg), kuros viņš ir aizvadījis cīņas ar visiem izcilākajiem sava laika bokseriem. Kopumā Moslijs aizsargāja savas jostas 11 reizes. Šeins Moslijs tiek uzskatīts par vienu no labākajiem vieglā un pusvidējā svaru visu laiku bokseriem, viņa atšķirības zīme ir zibenīgs ātrums un viņa pretiniekiem neērtā cīņas maniere. Viņa beidzamā cīņa notika 2012. gada 5. maijā, kad pēc punktiem Šeins piekāpās jaunajai meksikāņu zvaigznei Saulam Alvarezam, par WBC jostu pirmajā vidējā svarā. Mēnesi vēlāk Moslijs paziņoja par savas karjeras nobeigšanu. Floids Meivezers — Šeins Moslijs (latviski) Moslijs paziņojis par karjeras beigām (latviski) https://web.archive.org/web/20130326003433/http://boxrec.com/list_bouts.php?human_id=4952&cat=boxer Vikikrātuvē par šo tēmu ir pieejami multivides faili. Skatīt: Šeins Moslijs. Encyclopædia Britannica raksts (angliski) Munzüger Sport profils (vāciski) BoxRec profils (angliski)