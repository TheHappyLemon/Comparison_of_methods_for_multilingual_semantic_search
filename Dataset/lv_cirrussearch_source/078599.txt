Šis raksts ir par Spānijas karali. Par citām jēdziena Karloss nozīmēm skatīt nozīmju atdalīšanas lapu. Karloss III (dzimis 1716. gada 20. janvārī, miris 1788. gada 14. decembrī) bija Spānijas karalis no 1759. gada līdz savai nāvei 1788. gadā. 1731. gadā, pēc vectēvoča Antonio Farnēzes nāves 15 gadu vecais Karloss kļuva par Parmas hercogu. 1733. gadā sākās Polijas mantojuma karš, kurā iesaistījās Eiropas lielvalstis un kurš tika izcīnīts arī Itālijā. Spāņi iekaroja Neapoles karalisti, kuru bija zaudējuši 1713. gadā pēc kara par Spānijas mantojumu, un Sicīlijas karalisti. 1735. gadā Karloss kļuva par Neapoles un Sicīlijas karali. 1738. gadā Karloss apprecēja Saksijas princesi Mariju Amāliju. Karloss un Marija Amālija pavadīja Neapolē 19 gadus, viņiem bija 13 bērni. 1759. gadā, pēc pusbrāļa Fernando VI nāves, Karloss kļuva par Spānijas karali. Vikikrātuvē par šo tēmu ir pieejami multivides faili. Skatīt: Karloss III. Encyclopædia Britannica raksts (angliski) Krievijas Lielās enciklopēdijas raksts (krieviski) Karlosa III piemineklis Madridē