Andrāšs Adorjāns (ungāru: Adorján András; īstajā uzvārdā Joha (ungāru: Jocha); 1950. gada 31. marts Budapešta — 2023. gada 11. maijs) bija Ungārijas starptautiskais lielmeistars šahā (1973). 1969. gadā kļuvis par Eiropas junioru čempionu šahā. Tajā pašā gadā Stokholmā bijis otrais Pasaules junioru čempionātā šahā aiz uzvarētāja Anatolija Karpova. 1970. gadā kļuvis par FIDE starptautisko meistaru (IM), bet 1973. gadā par starptautisko lielmeistaru (GM). Trīskārtējs Ungārijas šaha čempionāta uzvarētājs (1984, 1992, 1993). Lielāko panākumu guvis starpzonu turnīrā Rīgā, kad dalījis 3.-4. vietu ar savu tautieti Zoltānu Ribli. Papildmaču Budapeštā noslēdzis neizšķirti ar 3:3, izlīdzinot rezultātu pēc neveiksmīga starta ½:2½, un pēc labāka koeficienta pamatturnīrā iekļuvis pretendentu mačos. Tomēr pretendentu maču ceturdaļfinālā zaudējis Robertam Hībneram ar 4½:5½ un izstājies no tālākas cīņas par Pasaules šaha čempiona nosaukumu. Turpmākajos Pasaules čempiona nosaukuma izcīņas ciklos nav spējis iekļūt pretendentu mačos. 1982. gadā starpzonu turnīrā Tolukā (Meksika) dalījis 9.-10. vietu, bet 1987. gada starpzonu turnīrā Sirakā (Ungārija) dalījis tikai 13.-14. vietu. 1978. gadā bijis Ungārijas izlases sastāvā, kas Pasaules šaha olimpiādē Buenosairesā pirmo un vienīgo reizi pārtrauca PSRS šahistu dominanci šaha olimpiādēs. Kopumā Pasaules šaha olimpiādēs piedalījies 6 reizes (1978, 1984-1992). Eiropas komandu šaha čempionātos piedalījies 6 reizes (1970-1983, 1992) un komandas sastāvā izcīnījis 3 sudraba (1970, 1977, 1980) un 2 bronzas medaļas (1973, 1983), kā arī individuālo zelta (1983) un 2 bronzas medaļas (1970, 1980). Pasaules komandu šaha čempionātos piedalījies 2 reizes (1985-1989) un izcīnījis sudrabu komandas sastāvā (1985). Pasaules studentu komandu šaha čempionātos piedalījies 2 reizes (1972-1974) un komandas sastāvā izcīnījis sudraba (1972) un bronzas (1974) medaļas. 1981. gadā piedalījies Rīgas starptautiskajā šaha turnīrā, taču ierindojies tikai 11. vietā. 1983. gadā starptautiskajā šaha turnīrā Baņa Lukā dalījis pirmo vietu kopā ar Džonatanu Spīlmenu un Krunoslavu Hulaku. 1994. gadā kļuvis par FIDE starptautisko tiesnesi. Vairāku šaha grāmatu autors. Meghalt Adorján András «Campeonato de Hungría». Arhivēts no oriģināla, laiks: 2012. gada 10. martā. Skatīts: 2013. gada 5. decembrī. 1979 Riga Interzonal Tournament 1979-81 Candidates Matches 1982 Toluca Interzonal Tournament 1987 Szirak Interzonal Tournament 23rd Chess Olympiad: Buenos Aires 1978 International Tournament Riga August 1981 Andrāšs Adorjāns šahista profils vietnē fide.com Andrāšs Adorjāns šahista profils vietnē chessgames.com Andrāšs Adorjāns šahista profils vietnē 365chess.com Andrāšs Adorjāns šahista profils vietnē chesstempo.com Andrāšs Adorjāns šahista profils vietnē olimpbase.org (Pasaules šaha olimpiādes) Andrāšs Adorjāns šahista profils vietnē olimpbase.org (Eiropas komandu šaha čempionāti) Andrāšs Adorjāns šahista profils vietnē olimpbase.org (Pasaules komandu šaha čempionāti) Andrāšs Adorjāns šahista profils vietnē olimpbase.org (Pasaules studentu komandu šaha čempionāti) Andrāšs Adorjāns šahista profils vietnē olimpbase.org (Eiropas klubu komandu šaha čempionāti)