Arcahas Republika (armēņu: Արցախի Հանրապետություն, Arts'akhi Hanrapetut'yun), no 1991. līdz 2017. gadam Kalnu Karabahas Republika (armēņu: Լեռնային Ղարաբաղի Հանրապետություն, Lernayin Gharabaghi Hanrapetut'yun), bija starptautiski neatzīta pusprezidentāla republika Aizkaukāzā, kuru atzina trīs ANO neietilpstošās valstis Abhāzija, Dienvidosetija un Piedņestra. Pārējas valstis to atzina par Azerbaidžānas daļu. Republiku veido Kalnu Karabahas reģions un dažas tai apkārt esošās teritorijas. Līdz ar to tā nebija Azerbaidžānas anklāvs, bet robežojas arī ar Armēniju un Irānu. 2023. gada 19.–20. septembrī Azerbaidžānas bruņotie spēki veica militāru operāciju pret Arcahas Republiku. Azerbaidžāna 24 stundu laikā panāca pilnīgu kontroli pār Arcahas teritoriju. Arcahas Republikas pārstāvji paziņoja par pamieru ar noteikumiem, kas būtībā bija republikas kapitulācijas akts. 99,74 % iedzīvotāju bija armēņi. Saskaņā ar Arcahas Republikas tautas skaitīšanas datiem 2015. gada 1. decembrī iedzīvotāju skaits bija 150 932 pastāvīgie iedzīvotāji (ieskaitot tos, kas uz laiku atrodas ārpus valsts) vai 146 260 pastāvīgie iedzīvotāji (tautas skaitīšanas laikā tika uzskaitīti Arcahas teritorijā, neskaitot tos, kas uz laiku atrodas ārpus valsts teritorijas). Lielākā daļa Arcahas Republikas iedzīvotāju bija Armēņu apustuliskās baznīcas locekļi. Arcahas Aizsardzības armija tika oficiāli izveidota 1992. gada 9. maijā kā neatzītās Kalnu Karabahas Republikas bruņotie spēki, apvienojot 90. gadu sākumā izveidotās pašaizsardzības vienības. Tās sastāvā bija motorizētās kājnieku, tanku, artilērijas vienības un pretgaisa aizsardzības spēki. 2002. gadā KKR militārais budžets bija aptuveni 20 % no IKP. Arcahas Aizsardzības armija bija cieši saistīta ar Armēnijas bruņotajiem spēkiem, kas sniedza palīdzību ar ieročiem un militāro aprīkojumu. Armēnijas virsnieki piedalijās Arcahas armijas militārā personāla apmācībā. Arcahas Aizsardzības armijas skaits 2016. gadā tika lēsts 18–20 tūkstoši karavīru un virsnieku, rezervē — 20–30 tūkstoši, mobilizācijas resursi — 80–100 tūkstoši. Arcahas pilsētu uzskaitījums Kalnu Karabahas karš Kalnu Karabahas konflikts ««Армян там не останется» Нагорный Карабах — родина семьи экономиста Рубена Ениколопова. «Медуза» поговорила с ним об агрессии Азербайджана, ошибках Армении и безразличии Запада к этому региону». Meduza (krievu). Skatīts: 2023-09-26. «Войска Нагорного Карабаха: действующая армия непризнанной республики – DW – 30.11.2010». dw.com (krievu). Skatīts: 2023-09-26. Vikikrātuvē par šo tēmu ir pieejami multivides faili. Skatīt: Arcahas Republika.