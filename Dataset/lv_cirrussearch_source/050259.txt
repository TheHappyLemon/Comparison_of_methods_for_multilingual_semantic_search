Valerians Abakovskis (krievu: Валериа́н Ива́нович Абако́вский) (1895. gada 5. oktobris—1921. gada 24. jūlijs) bija krievu izcelsmes izgudrotājs, plašāk pazīstams kā aerovagona izgudrotājs. Dzimis Rīgā 1895. gada 5. oktobrī krievu ģimenē. Lai arī pierādīja sevi kā talantīgu izgudrotāju, Abakovskis strādāja par šoferi Tambovas čekā. Abakovska zināmākais izgudrojums ir aerovagons, eksperimentāls liela ātruma dzelzceļa vagons, kas aprīkots ar lidmašīnas dzinēju ar propellera piedziņu. Tas tika radīts Padomju amatpersonu transportam. 1921. gada 24. jūlijā komunistu grupa ar ārvalstu delegātiem Fjodora Sergejeva vadībā devās ar aerovagonu no Maskavas uz Tulas raktuvēm, lai to izmēģinātu. Vagonā atradās arī pats Abakovskis. Lai arī viņi veiksmīgi sasniedza Tulu, atgriežoties Maskavā aerovagons lielā ātrumā nogāja no sliedēm. Bojā gāja seši no 22 pasažieriem, ieskaitot Abakovski. Visi bojāgājušie apglabāti Kremļa sienas nekropolē. Алексей Абрамов. У кремлёвской стены. Maskava : Политиздат, 1978. 399. lpp.