Habarovskas novads ir viens no Krievijas Federācijas novadiem. Tas robežojas ar Kluso okeānu austrumos, Magadanas apgabalu ziemeļos, Sahas Republiku un Amūras apgabalu rietumos, Ebreju autonomo apgabalu, Ķīnu un Piejūras novadu dienvidos. Novada dienvidu daļu Ķīnas impērijai Taipinu sacelšanās laikā atņēma Krievijas Impērija, ko 1858. gadā apstiprināja Aigunas līgums. Novada iedzīvotāju skaits pēc 2002. gada tautas skaitīšanas datiem bija 1 436 570 iedzīvotāju, no kuriem 694 210 jeb 48,3% bija vīrieši, bet 742 360 jeb 51,7% — sievietes. Salīdzinājumā ar citiem Krievijas Federācijas reģioniem Habarovskas novads ir urbanizētāks, 2002. gadā 80,4% iedzīvotāju dzīvoja pilsētās, bet 19,6% — laukos. Habarovska ir novada lielākā pilsēta ar aptuveni 583 000 iedzīvotāju, otra lielākā ir Komsomoļska pie Amūras ar 281 000 iedzīvotāju. Vidējais iedzīvotāju apdzīvojuma blīvums novadā ir aptuveni 1,8 cilv./km2, bet vidus- un ziemeļdaļā tas nepārsniedz 0,1—0,2 cilv./km2, kas ir līdzīgs galējo ziemeļu reģionu rādītājiem. Tikai dienvidos apdzīvojuma blīvums ir no 1 līdz 6 cilv./km2. Lielākās pilsētas Habarovska Amurska Bikina Vjazemska Komsomoļska pie Amūras Nikolajevska pie Amūras Sovetskaja Gavaņa Vikikrātuvē par šo tēmu ir pieejami multivides faili. Skatīt: Habarovskas novads. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)