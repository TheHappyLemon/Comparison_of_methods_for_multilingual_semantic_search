Tomātu mērce jeb kečups (ķīniešu: 膎汁, kê-chiap — ‘zivju mērce’; indonēziešu: kecap — ‘sojas mērce’) ir no tomātiem pagatavota mērce, ēdienu piedeva, kurai pievienotas dažādas garšvielas. Vēsturiski par kečupu dēvēja arī no citām izejvielām gatavotu mērci, piemēram, no sēnēm, no sojas, kā arī zivju pastēti, bet mūsdienās to galvenokārt lieto tomātu mērces apzīmēšanai.[nepieciešama atsauce] Tomātu mērci kā ēdienu piedevu izmanto dažnedažādu ēdienu gatavošanā. Tā ir izplatīta piedeva dažādiem ātrās ēdināšanas produktiem, piemēram, hotdogiem, hamburgeriem un frī kartupeļiem. Klasiski tomātu mērce tiek izmantota dažādos gaļas ēdienos, tajā skaitā arī uz grila gatavotajiem. Vikikrātuvē par šo tēmu ir pieejami multivides faili. Skatīt: Tomātu mērce. Encyclopædia Britannica raksts (angliski)