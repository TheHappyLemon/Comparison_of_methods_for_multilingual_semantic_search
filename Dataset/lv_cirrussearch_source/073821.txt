Tu-104 (Ту-104) bija pirmā PSRS ražotā reaktīvā pasažieru lidmašīna. Tu-104 veidoja uz reaktīvā bumbvedēja Tu-16 bāzes. Pirmais Tu-104 prototipa lidojums notika 1955. gada 17. jūnijā. 1956. gada 15. septembrī notika pirmais regulārais reiss. Tā kā pasaulē pirmo angļu De Havilland Comet reaktīvo pasažieru lidmašīnu ekspluatāciju pārtrauca (vairāku tobrīd neizprotamu katastrofu dēļ) no 1956. līdz 1958. gadam, tad Tu-104 šajā laikā bija vienīgā reaktīvā lidmašīna pasaulē, kas veica regulāros pasažieru reisus. Arī Tu-104, tāpat kā De Havilland Comet, cieta vairākas neizprotamas katastrofas, tikai savādāka rakstura. Tu-104 tajā laikā neizprotamu iemeslu dēļ dažreiz kļuva nekontrolējama, strauji uzņemot augstumu, līdz zaudēja ātrumu un lidmašīna sāka strauji krist. 1958. gadā notika divas šāda veida katastrofas, tomēr PSRS, atšķirībā no Lielbritānijas, nepārtrauca savu lidmašīnu ekspluatāciju. Problēmas risinājums tika rasts, tomēr, arī par spīti tam, avāriju skaits nebija mazs. No visām 201 saražotajām lidmašīnām dažādās avārijās un katastrofās tika zaudētas 37 jeb 18% no visas Tu-104 flotes. Daļēji arī TU-104 nedrošības dēļ 1959. gadā ekspluatācijā tika laista daudz drošāka un stabilāka lidmašīna - aviokonstruktora Sergeja Iļjušina turbopropelleru IL-18. Daudzas IL-18 lidmašīnas lidoja arī uz Rīgas lidostu. Tu-104A kabīne Rīgas Aviācijas muzejā (bijusī Leonīda Brežņeva personīgā lidmašīna) Kabīne no ārpuses. Viens no vadības paneļiem. Notiek kabīnes restaurēšana. Pilota krēsls. Inosmi/Air & Space, Реактивная гонка «Ту-104 1956-2016». Arhivēts no oriģināla, laiks: 2016. gada 31. augustā. Skatīts: 2020. gada 26. aprīlī.