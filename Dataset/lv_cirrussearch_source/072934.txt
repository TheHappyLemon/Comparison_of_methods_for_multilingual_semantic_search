Vairākplatformu programmatūra ir programmatūra, kas var darboties uz vairāk nekā vienas datoru aparatūras platformas un (vai) operētājsistēmas. Par vairākplatformu programmēšanas valodām var saukt lielāko daļu mūsdienu augsta līmeņa programmēšanas valodas. Piemēram, C, C++ un Free Pascal — vairākplatformu programmēšanas valodas kompilēšanas līmenī, tas ir, šīm valodām ir kompilatori dažādām platformām. Savukārt Java un C# ir vairākplatformu valodas izpildījuma līmenī, tas ir, to izpildāmos failus var darbināt uz dažādām platformām bez iepriekšējas kompilācijas. PHP, Perl, Python, Tcl un Ruby ir vairākplatformu interpretējamās valodas, kuru interpretatori ir pieejami daudzām platformām. Vairums lietojumprogrammu ir ar iespēju tās izpildīt uz vairākām platformām. Īpaši svarīgi tas ir tām programām, kas sākotnēji ir izstrādātas UNIX saimes operētājsistēmām. Svarīgs priekšnosacījums to pārnēsamībai ir platformas atbilstība POSIX rekomendācijām, kā arī GCC kompilatora pieejamība uz datora, uz kura tiks pārnesta programma. Piemēri: Apache BinkD CVS GIMP GoldEd Inkscape Lotus Notes Mozilla Firefox, Mozilla Thunderbird, SeaMonkey MySQL OpenOffice.org, LibreOffice Opera Mūsdienīgas operētājsistēmas nereti ir ar vairākplatformu atbalstu. Tā, piemēram, atklātā pirmkoda operētājsistēmas NetBSD, GNU/Linux, FreeBSD, AROS var tikt darbinātas uz dažādām platformām, visbiežāk uz x86, m68k, PowerPC, Alpha, AMD64, SPARC arhitektūras. Microsoft Windows spēj strādāt uz Intel x86, kā arī uz Intel Itanium. Savukārt operētājsistēma NetBSD ir vispārnesamākā, jo ir pārnesta uz lielākās daļas pazīstamo platformu. Ja programma nav vairākplatformu, tas ir, netiek atbalstīta iespēja to darbināt uz konkrētās platformas, bet eksistē platformas emulators, tad to arvien ir iespējams palaist emulatora vidē.