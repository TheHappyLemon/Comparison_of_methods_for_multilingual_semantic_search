Vovča (ukraiņu: Вовча) ir upe Ukrainas centrālajā daļā, Samaras kreisā krasta pieteka (garāka par pašu Samaru) Dņipropetrovskas un Doneckas apgabalos. Sākas pie Progresas ciemata Doņecas skraustā, plūst rietumu un vēlāk ziemeļrietumu virzienā pa Piedņepras zemieni. Ieplūst Samaras upē pie Pavlohradas pilsētas. Galvenās Vovčas pietekas ir Haičura (134 km gara), Mokri Jali (121 km) un Verhņa Tersa (107 km, visas kreisās). Upes kritums visā garumā ir tikai 9 m, tecējums ļoti lēns. Augštecē ierīkotas divas ūdenskrātuves. Līdz 1960. gadiem upe bija kuģojama, mūsdienās izmanto tikai apūdeņošanai. Lielākās pilsētas krastos ir Pavlohrada un Kurahove. Vikikrātuvē par šo tēmu ir pieejami multivides faili. Skatīt: Vovča. Mūsdienu Ukrainas enciklopēdijas raksts (ukrainiski)