Kartvelu valodas, agrāk Dienvidkaukāza valodas, ir valodu saime, kura izplatīta Kaukāzā, galvenokārt Gruzijā. Kartvelu valodām nav kopīgu iezīmju ar citām valodu saimēm, tāpēc tā ir izdalīta kā atsevišķa saime. Kartvelu valodās runā aptuveni 5,2 miljoni cilvēku. Lielākā valoda no tām ir gruzīnu valoda (3,7 miljoni runātāju). Šajā saimē ietilpst vēl svanu valoda, lazu valoda un megrēliešu valoda. Visās valodās izmanto gruzīnu alfabētu, lai gan lazu valodā izmanto arī latīņu alfabētu. Vikikrātuvē par šo tēmu ir pieejami multivides faili. Skatīt: Kartvelu valodas. Encyclopædia Britannica raksts (angliski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski)