Šis raksts ir par dzelzceļa staciju. Par apdzīvotu vietu skatīt rakstu Biksti. Biksti ir dzelzceļa stacija līnijā Jelgava—Liepāja. Tā atrodas Dobeles novada Bikstu pagastā apmēram 3 km uz ziemeļiem no pagasta centra Bikstiem. Pie stacijas atrodas apdzīvota vieta Bikstu stacija. Bikstos pietur pasažieru vilcieni Rīga—Liepāja un Liepāja—Rīga. Stacijā biļešu kase ir slēgta. Bikstu stacija atklāta reizē ar Liepājas dzelzceļa līnijas atklāšanu 1927. gada 10. oktobrī. Tagadējā stacijas ēka uzbūvēta 1932. gadā (arhitekts J. Šarlovs, 1875—1940). Saglabājusies arī vecā dzelzceļnieku dzīvojamā ēka (kazarma), tā atrodas otrā dzelzceļa pusē, tuvāk pārbrauktuvei. No 2011. gada 9. septembra Bikstos pieturēja pasažieru vilciens Rīga—Liepāja virzienā uz Liepāju piektdienās un svētdienās, bet virzienā uz Rīgu — pirmdienās un sestdienās. Dīzeļvilciens caur Bikstiem uz Liepāju no 2015. gada vasaras kursēja tikai piektdienās, bet virzienā uz Rīgu tikai svētdienās. No 2019. gada sakarā ar dzelzceļa infrastruktūras maksas samazināšanos vilciens caur Bikstiem katrā virzienā kursē divas reizes nedēļā. No 2023. gada 31. jūlija satiksmi starp Rīgu un Liepāju (un atpakaļ) paredzēts nodrošināt katru dienu, bet svētdienās — divreiz dienā. Bikstu stacijas sliežu izvērsums Jelgavas virzienā Bikstu stacijas uzgaidāmā telpa Bikstu stacijas sliežu izvērsums Liepājas virzienā Vecā kazarma Bikstu stacijā 2014. gadā filmēta režisora Viestura Kairiša spēlfilma "Melānijas hronika". «Biļešu kasu darba laiki». vivi.lv (latviešu). Skatīts: 2024-02-05. T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 154. lpp. ISBN 978-9984-38-698-0 Bikstu stacijā atkal pieturēs pasažieru vilciens Apstiprina jaunu vilcienu reisu izveidošanu starp Liepāju un Rīgu No 31. jūlija vilciens starp Rīgu un Liepāju kursēs katru dienu Sākas Kairiša filmas «Melānijas hronika» nākamais filmēšanas posms Bikstu stacija no dīzeļvilciena Rīga-Liepāja loga (video) Liepaja-Riga train DR1A-290 in Biksti station, heading towards Jelgava, Latvia 25.02.2012 (video)