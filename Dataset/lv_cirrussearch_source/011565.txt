Olga Ignatjeva (krievu: Игнатьева Ольга Михайловна; 1920. gada 16. oktobrī Petrogradas guberņā, Krievijas PFSR - 1999. gada 6. jūnijā Maskava) bija starptautiskā lielmeistare šahā (1978). Spēlējot ārpus konkurences Olga Ignatjeva ir uzvarējusi Latvijas šaha čempionātā sievietēm 1957. gadā. Olga Ignatjeva bija viena no spēcīgākajām padomju šahistēm piecdesmitajos gados. Viņa ir 17 reizes piedalījusies PSRS sieviešu šaha čempionāta finālos. Labākie rezultāts šajā turnīrā bija izcīnītā 2. vieta 1951. gadā. Tāpat Olga Ignatjeva ir sekmīgi piedalījusies Pasaules sieviešu šaha čempionāta pretendentu turnīra 1952. gadā, dalot tur 2. vietu. Par šo panākumu viņai tika piešķirts starptautiskās meistares tituls šahā 1952. gadā. Nākamajā pasaules čempiones nosaukuma izcīņas ciklā gan šo rezultātu neizdevās atkārtot un nācās samierināties ar 10. vietu. Olga Ignatjeva ir trīs reizes uzvarējusi Ļeņingradas sieviešu šaha čempionātā un 2 reizes Maskavas sieviešu šaha čempionātā. 1972. gadā Olga Ignatjeva kļuva par starptautiskās kategorijas šaha tiesnesi, bet 1978. gadā FIDE viņai piešķīra starptautiskās lielmeistares goda nosaukumu par sasniegumiem šahā. No 1948. līdz 1957. gadam bijusi precējusies ar starptautisko lielmeistaru šahā Dāvidu Bronšteinu (1924 - 2006), laulībā piedzimis dēls Ļevs Ignatjevs (12.12.1947). 1941. gads, 1. vieta Ļeņingradas sieviešu šaha čempionātā. 1945. gads, 5. - 7. vieta PSRS sieviešu šaha čempionātā. 1947. gads, 4. vieta PSRS sieviešu šaha čempionātā. 1949. gads, 1. vieta Ļeņingradas sieviešu šaha čempionātā. 1950. gads, 1. vieta Ļeņingradas sieviešu šaha čempionātā. 1951. gads, 2. vieta PSRS sieviešu šaha čempionātā. 1956. gads, 1. vieta Maskavas sieviešu šaha čempionātā. 1956. gads, 5. vieta PSRS sieviešu šaha čempionātā. 1957. gads, 1. vieta Maskavas sieviešu šaha čempionātā. 1957. gads, 5. - 7. vieta PSRS sieviešu šaha čempionātā. 1957. gads, 1. vieta Latvijas sieviešu šaha čempionātā. «Chapter "Turnīri - Latvijas čempionātu rezultāti"». Arhivēts no oriģināla, laiks: 2012. gada 14. janvārī. Skatīts: 2011. gada 27. decembrī. World Chess Championship (women) : 1952 Candidates Tournament «World Chess Championship (women) : 1955 Candidates Tournament». Arhivēts no oriģināla, laiks: 2016. gada 12. jūnijā. Skatīts: 2011. gada 27. decembrī. Chess Players Arbiters Trainers Database FIDE Chess Profile - Players Arbiters Trainers Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)