Joni Ortio (somu: Joni Ortio; dzimis 1991. gada 16. aprīlī) ir somu hokejists, vārtsargs. Pašlaik (2024) Ortio pārstāv Zviedrijas hokeja līgas klubu HV71. Profesionāļa karjeru Ortio sāka 2009.—10. gada sezonā, kad debitēja SM līgas kluba Turku TPS sastāvā. 2011.—12. gada sezonu vārtsargs uzsāka Amerikas hokeja līgas kluba Ebotsfordas "Heat" rindās, taču drīz vien tika izīrēts Turku TPS, tā sastāvā pabeidzot sezonu. 2012.—13. gada sezonu aizvadīja Helsinku HIFK sastāvā. 2013.—14. gada sezonā Ortio debitēja NHL, aizvadot deviņas spēles Kalgari "Flames" rindās. Sezonas lielāko daļu viņš aizvadīja AHL. 2014.—15. gada sezonā "Flames" rindās viņš aizvadīja sešas spēles, taču 2015.—16. gada sezonā viņa spēles laiks pieauga, kopumā aizvadot 22 spēles. 2016. gada vasarā līgumu ar Ortio neviena NHL komanda neparakstīja, un viņš pievienojās Zviedrijas hokeja līgas vienībai Šellefteo AIK. 2018.—19. gada sezonu Ortio aizvadīja KHL komandā Podoļskas "Vitjaz", savukārt 2019. gada oktobrī pievienojās Šveices hokeja līgas komandai Cīrihes "Lions". Gadu vēlāk atgriezās KHL, pievienojoties Astanas "Baris". Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)