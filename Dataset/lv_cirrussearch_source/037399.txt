Sabina-Frančeska Foišora (rumāņu: Sabina-Francesca Foișor; dzimusi 1989. gada 30. augustā Timišoarā) ir Rumānijas starptautiskā lielmeistare šahā (2007), kas kopš 2008. gada pārstāv ASV. Vairākkārt pārstāvējusi Rumāniju Eiropas un Pasaules junioru šaha čempionātos, kuros izcīnījusi trīs medaļas: sudraba (2004. gada Eiropas junioru šaha čempionātā U16 vecuma grupā) un 2 bronzas (2003. gada Eiropas junioru šaha čempionātā U14 vecuma grupā un 2007. gada Eiropas junioru šaha čempionātā U18 vecuma grupā). 2008. gadā uzvarējusi Rumānijas junioru šaha čempionātā U20 vecuma grupā. Par panākumiem turnīros FIDE 2005. gadā Foišorai piešķīra starptautiskās meistares (WIM), bet 2007. gadā - starptautiskās lielmeistares (WGM) nosaukumu. Piedalījusies Pasaules sieviešu šaha čempionātos pēc izslēgšanas sistēmas: 2008. gadā Naļčikā 1. kārtā dramatiskā cīņā piekāpusies Monikai Socko; 2017. gadā Teherānā 1. kārtā zaudējusi Taņai Džunji; 2018. gadā Hantimansijskā 1. kārtā zaudējusi Antoanetai Stefanovai. 2008. gadā pārcēlusies uz Baltimoru, kur sākusi mācības Mērilendas universitātē. Kopš 2009. gada regulāri piedalās ASV sieviešu šaha čempionātos. 2017. gadā izcīnījusi uzvaru ASV sieviešu šaha čempionātā. 2021. gada oktobrī dalījusi 10.-12. vietu ASV sieviešu šaha čempionātā. 2022. gada oktobrī Sentluisā ierindojusies 13. vietā ASV sieviešu šaha čempionātā. Pārstāvējusi ASV komandu lielākajos komandu šaha turnīros: Pasaules šaha olimpiādēs piedalījusies 4 reizes (2010-2016); Pasaules komandu šaha čempionātos piedalījusies 3 reizes (2013-2015, 2019). Piedzimusi šahistu ģimenē — tēvs Ovidiu-Doru Foišors (dzimis 1959. gadā) ir Rumānijas starptautiskais meistars, māte Kristina-Adela Foišora (1967—2017) bija starptautiskā lielmeistare, bet māsa Mihaela-Veronika (dzimusi 1994. gadā) ir starptautiskā meistare. FIDE Player Transfers in 2008 Title Applications: Foisor, Sabina-Francesca 2008 FIDE Knockout Matches «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 13. februārī. Women’s World Championship 2018 Sabina Foisor «2017 U.S. Women's Championship». Arhivēts no oriģināla, laiks: 2017. gada 1. aprīlī. Skatīts: 2017. gada 10. aprīlī. 2021 U.S. WOMEN'S CHAMPIONSHIP Pairings & Results | www.uschesschamps.com OlimpBase :: Women's Chess Olympiads :: Sabina-Francesca Foisor OlimpBase :: World Women's Team Chess Championship :: Sabina-Francesca Foisor Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)