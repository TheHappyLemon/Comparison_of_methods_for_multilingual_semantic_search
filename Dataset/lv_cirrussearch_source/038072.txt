Gordejs Koļesovs (krievu: Гордей Евгеньевич Колесов; dzimis 2008. gada 18. augustā Maskavā) ir Krievijas šahists. Piedzimis Maskavā, taču jau gada un divu mēnešu vecumā kopā ar ģimeni pārcēlies uz Ķīnas pilsētu Guandžou, kur viņa tēvs strādājis tirdzniecības kompānijā. No agras bērnības izcēlies kā ļoti apdāvināts bērns. 2015. gadā sešu gadu un piecu mēnešu vecumā uzvarējis Ķīnas televīzijas CCTV-1 talantu šovā un kļuvis par pirmo ārzemnieku, kas bijis labākais šajās sacensībās. Apguvis piecas valodas — krievu, ķīniešu, spāņu, franču un angļu, uzvarējis dažādos bērnu zīmēšanas un daiļrakstīšanas konkursos. Par šahu sācis interesēties 2014. gada vasarā, bet no 2014. gada novembra piedalījies dažādos kvalifikācijas turnīros. 2015. gada aprīlī uzvarējis šaha turnīrā Šeņdžeņā. 2015. gada maijā Taizemē piedalījies FIDE Pasaules skolēnu čempionātā U7 vecuma grupā, kurā ierindojies pirmajā desmitniekā un bijis labākais no Krievijas jaunajiem šahistiem savā vecuma kategorijā. 2016. gada decembrī bijis piektais Pasaules skolēnu čempionātā U9 vecuma grupā. FIDE World Schools Championships 2015 — OU7 World Schools Boys U9 Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils chesstempo.com mājaslapā (angliski)