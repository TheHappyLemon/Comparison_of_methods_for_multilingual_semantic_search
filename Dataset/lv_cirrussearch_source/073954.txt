Šis raksts ir par filmu. Par citām jēdziena Kasablanka nozīmēm skatīt nozīmju atdalīšanas lapu. "Kasablanka" (angļu: Casablanca) ir 1942. gada ASV romantiska drāmas filma, kuras režisors ir Maikls Kertics. Filmas scenārija autori Filips Epšteins, Džūliuss Epšteins, Hauards Kohs adaptējuši Marija Bērneta un Džoanas Elisones lugu Everybody Comes to Rick's. Filmā galvenās lomas tēlo Hamfrijs Bogarts, Ingrīda Bergmane un Pols Henreids. Otrā plāna lomas atveido Klods Reinss, Konrāds Vaidts, Sidnijs Grīnstrīts un Pēters Lorre. Tā nominēta Amerikas Kinoakadēmijas balvai astoņās kategorijās, un no tām trīs balvas ieguva — "Labākā filma", "Labākais režisors" un "Labākais adaptētais scenārijs". Filmas darbība notiek Otrā pasaules kara laikā Višī valdības kontrolētajā Marokas pilsētā Kasablankā. Filmas sižeta pamatā ir amerikāņa Rika Bleina iekšējs konflikts, mēģinot izšķirties starp jūtām pret sievieti un pienākumu palīdzēt viņai un viņas vīram — čehu pretošanās kustības līderim, bēgt, lai turpinātu cīņu pret nacistisko Vāciju. Vikikrātuvē par šo tēmu ir pieejami multivides faili. Skatīt: Kasablanka. Encyclopædia Britannica raksts (angliski) Encyclopædia Universalis raksts (franciski) IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)