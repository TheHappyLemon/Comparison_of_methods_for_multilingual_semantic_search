"Mājup ar uzvaru" ir 1947. gada latviešu padomju spēlfilma. Filmas režisors ir Aleksandrs Ivanovs. Filma uzņemta pēc Viļa Lāča lugas "Uzvara" motīviem Rīgas Mākslas filmu studijā. Filmas pirmizrāde notika 1948. gada jūnijā. 1954. gada 6. novembrī filma tika demonstrēta pirmajā izmēģinājuma televīzijas pārraidē Latvijā. Leitnants Augusts Grieze, piesedzot biedru atkāpšanos, nokļūst ienaidnieka rokās. Neiegūstot no gūstekņa informāciju, tiek organizēta viņa diskreditācijas akcija. Ēterā atskaņo safabricētu Griezes paziņojumu, kurā viņš piesauc padoties. Aviācijas uzlidojuma laikā, Augustam izdodas izbēgt. Viņš piebiedrojas partizāniem un ar izdomātu vārdu drīz kļūst par vienu no veiksmīgākajiem un bezbailīgākajiem kareivjiem. Karam beidzoties, kad viņa kara biedri atgriežas savās dzimtajās vietās, veiksmīgajam partizānam uzsmaida laime. Pēc veiksmīga izlūku uzdevuma veikšanas tiek sagūstīts oberšturmfīrers Budbergs, kurš apliecina Griezes nevainību un izstāsta par kāda Harmaņa īsto lomu, kurš uzdodas par bēgli Paulu Naglu un ar laiku iekļāvies sarkanarmiešu rindās. Artūrs Dimiters — Augusts Grieze Ludmila Špīlberga — Augusta māte Velta Līne — Biruta Aže Leonīds Leimanis — Opmanis Artūrs Filipsons — Veršiņins Visvaldis Silenieks — Draudiņš Pāvels Volkovs — Meļņikovs Edgars Zīle — Pauls Nagla Herberts Zommers — oberšturmfīrers Budbergs Rihards Zandersons — Lazda Žanis Katlaps — Tolens Luijs Šmits — skolotājs Vītols Jānis Osis — pagasta vecākais Arnolds Milbrets — Pēteris Harijs Avens — Jurciņš Hermanis Vazdiks — Ērmanis Berta Rūmniece — vecenīte ar zaru nastu Kārlis Sebris — epizodē Režisors: Aleksandrs Ivanovs Scenārija autori: Mihails Bleimans, Konstantīns Isajevs Operators: Eduards Tisē Komponists: Anatols Liepiņš Mākslinieks: Voldemārs Valdmanis Kombinēto ainu mākslinieks: Viktors Šildknehts Dziesmu tekstu autors: Jūlijs Vanags Epizodēs filmēta Ikšķiles jaunā luterāņu baznīca. «Svētā Meinarda baznīcai 80 gadi. - Ikšķiles Vēstis. - 2013.g. novembris». Arhivēts no oriģināla, laiks: 2020. gada 3. decembrī. Skatīts: 2020. gada 5. augustā. IMDb profils (angliski) Kino Muzejs[novecojusi saite] "Mājup ar uzvaru" YouTube