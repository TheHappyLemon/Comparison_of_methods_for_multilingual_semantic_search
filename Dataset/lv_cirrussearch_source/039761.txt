Davross ir tēls no britu zinātniskās fantastikas seriāla Doctor Who. Tēla autors ir scenārists Terijs Neišens. Sākotnēji bija plānots, ka šis tēls darbosies 1975. gada seriālā Genesis of the Daleks. Davross ir Doktora galvenais ienaidnieks un daleku rases radītājs, viņš ir ģēnijs, kas apguvis daudzas zinātnes jomas, taču tam piemīt lieluma mānija. Davross uzskata, ka ar savu radību palīdzību viņš kļūs par Visuma augstāko būtni un valdnieku. Davross ir no planētas Skaro, kuru apdzīvojošie kaledi bija iesaistījušies gandrīz tūkstoš gadu ilgā karā ar saviem ienaidniekiem — tāliem, otru rasi, kas apdzīvoja šo planētu. Davross ir stipri sakropļots, viņam funkcionē tikai viena roka, bet pie pieres piestiprināta kibernētiska acs, kas aizvieto viņa paša acis, kuras viņš nespēj atvērt uz ilgu laiku. Lielāko daļu savas dzīves viņš ir bijis pilnībā atkarīgs no paša izveidotas dzīvības atbalsta ietaises, kas atrodas viņa ķermeņa lejasdaļas vietā. Šī ietaise acīmredzot kalpojusi par iedvesmas avotu, viņam veidojot dalekus. Davross bez šīs ietaises nav spējīgs nodzīvot vairāk par dažām minūtēm. Viņa balss ir elektroniska, izkropļota tāpat kā dalekiem. Viņa runas veids parasti ir mīksts un ļauns, bet, kad viņš ir nikns vai satraukts, viņa balss kļūst līdzīga daleku histēriskajai, čerkstoši monotonajai runai. Tēla radītājs Terijs Neišens to apzināti veidoja kā zinātnieku ar spēcīgām fašistiskām tendencēm, arī daleku rakstura elementi balstījās nacisma ideoloģijā. Ceturtais Doktors pirmoreiz sastapās ar Davrosu seriālā Genesis of the Daleks, kad viņš un viņa pavadoņi tika nosūtīti uz Skaro, lai novērstu daleku radīšanu. Kā galvenais kaledu zinātnieks Davross izstrādāja jaunas militārās stratēģijas, lai gūtu uzvaru tūkstoš gadu ilgušajā karā pret tāliem. Lai kaledus aizsargātu pret radioaktīvo starojumu, kas kara rezultātā bija pārņēmis planētu, viņš pārveidoja tos par mutantiem īpašos bruņu korpusos, daļēji pamatojoties uz ietaisi, kas aizvietoja viņa ķermeņa apakšējo daļu un ļāva viņam pārvietoties. Šīs radības viņš nosauca par dalekiem (anagramma no vārda "kaledi"). Davross ātri kļuva apsēsts ar savu radību veidošanu, uzskatot, ka dalekiem jākļūst par īpašu dzīvības formu, kas būtu pārāka par citām. Kad citi kaledi mēģināja apturēt viņa projektu, Davross izmantoja tālus, lai panāktu savas tautas izzušanu, savukārt tālus vēlāk gandrīz pilnībā iznīcināja viņa radītie daleki. Taču daleki galu galā Davrosu sagūstīja, nogalinot viņa atbalstītājus, kad Davross pats mēģināja pārtraukt savu projektu. Davrosu nenogalināja, bet ieslodzīja pazemē. Vēlāk daleki tika iznīcināti, un Davross ievietots dzīvības funkcijas palēninošā ietaisē, pirms tas stātos Zemes cilvēku tiesas priekšā. Davross atgriezās seriālā tā devītajā sezonā. Divpadsmitais Doktors centās glābt Davrosu, kad tas vēl bija bērns (šis notikums norisinājās tūkstoš gadus pirms kara starp kalediem un tāliem). Zēns bija nokļuvis "roku mīnu" laukā (šis ierocis sagrābj ejošo aiz kājas un ievelk pazemē). Taču, uzzinājis zēna vārdu, Doktors viņu atstāja, vienīgi pametot viņam savu skaņas skrūvgriezi. Kad šķita, ka Doktors ir zaudējis savu kompanjoni Klāru Osvaldu, Davrosam izdevās ar viltību piespiest Doktoru izmantot savu reģenerācijas enerģiju, lai dziedinātu viņu un nodrošinātu ar enerģiju dalekus uz planētas Skaro. Vēlāk, kad Doktors sastapās ar Klāru Osvaldu, kas sevi bija noslēpusi daleka korpusā, viņš atklāja, ka dalekiem nav svešs žēlsirdības jēdziens un šim vārdam ir atļauts būt viņu leksikā. Doktoram un Klārai izdevās izbēgt, un Doktors, sapratis, ka tikai Davross šo jēdzienu varēja ieprogrammēt daleku apziņā, atgriezās kaujas laukā pie Davrosa bērnībā, ar daleka ieroci iznīcinot Davrosam uzbrūkošās būtnes, tādējādi Davrosam izrādot līdzjūtību, kuru tas savukārt vēlāk tika iekļāvis daleku apziņā (šī iemesla dēļ Klāru izdevās glābt). Levine, Ian (Director). Genesis of a Classic (Documentary accompanying Genesis of the Daleks DVD). BBC Worldwide, 2006. gada 10. aprīlis. Event occurs at 13:35. Destiny of the Daleks, Doctor Who, 1–22 September 1979 The Magician's Apprentice. Doctor Who (1). 2015. gada 19. septembris. The Witch's Familiar. Doctor Who (2). 2015. gada 26. septembris. Some quotes from Genesis of the Daleks. (angliski) First History of the Daleks (and Second). (angliski) Information on I, Davros on Big Finish's website (angliski) BBC Norfolk — Watch interview with Terry Molloy discussing I Davros — November '06 (angliski) BBC Norfolk — Davros gallery with Terry Molloy interviews (angliski) The Davros Connections DVD, documentary included in the Davros Collection DVD box set, goes into depth about the Davros audios by Big Finish. (angliski)