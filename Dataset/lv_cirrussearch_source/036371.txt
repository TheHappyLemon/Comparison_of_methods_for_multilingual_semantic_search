Liķieris (no franču: liqueur, kas savukārt no latīņu: liquor — 'šķidrums') ir aromatizēts salds stiprais spirtotais dzēriens, ko gatavo, divreiz rektificētu etilspirtu sajaucot ar ogu un augļu sulām, dažādu augu daļu izvilkumiem spirtā, kafiju, kakao, šokolādi, ēteriskajām eļļām, esencēm un citām piedevām. Atkarībā no cukura un etilspirta satura, liķierus var iedalīt stiprajos liķieros (etilspirts 40—45% un cukurs 32—47%) un deserta liķieros (etilspirts 25—30% un cukurs 50—60%). Tos parasti ilgi nenogatavina, smalkākus liķierus pagrabā mēdz nogatavināt no 6 mēnešiem līdz 2 gadiem. Pēc sastāvdaļām liķierus iedala zāļu, garšvielu un rūgtos liķieros, augļu liķieros, kas pagatavoti no augļu sulas, liķieros ar augļu aromātu, kas pagatavoti no augļiem vai augļu daļām, krēmveida liķieros, biezajos, emulsijveida liķieros un viskija liķieros. Balzams Svešvārdu vārdnīca (trešais izd.). Jumava. 2007. 910. lpp. ISBN 978-9984-38-332-3. Zigurds Zariņš, Lolita Neimane, Edgars Bodnieks. Uztura mācība (6. pārstrādātais un papildinātais izd.). Rīga : LU Akadēmiskais apgāds, 2015. 254.—255. lpp. ISBN 978-9984-45-932-5. Pēters Bormans. Kokteiļi. Rokasgrāmata. 1444 receptes ar alkoholu un bez tā. Tulkojusi Everita Jansone (2. izd.). Rīga : Zvaigzne ABC, 2004. 27.—28. lpp. ISBN 978-9934-0-0965-5.