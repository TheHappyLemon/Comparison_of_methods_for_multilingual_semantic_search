Bobijs Batlers (angļu: Bobby Butler; dzimis 1987. gada 27. aprīlī) ir bijušais amerikāņu hokejists, malējais uzbrucējs. Pašlaik (2019) Batlers spēlē AHL klubā Hartfordas "Wolf Pack". Pēc četrām NCAA čempionātā aizvadītām sezonām, profesionāļa karjeru Batlers sāka 2009.—10. gada sezonas otrajā pusē, kad aizvadīja divas spēles NHL kluba Otavas "Senators" rindās. Nākamajā sezonā viņš savu spēles laiku dalīja starp NHL un AHL, Otavā aizvadot 36 spēles. 2012. gada vasarā uzbrucējs noslēdza līgumu ar Ņūdžersijas "Devils". Lokauta laikā Batlers spēlēja AHL, taču vēlāk sezonas gaitā tika aizmainīts uz Našvilas "Predators" vienību. 2013.—14. gada sezonas laikā "Predators" rindās Batlers aizvadīja tikai divas spēles, sezonu aizvadot AHL vienībā Sanantonio "Rampage". 2015. gada vasarā pārcēlās uz Eiropu, pievienojoties Zviedrijas hokeja līgas klubam MODO Hockey. ASV hokeja izlases rindās izcīnījis bronzas medaļas 2013. gada Pasaules čempionātā. Olympedia profils (angliski) Eliteprospects profils (angliski) Internet Hockey Database profils (angliski) Hockey-Reference profils (angliski)