Urmass Reinsalu (igauņu: Urmas Reinsalu, dzimis 1975. gada 22. jūnijā) ir igauņu politiķis, Par Tēvzemi un Res Publica apvienības līderis kopš 2012. gada. Dzimis Tallinā. 1997. gadā absolvējis Tartu universitātes Juridisko fakultāti. No 1998. līdz 2001. gadam — Igaunijas prezidenta kancelejas vadītājs. Partijas Res Publica sekretārs no 2001. līdz 2002. gadam. Ievēlēts 2003. gada, kā arī nākamajos Igaunijas parlamenta sasaukumos. 2012. gada 28. janvārī ievēlēts par Par Tēvzemi un Res Publica apvienības līderi, nomainot amatā Martu Lāru. Pēc Lāra paziņojuma par atkāpšanos no Igaunijas aizsardzības ministra amata sakarā ar veselības problēmām Reinsalu 2012. gada maijā stājās viņa vietā, pildot ministra pienākumus līdz 2014. gada martam. Vikikrātuvē par šo tēmu ir pieejami multivides faili. Skatīt: Urmass Reinsalu.