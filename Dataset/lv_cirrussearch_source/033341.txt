Trevors Deilijs (angļu: Trevor Daley; dzimis 1983. gada 9. oktobrī) ir bijušais kanādiešu hokejists, aizsargs. Karjeras laikā aizvadījis 1058 spēles Nacionālajā hokeja līgā. 2016. un 2017. gadā Pitsburgas "Penguins" sastāvā kļuvis par divkārtēju Stenlija kausa ieguvēju. Profesionāļa karjeru Deilijs uzsāka 2003.—04. gada sezonā, aizvadot 27 spēles NHL kluba Dalasas "Stars" sastāvā. 2004.—05. gada sezonas NHL lokauta laikā spēlēja AHL, taču 2005.—06. gada sezonā kļuva par "Stars" pamatsastāva spēlētāju. "Stars" rindās aizvadīja 10 pilnas sezonas, līdz 2015. gada vasarā tika aizmainīts uz Čikāgas "Blackhawks". 2015.—16. gada sezonas gaitā, pēc 29 "Blackhawks" rindās aizvadītām spēlēm, tika aizmainīts uz Pitsburgas "Penguins". Kopā ar "Penguins" 2016. un 2017. gadā izcīnīja Stenlija kausu. No 2017. līdz 2020. gadam Deilijs spēlēja Detroitas "Red Wings" rindās, taču tad noslēdza profesionāļa karjeru. Kanādas hokeja izlases sastāvā spēlējis 2006. gada pasaules čempionātā. Eliteprospects profils (angliski) Internet Hockey Database profils (angliski) Hockey-Reference profils (angliski)