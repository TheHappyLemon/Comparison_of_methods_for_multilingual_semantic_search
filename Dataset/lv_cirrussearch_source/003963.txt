Ingvers (Zingiber officinale) ir ingveraugu rindas (Zingiberales) garšaugs. Kā garšviela tiek izmantota ingvera sakne. To var pievienot gan pamatēdieniem, gan saldajiem ēdieniem. Ingvers galvenokārt tiek audzēts tropu klimata teritorijās. Tā izcelsmes vieta ir Centrālāzija un Dienvidāzija, bet mūsdienās to audzē arī citās valstīs. Visvairāk ingvera sakņu iegūst Indijā (2008. gadā ieguva ap 420 tūkstošiem tonnu), Ķīnā (ap 285 tūkstošiem), Indonēzijā (ap 177 tūkstošiem) un Nepālā (ap 159 tūkstošiem). Food And Agricultural Organization of United Nations: Economic And Social Department: The Statistical Division