Tauraģes apriņķis (lietuviešu: Tauragės apskritis) ir viens no 10 Lietuvas apriņķiem. Kopš 2010. gada 1. jūlija, kad tika atceltas apriņķu administrācijas, apriņķiem ir tikai teritoriālas un statistiskas funkcijas. Apriņķis atrodas vēsturiskajos Žemaitijas un Mazās Lietuva novados. Tas robežojas ar Lietuvas Klaipēdas, Telšu, Šauļu, Kauņas un Marijampoles apriņķiem, kā arī Krieviju. Apriņķī ietilpst 4 pašvaldības — Jurbarkas rajona pašvaldība, Paģēģu pašvaldība, Šilales rajona pašvaldība un Tauraģes rajona pašvaldība. Apriņķī atrodas 7 pilsētas: 21 miests; ap 1200 ciemu.