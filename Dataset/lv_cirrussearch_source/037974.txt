Oleksandrs Ipatovs (ukraiņu: Олександр Володимирович Іпатов, angļu: Alexander Ipatov; dzimis 1993. gada 16. jūlijā Ļvivā) ir Ukrainas starptautiskais lielmeistars šahā (2011), kas no 2009. līdz 2012. gadam ir pārstāvējis Spāniju, bet no 2012. gada pārstāv Turciju. Šahu iemācījies spēlēt četru gadu vecumā. Četras reizes kļuvis par Ukrainas junioru šaha čempionāta laureātu U10 (2003), U14 (2007), U16 (2008) un U20 (2008) vecuma kategorijās. Piedalījies Eiropas un Pasaules junioru šaha čempionātos, kuros izcīnījis zelta (2012) un sudraba (2013) medaļas Pasaules junioru šaha čempionātā U20 vecuma grupā. 2008. gadā Lemānā dalījis pirmo vietu starptautiskajā šaha turnīrā Open du Mans. 2009. gadā kopā ar Aleksandru Fieru dalījis pirmo vietu šaha turnīrā Sabadeļā (Spānija). 2011. gadā dalījis pirmo vietu starptautiskajā šaha turnīrā Retimnonā (Grieķija). 2012. gadā Bulgārijā dalījis otro vietu starptautiskajā šaha turnīrā 1st Grand Europe Open. 2013. gadā kļuvis par Turcijas šaha čempionāta bronzas medaļas ieguvēju. 2013. gadā Trumsē piedalījies Pasaules kausa izcīņā šahā pēc izslēgšanas sistēmas, kurā 1. kārtā zaudējis Veslijam So. 2015. gada Pasaules kausa izcīņā šahā 1. kārtā uzvarējis Ivanu Čeparinovu, bet 2. kārtā piekāpies Pavlo Eļjanovam. Pārstāvējis Turcijas komandu lielākajos komandu šaha turnīros: Pasaules šaha olimpiādēs piedalījies 3 reizes (2012-2016); Eiropas komandu šaha čempionātos piedalījies 2 reizes (2013-2015); Pasaules komandu šaha čempionātā piedalījies 2013. gadā. Par panākumiem turnīros FIDE 2008. gadā Ipatovam piešķīrusi starptautiskā meistara (IM), bet 2011. gadā - starptautiskā lielmeistara (GM) nosaukumu. Transfers in 2009 Transfers in 2012 «2013 World Cup». Arhivēts no oriģināla, laiks: 2016. gada 21. oktobrī. Skatīts: 2017. gada 30. martā. «2015 World Cup». Arhivēts no oriģināla, laiks: 2017. gada 22. novembrī. Skatīts: 2017. gada 30. martā. OlimpBase :: Men's Chess Olympiads :: Alexander Ipatov OlimpBase :: European Men's Team Chess Championship :: Alexander Ipatov OlimpBase :: World Men's Team Chess Championship :: Alexander Ipatov Title Applications (GM): Ipatov, Alexander Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)