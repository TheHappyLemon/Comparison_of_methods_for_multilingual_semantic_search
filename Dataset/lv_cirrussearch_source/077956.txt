Krimuldas pagasts ir viens no Siguldas novada pagastiem Gaujas labajā krastā ziemeļos no Siguldas. Robežojas ar sava novada Siguldas pilsētu un Siguldas, Inčukalna un Lēdurgas pagastiem, Cēsu novada Straupes un Līgatnes pagastiem, Saulkrastu novada Sējas pagastu un Limbažu novada Vidrižu pagastu. Pagasta centrs ir Raganā. Turaidā 1248. gada 16. augustā uzturējās Rīgas bīskaps Nikolajs, kurš apstiprināja Rīgas domkapitula valdījumus agrāk dāvinātajos īpašumos, kā arī kundzību Turaidas (latīņu: Toreidia), Lielvārdes un Remīnes pilsnovados. Dokumentā norādīts, ka Kubeseles (Cubesile) draudzes robežas stiepjas garumā no Vikmestes (Vitkemiske) upes līdz jūrai, platumā – no Tarupes vai Ķīšupes (Tarvisjuge) līdz Gaujai (Coiva). Tajā nosaukti šādi ciemi: Cubesille (mūsdienās Kubesele), Olikencule (Alciems), Kivemale (Kivemale), Cursicule (Kuršu ciems), Asigalle (Aizgale), Moisecule (Muižciems), Ennisile (Sēja), Viltesile (Vidriži), Mundrisile, Totisile, Pabasile (Pabaži), Gervicule (Jērkule), kā arī Ieikisile (Eikaži), Coltemale (Bīriņi), Laugule (Laugas). Ap 1800. gadu Krimuldas pagasta teritorija bija zināma kā Krimuldas-Pēterupes draudzes novads. 1935. gadā Rīgas apriņķa Krimuldas pagasta platība bija 76,4 km², ka ari Turaidas pagasts ar platību 60 m². 1945. gadā pagastā izveidoja Krimuldas un Gaveņu ciema padomes. 1954. gadā Krimuldas ciemam pievienoja Gaveņu ciemu, 1956. gadā daļu Inčukalna un Siguldas ciemu, 1963. gadā Turaidas ciemu. 1953. gadā daļu Krimuldas un Turaidas pievienoja Siguldas pilsētai. 1990. gadā ciemu pārdēvēja par pagastu. 2009. gadā Rīgas rajona Krimuldas pagasts apvienojās ar Limbažu rajona Lēdurgas pagastu, izveidojot Krimuldas novadu. 2021. gadā Krimuldas novadu iekļāva Siguldas novadā. Krimuldas pagasts atrodas starp Idumejas un Vidzemes augstieni, apmēram 50 kilometrus uz ziemeļrietumiem no Rīgas. Teritorija ir kalnaina un mežaina, ietverot dažādas nelielas upes un ūdenskritumus. Visvairāk ievērojamā ir Gauja, kas tek cauri pagasta centrālajai daļai. Pagasta teritorijā atrodas arī Krimuldas pilsdrupas, kas ir vēsturisks un arheoloģisks piemineklis, kā arī Krimuldas baznīca, kas celta 18. gadsimtā. Upes: Berna tece, Grašupīte, Kalna upe, Lorupe, Melnupīte, Melnupīte, Runtiņš, Zāģeru upīte. Ezeri: Jērkules ezers, Katrīndzirnavu ezers, Kauliņezers, Pīļu ezers, Punga. Esošajās robežās, pēc CSP datiem. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. «Arhivēta kopija». Arhivēts no oriģināla, laiks: 2016. gada 20. oktobrī. Skatīts: 2018. gada 7. septembrī. Vija Stikāne. «Viduslaiku pergamenta dokumenti un lībiešu vietvārdi», 2019. doi:10.22364/av5.15. «16. augusts, 1248. gads. Turaidā uzturas bīskaps Nikolajs.» (latviešu). Turaidas muzejrezervāts. 2012-06. Skatīts: 2023-02-27. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. OSP