Muguras smadzenes (latīņu: medulla spinalis) centrālās nervu sistēmas daļa. Tās atrodas mugurkaulā, skriemeļu kanālā. Centrālo nervu sistēmu tās veido kopā ar galvas smadzenēm. Muguras smadzenes ir auklas formā. Tās ir iedalītas 31 segmentā. Muguras smadzeņu funkcijas ir reflektorā un vadīšanas funkcija. Vīriešiem muguras smadzenes ir aptuveni 45 cm garas, savukārt sievietēm — 43 cm, sver 34—38 gramus un diametrs ir 1 cm. Muguras smadzenes atrodas mugurkaula kanālā. Smadzeņu augšējais gals lielās galvaskausa atveres līmenī pāriet galvas smadzenēs. Smadzeņu apakšējais gals ir konusveidīgs, tas beidzas otrās jostas skriemeļa augšējās malas līmenī. No apakšējā gala uz leju stiepjas gala diegs, kas iet pa mugurkaula kanālu un beidzas astes kaula kaulplēvē. Gala diega garums ap 25 cm. Muguras smadzenes sadalītas segmentos. To kopējais skaits — 31. Segments ir muguras smadzeņu daļa, kas atbilst vienam muguras smadzeņu nervu pārim. Liis profils Neslimo.lv profils