Filips Džons Viljams Koku (nīderlandiešu: Phillip John William Cocu; dzimis 1970. gada 29. oktobrī Eindhovenā) ir Nīderlandes futbola treneris, bijušais futbolists. Spēlējis pussarga pozīcijā, bijis Nīderlandes futbola izlases dalībnieks. Koku bija vispusīgs spēlētājs un varēja spēlēt gan aizsardzībā, gan vidējā līnijā, bet parasti spēlēja kā pussargs, veidojot komandas saspēli. Viņš izcēlās ar savu bumbas atņemšanas prasmi, laukuma pārredzēšanu un komandas spēli. Profesionāla futbolista karjeru sāka AZ Alkmaar. Vēlāk pārstāvējis arī Vitesse un PSV Eindhoven. No 1998. līdz 2004. gadam spēlēja Spānijas La Liga klubā FC Barcelona. 1999. gadā kļuva par Spānijas čempionu. Pēc tam atgriezās PSV. Pārstāvot šo klubu, četras reizes ir uzvarējis Eredivisie. Spēlētāja karjeru noslēdza 2008. gadā Apvienotajos Arābu Emirātos, spēlējot klubā Al Jazira. Nīderlandes izlasē pirmo spēli aizvadīja 1996. gada 24. aprīlī pret Vācijas izlasi. Izlases sastāvā piedalījies divos Pasaules kausa (1998, 2006) un trijos Eiropas čempionāta (1996, 2000, 2004) finālturnīros. Vairākās spēlēs bijis izlases kapteinis. Kopā izlases rindās aizvadījis 101 spēli un guvis desmit vārtus. Trenera karjeru sāka 2008. gadā kā Nīderlandes izlases galvenā trenera Berta van Marveika asistents. Paralēli darbojās arī PSV Eindhoven treneru korusā. 2012. gada martā kļuva par PSV galvenā trenera pienākumu izpildītāju līdz sezonas beigām un noslēdza sezonu ar izcīnītu KNVB kausu. No 2013. līdz 2018. gadam bija PSV galvenais treneris. Šajā laikā trīsreiz uzvarēja Eredivisie līgā. 2018. gada jūnijā kļuva par Turcijas Superlīgas kluba Fenerbahçe galveno treneri, parakstot līgumu uz trīs gadiem. Tomēr pēc neveiksmīga sezonas sākuma jau tā paša gada oktobrī tika atbrīvots no amata. 2019. gada jūlijā kļuva par Championship kluba Derby County galveno treneri. Anglijas klubā nostrādāja līdz 2020. gada novembrim. 2022. gada septembrī tika iecelts par Vitesse galveno treneri. PSV Eindhoven Eredivisie: 1996–97, 2004–05, 2005–06, 2006–07 KNVB beker: 1995–96, 2004–05 Johan Cruijff Schaal: 1996, 1997 Barcelona Spānijas La Liga: 1998–99 PSV Eindhoven Eredivisie: 2014–15, 2015–16, 2017–18 KNVB beker: 2011–12 Johan Cruyff Shield: 2015, 2016 «Phillip Cocu - national football team player». eu-football.info (angļu). Skatīts: 2018. gada 6. augustā. «Fenerbahce sign PSV coach Cocu for three years». reuters.com (angļu). 2018. gada 22. jūnijā. Skatīts: 2018. gada 6. augustā. «Phillip Cocu: Derby County appoint ex-Barcelona man as Frank Lampard successor». bbc.co.uk (angļu). 2019. gada 5. jūlijs. Skatīts: 2020. gada 9. maijā. Vikikrātuvē par šo tēmu ir pieejami multivides faili. Skatīt: Filips Koku. Munzüger Sport profils (vāciski) WorldFootball profils (angliski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)