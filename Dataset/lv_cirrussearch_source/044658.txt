FC "Noah Jurmala" (līdz 2021. gadam — FC "Lokomotiv Daugavpils", līdz 2019. gadam — LDZ Cargo/DFA, 2016. gadā — DzSK "Lokomotīve") bija Latvijas futbola klubs, kas pēdējoreiz 2021. gada sezonā piedalījās Virslīgā, no tās izstājoties sezonas laikā. Klubs savas Virslīgas spēles aizvadīja Rīgā, RTU stadionā. No 2017. līdz 2021. gadam klubam bija arī telpu futbola komanda, kas 2018./2019. gada sezonā kļuva par Latvijas kausa ieguvējiem. 2016. gada 13. septembrī tika nodibināta Daugavpils Futbola asociācija (DFA), kas nodarbojas ar futbola attīstīšanu un turnīru rīkošanu Daugavpilī. Pirms 2017. gada sezonas DFA apvienoja spēkus ar vismaz kopš 2015. gada Latvijas 2. līgas Latgales zonā spēlējošo dzelzceļa kravu pārvadājumu uzņēmuma LDz Cargo atbalstīto komandu, izveidojot komandu LDz Cargo/DFA. Pirms tam 2016. gada sezonā LDZ Cargo startēja kā DzSK "Lokomotīve". 2017. gadā, savā pirmajā sezonā jaunizveidotā komanda uzvarēja savā zonā un visā 2. līgā, kas ļāva tai pretendēt uz dalību 1. līgā un pārstāvēt Latviju UEFA Reģionu kausā. Par spīti tam, Latvijas futbola federācija atteica atļauju dalībai 1. līgā. Portāls Delfi izteica versiju, ka notikušais saistīts ar spēļu sarunāšanā ieinteresētām personām. 2018. gadā klubs ieguva 4. vietu 2. līgas Latgales čempionātā. 2019. gada 3. jūlijā LDZ Cargo/DFA mainīja nosaukumu uz FC Lokomotiv Daugavpils, nosaukumā un komandas logotipā atsaucoties uz pilsētas dzelzceļnieku tradīcijām. 2019. sezonā klubs uzvarēja 2. līgā un iekļuva 1. līgā. 2020. gadā Lokomotiv uzvarēja 1. līgā, iegūstot tiesības spēlēt Virslīgā, tomēr 2021. gada janvārī tika paziņots, ka tā vietu Virslīgā pārņems jaunizveidots klubs FC Noah Jurmala, kura īpašnieks ir Armēnijas holdings Noah, kuram pieder arī Erevānas "Noah" un A.C.N. Siena 1904. Jaunais nosaukums tika reģistrēts 27. janvārī. Marta sākumā parādījās informācija, ka armēņu investori komandu pametuši, nesaskaņu ar kluba vadību dēļ. Tā kā nosaukuma maiņa atļauta tikai līdz 1. februārim, klubs uz laiku saglabāja Noah nosaukumu, lai gan tam vairs nav saistības ar Noah holdingu. Lai gan Noah sākotnēji ieguva A licenci dalībai Virslīgā, tomēr 12. martā, dienu pirms Virslīgas sezonas, šī licence tika atsaukta, pamatojot to ar neatbilstību finanšu kritērijiem. Apelācija šim lēmumam tika noraidīta, tomēr klubs vērsās Sporta arbitrāžas tiesā, kas 15. aprīlī apmierināja Noah prasību, kas nozīmēja, ka klubam provizoriski jāpiešķir licence dalībai Virslīgā. Debiju Virslīgā Noah piedzīvoja 24. aprīlī ar 0—5 zaudējumu pret Jūrmalas "Spartaku". Pirmos punktus Virslīgā ieguva 14. maijā, ar 2—1 uzvarot BFC Daugavpils. 30. aprīlī LFF Disciplinārlietu komisija piemēroja Noah jaunu spēlētāju reģistrācijas aizliegumu, pamatojot to ar finansiālo saistību neizpildīšanu pret Ilūkstes NSS, kā arī bijušo spēlētāju Dmitriju Klimašēviču. 17. maijā, pēc šo finansiālo saistību izpildes, Disciplinārlietu komisija šo ierobežojumu atcēla. Tomēr 3. jūnijā Disciplinārlietu komisija atkārtoti piešķīra Noah jaunu spēlētāju reģistrācijas aizliegumu, šoreiz par finansiālo saistību neizpildīšanu ar bijušajiem spēlētājiem Aleksandru Jerkinu un Dmitriju Hermanu. Lai gan 16. jūnijā tika paziņots, ka Noah izpildījis saistības ar šiem spēlētājiem, reģistrācijas aizliegums netika atcelts, pamatojot to ar neizpildītām saistībām ar FK Dinamo Rīga. 4. jūnijā Disciplinārlietu komisija pieņēma lēmumu diskvalificēt Noah vārtsargu Bojanu Kņeževiču līdz gala lēmuma pieņemšanai par iespējamu spēles rezultāta manipulēšanu. 9. jūlijā LFF pieņēma lēmumu uz 12 mēnešiem diskvalificēt trīs Noah spēlētājus — Bojanu Kņeževiču, Ofosu Apiju un Oleksiju Babiru par tiešu dalību spēles rezultāta apzinātā manipulēšanā. 14. jūlijā Sporta arbitrāžas tiesa lēma, ka Noah nepielaišana startam Virslīgā nebija pamatota. Tika pieņemts lēmums Noah piespriest naudas sodu par licencešanas noteikumu neievērošanu, kā arī saglabāt kluba licenci dalībai Virslīgā. Noah neieradās uz 18. jūlija Virslīgas spēli pret Valmiera FC, par to saņemot tehnisko zaudējumu. 23. jūlijā kluba vadība informēja LFF par izstāšanos no Virslīgas čempionāta. 2022. gada jūlijā VID lūdza uzsākt kriminālvajāšanu par aplokšņu algu izmaksu šajā klubā. 2015 — 2. līgā, 1. vieta Latgales zonā 2016 — 2. līgā, 1. vieta Latgales zonā 2017 — 1. vieta 2. līgā, 1. vieta Latgales zonā 2018 — 4. vieta 2. līgas Latgales čempionātā 2019 — 1. vieta 2. līgā 2020 — 1. vieta 1. līgā 2021 — Virslīga, izstājās Atjaunots 2021. gada 15. maijā. «Video: Latvijas kauss telpu futbolā. New Project - LDZ Cargo/DFA. Finālspēles ieraksts». Sportacentrs.com (latviešu). 2019-03-09. Skatīts: 2023-06-07. «FC Noah Jurmala, 40008255850 - par uzņēmumu». Lursoft (latviešu). 2023-06-07. Skatīts: 2023-06-07. «2.Līga - 2015». latgale.lff.lv. Skatīts: 2023-06-07. «FC Daugava». Sportacentrs.com (latviešu). 2015-05-17. Skatīts: 2023-06-07. Dzelzceļa sporta klubs «Komandas un spēlētāji». latgale.lff.lv. Skatīts: 2023-06-07. «Pietiek :: Vēršas KNAB ar sūdzību par notiekošo Futbola federācijā». www.pietiek.com. 2018-01-29. Skatīts: 2023-06-07. Uldis Strautmanis. «Daugavpils Futbola asociācija plāno KNAB sūdzēties par LFF rīcību». sports.delfi.lv (latviešu), 2018-01-29. Skatīts: 2023-06-07. «Jūrmalā dibināts futbola klubs "Noah" nākamajā sezonā plāno spēlēt virslīgā». tvnet.lv. 2021. gada 11. janvārī. Skatīts: 2021-03-17. «Virslīgas jaunpienācēja "Noah" palikusi bez investoriem no Armēnijas». Rolands Eliņš. sportacentrs.com. 2021. gada 7. martā. Skatīts: 2021-05-15. «'Noah Jūrmala' sāga: holdings 'Noah' cenšas pārtraukt tā zīmola lietošanu Latvijā». delfi.lv. 2021. gada 26. aprīlī. Skatīts: 2021-05-15. «ATSAUKTA FC "NOAH JURMALA" PIEŠĶIRTĀ LICENCE DALĪBAI VIRSLĪGAS ČEMPIONĀTĀ». Latvijas Futbola federācija. 2021. gada 12. martā. Skatīts: 2021-03-17. «APELĀCIJAS KOMITEJA NEAPTUR LĒMUMU PAR "FC NOAH JURMALA"». Latvijas Futbola federācija. 2021. gada 17. martā. Skatīts: 2021-05-15. «CAS LĒMUMS NOSAKA FC "NOAH JURMALA" PROVIZORISKI PIEŠĶIRT LICENCI DALĪBAI VIRSLĪGĀ». Latvijas Futbola federācija. 2021. gada 15. aprīlī. Skatīts: 2021-04-21. «LFF DK 30. APRĪĻA LĒMUMI». Latvijas Futbola federācija. 2021. gada 30. aprīlī. Skatīts: 2021-05-15. «LFF DK 17. MAIJA LĒMUMI». Latvijas Futbola federācija. 2021. gada 17. maijā. Skatīts: 2021-05-17. «LFF DK 3. JŪNIJA LĒMUMI». Latvijas Futbola federācija. 2021. gada 3. jūnijā. Skatīts: 2021-06-22. «LFF DK 16. JŪNIJA LĒMUMI». Latvijas Futbola federācija. 2021. gada 16. jūnijā. Skatīts: 2021-06-22. «DISKVALIFICĒ FC "NOAH JURMALA" VĀRTSARGU BOJANU KNEŽEVIČU». Latvijas Futbola federācija. 2021. gada 4. jūnijā. Skatīts: 2021-06-22. «LFF DISKVALIFICĒ TRĪS FC "NOAH JURMALA" SPĒLĒTĀJUS». Latvijas Futbola federācija. 2021. gada 9. jūlijā. Skatīts: 2021-07-24. «CAS SODA "NOAH JŪRMALA" PAR LICENCĒŠANAS NOTEIKUMU NEIZPILDI, BET SAMAZINA KLUBAM PIEMĒROTĀS SANKCIJAS». Latvijas Futbola federācija. 2021. gada 14. jūlijā. Skatīts: 2021-07-24. «Arbitrāžas tiesā "Noah" uzvar LFF, zaudētāju pusei jāsedz izskatīšanas izmaksas». Ulvis Brože. sportacentrs.com. 2021. gada 14. jūlijā. Skatīts: 2021-07-24. «LFF DK 21. JŪLIJA LĒMUMI». Latvijas Futbola federācija. 2021. gada 21. jūlijā. Skatīts: 2021-07-24. «FC "NOAH JURMALA" APTUR DALĪBU VIRSLĪGAS ČEMPIONĀTĀ». Latvijas Futbola federācija. 2021. gada 23. jūlijā. Skatīts: 2021-07-24. Delfi Sports. «VID lūdz uzsākt kriminālvajāšanu par 'aplokšņu algu' izmaksu Latvijas futbola klubā». delfi.lv (latviešu), 2022-07-12. Skatīts: 2022-07-13. «FC Noah Jurmala - Latvijas Futbola federācija». lff.lv. Skatīts: 2021-05-15. Latvijas Futbola federācija Kluba Facebook lapa Soccerway profils (angliski) Transfermarkt kluba profils (angliski)