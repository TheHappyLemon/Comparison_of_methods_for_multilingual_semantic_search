Kostroma (krievu: Кострома) ir pilsēta Krievijā, Kostromas apgabala administratīvais centrs. Izvietojusies Volgas krastā Kostromas zemienē pie Kostromas upes ietekas, 344 km uz ziemeļaustrumiem no Maskavas, ievērojama upes osta. Pilsēta dibināta 12. gadsimtā, 13. gadsimtā kļuva par dalienes kņazistes centru. Vēstures avotos pirmoreiz minēta 1213. gadā sakarā ar Vladimiras kņaza dēlu cīņu par varu. Nopostīta Batija karagājiena laikām 1238. gadā, bet drīz atjaunota. No 1364. gada Maskavas kņazistes sastāvā. Pētera I reformu rezultātā 1708. gadā Kostroma kļuva par provinces centru. 1767. gadā pilsētai piešķirts ģerbonis. Gadsimta vidū attīstījās par ievērojamu tekstilrūpniecības centru. 1796. gadā pilsēta kļuva par jaundibinātās Kostromas guberņas centru. 1929. gadā guberņa tika likvidēta un Kostroma nokļuva Ivanovas, bet vēlāk — Jaroslavļas apgabala sastāvā. 1944. gadā pilsēta kļuva par jaunizveidotā Kostromas apgabala centru. Mūsdienās ievērojams tekstilrūpniecības, kokapstrādes, mašīnbūves un metālapstrādes centrs. https://www.citypopulation.de/en/russia/cities/central/; pārbaudes datums: 27 septembris 2022. История города Vikikrātuvē par šo tēmu ir pieejami multivides faili. Skatīt: Kostroma. Encyclopædia Britannica raksts (angliski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski)