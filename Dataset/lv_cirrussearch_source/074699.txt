Metronoms ir piramīdas formas aparāts ar skalu un svārstu, ko darbina pulksteņa mehānisms. 19. gs. sākumā to izgudroja austriešu smalkmehāniķis J.N. Melcels. Skaitļi uz skalas norāda svārstību skaitu vienā minūtē. Pie svārsta ir piestiprināta pārbīdāma sviriņa. Jo augstāk tā atrodas, jo lēnākas ir svārsta kustības. Parasti vienai svārsta kustībai atbilst viena taktsdaļa, visbiežāk — ceturdaļnots. Mūsdienās lieto arī elektroniskus metronomus. Tiem ir cita forma. Vikikrātuvē par šo tēmu ir pieejami multivides faili. Skatīt: Metronoms. Encyclopædia Britannica raksts (angliski) Krievijas Lielās enciklopēdijas raksts (krieviski)