Kosava (baltkrievu: Косава) jeb Kosova (krievu: Коссово) ir pilsēta Brestas apgabala Ivaceviču rajonā Baltkrievijas rietumos. Rakstos pirmoreiz minēta 1494. gadā. Pēc Trešās Polijas dalīšanas 1795. gadā Kosava iekļāvās Krievijā. No 1921. līdz 1939. gadam — Polijas sastāvā. 1927. gada 3. februārī, apspiežot nemierus, kas izcēlās pēc partijas "Baltkrievu zemnieku-strādnieku kopiena" (Беларуская сялянска-работніцкая грамада) aizliegšanas, Polijas policija nogalināja 6 cilvēkus. Polijas kampaņas laikā 1939. gadā Kosavu ieņēma PSRS karaspēks. Pēc Otrā pasaules kara — Baltkrievijas PSR sastāvā, no 1991. gada — Baltkrievijā. Iedzīvotāju skaits — 1872 (2023. gadā). 1,5 kilometrus no Kosavas, Meračovščinā, ir poļu un amerikāņu nacionālā varoņa Tadeuša Koscjuško (1746–1817) dzimtā vieta. Pie pilsētas liela muižas pils, kas tiek restaurēta. Q125194897. Vikikrātuvē par šo tēmu ir pieejami multivides faili. Skatīt: Kosava. Kosava vietnē "Baltkrievijas globuss" (krieviski)