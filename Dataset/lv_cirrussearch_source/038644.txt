AquAdvantage lasis ir ģenētiski pārveidots Atlantijas lasis, kuru izveidoja uzņēmums AquaBounty Technologies. Tas ir ātri augošs lasis, kas pārsniedz savvaļas Atlantijas laša lielumu, un sasniedz tirgus lielumu 16—18 mēnešos (savvaļas Atlantijas lasis šo lielumu sasniedz 3 gadu laikā). Ģenētiskā pārveidošana ir sniegusi AquAdvantage lasim spēju augt visa gada garumā, nevis tikai pavasarī un vasarā. Lašu akvakultūras ir ekonomiski nozīmīga nozare, kas turpina attīstīties. AquAdvantage lasi audzē komerciālajās akvakultūrās dažādās vietās pasaulē, piemēram, ASV, Norvēģijā un Panamā. Pirmo AquAdvantage lašu līniju izveidoja 1989. gadā, Atlantijas laša ikros injicējot opAFP-GHc2 gēna konstrukciju, kas saturēja promoteru un terminējošo rajonu no okeāna mencas (Zoarces americanus) antifrīza gēna (antifreeze gene) un augšanas hormona gēnu no karaliskā laša (Oncorhynchus tshawytscha). 99% AquAdvantage lašu ir triploīdi, kas samazina to krustošanās iespēju ar savvaļas tipa lašiem. Anastasia, Bodnar (Oktobris 2010). "Risk Assessment and Mitigation of AquAdvantage Salmon". ISB News report. «Aquabounty». Skatīts: 01.06.2017.. «AquAdvantage Salmon Fact Sheet». Arhivēts no oriģināla, laiks: 06.05.2017. Skatīts: 01.06.2017.