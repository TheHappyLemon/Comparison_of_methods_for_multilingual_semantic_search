Huans Domingo Perons (spāņu: Juan Domingo Perón; dzimis 1895. gada 8. oktobrī, miris 1974. gada 1. jūlijā) bija argentīniešu militārpersona un politiķis. Laikā no 1913. līdz 1945. gadam bijis armijas dienestā, ģenerālleitnants. Bijis trīs reizes precējies, tai skaitā arī ar Evu Duarti, viņu pāris bija ļoti slavens Argentīnā. Laikā no 1944. gada jūlija līdz 1945. gada oktobrim bijis Argentīnas viceprezidents, pēc tam (1946. gada jūnijs — 1955. gada septembris) divus termiņus bijis Argentīnas prezidents, par prezidentu atkārtoti kļuva 1973. gada 12. oktobrī, taču pēc deviņiem mēnešiem viņš mira. Vikikrātuvē par šo tēmu ir pieejami multivides faili. Skatīt: Huans Perons. Biogrāfija