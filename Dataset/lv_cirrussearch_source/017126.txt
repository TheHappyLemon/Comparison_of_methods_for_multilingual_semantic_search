Radamels Falkao Garsija Sarate (spāņu: Radamel Falcao García Zárate; dzimis 1986. gada 10. februārī) ir kolumbiešu futbolists, spēlē uzbrucēja pozīcijā, Kolumbijas futbola izlases dalībnieks. Pašlaik (2022) pārstāv La Liga klubu Rayo Vallecano. Profesionāļa karjeru sācis dzimtajā Kolumbijā Lanceros Boyacá kluba sastāvā (aizvadīja tikai astoņas spēles, kurās guva vienus vārtus). 2005. gadā sāka karjeru Argentīnas klubā River Plate, 2008. gadā kluba sastāvā izcīnīja uzvaru Argentīnas Primera División turnīrā. 2009. gadā pārgāja uz Portugāles līgas Porto. Tā sastāvā 2010.—2011. gada sezonā guva uzvaru Portugāles čempionātā, Portugāles kausa izcīņā (vēl šajā turnīrā uzvarēts 2009.—2010. gada sezonā), Portugāles Superkausa izcīņā (uzvarēts arī 2010. gadā), kā arī svinēta uzvara UEFA Eiropas līgā. 2011. gadā Falkao pārgāja uz Spānijas La Liga klubu Madrides "Atletico". Tā sastāvā tika uzvarēts 2011.—2012. gada Eiropas līgā un 2012. gada UEFA Superkausā. Pēc 2012.—2013. gada sezonas pārgāja uz Francijas čempionāta klubu Monaco. Falkao divas sezonas pēc kārtas bijis Eiropas līgas rezultatīvākais spēlētājs (2011, 2012). 2010.—2011. gada sezonā pārspēja Jirgena Klinsmana rekordu (15 vārti) par vienā sezonā Eiropas mēroga sacensībās gūtajiem vārtiem (17 vārti). 2012. gadā The Guardian viņu ierindoja 6. vietā pasaules 100 labāko futbolistu sarakstā. Porto Portugāles Premjerlīga: 2010–11 Taça de Portugal: 2009–10, 2010–11 Supertaça Cândido de Oliveira: 2010, 2011 UEFA Eiropas līga: 2010–11 Atlético Madrid Copa del Rey: 2012–13 UEFA Eiropas līga: 2011–12 UEFA Superkauss: 2012 Monaco Francijas 1. līga: 2016–17 Individuālie sasniegumi UEFA Eiropas līgas labākais vārtu guvējs: 2010–11, 2011–12 «Monaco agree deal with Atlético Madrid for Falcao». AS Monaco. 2013. gada 31. maijs. Arhivēts no oriģināla, laiks: 2013. gada 15. jūnijā. Skatīts: 2013. gada 31. maijs. «Monaco confirm £50m Falcao signing». ESPN.co.uk. 2013. gada 31. maijs. Arhivēts no oriģināla, laiks: 2013. gada 5. oktobrī. Skatīts: 2013. gada 31. maijs. «The world's best footballers: the top 100 list». The Guardian. Skatīts: 2013. gada 2. janvārī. Vikikrātuvē par šo tēmu ir pieejami multivides faili. Skatīt: Radamels Falkao. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) FBref spēlētāja profils (angliski) Madrides "Atletico" profils