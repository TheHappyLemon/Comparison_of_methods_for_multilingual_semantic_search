Jekaterinoslavas guberņa (krievu: Екатеринославская губерния) jeb Katerinoslavas guberņa (ukraiņu: Катеринославська губернія) bija Krievijas Impērijas (1802–1917), vēlāk Ukrainas Valsts un Ukrainas Tautas Republikas (1918–1920), Ukrainas PSR guberņa (1919–1925), kas pastāvēja mūsdienu Dņepropetrovskas, Doneckas, Luhanskas un Zaporižjas apgabalu teritorijā. Guberņa bija nosaukta tās galvaspilsētas Jekaterinoslavas vārdā par godu Krievijas Impērijas ķeizarienei Katrīnai II ("Katrīnas slava"). Pēc Jaunkrievijas vietniecības sadalīšanas 1802. gadā tā kļuva par Jekaterinoslavas guberņas centru. Pilsoņu kara laikā Jekaterinoslavas guberņa bija cīņu arēna starp boļševikiem, Deņikina armiju un Mahno karaspēku. Ukrainas PSR laikā 1926. gadā Jekarinoslavu pārdēvēja par Dņipropetrovsku un bijušo guberņu sadalīja apgabalos. Vikikrātuvē par šo tēmu ir pieejami multivides faili. Skatīt: Jekaterinoslavas guberņa. Krievijas Lielās enciklopēdijas raksts (krieviski)