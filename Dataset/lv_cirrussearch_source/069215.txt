Novokuzņeckas "Metallurg" (krievu: Металлург Новокузнецк) ir hokeja komanda, kura bāzēta Novokuzņeckā, Krievijā un spēlē Krievijas Augstākajā līgā. Tā savas mājas spēles aizvada Novokuzņeckas Sporta pilī, kurā ir 8000 sēdvietu. No 2008. līdz 2017. gadam komanda spēlēja Kontinentālajā hokeja līgā, ne reizi neiekļūstot Gagarina kausa izcīņā. Komanda tika dibināta 1949. gadā, taču līdz pat 1960. gadiem tā spēlēja dažādās zemāka līmeņa PSRS līgās. 1960. gados klubs vairākas sezonas aizvadīja PSRS čempionātā, taču par stabilu augstākās līgas komandu "Metallurg" nekļuva līdz pat 1990. gadiem un Starptautiskās hokeja līgas izveidei. Komandas veiksmes pamatā bija daudzie no Ustjkamenogorskas hokeja skolas piesaistīties hokejisti. 1990. gadu otrajā pusē "Metallurg" kļuva par vienu no vadošajām Krievijas Superlīgas komandām. "Metallurg" pamatvārtsargs Vadims Tarasovs trīsreiz tika atzīts par visas līgas labāko vārtsargu. 1999.—2000. gada sezonu "Metallurg" noslēdza ceturtajā vietā un cīņā par Krievijas čempiones titulu sasniedza pusfinālu. Sākot ar 2004. gadu komandas sekmes strauji kritās, kad lielākā daļa komandas vadības pārcēlās strādāt uz Sanktpēterburgas SKA vienību. No 2008. līdz 2017. gadam komanda spēlēja Kontinentālajā hokeja līgā, ne reizi neiekļūstot Gagarina kausa izcīņā. Visvairāk gūto vārtu sezonā: Aleksandrs Golovins, 16 (2009.—10.) Visvairāk rezultatīvo piespēļu sezonā: Dmitrijs Kagarļickis un Rendijs Robiteils, 24 (2012.—13.) Visvairāk gūto punktu sezonā: Aleksandrs Bumagins, 37 (2012.—13.) Visvairāk soda minūšu sezonā: Artjoms Ostruško, 129 (2008.—09.) Visvairāk gūto punktu sezonā, starp aizsargiem: Romāns Manuhovs, 23 (2015.—16.)