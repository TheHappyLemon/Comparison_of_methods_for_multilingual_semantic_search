Baltkājainā trušu žurka (Conilurus albipes) ir izmirusi grauzēju suga, kas pieder peļu dzimtas (Muridae), Vecās pasaules peļu apakšdzimtas (Murinae) trušu žurku ģintij (Conilurus). Baltkājainā trušu žurka kādreiz apdzīvoja Austrālijas mežus no Adelaidas līdz Sidnejai. Tā bija kaķēna lielumā, un viens no lielākajiem Austrālijas grauzējiem. Baltkājainā trušu žurka bija nakts dzīvnieks un dzīvoja dobtos koku apakšējos zaros. Tā veidoja ligzdas no lapām un zāles eikalipta zaru dobumos. Māte savus mazuļus nēsāja sev līdz, kas atradās zem vēdera, pieķērušies pie mātes piena dziedzeriem. Sidnejas vietējie to sauca par "gnar-ruck", kas tulkojumā nozīmē "trusis-biskvīts". Baltkājainā trušu žurka vietējo iedzīvotāju noliktavām apmēram 1788. gadā sagādāja lielas problēmas. Pēdējais sugas pārstāvis oficiāli tika manīts 1845. gadā, tomēr vēl par pamanītām baltkājainajām trušu žurkām tika ziņots 1856. — 1857. un iespējams pat 1930. gados. Iespējams, ka tās izmiršanas iemesls bija parasto žurku ievestās slimības vai arī kaķi, kas tās izmedīja līdz izmiršanai. Conilurus albipes (White-footed Rabbit-rat, Rabbit-eared Tree-rat, White-footed Rabbit Rat, White-footed Tree-rat)[novecojusi saite] «White-footed Rabbit-rat». Arhivēts no oriģināla, laiks: 2009. gada 15. jūnijā. Skatīts: 2009. gada 27. aprīlī. Arhivēts 2009. gada 15. jūnijā, Wayback Machine vietnē. Vikikrātuvē par šo tēmu ir pieejami multivides faili. Skatīt: Baltkājainā trušu žurka. Encyclopædia of Life raksts (angliski) Baltkājainā trušu žurka (angliski)