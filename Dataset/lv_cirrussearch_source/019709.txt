1935. gada Pasaules čempionāts hokejā (arī 1935. gada Eiropas čempionāts hokejā) bija devītais Pasaules čempionāts hokejā, kurš no 1935. gada 19. līdz 27. janvārim norisinājās Šveices pilsētā Davosā. Turnīrā jau savu astoto Pasaules čempiones titulu izcīnīja Kanādas hokeja izlase. Šis bija otrais pasaules čempionāts, kurā piedalījas arī Latvijas hokeja izlase, turnīru noslēdzot 13. vietā. Šis bija otrais Pasaules čempionāts hokejā, kurā piedalījās arī Latvijas hokeja izlase. Uz Davosu komandas sastāvā devās vārtsargi Herberts Kušķis un Roberts Lapainis, aizsargi Kārlis Paegle, Leonīds Vedējs, kā arī Arvīds Jurgens, un uzbrucēji Roberts Bluķis, Aleksejs Auziņš, Ādolfs Petrovskis, Arvīds Pētersons, Andrejs Jessens, Edgars Klāvs. Turnīru Latvijas izlase uzsāka ar diviem zaudējumiem apakšgrupu kārtā Kanādai un Lielbritānijai. Pēc šīm spēlēm Latvija piedalījās gandarījuma turnīrā, vispirms zaudējot Rumānijai un Vācijai, taču tad ar 7 - 0 sagraujot Nīderlandi. IIHF mājaslapa (angliski)