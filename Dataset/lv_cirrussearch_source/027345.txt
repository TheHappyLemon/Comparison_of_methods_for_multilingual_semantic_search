Juns Sonbins (hangils: 윤성빈, jaunā tr.: Yun Seongbin, M.—R.: Yun Sŏngbin; dzimis 1994. gada 23. maijā) ir Dienvidkorejas skeletonists, 2018. gada ziemas olimpisko spēļu čempions, 2017.—2018. gada Pasaules kausa kopvērtējuma uzvarētājs. Karjeru skeletonā uzsācis 18 gadu vecumā 2012. gadā, tajā pašā gadā iekļuva nacionālajā izlasē. Uzvarējis 2014. gada interkontinentālā kausa posmā Vistlerā, kļūstot par pirmo Dienvidkorejas skeletonistu, kas uzvarējis kādās starptautiskās sacensībās. Piedalījies 2014. gada ziemas olimpiskajās spēlēs Sočos, Krievijā, kur ieņēma 16. vietu. Pasaules kausā debitējis 2014.—2015. gada sezonā, jau nākamajā sezonā izcīnījis otro vietu sezonas kopvērtējumā, piekāpjoties tikai Martinam Dukuram. Pirmo uzvaru PK posmos izcīnīja 2016. gada 5. februārī Sanktmoricā. 2016. gada Pasaules čempionātā Īglsā ieguva sudraba medaļu. 2016.—2017. gada sezonā vēlreiz izcīnīja 2. vietu PK kopvērtējumā, bet 2017.—2018. gada sezonā uzvarēja piecos posmos un kļuva par Pasaules kausa ieguvēju. 2018. gada ziemas olimpiskajās spēlēs Phjončhanā izcīnīja zelta medaļu. 2019. gada Pasaules čempionātā, kas norisinājās Vistleras trasē, ieguva bronzu. 2018.—2019. gada Pasaules kausa sezonu noslēdza 2. vietā, bet nākamājā sezonā ierindojās trešajā vietā. «Sungbin YUN». Sochi2014.com. Arhivēts no oriģināla, laiks: 2014. gada 6. aprīlī. Skatīts: 2015. gada 24. janvārī. Olympedia profils (angliski) The Sport.org profils (angliski) Munzüger Sport profils (vāciski) IBSF profils (angliski) FIBT profils