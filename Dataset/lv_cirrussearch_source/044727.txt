Torpēda ir peldošs plūdlīnijas zemūdens šāviņš, kam ir pašpiedziņas dzinējs un kas paredzēts kuģu vai krasta būvju iznīcināšanai. Torpēdu veido cilindrisks korpuss ar dzenskrūvi pakaļgalā vai reaktīvo sprauslu astes galā (raķeštorpēdām). Torpēdā atrodas lādiņš, degviela dzinējam, dzinējs un vadības ierīces. Visbiežāk izmantotais torpēdas kalibrs ir 533 mm (21 colla), bet pastāv arī torpēdas ar kalibru no 254 līdz 660 mm. Vidēji to garums ir 7 metri un masa ap 2 tonnām, no kuras sprāgstvielu masa ir no 200 līdz 400 kg. Ar torpēdām aprīko zemūdenes, torpēdlaivas, citu veidu kuģus, lidmašīnas un helikopterus. Vikikrātuvē par šo tēmu ir pieejami multivides faili. Skatīt: Torpēda. Encyclopædia Britannica raksts (angliski) Krievijas Lielās enciklopēdijas raksts (krieviski)