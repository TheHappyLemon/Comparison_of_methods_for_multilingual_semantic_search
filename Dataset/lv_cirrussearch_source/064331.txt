WeChat (ķīniešu: 微信) ir Ķīnas tehnoloģiju un izklaides grupa Tencent izstrādāta tūlītējās ziņojumapmaiņas, sociālās tīklošanas, sociālo mediju un mobilo maksājumu lietotne. WeChat ietilpst superlietotņu kategorijā, ar ko apzīmē lietotnes ar plašu funkciju klāstu, kas spēj nodrošināt daudzveidīgus tiešsaistes pakalpojumus dažādās dzīves jomās. WeChat nodrošina teksta, balss, foto un video ziņojumapmaiņu, tostarp pildot plašsaziņas līdzekļu funkciju, atrašanās vietas kopīgošanu, videospēles, mobilos maksājumus un citas funkcijas. Taču tās raksturīgākā iezīme ir dažādu mini-programmu integrācija pašā WeChat lietotnē. To priekšrocība, salīdzinājumā ar tradicionālajām lietotnēm, ir ātrāka startēšana, kā arī piekļuve visai WeChat lietotāju bāzei reklāmas un mārketinga nolūkiem. Uzņēmumi Ķīnā to nereti izmanto, lai, piemēram, izplatītu īpašus piedāvājumus. Pirmā WeChat versija tika izlaista 2011. gadā. Pēc vairāk nekā 10 gadiem, 2022. gada oktobrī, tai bija ap 1,3 miljardiem aktīvo lietotāju mēnesī. Pēc šī rādītāja WeChat ierindojās 5. vietā starp pasaules lielākajām sociālo mediju platformām aiz Facebook, Youtube, WhatsApp un Instagram. Shreya. «Top WeChat Features For Businesses & Individuals in 2022». AdChina.io (en-US), 2022-08-08. Arhivēts no oriģināla, laiks: 2022-11-14. Skatīts: 2022-11-14. «The Global State of Digital in October 2022: The World's most used platforms». DataReportal – Global Digital Insights (en-GB). Skatīts: 2022-11-14. Vikikrātuvē par šo tēmu ir pieejami multivides faili. Skatīt: WeChat. Oficiālā tīmekļa vietne