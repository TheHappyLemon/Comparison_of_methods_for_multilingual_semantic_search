Evaņģēlisko kristiešu draudze “Zilais Krusts” ir starptautiska reliģiska organizācija, kas apvieno evaņģēliskos kristiešus. Tā sniedz garīgu un materiālu palīdzību alkoholisma un narkomānijas pacientiem un nodarbojas ar labdarību. Latvijas draudzes uzturēšanai izveidots fonds, kam pieder zemes īpašums Lēdmanes pagasta "Druvās". Draudzes dibinātā nakts patversme atrodas Mazjumpravas ielā 8 (agrāk Latgales ielā 336) Rumbulas apkaimē Rīgā, kas nodrošina pagaidu apmešanos, sākotnējo medicīnisko aprūpi un brīvu uzturu līdz 250 cilvēkiem, kas zaudējuši pajumti, cilvēkiem krīzes situācijās, cilvēkiem no riska grupām (alkohola, narkotiku atkarība), jauniešiem no "nelabvēlīgajām ģimenēm" un pilsētas depresīvajiem rajoniem. Procentuāli liels skaits ir bijušie ieslodzītie. Patversmē ir guļamtelpas ar divstāvīgām gultām, ēdamzāle, kur vienlaicīgi var pabarot 80 cilvēkus, tualetes, dušas telpas. Draudzes namā ir divas lūgšanu zāles. Patversmes klientam ir jāpakļaujas iekšējiem kārtības noteikumiem, kas paredz, ka klientam 8 no rīta ir jāatbrīvo patversme, bet 18 vakarā viņš var atgriezties patversmē apliecinot, ka nav lietojis alkoholu vai citas uzbudinošas vielas. zilaiskrusts.lv Pakalpojumi