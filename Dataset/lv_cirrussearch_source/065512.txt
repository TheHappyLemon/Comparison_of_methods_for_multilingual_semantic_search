Tandžunbalai (indonēziešu: Kota Tanjungbalai) ir pilsēta Indonēzijā, Sumatras salas ziemeļos. Administratīvi ietilpst Ziemeļsumatras provincē kā apriņķa līmeņa pilsēta. Atrodas 180 km uz austrumiem no provinces galvaspilsētas Medanas. Lielākā daļa iedzīvotāju ir malajieši, bataki un javieši. 85% iedzīvotāju ir musulmaņi, 9% — kristieši, bet 6% — budisti. Pilsētas izvietojusies Sumatras austrumu piekrastes līdzenumā Asahanas upes un tās pietekas Silau satekā. Radusies ap 1620. gadu kā Asahanas sultanāta karaļa rezidence Tandžuna. Kā sultanāta galvaspilsēta pastāvējusi līdz 1933. gadam. Nīderlandes koloniālās administrācijas laikā attīstīta kā ostas pilsēta Asahanas grīvā; tika izbūvēti ceļi un dzelzceļa savienojums. Pilsētā apmetās ievērojams skaits eiropiešu kolonistu. Pēc Indonēzijas neatkarības iegūšanas Tandžunbalaja kļuva par Asahanas apriņķa centru. Kopš 1980. gada apriņķa līmeņa pilsēta. Vikikrātuvē par šo tēmu ir pieejami multivides faili. Skatīt: Tandžunbalai.