Marneuli (gruzīnu: მარნეული) ir pilsēta Gruzijas dienvidaustrumos, Lejaskartlijas mharē. Municipalitātes centrs. Pilsēta atrodas Algeti upes krastos 30 km no galvaspilsētas Tbilisi. Lielākā daļa pilsētas iedzīvotāju ir azerbaidžāņi (84%) un gruzīni (10%). Marneuli izveidojusies, apvienojot vairākus ciematus, vecākais no kuriem bija Lomtagora (ლომთაგორა), kas vēstures avotos minēta jau 13. gadsimtā. 17. gadsimtā Persijas šahs Abāss I šeit nometināja turkmēņu borčalu cilti un pilsētu sāka dēvēt par Borčalo (ბორჩალო). 1947. gadā tika atjaunots vēsturiskais nosaukums, bet 1964. gadā tai piešķirts pilsētas statuss. https://www.geostat.ge/en/modules/categories/41/population. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 463. lpp. Vikikrātuvē par šo tēmu ir pieejami multivides faili. Skatīt: Marneuli.