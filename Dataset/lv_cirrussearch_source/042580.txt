Ingeborga Dapkūnaite (lietuviešu: Ingeborga Dapkūnaitė, dzimusi 1963. gada 20. janvārī) ir lietuviešu aktrise un televīzijas raidījumu vadītāja. Dzimusi 1963. gadā Viļņā diplomāta un meteoroloģes ģimenē. Vecāki ilgu laiku strādāja Maskavā, bet meita uzauga Viļņā pie vecvecākiem, kas veicināja viņas interesi par mākslu. Viņas vecmāmiņa bija Viļņas Operas un baleta teātra administratore, tāpēc jau četru gadu vecumā meitene izgāja uz skatuves operā Madama Butterfly galvenās varones dēla lomā. Jaunībā viņa nodarbojās ar daiļslidošanu, spēlēja basketbolu, 1985. gadā pabeidza studijas Lietuvas Mūzikas un teātra akadēmijā un uzsāka darbu Kauņas Valsts drāmas teātrī. Tēloja galveno lomu Rīgas Kinostudijas filmā "Apstākļu sakritība" (1987) un 1991. gadā Londonā kopā ar Džonu Malkoviču spēlēja izrādē "Valodas kļūda". 1993. gadā Dapkūnaite debitēja Holivudā seriālā The Alaska Kid un pēc apprecēšanās ar britu režisoru Stoksu ieguva Lielbritānijas pilsonību. 1994. gadā galveno sieviešu lomu krievu režisora Ņikitas Mihalkova filmā "Saules nogurdinātie". 2009. gadā šķīrās no otrā vīra un pārsvarā dzīvoja Maskavā. Pēc Krievijas 2022. gada iebrukuma Ukrainā viņa pameta Maskavu un kopā ar Džonu Malkoviču spēlēja Rīgas Dailes teātra izrādē "Kokvilnas lauku vientulībā". Lielākos panākumus un Krievijas kinomākslas akadēmijas balvu "Nika" (Ника) guva kā labākā aktrise filmā Подмосковные вечера (1994). Šai balvai vēlāk tika nominēta arī kā labākā aktrise otrā plāna lomā par filmu Шик (2003). Bija nominēta Krievijas filmu kritiķu ģildes balvām par lomām filmās Война (2002), Морфий (2008), "Matilde" (Матильда, 2017). Piedalījās nelielās lomās Holivudas filmās "Neiespējamā misija" (1996), "Septiņi gadi Tibetā" (1997), Hannibal Rising (2007), "Sarkanais zvirbulis" (2018). Norvēģijas TV seriālā "Okupācija" (Okkupert, 2015—) tēloja Krievijas vēstnieces Norvēģijā Irinas Sidorovas lomu. Dapkūnaite precējusies un šķīrusies trīs reizes — ar lietuviešu aktieri Arūnu Sakalausku, ar britu režisoru Saimonu Stouksu un krievu juristu un uzņēmēju Dmitriju Jampoļski. Laulībā ar trešo vīru 2017. gadā piedzima dēls Aleksis. Lietuvas PSR Nopelniem bagātā skatuves māksliniece (1989) Krievijas kinomākslas akadēmijas 1995. gada balva "Nika" kā labākajai aktrisei filmā "Piemaskavas vakari" (Подмосковные вечера, 1994) «Ингеборга Дапкунайте». zaitseva.com. «Pasaulslavenie aktieri Džons Malkovičs un Ingeborga Dapkunaite iestudē izrādi Rīgā». www.lsm.lv (latviešu). Skatīts: 2022-01-19. «55-летняя Ингеборга Дапкунайте впервые показала своего сына Алекса». www.msn.com.[novecojusi saite] IMDb profils (angliski) AllMovie profils (angliski)