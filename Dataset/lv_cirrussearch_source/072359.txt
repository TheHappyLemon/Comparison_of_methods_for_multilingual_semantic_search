Copa América (latviešu: Amerikas kauss) ir svarīgākais nacionālo izlašu turnīrs futbola komandām, kas ietilpst Dienvidamerikas CONMEBOL konfederācijā. Tas parasti notiek reizi četros gados, bet šis intervāls nav stingri noteikts. Turnīra dalībvalstis ir Brazīlija, Argentīna, Urugvaja, Paragvaja, Čīle, Peru, Ekvadora, Bolīvija, Kolumbija un Venecuēla. Copa América ir vecākais no mūsdienās notiekošajiem futbola turnīriem pasaulē — tas pirmo reizi risinājās 1916. gadā no 2. jūlija līdz 17. jūlijam un bija veltīts Argentīnas neatkarības 100 gadu jubilejai. Vienlaikus tika izveidota arī CONMEBOL federācija, un tas notika 9. jūlijā (Argentīnas neatkarības gadadienā). Līdz 1975. gadam šī turnīra nosaukums bija Campeonato Sudamericano de Selecciones (Dienvidamerikas valstu izlašu čempionāts). No 1975. līdz 1983. gadam turnīrs netika rīkots kādā konkrētā valstī — komandas cita ar citu spēlēja gan savā laukumā, gan viesos. Kopš 1993. gada piedalīties turnīrā katru reizi tiek uzaicinātas arī divas komandas no citām kontinentālajām federācijām. Līdz šim turnīrā kā uzaicinātās vienības startējušas: Kostarika (1997, 2001, 2004), Hondurasa (2001), Japāna (1999), Meksika (1993, 1995, 1997, 1999, 2001, 2004) un ASV (1993, 1995). Kanāda tika uzaicināta piedalīties Copa América 2001, taču atteicās drošības apsvērumu dēļ. Tā kā abas komandas turnīrā ieguva vienādu punktu skaitu, tituls tika noskaidrots papildu spēlē. Vikikrātuvē par šo tēmu ir pieejami multivides faili. Skatīt: Copa América. Oficiālā tīmekļa vietne