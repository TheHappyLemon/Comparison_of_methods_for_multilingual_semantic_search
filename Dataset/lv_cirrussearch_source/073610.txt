Mariah Carey ir amerikāņu dziedātājas Meraijas Kerijas debijas albums. Columbia Records to izdeva ASV 1990. gada 12. jūnijā. Par spīti tam, ka sākumā pārdošanas rādītāji bija zemi, tas padarīja Keriju par zvaigzni savā dzimtenē, un izveidoja četrus pirmā numura hitus Billboard Hot 100, un pats albums pavadīja Billboard 200 topa virsotnē vienpadsmit nedēļas. RIAA sertificēja Mariah Carey ar zelta disku 1990. gada 7. augustā, un deviņas reizes platīna statusu piešķīra 1999. gada 15. decembrī, kas nozīmē, ka albums ir pārdevis deviņus miljonus kopiju ASV. Tas ir trešais veiksmīgākais Kerijas albums ASV, pēc Music Box (1993) un Daydream (1995). Ir arī zināms, ka albuma veidošana un reklamēšana padarīja Kerijas debiju par visveiksmīgāko un plašāko, ko Columbia ir pārņēmuši. Pasaulē kopā pārdoti 15 miljoni albuma kopiju. Tomijs Motola un citi Sony/Columbia vadītāji ticēja, ka Kerijai ir augsts potenciāls, lai kļūtu par nākamo lielo superzvaigzni, tāpēc viņas debijas albums tika ierakstu kompānijas uzmanīgi saskaņots, un rezultātā nonāca pie secinājuma, ka nebūtu gudri uzticēt Kerijai un Margvilijam to producēt. Motola un komiteja gribēja, lai debijas albumam būtu mūsdienīga skaņa (gluži kā Vitnijas Hjūstones 1985. gada debijas albumam Whitney Houston, un daudzi kritiķi runāja, ka Kerijas debijas albums ir pārāk līdzīgs tam.) kas varētu apmierināt gan R&B, gan pārējos mūzikas tirgus. Komiteja sarindoja dažus no labākajiem tā laika producentiem, lai tie producētu dziesmas, ko Kerija un Margvilijs bija sarakstījuši, un lai producētu un līdzsarakstītu jaunu materiālu ar pašu Keriju. Nolīgtie producenti bija Rets Lavrenss, Riks Veikss, un Nareda Maikls Valdens, un tikai sešas no gandrīz divdesmit dziesmām ko bija sarakstījuši Kerija un Margvilijs nokļuva albumā. Lai paātrinātu pārdošanas rādītājus Austrālijā, Sony Music izdeva ierobežota skaita divu disku albuma izdevumu, ar albuma dziesmu koncertu ierakstiem, ekskluzīvām intervijām, un ‘’jautājumu un atbilžu’’ sesiju. Lai palielinātu savu popularitāti pirms Mariah Carey izdošanas, Kerija izpildīja trīs dziesmas personīgā koncertā, kuru apmeklēja tikai ielūgtas personas. Viņš debija televīzijā bija The Arsenio Hall šovā, un Columbia Records iekārtoja viņai uzstāšanos NBA nacionālā basketbola finālā, kur viņa izpildīja ‘’America the Beautiful’’. Kerijai tika piedāvāts doties koncerttūrē, bet viņa atteicās, jo tajā laikā viņai bija bailes no uzstāšanās. Mariah Carey debitēja ASV Billboard 200 astoņdesmitajā vietā un sasniedza pirmo divdesmitnieku ceturtajā nedēļā. Tas sasniedza pirmo vietu četrdesmit trešajā nedēļā, un tur palika vienpadsmit nedēļas pēc kārtas — pagaidām, ilgākā palikšana pirmajā vietā Kerijas karjerā. Tas palika pirmajā divdesmitniekā sešdesmit piecas nedēļas, un topā kopumā 113 nedēļas. 1999. gada 15. decembrī RIAA sertificēja albumu deviņas reizes ar platīna disku. Tas ir viens no veiksmīgākajiem debijas albumiem ASV, un līdz 2006. gada martam bija pārdevis 9. miljonus kopiju. Pēc Billboard, tas bija vislabāk pirktais albums ASV 1991. gadā. Mariah Carey bija vidēji veiksmīgs debijas albumam arī ārpus ASV. Vislielākos panākumus tas piedzīvoja Kanādā, kur tas sasniedza pirmo vietu uz vienu nedēļu, un tika sertificēts septiņas reizes ar platīna disku. Albums sasniedza sesto vietu Austrālijā un Apvienotajā Karalistē. Apvienotajā Karalistē albums top 75 pavadīja trīsdesmit sešas nedēļas, un Austrālijā tika sertificēts ar platīna disku piecas reizes. Albuma panākumi Brazīlijā un kontinentālajā Eiropā bija ierobežoti. Līdz 2005. gada novembrim albums pasaulē ir pārdots 13,5 miljonu kopiju lielā apmērā Vision of Love kļuva par vienu no daudzajiem Kerijas ASV prmā numura hitiem, un sasniedza pirmo vietu arī Kanādā, Brazīlijā un Jaunzēlandē. Love Takes Time sasniedza pirmo vietu gan ASV, gan Kanādā, bet citur pasaulē topos parādījās tikai ar viduvējiem rezultātiem, un dažos, kā Apvienotajā Karalistē — izgāzās. Someday kļuva par vēl vienu ASV numur viens hitu Kerijai, bet sasniedza tikai pirmo piecinieku Kanādā, un citur topos tam bija tikai minimāla ietekme. I Don’t Wanna Cry saistīja Keriju ar The Jackson 5, jo abiem pirmie četri singli sasniedza ASV pirmo pozīciju, bet dziesmai bija minimāli panākumi citur pasaulē izņemot Kanādu, kur singls sasniedza pirmo desmitnieku. There’s Got to Be a Way tika izdots dažās Eiropas valstīs, tādās kā Apvienotā Karaliste, kur singls neiekļuva pat pirmajā četrdesmitniekā. Piektais singls Prisoner bija paredzēts izdot ASV pēc I Don’t Wanna Cry, bet Kerijas jaunā albuma Emotions izdošanas dēļ izdošana tika atcelta, un tika izdots tikai kā reklāmas singls. Mariah Carey tika nominēts 1991. gada Grammy balvai kategorijā ‘’Gada Labākais Albums’’, kamēr Vision of Love saņēma nominācijas kategorijās ‘’Gada Dziesma’’, ‘’Gada Ieraksts’’ un ‘’Labākais Sieviešu Popa Vokālais Izpildījums’’. Kerija uzvarēja kategorijā ‘’Labākais Sieviešu Popa Vokālais Izpildījums’’, un saņēma balvu kategorijā ‘’Labākais Jaunais Mākslinieks’’. ‘’Gada Labākais Albums’’ balva tika atdota Kvinsija Džonsa albumam Back On Block, Džūlija Golda uzvarēja kategorijā ‘’Gada Dziesma’’ par From a Distance, kuru izpildīja Bete Midlere, un Fils Kolinss uzvarēja kategorijā ‘’Gada Ieraksts’’ ar Another Day in Paradise.