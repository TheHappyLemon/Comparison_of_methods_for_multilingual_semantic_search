Magnija fosfāts ir magnija un fosforskābes neitrālais sāls ar formulu Mg3(PO4)2. Tas ūdens šķīdumos veido kristālhidrātus ar formulu Mg3(PO4)2·xH2O. Kristālhidrāti var saturēt dažādu ūdens daudzumu (x = 0, 5, 8, 22). Oktahidrāts rodas, magnija dihidrogēnfosfāta tetrahidrātam reaģējot ar magnija hidroksīdu stehiometriskās attiecībās: Mg(H2PO4)2·4H2O + 2Mg(OH)2 → Mg3(PO4)2·8H2O Oktahidrāts dabā ir sastopams kā minerāls bobierīts. Bezūdens formu iegūst, karsējot hidrātus 400 °C temperatūrā. Bezūdens magnija fosfātam ir tāda pati struktūra kā kobalta(II) fosfātam. Metāla joni aizņem gan oktaedriskas (sešu koordinātu), gan pentakoordinātu vietas attiecībā 1:2. Magnija fosfāts ir atzīts par drošu jeb iekļauts GRAS vielu sarakstā. To izmanto kā pārtikas piedevu E343. Klaus Schrödter, Gerhard Bettermann, Thomas Staffel, Friedrich Wahl, Thomas Klein, Thomas Hofmann. «Phosphoric Acid and Phosphates». Ullmann's Encyclopedia of Industrial Chemistry. Weinheim : Wiley-VCH, 2008. ISBN 978-3527306732. doi:10.1002/14356007.a19_465.pub3. «magnesium phosphate - Compound Summary». Skatīts: 2012. gada 29. maijs. Nord, A. G.; Stefanidis, T. (1983). "Structure of cobalt(II) phosphate Structure Refinements of Co3(PO4)2. A Note on the Reliability of Powder Diffraction Studies". Acta Chemica Scandinavica A 37: 715–p721. doi:10.3891/acta.chem.scand.37a-0715. «TRIMAGNESIUM PHOSPHATE». Skatīts: 2012. gada 29. maijs.