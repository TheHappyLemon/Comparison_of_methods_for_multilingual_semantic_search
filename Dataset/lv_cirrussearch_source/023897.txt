Pienenes vai cūkpienes (Taraxacum) ir kurvjziežu dzimtas ģints. Tās pieder cigoriņu apakšdzimtai (Cichorioideae). Pieneņu dabiskais izplatības areāls ir Eirāzija, Ziemeļamerika un Dienvidamerika. Botāniķi nav vienisprātis par sugu skaitu ģintī. Daži izdala tikai 34 sugas, bet citi pat 2000 sugas. Dominējošais skaits figurē ap 60 sugām. Latvijā ir sastopamas trīs pieneņu sugas: ārstniecības pienene (T. officinale), gludā pienene (T. erythrospermum) un purva pienene (T. palustre). «Kurvjziežu dzimta» (latviski). Sugu enciklopēdija "Latvijas daba". Skatīts: 2014. gada 10. maijā.