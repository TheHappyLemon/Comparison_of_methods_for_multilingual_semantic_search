Neandertāle jeb Neandera ieleja (vācu: Neandertal) ir Reinas pietekas Diseles ielejas posms apmēram 12 kilometrus uz austrumiem no Ziemeļreinas-Vestfālenes galvaspilsētas Diseldorfas. Ieleja nosaukta 17. gadsimta komponista un teologa Joahima Neandera (Joachim Neander, 1650 – 1680) vārdā, kurš mīlēja pastaigāties pa Diseles ieleju. Ieleju veidoja kaļķakmens klintis, tomēr tā ieguve 19. un 20. gadsimtā ievērojami pārveidojusi ielejas ainavu. 1856. gada augustā ieleja kļuva slavena kā vieta, kur Kleine Feldhofergrotes (Kleine Feldhofer Grotte) klinšu alā atrastas zinātnē pirmās neandertālieša atliekas. Ne klints, ne ala mūsdienās nav saglabājušās. Neandertāles muzejs Kleine Feldhofergrotes alas vieta Dzirnavas uz Diseles upes Vikikrātuvē par šo tēmu ir pieejami multivides faili. Skatīt: Neandertāle. Encyclopædia Britannica raksts (angliski)