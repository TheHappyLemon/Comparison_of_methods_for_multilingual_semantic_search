Dzimtmisa (agrāk arī Misa, Misas) ir apdzīvota vieta Bauskas novada Iecavas pagastā. Izvietojusies pagasta ziemeļos pie autoceļa A7 10 km no pagasta centra Iecavas, 32,5 km no novada centra Bauskas un 35 km no Rīgas. Apdzīvotā vieta izveidojusies ap bijušās Misas (Dzimtmisas) muižas (Misshof jeb Mißhof) centru. Pirmā Misas muiža tika uzcelta 1560. gadā senā zemgaļu Upmales novada centra Pūtelenes vietā, tās īpašnieks bijis Lukass Volfs. Vēlāk muiža piederēja Johanam Treideram. Pēdējais muižas īpašnieks bijis barons Reicholds. Muižas kungu māja celta 19. gadsimtā, vairākkārt pārbūvēta. Dzimtmisā atrodas pamatskola, Ziemeļu bibliotēka, veikals. 1 km no Dzimtmisas atrodas privātais zoo «Dobuļi». Pirmā skola Dzimtmisā dibināta 1877. gadā, no 1920. gada muižas ēkā. No 1950. līdz 1997. gadam saucās par Ziemeļu skolu. Esošajās robežās, pēc CSP un OSP datiem. Jānis Zakranovičs (1836—1908), latviešu luterāņu mācītājs, sprediķu autors, Latviešu literārās biedrības vadītājs no 1895. līdz 1903. gadam. «Vietvārdu datubāze: Informācija par Dzimtmisu». Latvijas Ģeotelpiskās informācijas aģentūra. LĢIA vietvārdu datubāze Dzimtmisas pamatskola. Ieskats skolas vēsturē «Pilis.lv Dzimtmisas muiža». Arhivēts no oriģināla, laiks: 2016. gada 5. martā. Skatīts: 2012. gada 2. janvārī. OSP