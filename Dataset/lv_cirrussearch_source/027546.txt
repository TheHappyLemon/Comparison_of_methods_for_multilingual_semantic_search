Jiri Losmans (igauņu: Jüri Lossmann; 1891. gada 4. februāris [v.s. 1891. gada 23. janvāris] Kabalā — 1984. gada 1. maijs Stokholmā) bija Igaunijas garo distanču skrējējs. Losmans 1920. gada Olimpiskajās spēlēs Antverpenē ieguva otro vietu maratonā ar rezultātu 2:32:48,6, no Hannesa Kolehmainena atpaliekot 13 sekundes, bet pārspējot trešās vietas ieguvēju Valerio Arri par gandrīz 4 minūtēm. 1924. gada Olimpiskajās spēlēs Parīzē viņš ierindojās 10. vietā. 1944. gadā Losmans devās bēgļu gaitās uz Zviedriju, bēgot no PSRS okupācijas. Vikikrātuvē par šo tēmu ir pieejami multivides faili. Skatīt: Jiri Losmans. «Jüri Lossmann Olympic Results». sports-reference.com. Arhivēts no oriģināla, laiks: 2012-11-12. Skatīts: 2012-10-07.