Bjanka, arī Urāns VIII, ir Urāna pavadonis. Tas ir trešais pavadonis pēc kārtas, skaitot no Urāna. Pavadonis tika atklāts 1986. gada 23. janvārī, Voyager programmas zinātniekiem izpētot starpplanētu zondes „Voyager 2” attēlus. Tam tika piešķirts pagaidu apzīmējums S/1986 U9. Starptautiskā Astronomijas savienība pavadonim vēlāk piešķīra nosaukumu Bjanka. Bjanka ir tēls Viljama Šekspīra komēdijā „Spītnieces savaldīšana”. Bjanka ir neliels pavadonis. Tā diametrs ir apmēram 54 ± 4 km. Tas ir piederīgs Porcijas grupai, kurā vēl atrodas Kresīda, Dezdemona, Džuljeta, Porcija, Rozalinda, Kupidons, Belinda un Perita. Visiem šiem pavadoņiem ir līdzīgas orbītas un fotometriskās īpašības. Bjanka ir mazizpētīts pavadonis. „Voyager 2” attēlos tas izskatās kā garens objekts, kura ass vērsta uz Urānu. Pavadoņa virsma izskatās pelēka. The Orbits of the Inner Uranian Satellites From Hubble Space Telescope and Voyager 2 Observations Voyager’s Eleventh Discovery of a Satellite of Uranus and Photometry and the First Size Measurements of Nine Satellites Planetary Satellite Physical Parameters Uranian System Circular No. 4168 Erich Karkoschka, Comprehensive Photometry of the Rings and 16 Satellites of Uranus with the Hubble Space Telescope