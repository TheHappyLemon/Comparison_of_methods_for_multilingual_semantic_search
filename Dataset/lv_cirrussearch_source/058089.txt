Islams Slimani (arābu: إسلام سليماني, dzimis 1988. gada 18. jūnijā) ir Alžīrijas futbolists, spēlē uzbrucēja pozīcijā, Alžīrijas futbola izlases dalībnieks. Kopš 2023. gada Slimani pārstāv Brazīlijas komandu Coritiba. Slimani savu karjeru sāka Alžīrijas komandās JSM Chéraga un CR Belouizdad. 2013. gadā viņš pārcēlās uz Portugāles komandu Sporting CP. Sporting komandā Slimani spēlēja regulāri un rezultatīvi. Trīs sezonu laikā viņš palīdzēja komandai izcīnīt vienu Taça de Portugal trofeju. 2016. gadā viņš par aptuveni 28 miljoniem Sterliņu mārciņām pievienojās tobrīd Anglijas čempionei Leicester City. Leicester City komandas sastāvā Slimani nenostiprinājās. Ticis izīrēts gan Newcastle United, gan Turcijas komandai Fenerbahçe, gan arī Francijas komandai AS Monaco. 2021. gada janvārī Slimani pārcēlās uz Ligue 1 komandu Lyon, bet pēc gada jau atgriezās Sporting CP. Alžīrijas futbola izlasē Slimani debitēja 2012. gadā. Piedalījies 2013., 2015. un 2017. gada Āfrikas Nāciju kausā. 2019. gada Āfrikas Nāciju kausā kopā ar izlasi izcīnījis pirmo vietu. Piedalījies arī 2014. gada FIFA Pasaules kausā. Sporting CP Taça de Portugal:2014-15 Supertaça Cândido de Oliveira:2015 Alžīrijas izlase Āfrikas Nāciju kauss: 2019 Individuāli Alžīrijas gada futbolists: 2013 CAF gada komanda: 2016 (kā rezervists) «Islam Slimani Signs For Leicester City». www.lcfc.com (angļu). Skatīts: 2021-08-12. «Transfers: Meet Islam Slimani». www.OL.fr (angļu). Arhivēts no oriģināla, laiks: 2021-05-17. Skatīts: 2021-08-12. «Official | Islam Slimani leaves Lyon for Sporting CP | Get French Football News». www.getfootballnewsfrance.com. Skatīts: 2022-02-01. https://ballondor.elheddaf.com/historique/2013.html WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) FBref spēlētāja profils (angliski)