Nirējpīļu ģints (Aythya) ir viena no pīļu dzimtas (Anatidae) ģintīm, kas pieder nirējpīļu apakšdzimtai (Aythyinae). Nirējpīļu ģintī ir 12 sugas. Kā jau visas nirējpīļu apapkšdzimtas sugas, arī nirējpīļu ģints sugas barību meklē, ienirstot zem ūdens. Tās barojas ar dažādiem ūdensaugiem un ūdens bezmugurkaulniekiem, ienirstot 5—10 metru dziļumā. To ķermenis ir noapaļots, knābis plats un pēdas lielas. Kājas anatomiski ir novietotas tālu uz aizmuguri, tādējādi tās zem ūdens spēj labāk ķermeni stumt cauri ūdenim. Latvijā ir sastopamas 4 nirējpīļu ģints sugas: brūnkaklis (Aythya ferina), baltacis (Aythya nyroca), cekulpīle (Aythya fuligula) un ķerra (Aythya marila). Nirējpīļu ģints (Aythya) Austrālijas baltacis (Aythya australis) Austrumu baltacis (Aythya baeri) Baltacis (Aythya nyroca) Brūnkaklis (Aythya ferina) Cekulpīle (Aythya fuligula) Dzeltenacis (Aythya americana) Gredzenpīle (Aythya collaris) Jaunzēlandes ķerra (Aythya novaeseelandia) Ķerra (Aythya marila) Lielais brūnkaklis (Aythya valisineria) Madagaskaras baltacis (Aythya innotata) Mazā ķerra (Aythya affinis) Putnu klase[novecojusi saite] «Redhead (Aythya americana)». Arhivēts no oriģināla, laiks: 2013. gada 16. martā. Skatīts: 2010. gada 20. decembrī. Latvijas putnu sistemātiskais saraksts