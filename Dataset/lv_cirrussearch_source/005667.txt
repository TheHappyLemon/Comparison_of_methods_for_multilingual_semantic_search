Gauras, gauru ģints (Mergus) ir viena no pīļu dzimtas (Anatidae) ģintīm, kas pieder gauru apakšdzimtai (Merginae). Gauras bieži sauc par nirējpīlēm, jo barojas pilnībā ienirstot zem ūdens, tomēr to anatomiskā uzbūve ir atšķirīga. Gauru ģintī ir 5 sugas. Visas gauru sugas, izņemot Brazīlijas gauru (Mergus octosetaceus), mājo ziemeļu puslodē. Par gaurām sauc arī mazo gauru (Mergellus albellus) un lielgalvas gauru (Lophodytes cucullatus). Lai gan abas šīs sugas nepieder gauru ģintij, tām bieži tiek lietoti sinonīmie zinātniskie nosaukumi: Mergus albellus un Mergus cucullatus. Lielgalvas gaura ir tuvu radniecīga gauru ģintij, bet mazā gaura ir tuvāk radniecīga gaigalām (Bucephala). Latvijā ir sastopamas 2 gauru ģints sugas: lielā gaura (Mergus merganser) un garknābja gaura (Mergus serrator). Abas sugas ir parastas caurceļotājas un ziemotājas jūrā. Lielā gaura ligzdo nelielā skaitā, apmēram 100—150 pāri, bet garknābja gaura ir reta ligzdotāja. Lielākā daļa gauru sugu galvenokārt dzīvo upēs, izņemot garknābja gauru (Mergus serrator), kas pamatā uzturas jūrā. Gauru galvenā barība ir zivis. To knābjiem ir zobaina mala, lai vieglāk būtu tās satvert. Gauru ģints (Mergus) Brazīlijas gaura (Mergus octosetaceus) Garknābja gaura (Mergus serrator) Lielā gaura (Mergus merganser) †Oklendas salu gaura (Mergus australis) Zvīņotā gaura (Mergus squamatus) «A phylogenetic analysis of recent anseriform genera using morphological characters.». Arhivēts no oriģināla, laiks: 2010. gada 5. augustā. Skatīts: 2010. gada 20. decembrī. Latvijas putnu sistemātiskais saraksts «Ornitofaunistika: Garknābja gaura Mergus serrator». Arhivēts no oriģināla, laiks: 2017. gada 5. jūnijā. Skatīts: 2017. gada 11. maijā. «Ornitofaunistika: Lielā gaura Mergus merganser». Arhivēts no oriģināla, laiks: 2017. gada 2. jūnijā. Skatīts: 2017. gada 11. maijā.