Dereks Sāndersons Džīters (angļu: Derek Sanderson Jeter; dzimis 1974. gada 26. jūnijā) ir bijušais amerikāņu beisbolists, spēlējis šortstopa pozīcijā. MLB aizvadījis 20 sezonas, visu profesionāļa karjeru aizvadījis Ņujorkas "Yankees" klubā. MLB debitējis 1995. gada 29. maijā. 1996. gadā viņš kļuva par "Yankees" pamatsastāva šortstopu un tika atzīts par sezonas labāko Amerikāņu līgas debitantu. Karjeras laikā piedalījies 14 Visu zvaigžņu spēlēs, piecas reizes "Yankees" sastāvā svinējis uzvaru Pasaules sērijā. 2000. gadā spēlētājs tika atzīts gan par Visu zvaigžņu spēles, gan par Pasaules sērijas vērtīgāko spēlētāju (MVP). Kopš 2003. gada D. Džīters ir "Yankees" kapteinis. 2014. gada februārī paziņojis, ka 2014. gada sezona būs viņa pēdējā sezona MLB. Viņš ir viens no visu laiku izcilākajiem sitējiem. D. Džīters ir 3000 veikto sitienu "kluba" biedrs, kā arī ir līderis starp šortstopiem veiktajos sitienos. «Derek Jeter says '14 will be last year». ESPN New York. 2014. gada 12. februāris. Skatīts: 2014. gada 12. februāris. Vikikrātuvē par šo tēmu ir pieejami multivides faili. Skatīt: Dereks Džīters. MLB profils (angliski) ESPN profils (angliski) Baseball-Reference profils (angliski) IMDb profils (angliski) Encyclopædia Britannica ieraksts (angliski)