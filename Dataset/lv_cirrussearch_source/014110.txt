5. Saeima bija Latvijas Republikas parlaments laika posmā no 1993. gada 6. jūlija līdz 1995. gada 6. novembrim. Tā bija pirmā Latvijas Saeima kopš 1934. gada, kad darbību beidza 4. Saeima. Līdz 5. Saeimai valsti pārvaldīja Latvijas Republikas Augstākā Padome. Pamatraksts: 5. Saeimas vēlēšanas 5. Saeimas vēlēšanas notika 1993. gada 5. un 6. jūnijā. Vēlēšanās piedalījās 23 politiskās partijas. Nobalsoja 1 118 316 vēlētāju, kas sastādīja 89,9% no 1 243 956 balsstiesīgo. Šādas 8 partijas pārvarēja 4% barjeru un iekļuva Saeimā: Latvijas Ceļš - 36 vietas Latvijas Nacionālās neatkarības kustība - 15 vietas Saskaņa Latvijai - Atdzimšana Tautsaimniecībai - 13 vietas Latvijas Zemnieku savienība - 12 vietas Līdztiesība - 7 vietas Tēvzemei un Brīvībai - 6 vietas Kristīgo demokrātu savienība - 6 vietas Demokrātiskā Centra partija - 5 vietas Pamatraksts un citi raksti: 5. Saeimas deputāti un 5. Saeimas frakcijas 5. Saeimā tika ievēlēti 100 deputāti. Mainoties Saeimas deputātu sastāvam, kopā 5. Saeimā laika gaitā bija 114 deputāti. 5. Saeimā tika ievēlētas 8 frakcijas, bet 1994 gada pavasarī, sašķeļoties frakcijai "Saskaņa Latvijai - Atdzimšana Tautsaimniecībai", izveidojās 2 jaunas frakcijas - Tautas Saskaņas partija un Tautsaimnieku politiskā apvienība. 1995. gada 3. maijā izjuka arī Demokrātiskās Centra partijas Saeimas frakcija un tās vietā izveidojās Demokrātiskā partija "Saimnieks". 5. Saeimas priekšsēdētājs bija Anatolijs Gorbunovs (Latvijas Ceļš). Saeimā darbojās 15 komisijas, kā arī vairākas apakškomisijas un izmeklēšanas komisijas. 5. Saeimā notika 137 sēdes, kurās izskatīja 839 likumprojektus, tika atjaunota Satversme, 1925. gada likums "Par Ministru kabineta iekārtu", pieņemts Pilsonības likums, Korupcijas novēršanas likums, tika veikta pašvaldību reforma, noslēgts līgums par Krievijas Federācijas Bruņoto spēku pilnīgu izvešanu. 5. Saeimas laikā darbojās Birkava Ministru kabinets un Gaiļa Ministru kabinets. Likumdevēju vēsture - 5. Saeima Arhivēts 2008. gada 18. jūnijā, Wayback Machine vietnē., aplūkots 2009. gada 9. martā Saeima