Apollons, arī 1862 Apollons ir neregulāras formas asteroīds ar diametru apmēram 1,5 km. Objekts ir Zemei tuvais asteroīds, pieder Apollona tipa asteroīdu grupai. Asteroīdu atklāja 1932. gada 24. aprīlī vācu astronoms Karls Vilhelms Reinmuts (Karl Wilhelm Reinmuth) Heidelbergas-Kēnigštūles observatorijā. Objektu nodēvēja par Apollonu. Apollons grieķu mitoloģijā ir Olimpa dievs, kurā ietvertas gan labdabīgas, gan postošas īpašības. Apollons bija pirmais atklātais asteroīds, kura orbīta šķērso Zemes orbītu. Apollons šķērso arī Veneras un Marsa orbītas. Apollona vārdā nosaukta grupa asteroīdu ar līdzīgiem orbītas parametriem. 2015. gada aprīlī bija zināmi 6720 Apollona tipa asteroīdi. Laika posmā no 2005. gada 30. oktobra līdz 2. novembrim, izmantojot Aresibo radioteleskopu, Apollons tika pētīts ar radaru. Rezultātā asteroīdam tika atklāts neliels pavadonis. Pavadonim ir piešķirts pagaidu apzīmējums S/2005 (1862) 1. Tā diametrs ap 80 m, Apollonu apriņķo apmēram 3,5 km attālumā. (1862) Apollo = 1932 HA 1862 Apollo (1932 HA) (1862) Apollo Mitoloģijas vārdnīca, Avots, 2004, ISBN 9984-757-36-6 «NEA Discovery Statistics». Arhivēts no oriģināla, laiks: 2017. gada 3. aprīlī. Skatīts: 2015. gada 6. aprīlī. IAUC 8627 Asteroids with Satellites Database--Johnston's Archive: (1862) Apollo Apollona orbīta