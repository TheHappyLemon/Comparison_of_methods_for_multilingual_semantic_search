YouTube (izrunā: [ˈjuːtuːb]) ir video koplietošanas tiešsaistes sociālā tīkla tīmekļa vietne, kurā tās apmeklētāji var ievietot, skatīties un izmantot dažādus video failus. Šos failus lietotāji var novērtēt, pie katra faila norādīts tā skatījumu skaits. Aktīvo lietotāju skaits 2023. gada beigās sasniedza vairāk nekā 2 miljardus. 2005. gada februārī YouTube izveidoja Stīvs Čens, Čads Harlijs, Javeds Karims. Domēns www.youtube.com ir aktīvs kopš 2005. gada 14. februāra. 2006. gada novembrī Google Inc. nopirka YouTube par 1,65 miljardiem USD. Ik minūti YouTube nonāk 2500 stundas videomateriālu. Šajā tīmekļa vietnē tiek veikta arī cenzūra. Dažas valstis ir bloķējušas pieeju šai tīmekļa vietnei, piemēram, Irāna 2006. gadā, Ķīna 2008. gadā, Turkmenistāna 2009. gadā, un Ziemeļkoreja 2016. gadā. Pēc Č. Harlija un S. Čena teiktā, ideja par YouTube radās ballītes laikā, kad viņi saskārās ar grūtībām, kuras radīja vēlme dalīties ar ballītes laikā uzņemtajiem video. Karimam ideja bija izveidot iepazīšanās portālu, kur lietotāji tiktu sadalīti pa tēmām pēc viņu ievietotajiem video. Karims iespaidojās no iepazīšanās portāla hotornot.com, kur lietotāji var augšuplādēt attēlus ar sevi, kurus pēc tam vērtēja citi lietotāji. Līdz 2005. gada decembrim YouTube mājaslapa tika apmeklēta jau 50 miljonus reižu dienā. Līdz 2006. gada maijam, saskaņā ar alexa.com, YouTube sasniedza 200 miljonu skatījumu dienā, un jau līdz augusta vidum tā vairākas reizes sasniedza 700 miljonu apmeklējumu dienā atzīmi, kā arī kļuva par desmito apmeklētāko mājas lapu Amerikas Savienotajās valstīs. Ziņu aģentūra New York Post novērtēja, ka YouTube varētu būt no 600 līdz 1000 miljoniem dolāru vērta. Līdz 2006. gada jūlijam tajā katru dienu tika ievietoti vairāk kā 65`000 video. Lai arī YouTube oficiālā atklāšanas diena ir 2005. gada 14. februāris, pirmais video tika augšupielādēts 2005. gada 23. aprīlī. Video nosaukums ir Me at the zoo. Šo video uzņēma Jakovs Lapitskis, un tas ir tikai 19 sekundes garš, parādot vienu no YouTube dibinātājiem – Javedu Karimu – Sandjego zooloģiskajā dārzā. «YouTube language versions» (angliski). Skatīts: 2012-02-07. «Alexa Top 500 Global Sites» (angliski). alexa.com. Arhivēts no oriģināla, laiks: 2014-01-09. Skatīts: 2012-02-07. «Alexa - Top Sites in Saudi Arabia» (angliski). alexa.com. Arhivēts no oriģināla, laiks: 2017-07-20. Skatīts: 2012-02-07. «YouTube Site info» (angliski). Arhivēts no oriģināla, laiks: 2016-08-07. Skatīts: 2013-02-27. «Alexa - Top Sites in Latvia» (angliski). alexa.com. Arhivēts no oriģināla, laiks: 2014-11-13. Skatīts: 2012-02-07. «Alexa - Top Sites in United States» (angliski). alexa.com. Arhivēts no oriģināla, laiks: 2016-04-09. Skatīts: 2012-02-07. «Biggest social media platforms 2023». Statista. Skatīts: 2023-11-11. «Google To Acquire YouTube for $1.65 Billion in Stock» (angliski). google.com. Skatīts: 2012-02-07. YouTube statistika (angliski) «China 'blocks YouTube video site'» (angliski). BBC News. Skatīts: 2012-02-07. «YHistory of YouTube» (angliski). Arhivēts no oriģināla, laiks: 2012-04-26. Skatīts: 2012-10-16. «Pirmais YouTube video» (angliski). Skatīts: 2012-10-16. Vikikrātuvē par šo tēmu ir pieejami multivides faili. Skatīt: YouTube. Latvijas Nacionālās enciklopēdijas šķirklis Encyclopædia Britannica raksts (angliski) Oficiālā tīmekļa vietne Youtube Calls on ADL to Censor Web (angliski)