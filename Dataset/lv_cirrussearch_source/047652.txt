Aurims Didžbalis (lietuviešu: Aurimas Didžbalis; dzimis 1991. gada 13. jūnijā) ir lietuviešu svarcēlājs, olimpiskās bronzas medaļas ieguvējs (2016). 2011. gada novembrī Eiropas čempionātā Kazaņā, A. Didžbalis ieņēma ceturto vietu, bet pēc konkurenta pozitīvā dopinga testa viņa ieņemtā vieta paaugstinājās: ieguva bronzas medaļu. 2012. gada aprīlī Eiropas čempionātā Antaljā, viņam tika piešķirta sudraba medaļa, bet vēlāk, anabolisko steroīdu dopinga pārbaudes pozitīvo rezultātu dēļ Lietuvas svarcēlājs tika diskvalificēts. A. Didžbalim tika atņemtas visas 2012. gadā iegūtās medaļas, un viņš zaudēja tiesības piedalīties 2012. gada olimpiskajās spēlēs Londonā. 2014. gada novembrī Pasaules čempionātā Almati A. Didžbalis ieguva mazo sudraba medaļu raušanā (185 kg) un bronzas medaļu divcīņas summā un kļuva par pirmo lietuviešu svarcēlāju, kurš ieguva medaļu pasaules čempionātā. 2015. gada novembrī Pasaules čempionātā viņš izcīnīja mazo sudraba medaļu raušanā (180 kg). 2016. gada augustā A. Didžbalis piedalījās vasaras olimpiskajās spēlēs Riodežaneiro un bija vienīgais svarcēlājs Lietuvas nacionālajā komandā. Viņš uzrāva 177 kg, uzspieda 215 kg un ieguva bronzas medaļu. Šī bija pirmā Lietuvas svarcēlāju izcīnītā olimpiskā medaļa. 2017. gada Eiropas čempionātā A. Didžbalis uzvarēja raušanā ar 181 kg, bet palika 4. vietā grūšanā ar 205 kg un ieguva bronzas medaļu. 2017. gada Pasaules čempionātā Anahaimā, viņš ieguva sudraba medaļu divcīņā (388 kg) un mazo bronzas medaļu raušanā (176 kg). Tomēr vēlāk tika paziņots, ka A. Didžbaļa dopinga tests čempionāta laikā bija pozitīvs, un viņš tika atkārtoti diskvalificēts uz astoņiem gadiem līdz 2026. gada 11. janvārim. Pasaules čempionātā sasniegtie rezultāti tika anulēti. «Lietuvas svarcēlājs Didžbalis pieķerts dopinga lietošanā». Diena. 2012-07-11. Skatīts: 2019-03-21. «SVARCĒLĀJS DIDŽBALIS SAGĀDĀ LIETUVAI TREŠO OLIMPISKO MEDAĻU RIO». http://sportacentrs.com. Skatīts: 2019-03-21. «Lietuvas labākais svarcēlājs Didžbalis otro reizi karjerā pieķerts dopinga lietošanā». Delfi. 24.01.2018. Arhivēts no oriģināla, laiks: 2019-03-21. Skatīts: 2019-03-21. Diskvalificēto sportistu saraksts Starptautiskās svarcelšanas federācijas (IWF) mājaslapā. (angliski) Vikikrātuvē par šo tēmu ir pieejami multivides faili. Skatīt: Aurims Didžbalis. Olympedia profils (angliski) Institut für Angewandte Trainingswissenschaft profils (vāciski)