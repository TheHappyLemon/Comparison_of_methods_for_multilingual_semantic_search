Svētais Pio no Pjetrelčinas (latīņu: Pater Pius Petrapulsinensis, itāļu: Padre Pio da Pietrelcina) pazīstams kā Tēvs Pio; dzimis kā Frančesko Fordžone (itāļu: Francesco Forgione) 1887. gada 25. maijā, miris 1968. gada 23. septembrī) bija itāļu kapucīniešu mūks. Viens no ticīgajiem ar stigmātiem. Dzimis nelielā Kampānijas pilsētā, bet lielāko daļu mūža nodzīvojis Apūlijas pilsētā Sandžovanni Rotondo, kas tagad izvērtusies par viņa svētvietu. No 1907. gada - kapucīniešu mūks. Pēc tēva Pio piekritēju pārliecības dzīves laikā veicis daudzus brīnumus. Tēva Pio stigmātus pārbaudīja vairāki mediķi, kuri nenonāca pie slēdziena par stigmātu izcelsmi. Katoļu baznīca iesākumā skeptiski raudzījās uz tēva Pio darbību, no 1922. līdz 1933. gadam viņš faktiski tika atstādināts no publiskas darbības. Tomēr tēva Pio slava auga, pie viņa nāca svētceļotāji, un baznīca mainīja savu nostāju. Kanonizēts 2002. gadā. Par Pio lapā Saints.SQPN.com (angliski)