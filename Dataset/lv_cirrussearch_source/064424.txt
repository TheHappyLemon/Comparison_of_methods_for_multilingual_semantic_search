Šis raksts ir par pilsētu Katarā. Par pilsētu Indijā skatīt rakstu Hāura. Haura (arābu: الخور, al Ḩawr) ir pilsēta un beledījas (municipalitātes) centrs Katarā. Izvietojusies Kataras pussalas ziemeļaustrumos Persijas līča krastā 50 km uz ziemeļiem no valsts galvaspilsētas Dohas centra. Nozīmīgs naftas rūpniecības centrs un zvejas osta. Apdzīvotā vieta izveidojusies 18. gadsimta beigās. 1925. gadā Haurā bija ap 8 tūkstošiem iedzīvotāju un ostā tauvojās 250 pērļu zvejnieku laivas. Izaugusi 20. gadsimta otrajā pusē sakarā ar netālā Rāslafānas industriālā parka izaugsmi. Haura ir viena no 2022. gada FIFA Pasaules kausa izcīņas norises vietām — pilsētā uzbūvēts el Beita stadions ar 60 000 skatītāju vietām. Vikikrātuvē par šo tēmu ir pieejami multivides faili. Skatīt: Haura.