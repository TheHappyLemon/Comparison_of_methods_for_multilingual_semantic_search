Džons Viljams Šultens (angļu: John William Schulten; 1821. gadā — 1875. gada 25. decembris) bija vācu izcelsmes ASV šahists. Pēc profesijas bijis vīnu tirgotājs, kurš bieži ceļojis no ASV uz Eiropu un atpakaļ. Sava aktīvā dzīves stila dēļ laikā no 1840. gadu sākuma līdz 1850. gadu beigām nospēlējis vairākus mačus ar gandrīz visiem tā laika vadošajiem šahistiem — Ādolfu Andersenu, Aleksandru Dešapelu, Danielu Harvicu, Bernhardu Horvicu, Lionelu Kīzericki, Polu Morfiju, Gustavu Neimani, Žilu Arnu de Rivjēru, Ežēnu Ruso, Pjēru Sentamānu, Čārlzu Henriju Stenliju, Tassilo fon der Lazu un Johanness Cukertorts, kuros pārsvarā cietis zaudējumus. Pazīstamākā Šultena partija ir 1857. gadā Ņujorkā uzvarētā pret Polu Morfiju, kurā pēdējais labākā pozīcijā nepamanījis vienkāršu mata draudu un cietis sakāvi jau 18. gājienā. Šultena vārdā ir nosaukts šaha atklātņu variants Evansa gambītā: 1. e4 e5 2. Zf3 Zc6 3. Lc4 Lc5 4. b4 Lxb4 5. c3 La5 6. d4 exd4 7. O-O b5. John William Schulten vs Paul Morphy (1857) Šahista profils chessgames.com mājaslapā (angliski) Šahista profils 365chess.com mājaslapā (angliski)