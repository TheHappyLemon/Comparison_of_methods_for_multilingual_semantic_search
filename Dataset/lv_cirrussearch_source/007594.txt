Šis raksts ir par Palau - valsti Mikronēzijā. Par citām jēdziena PAL nozīmēm skatīt nozīmju atdalīšanas lapu. Palau ir valsts Okeānijā, Mikronēzijā, Karolīnu salu arhipelāgā, Klusā okeāna rietumu daļā. Valsts teritoriju veido ap 250 salas — galvenokārt vulkāniskās un koraļļu salas. 8 no tām lielākas salas, bet lielākā daļa ir ļoti nelielas, neapdzīvotas salas. Krasta līnija ir 1519 km. Valsts iedalās 16 štatos. Republika, valsts un valdības galva prezidents, likumdevējs Nacionālais kongress: Senāts (9 loc.), Deputātu palāta (16 deputāti). No 1919. līdz 1945. gadam salas pārvaldīja Japāna. 1947. gadā Palau nonāca ANO aizbildniecībā, kuras pārvaldi realizēja ASV. Valsts neatkarība tika pasludināta 1994. gada 1. oktobrī. Palau 1994. gadā noslēdza brīvās asociācijas līgumu ar ASV. Palauieši 83.2%, filipinieši 9.8%, mikronēzieši 2%, ķīnieši 1.2%. Iedzīvotāju vecuma struktūra: 0 — 14 gadi — 26,8% 15 — 64 gadi — 68,6% 65 un vairāk gadi — 4,6% Iedzīvotāju dabiskā kustība uz 1000 iedzīvotājiem: Dzimstība — 19,32 Mirstība — 7,11 Dab. pieaugums — 12,21 Zīdaiņu mirstība uz 1000 jaundzimušajiem — 16,21 (2002.g.) Dzimstības koeficients 2,47 bērni uz vienu sievieti. Vidējais mūža ilgums vīriešiem ir 66 gadi, sievietēm — 73 gadi. Rakstīt un lasīt prot 92% iedzīvotāju. Uz 100 vīriešiem ir 89 sievietes. Ekonomiski aktīvie iedzīvotāji — 8300, no tiem lauksaimniecībā nodarbināti 20%, pakalpojumos 80%. Apdzīvojuma blīvums — 42,4 cilv./km2. Pilsētās dzīvo 71% iedzīvotāju. Romas katoļi 49%, protestanti 24,8%, bet 26,2% iedzīvotāju piekopj vietējos tradicionālos ticējumus. Palau ir agrāra valsts ar attīstītu zvejniecību. IKP uz vienu iedzīvotāju — 9000 dolāri. Dabas resursi fosforīti, zelts, koksne, jūras produkti. Amatniecība (gliemežnīcu un pērļu vākšana, koksnes apstrāde). Apģērbu izgatavošana. Aramzeme aizņem 22% teritorijas. Audzē kokospalmas, kasavu, batātes. Kokosriekstu apstrāde, kopras ieguve. Zvejniecība (vēžveidīgie, tunči). Valstī dzelzceļu nav, autoceļi 61 km, no tiem ar cieto segumu 36 km. Satiksmi starp salām uztur kuģi un laivas. Osta Korora. Eksportē kopru, vēžveidīgos, tunci, apģērbus. Importē mašīnas un iekārtas, kurināmo metālus, pārtiku. Galvenie tirdzniecības partneri: ASV, Japāna, Singapūra. Tūristus piesaista krāšņās pludmales, maigais klimats. Vikikrātuvē par šo tēmu ir pieejami multivides faili. Skatīt: Palau. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)