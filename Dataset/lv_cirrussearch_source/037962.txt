Aleksandrs Solovjovs (dzimis 1988. gada 25. februārī Rīgā) ir Latvijas futbolists, parasti spēlē kreisās malas aizsarga pozīcijā, Latvijas futbola izlases dalībnieks. Pašlaik (2017) pārstāv Virslīgas klubu RFS. Futbolista karjeru sācis Skonto kluba sistēmā. 2007. gadā ticis izīrēts citam Latvijas Virslīgas klubam JFK Olimps. 2008. gada februārī devās uz treniņnometni Turcijā kopā Sanktpēterburgas "Zenit" dublieru komandu. Vēlāk tā paša gada aprīlī vēlreiz pievienojās Zenit dublieriem, aizvadot pārbaudes mēnesi. Tā paša gada jūlijā Solovjovs izgāja pārbaudi arī Anglijas klubā Burnley. Tomēr neviena no šīm pārbaudēm ārzemēs nebeidzās ar līguma noslēgšanu. Tā paša gada 1. septembrī Solovjovs pievienojās Latvijas Virslīgas klubam FK Ventspils. 2009. gadā izgāja vēl vairākas pārbaudes ārzemju klubos, taču līgums netika parakstīts. 2010. gada augustā sakarā ar disciplīnas pārkāpumiem FK Ventspils lauza līgumu ar Solovjovu. Drīz pēc tam pievienojās Kipras 2. divīzijas klubam Atromitos Yeroskipou. 2011. gadā neilgu laiku spēlēja vienā no Anglijas zemāko līgu klubiem Nantwich Town, bet 2012. gada sezonu aizvadīja Lietuvas A līgas komandā Tauraģes "Tauras". Pēc atgriešanās Latvijā pārstāvējis klubus FC Jūrmala, Jūrmalas "Spartaks", Daugavpils "Daugava" un FB Gulbene. 2016. gada sezonas sākumā pievienojās Igaunijas klubam Sillamē "Kalev". Igaunijas Meistarlīgā aizvadīja 19 spēles un guva vienus vārtus. 2017. gada sākumā atgriezās Latvijā, parakstot līgumu ar Virslīgas klubu RFS. Bijis dažādu vecumu Latvijas jauniešu izlašu spēlētājs. Latvijas nacionālajā izlasē debitējis 2017. gada 25. martā 2018. gada FIFA Pasaules kausa kvalifikācijas spēlē pret Šveici, laukumā aizvadot visas 90 minūtes. «Solovjovs uz "Zenit"». sportacentrs.com. 2008. gada 22. februāris. Skatīts: 2017. gada 29. martā. «Solovjovs uz "Zenit" dublieriem». sportacentrs.com. 2008. gada 3. aprīlis. Skatīts: 2017. gada 29. martā. «Solovjovs atrādās "Burnley"». sportacentrs.com. 2008. gada 29. jūlijs. Skatīts: 2017. gada 29. martā. «FK "Ventspils" pastiprina uzbrukumu». sportacentrs.com. 2008. gada 1. septembris. Skatīts: 2017. gada 29. martā. «Zjuzins un citi ventspilnieki devušies uz Itālijas klubiem». sportacentrs.com. 2010. gada 27. augusts. Skatīts: 2017. gada 29. martā. «Solovjovs Kiprā pievienojas Morozam un Sazonovam». sportacentrs.com. 2010. gada 2. septembris. Skatīts: 2017. gada 29. martā. «"Jelgava" zaudē Krievijas Premjerlīgas klubam, "Riga" īrēs krievu vārtsargu». sportacentrs.com. 2016. gada 27. februāris. Skatīts: 2017. gada 29. martā. «Spēlētāju pārejas (ziema 2017)». LFF.lv. Skatīts: 2017. gada 29. martā. «Latvijas izlase Šveicē piekāpjas mājiniekiem». LFF.lv. 2017. gada 25. marts. Skatīts: 2017. gada 29. martā. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)