ITF-14 ir GS1 Interleaved 2 of 5 (ITF) svītrkoda ieviešana, Globālā Tirdzniecības Vienības Numura kodēšanai. ITF-14 simboli parasti tiek izmantoti produkta iepakojumu līmeņu kodēšanai, piemēram, kastīte, kurā ir 24 zupas kārbas. ITF-14 vienmēr tiek iekodēti 14 cipari. Lai atrastu konkrēto uzņēmumu pēc GTVN-14, kas ir iekodēts ITF-14 simbolā, var izmantot GS1 rīku GEPIR. Biezo melno apmali ap simbolu sauc par “nesošo rami”. “Nesošā rāmja” mērķis ir izlīdzināt drukas plates radīto spiedienu visā simbola virsmā un uzlabot nolasīšanas uzticamību, palīdzot samazināt nepareizas nolasīšanas iespējamību, kas var rasties, ja svītrkodu skenē pārāk lielā leņķī, skenēšanas staru kūlim nevis skenējot visas svītras, bet šķērsojot svītrkoda augšējo un/vai apakšējo malu, ko sauc par "īso skenēšanu". Tomēr ITF-14 gadījumā “nesošā rāmja” mala īsa skenējuma noteikšanai īsti nemaz nav nepieciešama. Tā kā ITF-14 svītrkoda datu garums vienmēr ir 14 cipari, pat tad, ja šķiet, ka īsā skenēšana nolasa derīgus datus, kļūdu var viegli atklāt, jo nolasīto datu apjoms ir īsāks par 14 cipariem; tad, kļūdas labošanai, svītrkoda skenēšanu var atkārtot. ITF-14 “nesošā rāmja” galvenā vērtība ir uzlabot pirmās skenēšanas veiksmīgas nolasīšanas rādītājus, uzlabojot drukas spiediena viendabīgumu un svītras malas noteikšanu, jo īpaši tajos gadījumos, kad ITF-14 svītrkodi tiek drukāti uz gofrētā kartona, kas ir plaši izplatīts. Globālās tirdzniecības vienības numurs (GTVN) Globālais elektroniskais pušu informācijas reģistrs (GEPIR) Seriālā kravas konteinera kods (SSCC) GS1 mājas lapa GS1 identifikācijas atslēgas (ID atslēgas) GEPIR: Globālais elektroniskais pušu informācijas reģistrs Arhivēts 2008. gada 23. jūlijā, Wayback Machine vietnē. ITF-14 bezmaksas ģenerators Arhivēts 2021. gada 17. maijā, Wayback Machine vietnē.