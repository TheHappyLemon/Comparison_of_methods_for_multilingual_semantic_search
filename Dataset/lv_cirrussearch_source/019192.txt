Marko Daņo (slovāku: Marko Daňo; dzimis 1994. gada 30. novembrī) ir slovāku hokejists, centra uzbrucējs. Pašlaik (2018) Daņo spēlē Amerikas hokeja līgas kluba Manitobas "Moose" sastāvā. Profesionāļa karjeru Daņo sāka 2010.—11. gada sezonā, kad debitēja Slovākijas Ekstralīgas kluba Trenčīnas "Dukla" rindās. 2012.—13. gada sezonā hokejists pievienojās Bratislavas "Slovan" vienībai. Pēc 2013.—14. gada sezonas, kurā "Slovan" neizdevās iekļūt Gagarina kausa izcīņā, Daņo noslēdza trīs gadu līgumu ar NHL vienību Kolumbusas "Blue Jackets", sezonu noslēdzot tās AHL fārmklubā Springfīldas "Falcons". Nākamo sezonu hokejists uzsāka jau Kolumbusas "Blue Jackets" sastāvā, tās rindās aizvadot 35 spēles un atzīmējoties ar 21 rezultativitātes punktu. 2015. gada jūnijā Daņo tika aizmainīts uz Čikāgas "Blackhawks". "Blackhawks" rindās aizvadīja vien 13 spēles, līdz 2016. gada februāra nogalē tika aizmainīts uz Vinipegas "Jets". "Jets" pamatsastāvā Daņo neizdevās nostiprināties, nākamajās divās sezonās tās rindās aizvadot attiecīgi 38 un 23 spēles. 2018. gada oktobrī tika ievietots neaizsargāto spēlētāju sarakstā, kur spēlētāja līgumu pārņēma Kolorādo "Avalanche". Vien mēnesi vēlāk tādā pašā ceļā Daņo nonāca atpakaļ "Jets", komandai uzbrucēju nosūtot uz AHL vienību Manitobas "Moose". Slovākijas hokeja izlases rindās spēlējis 2013. un 2015. gada Pasaules čempionātos. Olympedia profils (angliski) Eliteprospects profils (angliski) Internet Hockey Database profils (angliski) Hockey-Reference profils (angliski) KHL profils (angliski)