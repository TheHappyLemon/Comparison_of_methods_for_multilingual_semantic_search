WTA ranga pirmo numuru saraksts ir Sieviešu tenisa asociācijas veidotā ranga līderu saraksts. Kopš profesionālā WTA ranga ieviešanas 1975. gadā vienspēļu ranga līderes statusā ir bijušas 29 spēlētājas. Visilgāk (377 nedēļas) ranga līderes godā ir bijusi vāciete Štefija Grāfa, viņai arī pieder rekords par visvairāk nedēļām pēc kārtas ranga līderes godā (186 nedēļas). Pašreizējā ranga līdere vienspēlēs ir Iga Švjonteka. Dubultspēļu ranga līderes statusā ir bijušas 47 spēlētājas. Visilgāk (237 nedēļas) ranga līderes godā ir bijusi ASV pārstāve Martina Navrātilova, viņai arī pieder rekords par visvairāk nedēļām pēc kārtas ranga līderes godā (181 nedēļa). Pašreizējā ranga līdere dubultspēlēs ir Storma Hantere. Ranga līderes godā ir bijusi arī Latvijas pārstāve Larisa Neilande (4 nedēļas). Ranga līdere ir tā tenisiste, kas pēdējo 52 nedēļu laikā ir sakrājusi visvairāk punktu. Rangs tiek atjaunināts un publicēts gandrīz katru pirmdienu. ATP ranga pirmo numuru saraksts WTA oficiālā mājaslapa