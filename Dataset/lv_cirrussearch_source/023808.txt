Amerikāņi (angļu: Americans, American people) ir nācija, Amerikas Savienoto Valstu pilsoņu kopums. Izņemot Amerikas pamatiedzīvotājus, gandrīz visi amerikāņi vai viņu priekšteči ir ieceļojuši mūsdienu ASV teritorijā pēdējo piecu gadsimtu laikā. Tāpat ir cilvēku grupas, kas neieceļoja ASV, tomēr kļuva par amerikāņiem, valstij paplašinoties 19. gadsimta beigās. Tie ir cilvēki no Havaju salām, Puertoriko, Guamas un Filipīnām. Saskaņā ar 2020. gada ASV tautas skaitīšanas datiem, amerikāņu kopskaits pārsniedza 331 miljonus. No tiem 72,4% bija kaukazoīdi (Eiropas un Tuvo Austrumu (arābu) izcelsmes) amerikāņi, 16,34% — dažādu rasu latīņamerikāņi un 13,6% — afroamerikāņi. Mūsdienu no Eiropas ieceļojušie amerikāņi lielākoties cēlušies no: vāciešiem (14,7%) īriem (10,6%) angļiem (7,8%) itāliešiem (5,5%). Pārējie Amerikas eiropeiskie iedzīvotāji ir cēlušies visvairāk no frančiem, holandiešiem, norvēģiem, somiem, portugāļiem, poļiem un čehiem, taču lielākā daļa ASV eiropeisko iedzīvotāju ir vācu vai Britu salu izcelsmes. Atsevišķi tiek skaitīti ieceļotāji no Latīņamerikas, kuri parasti ir spāņu, portugāļu vai ar indiāņiem jauktas izcelsmes. U.S. Census Bureau Announces 2010 Census Population Counts – Apportionment Counts Delivered to President. United States Census Bureau. December 21, 2010. Arhivēts no oriģināla December 24, 2010. Atjaunināts: November 23, 2012. «U.S. POPClock Projection». U.S. Census Bureau. Figure updated automatically. Vikikrātuvē par šo tēmu ir pieejami multivides faili. Skatīt: Amerikāņi. Kā tapa amerikāņu nācija