Rēti atklātne ir šaha atklātne, kas sākas ar gājieniem: 1. Zg1-f3 d7-d5 2. c2-c4. To klasificē pie flanga atklātnēm ar Šaha atklātņu enciklopēdijas kodiem A10–A39. Pirmā zināmā partija, kurā lietota šī atklātne, ir 1854. gadā spēlētā partija Šumovs — Janišs. Tomēr atklātne tika nosaukta lielmeistara Riharda Rēti vārdā, kas 20. gadsimta divdesmito gadu sākumā izveijis tās teorētiskos pamatus un ieviesis to turnīru praksē. R. Rēti savu ideju formulē šādi: baltie uzbrūk nevis melno pozīcijas vājajam punktam e5, bet ar c2-c4 un sekojošiem g2-g3 un Lf1-g2 spēcīgam punktam d5. Daudzos variantos izveidojas pozīcijas, kas raksturīgas Grīnfelda aizsardzībai ( ar kauliņu krāsas maiņu), angļu atklātnei un citām. Mūsdienu praksē Rēti atklātne, bagātināta ar jaunām idejām, ir ieguvusi plašu popularitāti. 1. Zg1-f3 d7-d5 2. c2-c4 d5xc4 — klasiskais variants. 2. ... d5-d4 2. ... c7-c6 3. b2-b3 3. ... Lc8-f5 4. g2-g3 e7-e6 5. Lf1-g2 e7-e6 6. 0-0 Zb8-d7 7. Lc1-b2 — Laskera sistēma. 3. ... Zg8-f6 4. g2-g3 Lc8-g4 5. Lf1-g2 e7-e6 6. Lc1-b2 Zb8-d7 7. 0-0 — Kapablankas sistēma. 2. g2-g3 — modernā Rēti sistēma. Оснос В.В. Дебют Рети. Москва : Фискультура и спорт, 1990. ISBN 5-278-00276-Х Jāpārbauda |isbn= vērtība. (krieviski) Davies, Nigel. The Dynamic Reti. Everyman Chess, 2004. ISBN 978-1-85744-352-3. (angliski) Partija Šumovs — Janišs Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 333. lpp. ISBN 5-85 270-005-3. (krieviski) Partijas, kurās spēlēta Rēti atklātne. Atklātnes apskats vietnē chess.com Atklātnes apskats vietnē 365chess.com