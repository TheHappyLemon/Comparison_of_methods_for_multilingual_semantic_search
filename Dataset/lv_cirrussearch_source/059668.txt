Bogdans Bogdanovičs (serbu: Богдан Богдановић; dzimis 1992. gada 18. augustā Belgradā) ir serbu basketbolists, spēlē vieglā uzbrucēja pozīcijā, Serbijas basketbola izlases dalībnieks. 2024. gadā pārstāv NBA klubu Atlantas "Hawks". B. Bogdanovičs ir olimpisko spēļu, Pasaules kausa un Eiropas čempionāta sudraba medaļas ieguvējs Serbijas izlases sastāvā. Pirms nonācis NBA sasniedza labus panākums Eirolīgā, tostarp kļūstot par līgas čempionu 2017. gadā. Basketbolā trenēties sācis jauniešu komandā ŠKK Zvezdara dzimtajā Belgradā. Vēlāk nonācis Belgradas "Partizan" sistēmā. 2014. gada NBA draftā B. Bogdanoviču izraudzījās Fīniksas "Suns" ar kopējo 27. kārtas numuru pirmajā kārtā. Pēc drafta spēlētājs turpināja spēlēt Eiropā, noslēdzot līgumu ar vienu no labākajiem klubiem Stambulas "Fenerbahçe". Tā sastāvā viņš kļuva par Eirolīgas čempionu 2017. gadā un divreiz uzvarēja Turcijas basketbola līgā (2016, 2017). 2016. gada NBA drafta naktī Fīniksas "Suns" tiesības uz B. Bogdanoviču aizmainīja uz Sakramento "Kings" pret Markīzu Krisu (kopā ar B. Bogdanoviču aizmainīti tika vēl divi spēlētāji un nākotnes drafta tiesības). Vēl vienu sezonu aizvadījis Stambulā, 2017. gada jūlijā B. Bogdanovičs noslēdza līgumu ar "Kings", kuriem joprojām piederēja tiesības uz spēlētāju. Savā pirmajā sezonā NBA viņš tika iekļauts NBA simboliskajā debitantu otrajā izlasē, kā arī piedalījās Rising Stars Challenge MVP spēlē 2017. gada Visu Zvaigžņu spēles nedēļas nogales ietvaros, kur tika atzīts par spēles vērtīgāko spēlētāju. 2020. gada novembrī "Kings" mēģināja veikt sign-and-trade maiņas darījumu, nosūtot B. Bogdanoviču uz Milvoki "Bucks". Šis darījums neizdevās un 24. novembrī spēlētājs noslēdza 4 gadu līgumu ar Atlantas "Hawks", kas paredz 72 miljonu dolāru lielu atalgojumu. Spēlējis Serbijas jaunatnes izlasēs. Serbijas pieaugušo izlases sastāvā izcīnījis 2016. gada olimpisko spēļu, Pasaules kausa un Eiropas čempionāta sudraba medaļas. 2019. gada FIBA Pasaules kausa turnīrā B. Bogdanovičs kļuva par turnīra rezultatīvāko spēlētāju, taču Serbijas izlase palika tikai 5. vietā noslēguma tabulā. «Atlanta Hawks Sign Restricted Free Agent Bogdan Bogdanovic». NBA.com. 2020. gada 24. novembris. Vikikrātuvē par šo tēmu ir pieejami multivides faili. Skatīt: Bogdans Bogdanovičs. Olympedia profils (angliski) Munzüger Sport profils (vāciski) Basketball Reference NBA spēlētāja profils (angliski) NBA spēlētāja profils (angliski) DraftExpress profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Eirolīgas profils (angliski) ESPN NBA profils (angliski) RealGM Basketball profils (angliski)