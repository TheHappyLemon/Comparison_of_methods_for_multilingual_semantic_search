800 metri vīriešiem bija viena no 23 disciplīnām, kas tika aizvadīta vieglatlētikas sacensību ietvaros 1900. gada vasaras olimpiskajās spēlēs Parīzē. Sacensības notika 1900. gada 14. un 16. jūlijā, Kruakatelānā, Buloņas meža teritorijā. Tajās startēja 18 sportisti no septiņām valstīm. Vairāk nekā puse no sportistiem pārstāvēja ASV. Sacensības bija sadalītas divās kārtās. Kvalifikācija notika 14. jūlijā, kad bija trīs priekšskrējieni, no kuriem katra priekšskrējiena divi labākie sportisti kvalificējās fināla kārtai. Fināls notika 16. jūlijā, un tajā startēja 6 sportisti. Zelta medaļu ar rezultātu 2:01,2 izcīnīja Lielbritānijas sportists Alfrēds Tisē. Viņš izcīnīja pirmo zelta medaļu Lielbritānijai šajā disciplīnā. Sudraba medaļu ar rezultātu 2:03,0 ieguva ASV sportists Džons Kregans. Savukārt bronzas medaļu ieguva ASV sportists Deivids Hols, kura rezultāts finālā bija 2:03,8. Pirmo reizi šajā disciplīnā bija pārstāvēta Bohēmija, Dānija un Itālija. Sacensību laikā tika labots olimpiskais rekords šajā disciplīnā. To kvalifikācijas kārtas pirmajā priekšskrējienā izdarīja ASV sportists Deivids Hols. Viņa uzstādītais jaunais rekords bija 1 minūte un 59 sekundes. (*) — neoficiālais pasaules rekords 1. priekškrējiens 2. priekškrējiens 3. priekškrējiens Pamatraksts: Vieglatlēti 1900. gada vasaras olimpiskajās spēlēs 800 metru sacensībās startēja 18 sportisti no 7 valstīm. ASV, Bohēmija, Dānija un Itālija pirmoreizi startēja šajā disciplīnā. Iekavās norādīts startējošo sportistu skaits no attiecīgās valsts.  ASV (11)  Bohēmija (1)  Dānija (1)  Francija (2)  Itālija (1)  Lielbritānija (1)  Ungārija (1) «Athletics at the 1900 Paris Summer Games: Men's 800 metres». Sports Reference. Arhivēts no oriģināla, laiks: 2020. gada 26. septembris. Skatīts: 2020. gada 5. septembris. «Paris 1900 Athletics — 800m men». Starptautiskā Olimpiska komiteja. Skatīts: 2020. gada 9. septembris. Vieglatlētika 1900. gada vasaras olimpiskajās spēlēs — 800 metri vīriešiem (Sports Reference) (angliski) Vieglatlētika 1900. gada vasaras olimpiskajās spēlēs — 800 metri vīriešiem (Olympedia) (angliski) Vieglatlētika 1900. gada vasaras olimpiskajās spēlēs — 800 metri vīriešiem (Olympics) (angliski) De Wael, Herman. Herman's Full Olympians: "Athletics 1900". Accessed 18 March 2006. Available electronically at [1] Arhivēts 2006. gada 11. februārī, Wayback Machine vietnē.. Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.