Zane Teilāne (bijusi arī Tamane; dzimusi 1983. gada 24. septembrī Rīgā) ir latviešu basketboliste, spēlē centra pozīcijā, Latvijas sieviešu basketbola izlases dalībniece. 2015./16. gada sezonā pārstāvēja Turcijas klubu Canik Belediyesi Samsun. Basketbolu sākusi spēlēt sestajā klasē pie Ināras Jākobsones. Karjeru sākusi RTU/Klondaika sastāvā 1999. gadā. 2002. gadā tika izcīnīts Latvijas čempiontituls. Tā sastāvā spēlēja līdz 2003. gadam, kad devās uz ASV, kur spēlēja Rietumillinoisas Universitātes basketbola komandas "Leathernecks" sastāvā NCAA līgā. Viņa bija viena no komandas līderēm, 2003.—2004. gada sezonā bija starp vadošajām metienu bloķētājām līgā. 2005. un 2006. gadā tika atzīta par Mid-Continent konferences labāko spēlētāju, tāpat šajos gados tika atzīta par konferences gada labāko spēlētāju aizsardzībā. Trīs sezonas tika iekļauta konferences simboliskajā izlasē. Tamane bija uzstādījusi arī vairākus komandas rekordus, tai skaitā visvairāk gūtajos punktos. 2006. gada WNBA draftā viņu Detroitas "Shock" izraudzījās ar 35. kārtas numuru. Viņa kļuva par otro latvieti pēc Ievas Kubliņas, kas tikusi draftēta WNBA. Tomēr vēlāk Tamane tika aizmainīta uz Vašingtonas "Mystics", kura sastāvā arī debitēja Sieviešu Nacionālajā Basketbola asociācijā (WNBA). Viņa kļuva par pirmo latvieti, Rietumilinoisas Universitātes un Mid Continent konferences spēlētāju, kas spēlējusi līgā. "Mystics" sastāvā aizvadīja vienu sezonu, regulārajā sezonā aizvadot 16 spēles un vidēji spēlē gūstot 1,8 punktus. Komanda kvalificējās izslēgšanas spēlēm, tomēr tika zaudēts jau pirmajā kārtā pret Konektikutas "Sun" ar 0—2 (Tamane piedalījās abās spēlēs). Nākamās divas sezonas viņa aizvadīja Spānijas LF līgas klubos, kas spēlēja arī Eiropas kausa izcīņā: 2006.—2007. gada sezonu — Universitat F.C. Barcelona, 2007.—2008. gada sezonu — Hondarribia Irun. 2008.—2009. gada sezonā viņa debitēja FIBA Eirolīgā Krievijas Superlīgas kluba Orenburgas "Nadežda" sastāvā. 2009.—2010. gada sezonā Čehijas līgas kluba Prāgas USK sastāvā Tamane izcīnīja Čehijas kausu, kā arī ierindojās otrajā vietā Čehijas čempionātā. Eirolīgā tika sasniegts astotdaļfināls. 2010. gada maijā Tamane noslēdza līgumu ar Ungārijas klubu Šopronas "MKB Euroleasing". 2010.—2011. gada sezonā viņa izcīnīja Ungārijas kausu, kā arī Ungārijas čempionāta zelta medaļu. Arī šajā sezonā Eirolīgā tika sasniegts astotdaļfināls. Pēc 2010.—2011. gada sezonas basketboliste noslēdza līgumu ar Turcijas līgas klubu Stambulas "Fenerbahçe". 2011.—2012. gada sezonā klubā spēlēja arī Elīna Babkina, savukārt kluba galvenais treneris bija bijušais Latvijas izlases galvenais treneris Jorgs Dikeulaks. 2012. gada aprīlī izcīnījusi 4. vietu FIBA Eirolīgā. Tāpat 2011.—2012. gada Turcijas čempionāta finālā viņa "Fenerbahçe" sastāvā uzvarēja "Galatasaray" ar 3—1. 2012. gada maijā viņa paziņoja par pāreju uz Krievijas Superlīgas klubu Orenburgas "Nadežda". 2013. gada aprīlī "Nadežda" sastāvā izcīnīja bronzas medaļu Krievijas čempionātā. 2012. gada aprīlī parakstīja līgumu ar WNBA klubu Fīniksas "Mercury". Pēc neveiksmīgā sezonas sākuma sadarbība tika pārtraukta. Spēlētāja paspēja aizvadīt divas spēles, kurās punktus neguva un savāca 3 atlēkušās bumbas. Tamane tika atzīta par 2012. gada Latvijas labāko basketbolisti. Pēc 2012.—2013. gada sezonas pārgāja uz Polijas līgas klubu Krakovas "TS Wisła Can-Pack". Gadu vēlāk, Zane vēlreiz atgriezās vienā no Krievijā labi zināmiem klubiem, Orenburgas "Nadežda" 2015/2016. gada sezona tikai aizvadīta Turcijas klubā Canik Belediyesi Samsun. Latvijas izlasē debitējusi 2001. gada 8. maijā pret Igaunijas izlasi. Kopā ar Latvijas sieviešu izlasi ir izcīnījusi 6. vietu 2005. gada Eiropas čempionātā Turcijā, 4. vietu 2007. gada Eiropas čempionātā Itālijā, 7. vietu 2009. gada Eiropas čempionātā Latvijā, 8. vietu 2011. gada Eiropas čempionātā Polijā un dalītu 9.—12. vietu 2008. gada vasaras olimpiskajās spēlēs. 2013. gada janvāra sākumā paziņoja par karjeras beigšanu izlasē. Kopumā izlasi pārstāvējusi 125 spēlēs un guvusi 1037 punktus, oficiālās FIBA spēlēs guvusi 518 punktus 65 aizvadītajās spēlēs. 2014. gada maijā paziņoja par atgriešanos izlasē. Zane Teilāne bija precējusies ar ēģiptiešu bijušo basketbolistu Hešamu Mohamedu Tamanu. Viņai ir divas māsas un viens brālis, Anita arī ir profesionāla basketboliste. 2005: 6. vieta 2005. gada Eiropas čempionātā kopā ar Latvijas sieviešu izlasi Turcijā. 2006: dalība WNBA Vašingtonas "Mystics" sastāvā. 2007: 4. vieta 2007. gada Eiropas čempionātā kopā ar Latvijas sieviešu izlasi Itālijā. 2008: Uzvara Pekinas Olimpisko spēļu kvalifikācijas turnīrā Madridē, Spānijā. 2008: 4. vieta FIBA otrajā "Dimanta bumbas" turnīrā Hainiņā, Ķīnā. 2008: 9. vieta Pekinas Olimpiskajās Spēlēs kopā ar Latvijas sieviešu izlasi Pekinā, Ķīnā. 2009: Krievijas Superlīgas izslēgšanas spēļu labākā "double-double" guvēja. 2009: 7. vieta 2009. gada Eiropas čempionātā kopā ar Latvijas sieviešu izlasi Latvijā. 2010: Iekļūšana Eirolīgas astotdaļfinālā kopā ar Prāgas "USK". 2010: Izcīnīts Čehijas kauss Prāgas USK sastāvā. 2011: Izcīnīts Ungārijas kauss Šopronas "MKB Euroleasing" sastāvā. 2011: Uzvara Ungārijas čempionātā Šopronas "MKB Euroleasing" sastāvā. 2011: 8. vieta Eiropas čempionātā Polijā. 2012: 4. vieta Eirolīgā Stambulas "Fenerbahçe" sastāvā. 2012: uzvara Turcijas čempionātā Stambulas "Fenerbahçe" sastāvā. «TIME OUT WITH... Zane Teilane». WNBA.com. Skatīts: 2013. gada 4. janvārī. Māris Noviks. «Zane Tamane - Ungārijas čempione». Sportacentrs.com, 2011. gada 22. aprīlī. Skatīts: 2013. gada 4. janvārī. «The Summit League: Summit League Top 30 Distinguished Contributors: Zane Teilane». Thesummitleague.org. Arhivēts no oriģināla, laiks: 2015. gada 27. aprīlī. Skatīts: 2013. gada 4. janvārī. Pinkulis, Jānis (2006. gada 7. aprīlī). "Teilāni nodraftē WNBA klubs". Neatkarīgā Rīta Avīze. «Zani Teilāni ar 35 kārtas numuru izvēlas Detroitas ‘Shock’». Delfi.lv. Skatīts: 2013. gada 4. janvārī. «Teilāne pāriet uz citu WNBA klubu». Apollo.lv. Skatīts: 2013. gada 4. janvārī.[novecojusi saite] «Teilāne debitē sieviešu basketbola NBA». Tvnet.lv. Skatīts: 2013. gada 4. janvārī. «Zanes Teilānes WNBA profils». WNBA.com. Arhivēts no oriģināla, laiks: 2011. gada 12. maijā. Skatīts: 2013. gada 4. janvārī. Māris Noviks. «Kubliņa un Tamane izcīna Čehijas kausu, Prāgai 45 punkti ceturtdaļā». sportacentrs.com, 2010. gada 30. janvārī. Skatīts: 2010. gada 3. februārī. Māris Noviks. «Jēkabsone soļo tālāk, Kubliņai un Tamanei turnīrs beidzies». sportacentrs.com, 2010. gada 5. februārī. Skatīts: 2010. gada 6. februārī.[novecojusi saite] Zane Tamane spēlēs Ungārijā Zane Tamane izcīna Ungārijas kausu, Vētram 100% uzvaru Krievijā Zane Tamane apstiprina pāreju uz "Fenerbahce", sportacentrs.com «"Ros Casares" triumfē Eirolīgā, Tamane un Babkina izcīna ceturto vietu». Sportacentrs.com. 2012. gada 1. aprīlī. Skatīts: 2012. gada 1. aprīlī. «Zane Tamane un Elīna Babkina - Turcijas čempiones!». Sportacentrs.com. 2012. gada 19. aprīlī. Skatīts: 2012. gada 19. aprīlī. LETA. «Tamane karjeru turpinās Krievijas komandā Orenburgas 'Nadežda'». Delfi.lv. Skatīts: 2012. gada 29. decembrī. «Tamane nopelna Krievijas bronzu, Horelika turpina plosīties Roterdamā». Sportacentrs.com. Skatīts: 2013. gada 28. aprīlī. «Zane Tamane otro reizi izmēģinās spēkus WNBA». Sportacentrs.com. Skatīts: 2012. gada 9. maijā. «Tamane atlaista no WNBA komandas Fīniksas 'Mercury'». Delfi.lv. 2012. gada 26. maijā. Skatīts: 2012. gada 26. maijā. «Zanes Tamanes WNBA profils». WNBA.com. Arhivēts no oriģināla, laiks: 2013. gada 18. decembrī. Skatīts: 2013. gada 4. janvārī. «Par Latvijas gada labākajiem basketbolistiem atzīti Tamane un Dairis Bertāns». Delfi.lv. Skatīts: 2012. gada 29. decembrī.[novecojusi saite] «Zane Tamane pievienojas slavenākajam Polijas klubam "Wisla"». Sportacentrs.com. Skatīts: 2013. gada 26. maijā. «Tamane Latvijas sieviešu basketbola izlasē vairs nespēlēs». Diena.lv. Skatīts: 2013. gada 4. janvārī. «Tamane beidz karjeru valstsvienībā». Sportacentrs.com. Skatīts: 2013. gada 4. janvārī. «Zane Tamane: Prieks par 2012. gadā izdarīto, bet nākamvasar turēšu īkšķus par meitenēm». Basket.lv. Arhivēts no oriģināla, laiks: 2013. gada 8. maijā. Skatīts: 2013. gada 4. janvārī. «Zane Tamane». Basket.lv. Arhivēts no oriģināla, laiks: 2013. gada 3. janvārī. Skatīts: 2013. gada 4. janvārī. «Jēkabsone precējusies ar galdnieku, Tamane – ar ēģiptieti». Vipi.lv. Arhivēts no oriģināla, laiks: 2016. gada 27. februārī. Skatīts: 2013. gada 4. janvārī. Zanei Tamanei simtā spēle Latvijas izlasē, sportacentrs.com Zane Tamane: "Galvenais - noticēt sev, ka tu vari" Olympedia profils (angliski) LOK profils Basketball Reference WNBA spēlētājas profils (angliski) WNBA spēlētājas profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) LBS profils FIBA Europe profils (angliski)