Leites līcis (filipīniešu: Golpo ng Leyte, angļu: Leyte Gulf) ir plašs Filipīnu jūras līcis Filipīnu arhipelāga dienvidaustrumos starp Visaju salām ziemeļos un Mindanao grupas salām dienvidos. Ziemeļos tas apskalo Samaras krastus, rietumos — Leites, bet dienvidaustrumos — Dinagatas. Austrumos no pārējās Filipīnu jūras līci norobežo Homonhonas un Kalikoanas salas. Sanhuaniko šaurums ziemeļrietumos līci savieno ar Samaras jūru, bet Surigao šaurums dienvdrietumos — ar Boholas jūru. Līcī vairākas salas, lielākās no kurām ir Manikani un Gibusonga. Lielākā pilsēta krastos ir Taklobana pie ieejas Sanhuaniko šaurumā. Bagātīgs zvejas rajons; zvejo siļķes, garneles, krabjus u.c. Otrā pasaules kara laikā 1944. gada 23.—26. oktobrī Leites līcī notika viena no vērienīgākajām jūras kaujām starp ASV un Japānas flotēm, kuras rezultātā amerikāņi zaudēja 6 kuģus un ap 3500 kareivju, bet japāņi — 27 kuģus un ap 10 000 kareivju. 2013. gada novembrī līča piekrastē smagus postījumus nodarīja taifūns Haijans (Filipīnās zināms kā Jolanda). Commercially important seafoods in Samar and Leyte identified USA Today. Exodus from hell: Residents flee typhoon-ravaged Tacloban Vikikrātuvē par šo tēmu ir pieejami multivides faili. Skatīt: Leites līcis.