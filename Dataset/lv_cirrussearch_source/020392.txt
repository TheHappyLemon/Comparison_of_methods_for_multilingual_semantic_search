Inga Žolude (dzimusi 1984. gada 9. augustā Rīgā) ir latviešu prozaiķe. I. Žolude Latvijas Universitātes Moderno valodu fakultātē ieguvusi bakalaura (2006) un maģistra grādu (2008). Ar Fulbraita stipendiju papildinājusies Dienvidilinoisas universitātē ASV (2008.-2009.). Studējusi LU doktorantūrā, ieguvusi filoloģijas doktores grādu, aizstāvot disertāciju “Grēksūdzes dzeja amerikāņu un latviešu literatūrā” (2015). Publicē prozu kopš 2002. gada. Prozas konkursos apbalvoti viņas stāsti "Netīrā veļa" un "Dzīvokļa jautājums". 2010. gadā šie stāsti apkopoti viņas pirmajā stāstu krājumā "Mierinājums Ādama kokam". Par šo grāmatu viņa saņēmusi 2011. gada Eiropas Savienības balvu literatūrā. Šīs grāmatas stāsti tulkoti citās valodās, 2017. gadā stāstu krājums izdots poļu un ungāru valodās. Romāna "Sarkanie bērni" manuskripts 2011. gadā saņēmis 2. godalgu Latvijas Rakstnieku savienības un R. Gerkena romānu konkursā, tas nominēts Literatūras gada balvai kā viens no labākajiem gada prozas darbiem. Vairākkārt piedalījusies festivālā "Prozas lasījumi", 2013. gadā saņemot galveno balvu par stāstu "Rakstnieku nams". 2015. gadā iznāk otrs stāstu krājums "Stāsti", kurā apkopoti septiņi garstāsti. Grāmata nominēta Literatūras gada balvai nominācijā "Labākais prozas darbs". 2018. gada oktobrī iznāk romāns "Materia botanica", kas rakstīts kā romāna "Silta zeme" turpinājums. Silta zeme [romāns]. Rīga: Dienas grāmata, 2008. Mierinājums Ādama kokam [stāstu krājums]. Rīga: Dienas grāmata, 2010. Sarkanie bērni [romāns]. Rīga: Dienas grāmata, 2012. Santa Biblia [romāns]. Rīga: Dienas grāmata, 2013. Stāsti [stāstu krājums]. Rīga: Dienas grāmata, 2015. Materia Botanica [romāns]. Rīga: Dienas grāmata, 2018. 1904. Melanholiskais valsis [garstāsts]. Rīga: Dienas grāmata, 2018. Pirmo reizi uz Zemes [bērniem]. Rīga: Liels un mazs, 2020. Vendenes lotospuķe [romāns; sērija "Es esmu..."]. Rīga: Dienas grāmata, 2021. Ukojenie dla drzewa Adama ["Mierinājums Ādama kokam"; poļu valodā], tulk. Dans Lubinskis. Wydawnictwo KEW, 2017. Legyen vigasz ["Mierinājums Ādama kokam"; ungāru valodā], tulk. Laczházi Aranka, 2017. Toka e ngrothe ["Silta zeme", albāņu valodā]. [Maķedonija]: Shkupi, 2020. Latvijas enciklopēdija. 5. sējums. Rīga : Valērija Belokoņa izdevniecība. 2009. 986. lpp. ISBN 978-9934-8068-0-3. Latvijas Zinātņu akadēmija. Aizstāvēšana. http://www.lza.lv/index.php?option=com_content&task=view&id=2423&Itemid=47 Laligaba.lv: "Stāsti". http://laligaba.lv/index.php/lv/proza-2016/stasti Arhivēts 2017. gada 23. aprīlī, Wayback Machine vietnē. https://www.libri.hu/konyv/inga_zolude.legyen-vigasz.html