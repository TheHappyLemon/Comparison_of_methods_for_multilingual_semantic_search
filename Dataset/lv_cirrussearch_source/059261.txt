Asinhronā mašīna ir elektriskā mašīna, kuras rotors griežas ar citādu frekvenci jeb ātrumu nekā statora strāvas radītais rotējošais magnētiskais lauks (rotors un statora magnētiskais lauks rotē vienā virzienā). Kā jebkura elektriskā mašīna asinhronā mašīna var darboties ģeneratora režīmā (pārveidot mehānisko enerģiju elektriskajā) un dzinēja režīmā (pārveidot elektrisko enerģiju mehāniskajā). Ģeneratora režīmā rotors griežas ātrāk par statora magnētisko lauku, dzinēja režīmā — lēnāk. Jo lielāka slodze (strāva ģeneratoram vai moments dzinējam), jo lielāka atšķirība starp rotora un magnētiskā lauka griešanās ātrumu. Praksē asinhronās mašīnas izmanto tikai kā dzinējus. Trīsfāžu asinhronais dzinējs ir veidots no statora, kura galvenā sastāvdaļa ir dobs cilindrs, kurš sastāv no savstarpēji izolētām elektrotehniskā skārda plāksnēm, uz šī cilindra iekšējās virsmas ir rievas, kurās ievietots statora tinums, kuram ir trīs fāzes ar sešiem izvadiem (pa diviem izvadiem katrai fāzei). Tinumi uz statora aploces ir savstarpēji nobīdīti par, piemēram, 120°, ja dzinējam ir divi poli. Tinumu fāzes var saslēgt zvaigznē vai trijstūrī, piemēram, ja dzinēja pasē vai uzrakstā uz paša dzinēja ir norādīti spriegumi 220/380 V, tad, dzinējam esot pieslēgtam elektriskajam tīklam ar 220 V līnijas spriegumu, statora tinumu fāzes jāsavieno trīsstūrī, bet pie 380 V līnijas sprieguma tās jāsavieno zvaigznē. Dzinējam ar īsslēgtu rotoru rotora tinums veidots no alumīnija vai vara stieņiem, kuri galos savienoti ar tāda paša materiāla gredzeniem — rotorā strāvai ir izveidots noslēgts ceļš. Šādam dzinējam ārējo elektrisko ķēdi (barošanu) pieslēdz tikai statoram. Dzinējam ar fāžu rotoru rotorā ir ievietots statora tinumam līdzīgs trīsfāžu tinums, kas ir slēgts zvaigznē, bet katrs tinuma fāzes brīvais izvads (to ir trīs) pievienots savam misiņa slīdgredzenam jeb kontaktgredzenam (to arī ir trīs un tie ir savstarpēji izolēti). Slīdgredzeni griežas līdz ar rotoru, un tiem piesietas nekustīgas grafīta sukas, kas sniedz iespēju pieslēgt rotoram ārēju trīsfāžu papildpretestību. Šīs papildpretestības pieslēgšanai uz dzinēja korpusa ir izvadītās trīs spailes. Pievadot statora tinumam trīsfāžu maiņstrāvu, rodas rotējošs magnētiskais lauks, kura griešanās ātrums (izteikts apgriezienos minūtē) n 0 = 60 f p {\displaystyle n_{0}={\frac {60f}{p}}} , kur f {\displaystyle f} ir frekvence, apgriezienu skaits sekundē, p {\displaystyle p} ir polu pāru skaits (ja ir trīs tinumi, tad poli ir divi). Šo ātrumu sauc arī par sinhrono ātrumu. Statora magnētiskais lauks pārvietojoties inducē rotora tinumā elektrodzinējspēku (EDS) saskaņā ar elektromagnētiskās indukcijas likumu. Īsslēgtā rotora tinums veido noslēgtu ķēdi. Fāžu rotoram noslēgta ķēde jāizveido, piemēram, pieslēdzot papildpretestību. Tad rotora rinumā sāk plūst EDS radīta strāva. Pēc Ampēra likuma, rotora strāvas un magnētiskās plūsmas mijiedarbība rada griezes momentu, kura dēļ rotors sāk griezties. Asinhronā dzinēja rotors var griezties tikai nesinhroni ar statora magnētisko lauku, precīzāk, asinhronā dzinēja rotora griešanās ātrums (korektāk to sauc par rotācijas frekvenci) n {\displaystyle n} ir mazāks par sinhrono ātrumu n 0 {\displaystyle n_{0}} . Ja n = n 0 {\displaystyle n=n_{0}} , tad rotējošais magnētiskais lauks attiecībā pret rotoru būtu nekustīgs, tad rotorā neinducētos EDS un nebūtu ne strāvas, ne griezes momenta — rezultātā rotora griešanās ātrums samazinātos līdz kādai asinhronai vērtībai. Asinhronā dzinēja darbību ietekmē ātrums, ar kuru magnētiskais lauks pārvietojas attiecībā pret rotoru. To raksturo ar bezdimensiju (bez mērvienībām) lielums slīde s = n 0 − n n 0 {\displaystyle s={\frac {n_{0}-n}{n_{0}}}} . Kā redzams, slīde ir slīdes ātruma (magnētiskā lauka griešanās un rotora griešanās ātruma starpība) attiecība pret magnētiskā lauka rotācijas ātrumu. Rotora griešanās ātrumam pieaugot, sākot no 0, līdz n 0 {\displaystyle n_{0}} rotora slīdes diapazons ir 1 . . . 0. Pie nominālā momenta slodzes nominālā slīdes vērtība parasti atrodas robežās 0,02 . . . 0,08. Zinot slīdes vērtību, rotora griešanās ātrumu iegūst pēc n = n 0 ( 1 − s ) {\displaystyle n=n_{0}(1-s)} . Rotorā inducētais EDS E 2 {\displaystyle E_{2}} ir proporcionāls slīdei: E 2 ∼ E 2 n ⋅ s {\displaystyle E_{2}\sim E_{2n}\cdot s} , kur E 2 n {\displaystyle E_{2n}} ir EDS, kas inducējas nekustīgā rotorā (kad n = 1 {\displaystyle n=1} ). Dzinēja stators ir pieslēgts tīklam ar noteiktu frekvenci f 1 {\displaystyle f_{1}} , bet rotorā inducētā EDS un tā radītās strāvas frekvence f 2 {\displaystyle f_{2}} parasti ir zemāka: f 2 ∼ f 1 ⋅ s {\displaystyle f_{2}\sim f_{1}\cdot s} . f 1 = f 2 {\displaystyle f_{1}=f_{2}} tikai tad, kad rotors nekustas. Strāva rotorā: I 2 = E 2 Z 2 {\displaystyle I_{2}={\frac {E_{2}}{Z_{2}}}} , kur Z 2 {\displaystyle Z_{2}} ir rotora pilnā pretestība, kas iegūstama kā Z 2 = R 2 2 + ( X L 2 − X C 2 ) 2 {\displaystyle Z_{2}={\sqrt {R_{2}^{2}+(X_{L2}-X_{C2})^{2}}}} , kur R 2 {\displaystyle R_{2}} ir rotora aktīvā pretestība, X L 2 {\displaystyle X_{L2}} — induktīvā pretestība, X C 2 {\displaystyle X_{C2}} — kapacitīvā pretestība. Tā kā rotora tinums atrodas magnētiskajā ķēdē, tā reaktīvā pretestība X 2 {\displaystyle X_{2}} sastāv tikai no induktīvās pretestības. Tādējādi rotora pilnajai pretestībai ir aktīvi induktīvs raksturs. Rotora reaktīvā (induktīvā) pretestība ir proporcionāla slīdei: X 2 ∼ X 2 n ⋅ s {\displaystyle X_{2}\sim X_{2n}\cdot s} , kur X 2 n {\displaystyle X_{2n}} ir nekustīga rotora induktīvā pretestība, bet aktīvo pretestību uzskata par nemainīgu. Tāpat I 2 = E 2 n Z 2 n s i n φ 2 {\displaystyle I_{2}={\frac {E_{2n}}{Z_{2n}}}sin\varphi _{2}} , kur φ 2 {\displaystyle \varphi _{2}} ir rotora EDS un strāvas fāžu nobīdes leņķis. Jo lielāka slīde, jo lielāks šis leņķis. Sākumā, tas ir, ar mazāku slīdi, I 2 {\displaystyle I_{2}} pieaug gandrīz tikpat strauji kā E 2 {\displaystyle E_{2}} , bet pēc tam — arvien lēnāk. Rotora strāvas aktīvā komponente I 2 a = I 2 ⋅ c o s φ 2 {\displaystyle I_{2a}=I_{2}\cdot cos\varphi _{2}} sākumā, slīdei palielinoties, pieaug. Tā sasniedz maksimumu, kad R 2 = X 2 {\displaystyle R_{2}=X_{2}} un φ 2 = 45 ∘ {\displaystyle \varphi _{2}=45^{\circ }} . Slīdei palielinoties vēl, I 2 a {\displaystyle I_{2a}} samazinās. Dzinēja statoram no tīkla tiek pievadīta jauda P 1 {\displaystyle P_{1}} . Statorā izdalās elektriskie zudumi — tinumos izdalās siltums, tajos plūstot strāvai — un magnētiskie zudumi — silst statora tērauds, inducējoties tajā virpuļstrāvām. Statora magnētiskajam laukam griežoties ar ātrumu n 0 {\displaystyle n_{0}} , rotoram tiek nodota elektromagnētiskā jauda, kuru izsaka kā P E M = M ⋅ n 0 9 , 55 {\displaystyle P_{EM}={\frac {M\cdot n_{0}}{9,55}}} , jo šis magnētiskais lauks pārnes momentu M {\displaystyle M} . Rotora enerģijas zudumus galvenokārt veido elektriskie zudumi (silst rotora tinumi). Δ P e l 2 =∼ I 2 2 ⋅ R 2 {\displaystyle \Delta P_{el2}=\sim I_{2}^{2}\cdot R_{2}} Kā redzams, šie zudumi ir proporcionāli rotoras strāvas kvadrātam. Tāpat rotorā ir arī mazāk ievērojamie magnētiskie un mehāniskie zudumi (berze gultņos, ventilācijas zudumi), tāpēc elektromagnētiskā jauda tuvināti sadalās tā: P E M = P 2 + Δ P e l 2 {\displaystyle P_{EM}=P_{2}+\Delta P_{el2}} , kur P 2 {\displaystyle P_{2}} ir lietderīgā mehāniskā jauda dzinēja izejā, tā ir mazāka par P E M {\displaystyle P_{EM}} , tāpat kā n < n 0 {\displaystyle n<n_{0}} : P 2 = M ⋅ n 9 , 55 = P E M ( 1 − s ) {\displaystyle P_{2}={\frac {M\cdot n}{9,55}}=P_{EM}(1-s)} . Elektriskie zudumi rotorā ir proporcionāli slīdes ātrumam: Δ P e l 2 = M ( n 0 − n ) 9 , 55 = P E M ⋅ s {\displaystyle \Delta P_{el2}={\frac {M(n_{0}-n)}{9,55}}=P_{EM}\cdot s} . s = 0 ⇒ M = 0 {\displaystyle s=0\Rightarrow M=0} Sākumā, slīdei pieaugot, palielinās momenta vērtība Sasniedzot kritisko slīdes vērtību s k r {\displaystyle s_{kr}} , tiek sasniegts momenta maksimums — kritiskais moments M k r {\displaystyle M_{kr}} Slīdei palielinoties vēl vairāk, moments sāk samazināties Tādējādi līknei M=f(s) ir četri raksturīgi punkti: T, kurā ir ideālas tukšgaitas režīms, kad s = 0 {\displaystyle s=0} un M = 0 {\displaystyle M=0} (tostarp n = n 0 {\displaystyle n=n_{0}} ) K, kurā ir kritiskais režīms ar momenta lielāko vērtību, M k r {\displaystyle M_{kr}} un s k r {\displaystyle s_{kr}} P (atrodas aiz K), kurā ir palaišanas režīms, kad s = 1 {\displaystyle s=1} (arī n = 0 {\displaystyle n=0} ) un ir palaišanas moments M P {\displaystyle M_{P}} N (atrodas starp T un K), kurā ir nominālais režīms, kad slīdes un momenta vērtības ir nominālas, posmā T . . . K dzinējs darbojas stabili, posmā K . . . P — nestabili. Nestabilajā posmā dzinējs var atrasties tikai īslaicīgi, to palaižot vai nobremzējot. To sauc par nestabilu, jo, izmainot kādu parametru, dzinējs nokļūst stabilajā režīmā (izmaiņa notikusi stabilā posma virzienā) vai apstājas (izmaiņa notikusi prom no stabilā posma). Momenta līknes jebkuru punktu var iegūt pēc Klosa formulas M = 2 M k r s s k r + s k r s {\displaystyle M={\frac {2M_{kr}}{{\frac {s}{s_{kr}}}+{\frac {s_{kr}}{s}}}}} . Kritisko slīdi var aprēķināt šādi: s k r = s N ( λ + λ 2 − 1 ) {\displaystyle s_{kr}=s_{N}(\lambda +{\sqrt {\lambda ^{2}-1}})} , kur λ {\displaystyle \lambda } ir pārslodzes spēja, kas ir kritiskā momenta attiecība pret nominālo. Pagriežot M=f(s) grafiku tā, ka moments kļūtu par neatkarīgo mainīgo, un aizvietojot slīdi ar rotora griešanās ātrumu, iegūst funkcijas grafiku, kura atrodas koordinātu sistēmā ar momentu uz abscisu ass un rotora ātrumu uz ordinātu ass. Tā ir mehāniskā raksturlīkne n=f(M). Iegūtajai līknei ir līdzīga forma kā M=f(s) līknei, tikai tā ir pagriezta par -90° (pa pulksteņa rādītāju). Šai raksturlīknei ir četri raksturīgi punkti: T ar ideālas tukšgaitas režīmu, kad M = 0 {\displaystyle M=0} un n = n 0 {\displaystyle n=n_{0}} N ar nominālo režīmu K ar kritisko režīmu, kurā ir M k r {\displaystyle M_{kr}} (maksimālais moments) un n k r {\displaystyle n_{kr}} , ar kuru beidzas dzinēja stabilās darbības līknes posms P ar palaišanas režīmu un M P {\displaystyle M_{P}} , kuru attīsta dzinējs, kad n = 0 {\displaystyle n=0} . Asinhronais dzinējs ir jutīgs pret tīkla sprieguma izmaiņām: ja s = c o n s t {\displaystyle s=const} , M ∼ U 2 {\displaystyle M\sim U^{2}} . Samazinot tīkla spriegumu, momenta līkne pārvietojas uz leju, mehāniskā raksturlīkne pārvietojas pa kreisi. Asinhronajam dzinējam ar fāžu rotoru var mainīt rotora ķēdes pretestību, pieslēdzot trīsfāžu papildpretestību R p {\displaystyle R_{p}} . s ′ s = R 2 + R p R 2 {\displaystyle {\frac {s'}{s}}={\frac {R_{2}+R_{p}}{R_{2}}}} , kur s ′ {\displaystyle s'} ir slīde, kad pievienota papildpretestība. Pieslēdzot R p {\displaystyle R_{p}} , momenta līknes abscisa pārvietojas pa labi, mehāniskā raksturlīkne pārvietojas uz leju. Asinhronā dzinēja rotora griešanās ātrumu var regulēt, mainot statora magnētiskā lauka griešanās ātrumu vai mainot mehānisko raksturlīkni (ar papildpretestību vai tīkla spriegumu). Magnētiskā lauka ātrumu var regulēt, mainot tīkla sprieguma frekvenci vai statora polu pāru skaitu. Ātruma regulēšana, mainot statoram pievadītā sprieguma frekvenci ļauj regulēt dzinēja ātrumu nepārtraukti un plašās robežās, tas ir vienīgais veids, kuru var pielietot asinhronajam dzinējam ar īsslēgtu rotoru. Tam nepieciešams īpašs sprieguma avots vai pārveidotājs. Ātruma regulēšana caur statora magnētiskā lauka polu skaita izmaiņu tiek īstenota ar vairākātrumu dzinējiem. Ar šo metodi nav iespējama nepārtraukta regulēšana, bet tikai pakāpeniska. Mainot papildpretestību rotora ķēdē, ātrumu var regulēt tikai fāžu rotora dzinējam. Ātruma regulēšanu, mainot statora tinumam pievadīto spriegumu, asinhronajam dzinējam praktiski neizmanto mazā regulēšanas diapazona dēļ. Palaišanas procesu raksturo palaišanas moments M p {\displaystyle M_{p}} un palaišanas strāva I p {\displaystyle I_{p}} . Lai palaistu dzinēju, M p {\displaystyle M_{p}} jābūt lielākam par slodzes pretestības momentu, turklāt jo lielāka šo momentu starpība, jo ātrāk norisinās palaišana. Asinhronajam dzinējam M p {\displaystyle M_{p}} ir relatīvi mazs. Smagos palaišanas apstākļos izvēlas dzinēju ar fāžu rotoru, kuram ar papildpretestību tiek iegūts lielāks M p {\displaystyle M_{p}} , vienlaicīgi samazinot I p {\displaystyle I_{p}} . Dzinējs ar īsslēgtu rotoru ir parocīgāks lietošanā. Palaišanas laikā (ne vairāk par dažām sekundēm) rotorā inducētais EDS ir 20 . . . 50 reižu lielāks nekā nominālajā režīmā, tāpat ievērojami palielinās Z 2 {\displaystyle Z_{2}} . I p {\displaystyle I_{p}} ir tikai 4 . . . 7 reizes lielāka par nominālo strāvu. Relatīvi mazas jaudas tīklā dzinēja palaišana var izraisīt lielu sprieguma kritumu, tāpēc jāierobežo I p {\displaystyle I_{p}} , palaižot ar pazeminātu spriegumu vai ar pretestību rotora ķēdē. Ja tīkla jauda ir pietiekami liela, dzinēju palaiž, tam esot tieši pieslēgtam tīklam. Dzinēja raksturlielumi atkarīgi no slodzes momenta M {\displaystyle M} vai noslodzes koeficienta β = M M N {\displaystyle \beta ={\frac {M}{M_{N}}}} . Slodzes izmaiņu parasti izskata robežās no tukšgaitas ( M = 0 {\displaystyle M=0} ) līdz nominālajai slodzei ( M = M N {\displaystyle M=M_{N}} ). Palielinoties slodzei, palielinās no tīkla patērējamā strāva I 1 {\displaystyle I_{1}} . Arī tukšgaitā strāva tiek patērēta. Asinhronajam dzinējam darbojoties nominālajā režīmā, jaudas koeficients c o s φ {\displaystyle cos\varphi } parasti ir 0,7 . . . 0,9. Tukšgaitā dzinējs patērē nelielu aktīvo jaudu, bet reaktīvā jauda nav mazāka nekā pie pilnas slodzes, tā c o s φ {\displaystyle cos\varphi } ir mazs. Jo lielāka slodze, jo lielāks lietderības koeficients η {\displaystyle \eta } . Nominālajā režīmā tas ir 0,7 . . . 0,9. Asinhronā dzinēja reversija ir jebkuru divu fāžu samainīšana vietām. Tad rotors griezīsies uz pretējo pusi. Ja dzinēju reversē darba laikā, sākumā tam iestājas bremzēšanas režīms, uzreiz pēc apstāšanās tas sāk griezties pretējā virzienā. Parasti dzinēja pasē norādīta nominālā jauda (mehāniskā jauda izejā) P 2 N {\displaystyle P_{2N}} , rotora griešanās ātrums nominālajā režīmā n N {\displaystyle n_{N}} , dzinēja pārslodzes spēja λ = M k r M N {\displaystyle \lambda ={\frac {M_{kr}}{M_{N}}}} , (tās vērtība parasti 1,6 . . . 2,5), palaišanas momenta attiecība pret nominālo momentu M P M N {\displaystyle {\frac {M_{P}}{M_{N}}}} (parasti robežās 0,8 . . . 1,5). Tāpat jābūt norādītam: statora nominālajam spriegumam U N {\displaystyle U_{N}} , palaišanas strāvas un statora nominālās strāvas attiecībai I p I N {\displaystyle {\frac {I_{p}}{I_{N}}}} (2,5 . . . 7,5), lietderības koeficientam η {\displaystyle \eta } , jaudas koeficientam c o s φ 2 {\displaystyle cos\varphi _{2}} , nominālajai slīdei s N {\displaystyle s_{N}} , kritiskajai slīdei s k r {\displaystyle s_{kr}} . Vienfāzes asinhronajam dzinējs sastāv no rotora un statora. Statoram ir divi tinumi, kas savstarpēji nobīdīti 90° leņķī, viens no tiem tiek saukts par galveno jeb darba tinumu (parasti aizņem divas trešdaļas statora rievu), otrs ir palaišanas jeb palīgtinums (parasti aizņem vienu trešdaļu statora rievu). Rotors ir īsslēgts. Vienfāzes dzinēju darbina vienfāzes maiņstrāva, pēc dzinēja palaišanas tiek izmantots tikai viens (darba) tinums. Statorā plūstošā maiņstrāva rada pulsējošo magnētisko lauku, kura magnētiskās indukcijas vektors vienmēr vērsts pa vienu asi, bet indukcijas vērtība mainās sinusoidāli. Šo pulsējošo lauku var uzskatīt par divu rotējošo magnētisko lauku, kuri rotē pretējos virzienos ar sinhrono ātrumu, summu. Tad katra rotējošā lauka magnētiskās indukcijas amplitūda vienāda ar pusi no pulsējošā (rezultējošā) lauka indukcijas amplitūdu. Katrs no rotējošajiem laukiem inducē rotorā EDS un rada griezes momentu, tā kā uz rotoru darbojas divi pretēji griezes momenti, rotors ir nekustīgs ( n = 0 {\displaystyle n=0} ). Tāpēc vienfāzes dzinējs pats nespēj attīstīt palaišanas momentu. Ja rotors griežas vienā virzienā ar kādu laukiem (tiešais lauks), rotora slīdi attiecībā pret abiem rotējošajiem laukiem izsaka kā s 1 = n 0 − n n 0 {\displaystyle s_{1}={\frac {n_{0}-n}{n_{0}}}} , s 2 = − n 0 − n − n 0 {\displaystyle s_{2}={\frac {-n_{0}-n}{-n_{0}}}} . Ja n = 0 {\displaystyle n=0} , abas slīdes ir vienādas ( s 1 = s 2 = 1 {\displaystyle s_{1}=s_{2}=1} ). Ja n = n 0 {\displaystyle n=n_{0}} , tad s 1 = 0 {\displaystyle s_{1}=0} , s 2 = 2 {\displaystyle s_{2}=2} utt. Vienfāzes dzinēja momenta līkni iegūst, summējot abas momenta līknes M=f(s1) un M=f(s2). Pārveidojot koordinātu sistēmu, iegūst vienfāzes dzinēja mehānisko raksturlīkni n=f(M), no kuras redzams, ka palaišanas moments ir vienāds ar nulli un ka, piešķirot rotoram noteiktu ātrumu jebkurā virzienā, dzinējs attīsta šajā virzienā vērstu griezes momentu un pāriet stabilā darba režīmā. Lai strāvas abos statora tinumos būtu savstarpēji nobīdītas par 90° (lai veidotos rotējošais magnētiskais lauks), virknē ar palaišanas tinumu slēdz kondensatoru ar noteiktu kapacitāti. Lai uzlabotu vienfāzes dzinēja lietderības koeficientu un citus rādītājus, mēdz izmantot dzinējus, kuriem otrs tinums ar virknē slēgtu kondensatoru paliek ieslēgts pēc palaišanas, šādus dzinējus sauc par kondensatora dzinējiem (tie tiek baroti no vienfāzes tīkla, taču būtībā ir divfāžu dzinēji). Avārijas gadījumā par vienfāzes dzinēju var kļūt arī trīsfāžu asinhronais dzinējs, kuram vienā no trim barošanas vadiem radies pārtraukums. Ja šāda avārija notiek dzinēja darba laikā, tas turpina darboties ar mazāku lietderības koeficientu un jaudas koeficientu. Ja avārija atgadās, kad dzinējs nedarbojas, to nevarēs palaist. «Синхронный и асинхронный генератор». genmaster.ru. Skatīts: 06.12.2021. «Асинхронный электродвигатель: принцип работы и устройство». szemo.ru. Skatīts: 06.12.2021. «Контактные кольца». leg.co.ua. Skatīts: 08.12.2021. «A Novel Exact Analytical Solution Based on Kloss Equation towards Accurate Speed-Time Characteristics Modeling of Induction Machines during No-Load Direct Startups». MDPI. 31.05.2021. Skatīts: 08.12.2021. «Однофазный асинхронный электродвигатель». engineering-solutions.ru. Skatīts: 11.12.2021. Ēriks Priednieks. Elektriskās mašīnas elektrotehnikas kursā. Rīgas Tehniskā universitāte, 1992. Vikikrātuvē par šo tēmu ir pieejami multivides faili. Skatīt: Asinhronā mašīna. Encyclopædia Britannica raksts (angliski) Krievijas Lielās enciklopēdijas raksts (krieviski)