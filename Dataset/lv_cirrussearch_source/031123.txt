Kastu sistēma Indijā saglabājusi iezīmes no Indijas vēsturiskā sabiedrības dalījuma sociālās un profesionālās grupās jeb kastās. 2011. gadā Indijas valdība kārtējā tautskaitē veica arī sociāli ekonomisko un kastu tautskaiti (angļu: Socio Economic and Caste Census) dažādās reliģiskās kopienās. Tās rezultāti atspoguļo pašreizējo Indijas valdības lietoto sabiedrības iedalījumu četrās sociāli ekonomiskajās grupās: daliti, ādivāsī, "citas atpalikušās šķiras" (angļu: Other Backward Class, OBC) un "privileģētās kastas" (Forward Caste).