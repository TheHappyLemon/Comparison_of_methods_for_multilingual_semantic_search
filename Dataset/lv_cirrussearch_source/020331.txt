Āzijas ziloņi (Elephas) ir ziloņu dzimtas (Elephantidae) ģints, kurā ir tikai viena mūsdienās dzīvojoša suga - Āzijas zilonis (Elephas maximus) un vairākas izmirušas sugas. Ģints zinātniskā nosaukuma izcelsme saistīta gan ar grieķu, gan latīņu valodu. Grieķu valodā Elephas nozīmē zvērs, bet latīņu valodā ele nozīmē arka, bet phant - milzīgs. Senākās Āzijas ziloņu priekšteča fosilijas atklātas Etiopijā. Šis dzīvnieks dzīvoja pirms apmēram 5,2 miljoniem gadu un bija kopīgs priekštecis arī Āfrikas ziloņiem un Eiropas ziloņiem. Āzijas ziloņu ģints pārstāvji parādījās apmēram tajā pašā laikā kā mamuti. Daži zinātnieki uzskata, ka mamuti Āzijas ziloņiem ir tuvāk radniecīgi nekā Āfrikas ziloņi. Kopīgajam ziloņu priekštecim vistuvāk radniecīgā Āzijas ziloņu suga ir Elephas ekorensis, kurš dzīvoja Austrumāfrikā pirms 4,5 - 4 miljoniem gadu. Šis senais zilonis ir priekštecis divām ziloņu līnijām: Āfrikas-Eirāzijas ziloņiem un Āzijas ziloņiem. Pirmā no pieminētajām ziloņu grupām līdz mūsdienām nav izdzīvojusi, bet no otrās līdz mūsdienām izveidojusies vienīgā mūsdienās dzīvojošā Āzijas ziloņu suga - Āzijas zilonis (Elephas maximus). Ziloņi Āziju sasniedza pirms apmēram 3 miljoniem gadu. No senajām, izmirušājām sugām mūsdienu Āzijas zilonim tuvākais radinieks ir Sivalika zilonis (Elephas hysudricus), kas dzīvoja Indijas ziemeļos un Birmā pirms 2 - 1 miljona gadiem. Visvecākās mūsdienu Āzijas ziloņa fosilijas, kas atrastas Vidējos Austrumos, ir apmēram 1 miljonu gadu vecas. Vecākās fosilijas, kas atrastas Javā ir 120 000 gadus vecas. Toties Sivalika zilonis Javā dzīvoja pirms 1 - 0,5 miljoniem gadu. Pēdējo gadu DNS pētījumos atklājies, ka Āzijas zilonim ir divas galvenās ģenētiskās līnijas. Lai arī abas grupas bija plaši izplatītas un to izplatības areāli pārsedzās, tomēr tās attīstījās no divām atšķirīgām populācijām: Indonēzijas un kontinentālās Āzijas. Ģenētiskie pētījumi liecina, ka abas populācijas bija šķirtas pirms apmēram miljons gadiem. Āzijas zilonim oficiāli tiek atzītas 3 mūsdienās dzīvojošas pasugas - Šrilankas zilonis (Elephas maximus maximus), Sumatras zilonis (Elephas maximus sumatranus) un Indijas zilonis (Elephas maximus indicus). Daži sistemātiķi uzskata, ka arī Borneo zilonis (Elephas maximus borneensis) būtu jāizdala kā atsevišķa pasuga. Ģenētiski tas bijis izolēts no pārējiem ziļoņiem vairākus tūkstošus gadu, lai gan ir zināms, ka tie Borneo salā tikuši ievesti no kontinentālās Āzijas. Āzijas ziloņu ģints (Elephas) Āzijas zilonis (Elephas maximus) pasuga Borneo zilonis (Elephas maximus borneensis) pasuga Indijas zilonis (Elephas maximus indicus) pasuga †Ķīnas zilonis (Elephas maximus rubridens) pasuga †Sīrijas zilonis (Elephas maximus asurus) pasuga Sumatras zilonis (Elephas maximus sumatranus) pasuga Šrilankas zilonis (Elephas maximus maximus) † Elephas beyeri † Elephas celebensis † Elephas ekorensis † Elephas falconeri † Elephas hysudricus † Elephas hysudrindicus † Elephas iolensis † Elephas planifrons † Elephas platycephalus † Elephas recki Shoshani, J. (2005). "Order Proboscidea". In Wilson, D. E.; Reeder, D. M. Mammal Species of the World (3rd ed.). Johns Hopkins University Press. p. 90. ISBN 978-0-8018-8221-0. OCLC 62265494 Evolution - Past to Present Evolution and systematics The Living Elephants : Evolutionary Ecology, Behaviour, and Conservation The genus Elephas Elephas maximus (Asian elephant)