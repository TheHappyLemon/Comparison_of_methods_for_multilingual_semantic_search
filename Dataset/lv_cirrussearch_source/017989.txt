Jakopo de' Barbari, Jakopo Barbaro jeb Jākobs Valhs (Jacopo de' Barbari, Jacopo Barbaro, Jakob Walch, dzimis apm. 1445.-1470. gadā Venēcijā, miris 1515. vai 1516. gadā Briselē vai Mehelenē) bija renesanses laika itāliešu mākslinieks. Uzskata, ka viņš varētu būt pirmās datētās un parakstītās "tīrās" klusās dabas autors ("Klusā daba ar irbi un dzelzs cimdiem", 1504). No de' Barbari ietekmējies Albrehts Dīrers. Venēcijā de' Barbari ietekmējās no Džovanni Bellīni un Antonello da Mesīnas. Vēlāk viņš sastapa arī Albrehtu Dīreru, kuram bija liela nozīme de' Barbari stila izveidē. 1500. gadā de' Barbari pārcēlās uz Nirnbergu un darbojās imperatora Maksimiliana I galmā; sākot ar 1503. gadu, viņš strādāja dažādos vācu galmos. Apmēram 1508. gadā viņu nolīga Burgundijas Filips, bet 1510. gadā — Austrijas Margarita. De' Barbari grafikas būtiski ietekmēja Ziemeļeiropas grafikas attīstību. Vikikrātuvē par šo tēmu ir pieejami multivides faili. Skatīt: Jakopo de' Barbari. Encyclopædia Britannica raksts (angliski) Brockhaus Enzyklopädie raksts (vāciski)