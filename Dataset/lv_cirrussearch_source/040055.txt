Karolingu zobens jeb Vikingu laikmeta zobens (lieto arī Vikingu zobens) ir zobenu tips, kas bija izplatīts Ziemeļeiropā agrīnajos viduslaikos. Karolingu zobens tika izveidots 8. gadsimtā uz Merovingu zobena pamata (franku izgatavoti zobeni 6. un 7. gadsimtā, kuru izcelsme bija no romiešu spatas). 11. un 12. gadsimtā Karolingu zobenus aizstāja Romāņu zobeni. Lai arī šo zobenu bieži sauc par "Vikingu zobenu", šis zobenu tips tika izgatavots Franku impērijā agrīnajos viduslaikos. Karolingu zobenu saistība ar vikingiem izveidojās dēļ kapeņu izrakumu neesamības 8. gadsimtā kristīgajā Franku valstī un savukārt ļoti biežiem atradumiem Vikingu laika pagānu apbedījumos Skandināvijā, kuru izcelsme veids bija tirdzniecība, izpirkuma maksas vai laupīšanas. Savukārt kontinentālajā Eiropā šo ieroču retie atradumi pamatā ir bijuši upju gultnēs.