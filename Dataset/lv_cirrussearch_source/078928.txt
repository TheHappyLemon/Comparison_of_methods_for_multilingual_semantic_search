Deniss Rakels (dzimis 1992. gada 20. augustā Jēkabpilī) ir Latvijas futbolists, uzbrucējs. Rakels ir spēlējis FK Liepājas Metalurgs sastāvā, vairākos Polijas klubos, Anglijas klubā Reading un Virslīgas klubā Riga FC. Savā pirmajā sezonā virslīgas klubā viņš 14 spēlēs guva 9 vārtus, divās spēlēs gūstot hettriku. Uz pirmo komandu viņu izsauca galvenais treneris Rīdigers Abramčiks, kad klubu pēc pussezonas pameta vadošais uzbrucējs Ģirts Karlsons. Arī 2010. gada sezonu Rakels uzsāka kā komandas sākumsastāva uzbrucējs un šajā sezonā, ar 18 gūtiem vārtiem kļuva par virslīgas rezultatīvāko spēlētāju. 2009. gada decembrī viņš pavadīja nedēļu Itālijas kluba Dženovas "Sampdoria" treniņnometnē, savukārt 2010. gada aprīlī Rakels devās atrādīties Šveices klubam FC Basel. 2011. gada sākumā Rakels izskatīja vairāku klubu piedāvājumus, beigās izvēloties Polijas Lubinas "Zagłębie" un noraidot Krievijas Premjerlīgas kluba Kazaņas "Rubin" piedāvājumu. Kluba pamatsastāvā viņam neidzevās nostiprināties, tāpēc 2011. gada augustā Rakels tika izīrēts Polijas 1. līgas klubam Katovices "GKS". 2014. gadā Rakels pievienojās Ekstraklases klubam Krakovas "Cracovia". 2014/2015. gada sezonā viņš kļuva par kluba labāko vārtu guvēju un ieņēma dalītu 10. vietu visā Ekstraklasē. 2015/2016. gadā sezonā līdz ziemas pārtraukumam Rakels bija kļuvis par Ekstraklases otru labāko vārtu guvēju. 2016. gada janvārī Rakels pievienojās Anglijas futbola klubam Reading FC. 2017. gada jūnijā tika izīrēts Polijas klubam Poznaņas "Lech". 2018. gada janvārī Rakels atgriezās Krakovas "Cracovia", atkal uz īres līguma pamata. 2018. gada jūlijā Rakels parakstīja līgumu ar Kipras klubu Pafos FC, bet uzreiz devās uz īri Latvijas Virslīgas klubā Riga FC. Tajā nospēlēja līdz sezonas beigām un kļuva par Latvijas čempionu. 2019. gada jūlijā Kipras klubs vēlreiz izīrēja Rakelu Riga FC un futbolists atkārtoti izcīnīja Latvijas čempiontitulu. Pēc sezonas beigām Rakels atgriezās Pafos FC sastāvā. 2010. gada jūnijā pirms Baltijas kausa izcīņas Rakelu 17 gadu vecumā pirmoreiz uzaicināja uz Latvijas izlasi. 18. jūnijā Rakels debitēja Latvijas izlasē, uznākot uz maiņu spēlē pret Lietuvas izlasi, savukārt nākamajā dienā spēlē pret Igauniju viņš pirmoreiz devās laukumā izlases sākumsastāvā. Latvijas čempions - 3 (2009, 2018, 2019) Latvijas kausa ieguvējs- 1 (2018) Valdis Bērziņš. «"Liepājas Metalurgam" šodien pārbaudes mačs pret "Ekranas"». sportacentrs.com, 17.01.2010.. Miķelis Osis. «Vai Deniss Rakels pārcelsies uz "Basel"?». sportacentrs.com, 03.05.2010.. «Rakels oficiāli kļūst par "Zaglebie" spēlētāju». LFF. 25.01.2011. Skatīts: 27.01.2011. Rakels izīrēts uz Polijas 1. līgu, Putniņš ielaiž četrus vārtus «"Lech" saņem Rakela pārejas dokumentus». Sportacentrs.com. 2017. gada 26. jūnijā. Skatīts: 2017. gada 11. oktobrī. «Starkovs nosauc kandidātus Baltijas Kausa izcīņai». LFF. 10.06.2010. Skatīts: 11.06.2010. Profils 90minut.pl WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)