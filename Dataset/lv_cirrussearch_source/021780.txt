Rustams Begovs (dzimis 1993. gada 26. jūnijā Olainē) ir Latvijas hokejists, uzbrucējs. Pašlaik (2022) spēlē Vācijas 3. līgas komandā Herforder EV. Karjeru Begovs sāka 2009.—10. gada sezonā Latvijas hokeja līgas kluba SK Rīga/Profs 18 rindās. 2012.—13. gada sezonā uzbrucējs sāka spēlēt Krievijas Jaunatnes hokeja līgas kluba HK Rīga sastāvā. 2013.—14. gada KHL sezonā vairākkārt tika izsaukts uz Rīgas "Dinamo" komandu. Tās sastāvā Begovs debitēja 2013. gada 17. novembra spēlē pret Hantimansijskas "Jugra". Savus pirmos vārtus KHL guva 29. novembra spēlē pret Jekaterinburgas "Avtomobilist". Sezonas gaitā komandas rindās Begovs aizvadīja 28 spēles, atzīmējoties ar četriem (2+2) punktiem. 2014. gada vasarā pievienojās Karaghandi "Saryarka" rindām, tās sastāvā Krievijas Augstākajā līgā gan aizvadot tikai vienu spēli. Sezonu hokejists aizvadīja "Saryarka" Kazahstānas čempionāta fārmklubā Karaghandi "Berkut". 2015. gada vasarā pievienojās HK MOGO, taču pēc trīs tās sastāvā aizvadītām sezonām pārcēlās uz HK Zemgale rindām. Rezultatīvākais HK Zemgale/LLU 2018.—19. regulārā čempionāta uzbrucējs Begovs 34 spēlēs guva 15 vārtus un izdarīja 22 rezultatīvās piespēles (109 metieni uz vārtiem). Begovs regulārā čempionātā bija sestais rezultatīvākais uzbrucējs. Divas spēles līdz sezonas beigām guva traumu, kuras dēļ nevarēja piedalīties izslēgšanas kārtas spēlēs. 2020. gada rudenī uzsāka pildīt komandas kapteiņa funkcijas. «Klubs – Hokeja klubs "Zemgale/LLU"» (en-US). Skatīts: 2019-03-14. Eliteprospects profils (angliski) Cilvēku portāls Latvijas portāls Hokeja portāls