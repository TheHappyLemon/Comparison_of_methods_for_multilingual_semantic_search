Donavas tilts, agrāk Draudzības tilts (rumāņu: Podul Prieteniei Giurgiu-Ruse, bulgāru: Дунав мост) ir 1954. gadā atklāts metāla kopņu tilts pār Donavu, kas savieno Džurdžu Rumānijā un Rusi Bulgārijā. Tas ir viens no diviem tiltiem, kas pār Donavu savieno Rumāniju un Bulgāriju, otrs ir 2013. gadā atklātais Jaunās Eiropas tilts. Tilts celts ar PSRS speciālistu iesaisti, to konstruējuši padomju inženieri V. Andrejevs un N. Rudomazins. Tas izbūvēts divos līmeņos - viens autotransportam, otrs - dzelzceļa satiksmei. Tilta garums ir 2223 metri. Centrālā daļa 85 metru garumā ir kustīga lielgabarīta kuģu kustības nodrošināšanai. Tilts ir Eiropas autoceļu E70 un E85 sastāvdaļa. Par tilta šķērsošanu tiek iekasēta maksa. Vikikrātuvē par šo tēmu ir pieejami multivides faili. Skatīt: Donavas tilts. Encyclopædia Britannica raksts (angliski) structurae.net