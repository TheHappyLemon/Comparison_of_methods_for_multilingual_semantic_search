Risako Kavai (japāņu: 川井 梨紗子 ; dzimusi 1994. gada 21. novembrī) ir japāņu brīvā stila cīkstone, 2016. un 2020. gada vasaras olimpisko spēļu čempione, vairākkārtēja Pasaules un Āzijas čempione. Risako tēvs bija grieķu-romiešu stila cīkstonis, kurš piedalījās 1989. gada pasaules čempionātā. Arī viņas divas māsas nodarbojas ar cīņas sportu. Mācoties skolā, Risako uzvarēja vairākās nacionālajās jauniešu cīņas sacensībās. 2013. gadā viņa iestājās universitātē un 2014. gadā, startējot Japānas izlases komandā, ieguva Pasaules kausu cīņas sportā. 2015. gadā viņa ieņēma otro vietu pasaules čempionātā svara kategorijā līdz 63 kg, kas devai viņai ceļazīmi uz 2016. gada olimpiskajām spēlēm. 2016. gada februārī viņa ieguva zelta medaļu Āzijas čempionātā. Olimpiādes pusfinālā viņai uzvarēja krievu cīkstoni Innu Tražukovu, bet finālā — Baltkrievijas pārstāvi Mariju Mamašuku. 2017. gadā Kavai pārgāja uz svara kategoriju līdz 60 kg, kurā viņa uzvarēja Āzijas un Pasaules čempionātos. 2018. gada pasaules čempionātā Budapeštā divdesmit trīs gadu vecā japāņu cīkstone startēja svara kategorijā līdz 59 kg un otro reizi kļuva par pasaules čempioni. 2019. gada pasaules čempionātā, šoreiz startējot svara kategorijā līdz 57 kg, viņa atkal uzvarēja un ieguva čempiones titulu trešo gadu pēc kārtas. 2021. gada 5. augustā Tokijā 2020. gada vasaras olimpiskajās spēlēs svara kategorijā līdz 57 kg Risako Kavai finālcīņā pārspēja Baltkrievijas cīkstoni Irinu Kuračkinu un kļuva par olimpisko čempioni. Dienu pirms tam Risako māsa Jukako, startējot šajā olimpiādē svara kategorijā līdz 62 kg, arī kļuva par olimpisko čempioni. Goda medaļa (Japāna, 2016) «Japanese wrestler Risako Kawai celebrates gold by slamming her coach into the ground» (angļu). nzherald.co.nz. 2016. gada 20. augusts. Skatīts: 2019-06-13. «Wrestling: Risako Kawai, Mayu Mukaida win women's golds at worlds» (angļu). kyodonews. 2018. gada 24. oktobris. Skatīts: 2019-06-13. «Kawai succeeds sister as Olympic champion with women's 62kg wrestling triumph» (angļu). inside the games. 2021. gada 4. augusts. Skatīts: 2021-09-04. Vikikrātuvē par šo tēmu ir pieejami multivides faili. Skatīt: Risako Kavai. Olympedia profils (angliski) FILA profils (angliski)