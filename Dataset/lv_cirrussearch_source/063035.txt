Jastarņas bāka (poļu: Latarnia Morska Jastarnia) atrodas Polijā, Pomožes vojevodistes Puckas apriņķa Jastarņā, Baltijas jūras krastā uz Helas pussalas. 54°42′01.00″N 18°40′58.00″E﻿ / ﻿54.7002778°N 18.6827778°E﻿ / 54.7002778; 18.6827778 Bāka šajā vietā atrodas kopš 1938. gada, kad šeit bija 25 m augsts tornis. 1939. gada 19. septembrī, Polijas kampaņas laikā, poļu sapieri bāku uzspridzināja, lai traucētu vācu artilērijai precīzu apšaudi. 1950. gadā bāku atjaunoja, izmantojot daļu no miglas taures torņa, kuru pārvietoja no Stilo. Bākas augstums ir 13,5 m. Bāku veido apaļš, cilindrisks metāla tornis ar galeriju un laternu. Torņa krāsojums: pamīšus sarkanas un baltas horizontālas joslas. Gaismas elements atrodas 22 m virs jūras līmeņa. Gaismas elementu veido lēcas un divas 500 W spuldzes maiņas aparātā. Gaisma balta (2 s deg, 2 s pārtraukums, 9 s deg, 7 s pārtraukums). Gaismas signāls redzams 15 jūras jūdžu attālumā.