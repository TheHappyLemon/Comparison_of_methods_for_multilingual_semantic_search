Astoņnieki vīriešiem (M8+) bija viena no četrām olimpiskajām disciplīnām airēšanas sacensībās 1900. gada vasaras olimpiskajās spēlēs Parīzē. Sacensības tika aizvadītas 1900. gada 25. augustā (kvalifikācija) un 26. augustā (fināls). To norises vieta bija Sēnas upe, Parīzē, starp Kurbevuē un Aņēras tiltiem. Sacensībās startēja 5 airētāju komandas. Kopumā sacensībās piedalījās 46 sportisti no 5 valstīm. Olimpisko zelta medaļu šajā disciplīnā izcīnīja ASV airēšanas komanda Vesper Boat Club, kuras sastāvā bija Harijs Debeks, Džeimss Džuvenals, Džons Ekslijs, Džons Geigers, Edvīns Hedlijs, Viljams Karrs, Rosko Lokvuds, Edvards Māršs un stūrmanis Lūiss Ābels. Sudraba medaļu ieguva Beļģijas airēšanas komanda Royal Club Nautique de Gand, kuru veidoja Žils De Bišops, Prospērs Brigemans, Oskars Desomvills, Moriss Hemelsūts, Oskars De Koks, Marsels van Krombrigs, Franks Odbergs, Moriss Verdonks un stūrmanis Alfrēds van Landegems. Savukārt bronzas medaļu ieguva Nīderlandes airēšanas komanda Minerva Amsterdam, kuru veidoja Fransuā Brants, Johanness van Deiks, Rūlofs Kleins, Rūrds Lēgstra, Valters Midelbergs, Hendriks Oferhauss, Valters Teisens, Henrikuss Tromps un stūrmanis Hermanuss Brokmans. Astoņnieku disciplīnas airētāju komandas sastāvēja no astoņiem airētājiem un viena stūrmaņa, kopā 9 dalībniekiem. Sacensības sastāvēja no divām kārtām: kvalifikācijas (2 braucieni) un fināls. Kvalifikācijas kārtā startēja 5 airētāju komandas, bet fināla kārtā — 4 komandas. Sacensību distances garums bija 1750 metri.   Q   — Kvalifikācija finālam 1. kvalifikācija 2. kvalifikācija Pamatraksts: Airētāji 1900. gada vasaras olimpiskajās spēlēs Astoņnieku disciplīnā startēja 46 sportisti (5 komandas) no 5 valstīm. Visas valstis šajā disciplīnā bija pārstāvētas pirmo reizi.  ASV (9)  Beļģija (9)  Francija (9)  Nīderlande (9)  Vācija (10) «Rowing at the 1900 Paris Summer Games: Men's Coxed Eights». Sports Reference. Arhivēts no oriģināla, laiks: 2021. gada 29. decembris. Skatīts: 2021. gada 29. decembris. Arhivēts 2011. gada 3. Oktobris Wayback Machine vietnē. «Paris 1900 Rowing: eight with coxswain 8 men Results». Starptautiskā Olimpiskā komiteja. Skatīts: 2021. gada 29. decembris. Airēšana 1900. gada vasaras olimpiskajās spēlēs: astoņnieki vīriešiem (Sports Reference) (angliski) Airēšana 1900. gada vasaras olimpiskajās spēlēs: astoņnieki vīriešiem (Olympedia) (angliski) Airēšana 1900. gada vasaras olimpiskajās spēlēs: astoņnieki vīriešiem (Olympics) (angliski) De Wael, Herman. Herman's Full Olympians: "Rowing 1900". Accessed 26 February 2006. Available electronically at [1] Arhivēts 2005. gada 15. decembrī, Wayback Machine vietnē.. Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.