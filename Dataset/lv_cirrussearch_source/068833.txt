Alfelda (ungāru: Alföld) jeb Lielais Ungārijas līdzenums ir Vidusdonavas zemienes lielākā daļa, plakans līdzenums, kas veido vairāk nekā pusi no mūsdienu Ungārijas teritorijas valsts dienvidos un austrumos. Fizioģeogrāfiski ietver arī teritorijas Slovākijā, Ukrainā, Rumānijā un Serbijā, tomēr politiski par Alfeldu bieži uzskata tikai Ungārijas līdzenuma daļu. Pirms Pirmā pasaules kara un Trianonas līguma visa Alfelda ietilpa Ungārijas karalistes teritorijā. To bieži uzskata par Ungārijas kultūras šūpuli. Alfeldas daba un tradīcijas aprakstītas Ferenca Moras (Móra Ferenc), Žigmonda Morica (Móricz Zsigmond) un Šāndora Petēfi darbos. Vikikrātuvē par šo tēmu ir pieejami multivides faili. Skatīt: Alfelda. Krievijas Lielās enciklopēdijas raksts (krieviski) Encyclopædia Universalis raksts (franciski)