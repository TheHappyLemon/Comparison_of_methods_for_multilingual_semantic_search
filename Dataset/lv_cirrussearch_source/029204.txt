Pergama (sengrieķu: τὸ Πέργαμον, to Pergamon vai ἡ Πέργαμος, hē Pergamos; turku: Pergamon) bija Senās Grieķijas pilsēta, Pergamas valsts galvaspilsēta. Atrodas mūsdienu Turcijas teritorijā, pie Bergamas pilsētas. Pilsēta dibināta ap 8. gadsimtu p.m.ē. Uzplauka Atalīdu dinastijas laikā, bija viens no antīkās pasaules izglītības centriem. Pēdējais Atalīdu dinastijas valdnieks Atals III novēlēja pilsētu Romai, lai pēc valdnieka nāves, kam nebija troņmantinieku, neizceltos pilsoņu karš. Bijusi Romas impērijas Āzijas provinces galvaspilsēta. Pieminēta Jāņa atklāsmes grāmatā kā viena no septiņām draudzēm Āzijā. Pergamā ievērojams ir Trajāna templis, bibliotēka (viena no nozīmīgākajām antīkajā pasaulē), Zeva altāris, augšējā agora, amfiteātris, Dionīsa templis, arsenāls, Hērona svētnīca. Berlīnes muzeju salā atrodas arī Pergamas muzejs. 2014. gadā Pergama iekļauta UNESCO Pasaules mantojuma sarakstā. Vikikrātuvē par šo tēmu ir pieejami multivides faili. Skatīt: Pergama. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski) Katoļu enciklopēdijas raksts (angliski) Pareizticīgo enciklopēdijas raksts (krieviski)