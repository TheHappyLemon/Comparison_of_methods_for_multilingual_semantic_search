Tingenes forts (luksemburgiešu: Fort Thüngen, franču: Fort Thüngen, vācu: Fort Thüngen), saukts arī Trīs ozolzīles (luksemburgiešu: Dräi Eechele, franču: Trois Glands, vācu: Drei Eicheln) ir 18. gadsimta nocietinājums Luksemburgas galvaspilsētā Luksemburgā. Nosaukums radies no trīs torņu smailēm, kas veidoti ozolzīles formā. Tingenes forts ir lielāku aizsardzības būvju atliekas, jo lielākā daļa no Luksemburgas aizsardzības būvēm tika nojaukta pēc 1867. gada Londonas līguma noteikumiem, ko noslēdza pēc Austrijas—Prūsijas kara un Luksemburgas krīzes. Nocietinājumi restaurēti 20. gadsimta deviņdesmitajos gados līdz ar mūsdienu mākslas muzeja Mudam izveidi. 2012. gadā Tingenes fortā atklāja Trīs ozolzīļu muzeju (Musée Dräi Eechelen), kas veltīts Luksemburgas vēsturei no 1443. līdz 1903. gadam. Vikikrātuvē par šo tēmu ir pieejami multivides faili. Skatīt: Tingenes forts. Oficiālā tīmekļa vietne