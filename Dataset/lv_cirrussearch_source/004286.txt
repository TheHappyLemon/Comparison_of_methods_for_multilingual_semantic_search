Emilija Džordana Osmenta (angļu: Emily Jordan Osment; dzimusi 1992. gada 10. martā Losandželosā, Kalifornijas štatā, ASV) ir amerikāņu aktrise, dziedātāja un dziesmu autore. Aktrises karjeru sāka ar dažādām lomām bērnībā vairākos TV seriālos, pēc tam filmējās "Spiegu bērni 2: Zaudēto sapņu sala" (2002) un "Spiegu Bērni 3D: Spēle Beigusies" (2003). Tāpat viņa filmējās Emmy balvai nominētajā Disney Channel komēdijseriālā "Hanna Montana" un filmā "Hanna Montana" (2009). Izdevusi vienu studijas albumu Fight or Flight (2010). Pirmo albuma singlu Let's Be Friends prezentēts 2010. gada 7. jūnijā. 2009. gada 27. oktobrī izdeva EP ierakstu All the Right Wrongs. Viņas brālis Heilijs Džoels Osments arī ir aktieris. Vikikrātuvē par šo tēmu ir pieejami multivides faili. Skatīt: Emilija Osmenta. IMDb profils (angliski) AllMovie profils (angliski)