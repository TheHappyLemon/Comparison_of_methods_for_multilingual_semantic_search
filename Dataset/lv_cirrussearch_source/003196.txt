Martins Škrtels (slovāku: Martin Škrtel; dzimis 1984. gada 15. decembrī Handlovā, Čehoslovākijā) ir bijušais slovāku futbolists, aizsargs un Slovākijas futbola izlases dalībnieks. Savu profesionāļa karjeru viņš uzsāka FK AS Trenčín komandā, kur laika posmā no 2001. līdz 2004. gadam aizvadīja 45 mačus un guva 8 vārtus. 2004. gada 31. jūlijā aizsargs debitēja savā jaunajā darba vietā - Krievijas Premjerlīgas klubā Sanktpēterburgas "Zenit". Tiesa, debija Krievijas kausā. Pats futbolists atzina, ka klubā iejuties ātri, jo tajā bijuši vairāki čehu un slovāku futbolisti. Pēc aizvadītām 113 spēlēm "Zenit" rindās par viņu interesi izrādīja "Valencia", Totenhemas "Hotspur", "Everton" un Ņūkāslas "United". Taču Škrtels galu galā nonāca "Liverpool" rindās. Liverpūles komandā viņš pievienojās 2008. gada 11. janvārī, parakstot četru ar pusi gadu ilgu līgumu. Par viņu "Liverpool" samaksāja iepriekšējam klubam 6,5 miljonus sterliņu mārciņu. Par jauno spēlētāju tobrīdējais galvenais treneris Rafaels Benitess sacīja: "Viņš ir agresīvs, ātrs un labi spēlē ar galvu. Uzskatu, ka Škrtels ir labs papildinājums gan nākotnei, gan tagadnei." Premjerlīgā viņš debitēja mačā ar "Aston Villa". Lai gan Škrtels iesākumā jaunajā komandā izcēlās ar vairākām kļūdām, futbolists kļuva par stabilu pamatsastāva aizsargu. Viņš arī ieguva mača labākā spēlētāja balvu "Liverpool" oficiālajā vietnē internetā spēlē pret "Everton", savā pirmajā Mersisaidas derbijā. Savus pirmos vārtus "Liverpool" sastāvā viņš guva 2009. gada 21. novembrī, mačā ar Mančestras "City", kas noslēdzās ar rezultātu 2:2. Nākamā gada 26. februārī viņš iedzīvojās nepatīkamā savainojumā, traumējot labo kāju. Škrtels ir ticis iekļauts vairāku Slovākijas futbola jaunatnes izlašu sastāvos, taču pieaugušo valstsvienībā debitēja 2004. gadā. Viņš arī ticis izvēlēts 2010. gada Pasaules Kausa izcīņas finālturnīram. Tieši Škrtela sniegums deva lielu artavu slovāku uzvarai pār itāļiem, kas ļāva Slovākijai izkļūt no apakšgrupas. Zenit Krievijas Premjerlīga: 2007 Liverpool Anglijas Līgas kauss: 2011–12 İstanbul Başakşehir Turcijas Superlīga: 2019–20 Individuālie sasniegumi Slovākijas gada futbolists: 2007, 2008, 2011, 2012 Liverpool gada labākais spēlētājs: 2012 «Skrtel official profile». «Futbal: Škrtel blízko podpisu s FC Liverpool». sme.sk (Slovakian). 2008-01-07. Skatīts: 2008-01-07. Steve Hunter. «Skrtel signs until 2012». Liverpool FC, 2008-01-11. Skatīts: 2008-01-11. «Liverpool confirm Skrtel signing». London : BBC Sport. 2008-01-11. Skatīts: 2008-01-11. «Liverpool set to seal Skrtel deal». London : BBC Sport. 2008-01-08. Skatīts: 2008-01-08. Tony Barrett. «Reds in £6.5m Martin Skrtel swoop». Liverpool Echo (Liverpool), 2008-01-07. Skatīts: 2008-01-07. Tony Barrett. «Martin Skrtel to sign after passing medical». Liverpool Echo (Liverpool), 2008-01-08. Skatīts: 2008-01-08. «Liverpool 2 — 2 Man City». BBC. 2009. gada 21. novembris. Skatīts: 2009. gada 21. novembris. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski) Profils "Liverpool" oficiālajā vietnē (angliski) Neoficiālā Škrtela fanu vietne (krieviski) LFCHistory.net profils (angliski) ESPN profils Arhivēts 2010. gada 2. martā, Wayback Machine vietnē. (angliski)