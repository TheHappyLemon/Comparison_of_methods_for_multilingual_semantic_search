400 metru barjerskrējiens vīriešiem bija viena no 23 disciplīnām, kas tika aizvadīta vieglatlētikas sacensību ietvaros 1900. gada vasaras olimpiskajās spēlēs Parīzē. Tā bija garākā no barjerskrējiena distancēm šajās olimpiskajās spēlēs. Sacensības notika 1900. gada 14. jūlijā, Kruakatelānā, Buloņas meža teritorijā. Tajās startēja 5 sportisti no četrām valstīm. Sacensības bija sadalītas divās kārtās. Pirmā kārta, kas notika 14. jūlijā, bija kvalifikācija, kurā tika aizvadīti divi priekšskrējieni. Katra priekšskrējiena divi labākie rezultāta ieguvēji kvalificējas fināla skrējienam. Fināla skrējiens notika 15 jūlijā un tajā piedalījās 4 sportisti. Zelta medaļu, ar rezultātu 57.6 sekundes, izcīnīja ASV sportists Volters Tjūksberijs. Sudraba medaļu, ar rezultātu 58.3 sekundes, ieguva Francijas sportists Anrī Tozēns. Savukārt bronzas medaļu ieguva Kanādas sportists Džordžs Ortons. Sacensību laikā vairākkārtīgi tika uzlabots olimpiskais rekords šajā disciplīnā. Pirmo olimpisko rekordu uzstādīja ASV sportists Volters Tjūksberijs, 1 minūte un 1 sekunde, pirmajā priekšskrējienā. Otrajā priekšskrējienā šo rekordu uzlaboja Francijas sportists Anrī Tozēns — 1:00.2. Fināla skrējienā atkal Volters Tjūksberijs šo rekordu laboja uz 57.6 sekundēm. (*) — neoficiālais 440 jardu (402.34 metru) rekords 1. priekšskrējiens 2. priekšskrējiens Pamatraksts: Vieglatlēti 1900. gada vasaras olimpiskajās spēlēs 400 metru barjerskrējiena sacensībās startēja 5 sportisti no 4 valstīm. Iekavās norādīts startējošo sportistu skaits no attiecīgās valsts.  ASV (2)  Bohēmija (1)  Francija (1)  Kanāda (1) «Athletics at the 1900 Paris Summer Games: Men's 400 metres Hurdles». Sports Reference. Arhivēts no oriģināla, laiks: 2020. gada 27. septembris. Skatīts: 2020. gada 27. septembris. «Paris 1900 Athletics — 400m hurdles men». Starptautiskā Olimpiska komiteja. Skatīts: 2020. gada 9. septembris. Vieglatlētika 1900. gada vasaras olimpiskajās spēlēs — 400 metru barjerskrējiens vīriešiem (Sports Reference) (angliski) Vieglatlētika 1900. gada vasaras olimpiskajās spēlēs — 400 metru barjerskrējiens vīriešiem (Olympedia) (angliski) Vieglatlētika 1900. gada vasaras olimpiskajās spēlēs — 400 metru barjerskrējiens vīriešiem (Olympics) (angliski) De Wael, Herman. Herman's Full Olympians: "Athletics 1900". Accessed 18 March 2006. Available electronically at [1] Arhivēts 2006. gada 11. februārī, Wayback Machine vietnē.. Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.