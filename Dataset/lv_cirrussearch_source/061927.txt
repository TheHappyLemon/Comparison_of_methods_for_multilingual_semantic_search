Džanluidži "Džidži" Galli (itāļu: Gianluigi "Gigi" Galli; dzimis 1973. gada 13. janvārī, Liviņjo, Itālijā) ir itāļu rallija pilots. Viņa debija WRC norisinājās 1998. gada Sanremo rallijā. Tolaik viņš brauca ar N grupas Mitsubishi Carisma. Viņa pirmā sacīkste ar WRC spēkratu bija 2004. gada Monako rallijs. 2005. gadā viņš brauca Mitsubishi rūpnīcas komandā, bet 2006. gadā viņš sešos posmos brauca ar Peugeot 307 WRC. Togad, Argentīnas rallijā, itālis izcīnīja savu pirmo pjedestālu. 2007. gadā viņš brauca trīs posmos ar Citroën Xsara WRC, privātkomandā Aimont Racing. Kopš 2008. gada viņš brauc Stobart Ford komandā un vija plānots, ka viņš piedalīsies visos posmos. 2008. gada 15. augustā, Vācijas rallija pirmajā dienā, Galli piedzīvoja smagu avāriju. Tās rezultātā itālis lauza kreisās kājas augšstilbu un bija spiests priekšlaicīgi beigt sezonu. «Galli trauma liek priekšlaicīgi beigt sezonu». DELFI Autosports. 15.08.2008. Oficiālā mājaslapa (angliski), (itāliski)