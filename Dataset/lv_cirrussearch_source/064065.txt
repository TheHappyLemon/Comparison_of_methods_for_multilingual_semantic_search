Losriosas reģions (spāņu: Región de Los Ríos — ‘Upju reģions’) ir viens no Čīles 16 reģioniem. Izvietojies valsts vidusdaļā Klusā okeāna krastā, ziemeļos robežojas ar Araukānijas reģionu, dienvidos — ar Loslagosas reģionu, bet austrumos — ar Argentīnu. Administratīvi reģions dalās divās provincēs — Valdivija un Ranko. Reģiona administratīvais centrs ir Valdivijas pilsēta. Citas lielākās pilsētas ir Lauiniona, Pangipulji un Riobueno. Reģions izveidots 2007. gadā, nodalot to no Loslagosas reģiona. Reģionā atrodas Alerse Kostero nacionālais parks. Vikikrātuvē par šo tēmu ir pieejami multivides faili. Skatīt: Losriosa.