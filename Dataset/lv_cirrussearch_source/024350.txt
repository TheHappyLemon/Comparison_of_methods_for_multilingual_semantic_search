Smila (ukraiņu: Сміла) ir apgabala pakļautības pilsēta Ukrainas vidusdaļā, Čerkasu apgabalā. Izvietojusies apgabala vidusdaļā, Tjasminas upes krastā 30 km no apgabala centra Čerkasiem. Smilas rajona centrs (rajonā neietilpst). Pilsētas padomei pakļauts Irdiņivkas ciemats. Apdzīvotā vieta dibināta 1542. gadā, tagadējā nosaukumā dēvēta kopš 17. gadsimta 50. gadiem. No 1648. līdz 1667. gadam Čihirinas kazaku pulka sotņas miests. 1793. gadā Smila nonāk Krievijas Impērijas sastāvā un kļūst par apriņķa pilsētu, bet no 1797. gada — miests. 1838. gadā Smila nonāk grāfu Bobrinsku īpašumā, kas miestā uzbūvē cukura rūpnīcu, bet vēlāk arī citas ražotnes. 1876. gadā savienota ar dzelzceļa līniju. 20. gadsimta sākumā Smilā ir ap 20 tūkstošiem iedzīvotāju. 1926. gadā atkārtoti piešķirtas pilsētas tiesības. Mūsdienās pārtikas rūpniecības un to apkalpojošās mašīnbūves centrs. Smila ir krievu politiķa Vladimira Medinska (Владимир Ростиславович Мединский, 1970) un padomju karavīra Grigorija Šterna (Григорий Михайлович Штерн, 1900—1941) dzimtā pilsēta. Q115154676. Склад адміністративно-територіальної одиниці. Черкаська область, м Сміла «Сміла історична». Arhivēts no oriģināla, laiks: 2015. gada 3. aprīlī. Skatīts: 2014. gada 10. jūnijā. Vikikrātuvē par šo tēmu ir pieejami multivides faili. Skatīt: Smila. Encyclopædia Britannica raksts (angliski)