Džordžs Gēršvins (angļu: George Gershwin; dzimis 1898. gada 26. septembrī Bruklinā, Ņujorkas štatā, ASV, miris 1937. gada 11. jūlijā Holivudā, Kalifornijas štatā, ASV) bija amerikāņu komponists un pianists. Dž. Gēršvina kompozīcijas ir labi pazīstamas gan populārajā mūzikā, gan klasiskajā mūzikā žanrā. Viņa pazīstamākie darbi ir kompozīcijas orķestrim "Rapsodija blūza stilā" (Rhapsody in Blue; 1924) un "Amerikānis Parīzē" (An American in Paris; 1928), kā arī opera "Porgijs un Besa" (Porgy and Bess; 1935). Viņš savos sacerējumos apvienoja klasiskās mūzikas un džeza elementus. Dž. Gēršvins ir sarakstījis vairāk nekā 12 Brodvejas mūziklus, ko veidoja kopā ar savu brāli Airu Gēršvinu. Neskaitāmi mākslinieki ir ierakstījuši Dž. Gēršvina sarakstītās kompozīcijas. Viņa darbi ir tikuši izmantoti vairākās filmās un TV, daudzi no tiem kļuvuši par džeza standartiem. Vikikrātuvē par šo tēmu ir pieejami multivides faili. Skatīt: Džordžs Gēršvins. Oficiālā mājaslapa (angliski)