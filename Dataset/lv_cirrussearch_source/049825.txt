Kosakovski, arī Kosakovski-Korvini (poļu: Kossakowscy herbu Ślepowron, lietuviešu: Kosakovskiai, baltkrievu: Касакоўскія, krievu: Коссаковские) ir poļu šļahtiču dzimta, kas zināma no 15. gadsimta. 17. un 18. gadsimtā septiņi dzimtas locekļi bija Žečpospolitas kastelāni, tostarp Antonijs Kosakovskis bija pēdējais Inflantijas kastelāns. Viens no pazīstamākajiem dzimtas pārstāvjiem - Juzefs Kazimirs Kosakovskis bija Inflantijas bīskaps. Dzimta sadalījusies daudzos atzaros. Tā tika iekļauta Polijas Karalistes, kā arī Kalugas, Kauņas, Kijevas, Podolijas, Viļņas guberņu augstdzimušo sarakstos. Antonijs Kosakovskis (Antoni Kossakowski, 1735 – 1798) – Inflantijas kastelāns Juzefs Kazimirs Kosakovskis (Józef Kazimierz Kossakowski, 1738 — 1794) – Inflantijas bīskaps Jans Nepomucens Kosakovskis (Jan Nepomucen Kossakowski, 1755 — 1808) – Inflantijas bīskaps Stanisław Kazimierz Kossakowski: Monografie historyczno-genealogiczne. T. 1–3. Warszawa, 1859-1860, 1872.