Grodņas guberņa bija Krievijas Impērijas administratīvi teritoriālā vienība, kas izveidota pēc Lietuvas guberņas sadalīšanas 1801. gadā un likvidēta 1918. gadā. Kopā ar Viļņas, Kauņas, Minskas, Mogiļevas un Vitebskas guberņām veidoja impērijas Ziemeļrietumu apgabalu. Guberņas teritorija bija 38 671,5 km2 ar 1,509 miljoniem iedzīvotāju (1891). Mūsdienās guberņas lielākā daļa atrodas Baltkrievijas un Polijas teritorijā, nedaudz arī Lietuvas un Ukrainas teritorijā. 1795. gada 25. decembrī ķeizariene Katrīna II Krievijas Impērijas anektētajā Polijas-Lietuvas kopvalsts daļā pavēlēja izveidot Sloņimas guberņu. 1796. gada 8. augustā izveidoja Viļņas un Sloņimas vietniecības, kuras pēc Katrīnas II nāves 1796. gada 12. decembrī ķeizars Pāvils I lika apvienot Lietuvas guberņā. Pēc Pāvila I nāves 1801. gada 9. (21.) septembra un 1802. gada 28. augusta (9. septembra) dekrētiem Lietuvas guberņā izveidoja Viļņas un Grodņas guberņas. 1842. gadā Grodņas guberņai pievienoja Belostokas apgabalu, bet atdalīja Ļidas apriņķi (kuru pievienoja Viļņas guberņai) un Navahrudakas apriņķi (kuru pievienoja Minskas guberņai). Sloņimas vietniecība (1796) Lietuvas guberņa (1800) Grodņas guberņa un Belostokas apgabals (1821) Reliģiju izplatība Grodņas guberņā (1864) Grodņas guberņa (1882) Grodņas guberņa (1913) Vikikrātuvē par šo tēmu ir pieejami multivides faili. Skatīt: Grodņas guberņa. Krievijas Lielās enciklopēdijas raksts (krieviski)