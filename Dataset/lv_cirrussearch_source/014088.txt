Džefs Kārters (angļu: Jeff Carter; dzimis 1985. gada 2. jūnijā) ir kanādiešu hokejists, centra uzbrucējs. Pašlaik (2023) Kārtērs spēlē Nacionālās hokeja līgas kluba Pitsburgas "Penguins" sastāvā. Pēc četrus gadus ilgas Ontārio hokeja līgas karjeras, savu profesionālā spēlētāja karjeru Džefs uzsāka 2005.—06. sezonā, kad debitēja NHL kluba Filadelfijas "Flyers" sastāvā. Pēc 2006.—07. sezonas noslēguma Kārters ar "Flyers" vienību noslēdza jaunu, trīs gadus garu līgumu. 2008.—09. sezona Kārteram bija viņa rezultatīvākā līdz šim, tajā atzīmējoties ar 84 punktiem un esot arī komandas rezultatīvākais spēlētājs. Pirms 2010.—11. sezona Kārters noslēdza 11 gadus ilgu līgumu ar Filadelfijas klubu, taču jau nākamajā vasarā tika aizmainīts uz Kolumbusas "Blue Jackets" vienību. 2012. gada februārī Kārters tika aizmainīts uz Losandželosas "Kings" vienību. 2011.—12. un 2013.—14. gada sezonās "Kings" sastāvā izcīnījis Stenlija kausu. Kanādas izlases rindās Kārters kļuvis par 2014. gada olimpisko čempionu, spēlējis arī 2006. gada Pasaules čempionātā, kurā palīdzēja izlasei izcīnīt ceturto vietu. Olympedia profils (angliski) Eliteprospects profils (angliski) Internet Hockey Database profils (angliski) Hockey-Reference profils (angliski)