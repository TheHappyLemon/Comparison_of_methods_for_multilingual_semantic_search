Avion Express ir Lietuvas lidmašīnu līzinga kompānija, kuras galvenā mītne atrodas Viļņā. Uzņēmums ir daļa no starptautiskās biznesa grupas Avia Solutions Group. Avion Express nodibināja 2005. gadā ar nosaukumu Nordic Solutions Air Services. Tobrīd aviokompānijai bija četras Saab 340 kravas un pasažieru lidmašīnas. 2008. gadā uzņēmumu pārdēvēja par Avion Express. 2010. gadā to nopirka Francijas investīciju kompānija Eyjafjoll SAS, kuru kopā ar citiem investoriem dibināja Šveices Avion Capital Partners. Avion Express 2011. gadā prezentēja savu pirmo Airbus A320, kas bija pirmā Lietuvā reģistrētā Airbus lidmašīna. Decembrī flotei pievienoja vēl divas Airbus A320 lidmašīnas. 2013. gadā Avion Express veiksmīgi pabeidza IOSA darbības drošības auditu un tā rezultātā saņēma IATA reģistrāciju. Pēdējo Saab 340 kravas lidmašīnu nodeva metāllūžņos 2013. gada martā. Līdz 2014. gada vasarai aviokompānija apkalpoja 9 Airbus A320 un 2 Airbus A319 lidmašīnas. Tajā pašā gadā Avion Express izveidoja meitasuzņēmumu Dominican Wings, zemo cenu aviokompāniju, kas atrodas Dominikānā. 2017. gada vasarā Avion Express flotē ieviesa Airbus A321 lidmašīnas. 2017. gada jūnijā Avion Express paziņoja, ka pārdevis savus 65% Dominican Wings akciju tās prezidentam Viktoram Pačeko. 2019. gadā Avion Express izveidoja Maltā bāzētu meitasuzņēmumu Avion Express Malta. Uzņēmums darbību sāka tā paša gada maijā. 2023. gada jūnijā grupa ekspluatēja 36 Airbus A320 un trīs A321 lidmašīnas. „Avion Express“ restruktūrizavimo planas sulaukė teismo patvirtinimo Avion Express retires its third and final Saab 340(F) freighter „Avion Express“ tolimesnę perspektyvą sieja su Malta Avion Express