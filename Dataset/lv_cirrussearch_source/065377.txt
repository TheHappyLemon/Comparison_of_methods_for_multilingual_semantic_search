Doksiciklīns ir plaša spektra tetraciklīnu klases antibiotika, ko lieto baktēriju un noteiktu parazītu izraisītu infekciju ārstēšanai. To lieto bakteriālas pneimonijas, pinnes, hlamīdiju infekciju, Laima slimības, holēras, tīfa un sifilisa ārstēšanai. To lieto arī malārijas profilaksei kombinācijā ar hinīnu. Doksiciklīnu var lietot iekšķīgi vai injicējot vēnā (IV). Biežākās blakusparādības ir caureja, slikta dūša, vemšana, sāpes vēderā un paaugstināts saules apdegumu risks. Lietošana grūtniecības laikā nav ieteicama. Tāpat kā citi tetraciklīnu klases līdzekļi, tas vai nu palēnina baktēriju attīstību, vai iznīcina tās, kavējot bakteriālo olbaltumvielu ražošanu. Tas nogalina malārijas izraisītājus, vēršoties pret plastīdas veida organellu — apikoplastu. Doksiciklīns tika patentēts 1957. gadā un nonāca komerciālā lietošanā 1967. gadā. Tas ir iekļauts Pasaules Veselības organizācijas svarīgāko zāļu sarakstā. Doksiciklīns ir pieejams kā patentbrīvais medikaments. 2020. gadā tās bija 79. visbiežāk izrakstītās zāles Amerikas Savienotajās Valstīs ar vairāk kā 9 miljons recepšu. «Doxycycline (Systemic) Monograph for Professionals». Drugs.com (angļu). Skatīts: 2023-02-02. "The history of the tetracyclines". Annals of the New York Academy of Sciences 1241 (1): 17–32. December 2011. Bibcode 2011NYASA1241...17N. doi:10.1111/j.1749-6632.2011.06354.x. PMID 22191524. "Apicoplast". Current Biology 24 (7): R262-3. March 2014. doi:10.1016/j.cub.2014.01.024. PMID 24698369. Travelers' Malaria. PMPH-USA. 2008. 148. lpp. ISBN 9781550093360. Analogue-based Drug Discovery. John Wiley & Sons. 2006. 489. lpp. ISBN 9783527607495. Drug discovery practices, processes, and perspectives. Hoboken, N.J. : John Wiley & Sons. 2013. 406. lpp. ISBN 9781118354469. World Health Organization model list of essential medicines: 21st list 2019. Geneva : World Health Organization. 2019. Tarascon pharmacopoeia (12th izd.). Sudbury, MA : Jones & Bartlett Learning. 2011. 79. lpp. ISBN 9781449600679. «The Top 300 of 2020». ClinCalc. Skatīts: 2022. gada 7. oktobris. «Doxycycline - Drug Usage Statistics». ClinCalc. Skatīts: 2022. gada 7. oktobris.