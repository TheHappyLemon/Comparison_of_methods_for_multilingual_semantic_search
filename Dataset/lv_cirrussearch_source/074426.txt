Selusa zebra (Equus quagga borensis) ir viena no līdzenumu zebras (Equus quagga) pasugām. Selusa zebras mūsdienās savvaļā ir saglabājušās Mozambikā Gorongosas nacionālajā parkā. To ir tikai daži desmiti, apmēram 50 dzīvnieki, lai gan pirms 30 gadiem to bija vairāk nekā 30 000. Tās tika izšautas gaļas ieguvei kara laikā. Selusa zebrām ir tīrs melni-balts svīrojums bez brūnās "ēnas" svītras pa vidu, kas ir tik raksturīga līdzenumu zebrām. Svītrojums ir pa visu ķermeni un pa kājām līdz pašiem nagiem. Svītrojums lejup pa kāju kļūst arvien blīvāks, gandrīz melns. No pieres līdz astei Selusa zebrām pa mugurkaulu pāri visam ķermenim stiepjas melna līnija. Ausis ir lielas un baltas, purns — melns. Selusa zebras augstums skaustā ir apmēram 1,50 m, svars 300 kg. Kā visas līdzenumu zebras Selusa zebras veido nelielas ģimenes, kas sastāv no ērzeļa un viņa harēma, kuru tas aizsargā un uzmana. Selous Zebra BioLib - Image - Equus quagga borensis (Selous' zebra) BioLib - Equus quagga borensis (Selous' zebra) - Image