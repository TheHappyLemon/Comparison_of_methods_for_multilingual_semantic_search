Sarangani līcis (filipīniešu: Look ng Sarangani, angļu: Sarangani Bay) ir Sulavesi jūras līcis Filipīnās, Mindanao salas dienvidu piekrastē. Stiepjas 33 km garumā ziemeļaustrumu—dienvidrietumu virzienā. Rietumos no līča paceļas Dagumas kalni, austrumos — Malalagas kalni. No augstienēm līcī ietek vairākas upes, lielākā no kurām ir Buajana līča ziemeļu galā. Lielākā pilsēta krastā ir Heneralsantosa. Līča akvatorija un daļa Sulavesi jūras akvatorijas Sarangani provinces piekrastē 2108 km² kopš 1995. gada pasludināta par Sarangani līča aizsargājamo jūras ainavapvidu. Protected planet. Sarangani Bay Protected Seascape Vikikrātuvē par šo tēmu ir pieejami multivides faili. Skatīt: Sarangani līcis.