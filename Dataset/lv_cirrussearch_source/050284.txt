"Vara" (angļu: Vice) ir 2018. gada biogrāfiska drāma, kuras režisors, scenārija autors un viens no producentiem ir Ādams Makejs. Galvenās lomas filmā atveido Kristians Beils, Eimija Adamsa, Stīvs Karels, Sems Rokvels, Tailers Perijs un Elisone Pila. Filmas pirmizrāde notika 2018. gada 11. decembrī Semjuela Goldvina teātrī. Filma veidota par 46. ASV viceprezidentu Diku Čeiniju un viņa ceļu līdz kļūšanai par visspēcīgāko viceprezidentu ASV vēsturē. Filma tika nominēta astoņām Amerikas Kinoakadēmijas balvām: "Labākā filma", "Labākais režisors", "Labākais aktieris galvenajā lomā", "Labākais aktieris otrā plāna lomā", "Labākā aktrise otrā plāna lomā", "Labākais oriģinālscenārijs", "Labākais grims un matu sakārtojums" un "Labākā montāža"; filma gan ieguva tikai vienu balvu par labāko grimu un matu sakārtojumu. Tāpat filma tika nominēta sešām BAFTA kino balvām un sešām Zelta globusa balvām, kas ir vislielākais Zelta globusa balvu nomināciju skaits, ko līdz šim saņēmusi kāda filma. «Vice». Britu filmu klasifikācijas padome. Arhivēts no oriģināla, laiks: 2019. gada 24. jūnijā. Skatīts: 2019. gada 15. septembris. «Vice (2018)». Box Office Mojo (Amazon.com). Skatīts: 2019. gada 15. septembris. IMDb profils (angliski) Turner Classic Movies profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)