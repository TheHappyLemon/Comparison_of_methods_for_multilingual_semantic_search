Šis raksts ir par fiziķi. Par citām jēdziena Tomsons nozīmēm skatīt nozīmju atdalīšanas lapu. Sers Džordžs Padžets Tomsons (angļu: Sir George Paget Thomson, dzimis 1892. gada 3. maijā, miris 1975. gada 10. septembrī) bija britu fiziķis. 1937. gadā kopā ar ASV fiziķi Klintonu Deivisonu ieguva Nobela prēmiju fizikā par elektronu difrakcijas atklāšanu. Dzimis Kembridžā, Nobela prēmijas laureāta, fiziķa Džozefa Džona Tomsona ģimenē. Studēja Kembridžas Universitātē. Pirmā pasaules kara laikā dienēja Francijā. Pēc Kembridžas Universitātes absolvēšanas, strādāja Aberdīnas Universitātē. 1930. gadā sāka strādāt par profesoru Londonas Impērijas koledžā. 1937. gadā saņēma Nobela prēmiju vienlaicīgi ar Deivisonu, kurš neatkarīgi no Tomsona bija atklājis elektronu difrakciju. Otrā pasaules kara laikā pievērsās kodolfizikai. Vadīja t.s. MAUD komiteju, kura nolēma, ka atombumbas izveide ir iespējama. «The Nobel Prize in Physics 1937». Nobel Foundation. Vikikrātuvē par šo tēmu ir pieejami multivides faili. Skatīt: Džordžs Tomsons. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Astronomu biogrāfiskās enciklopēdijas raksts (angliski) Džordžs Tomsons Nobela prēmijas mājaslapā (angliski)