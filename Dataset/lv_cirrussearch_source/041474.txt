Šime Vrsaļko (horvātu: Šime Vrsaljko; dzimis 1992. gada 10. janvārī) ir Horvātijas bijušais futbolists, spēlēja aizsarga pozīcijā, bijis Horvātijas futbola izlases dalībnieks. Pirmo profesionālo līgumu parakstīja ar Zagrebas "Dinamo". Sākumā spēlēja īrē citā Horvātijas komandā NK Lokomotiva. Vēlāk ar Zagrebas "Dinamo" četras reizes kļuva par Horvātijas čempionu. 2013. gadā pārgāja uz Itālijas A sērijas klubu Genoa. No 2014. līdz 2016. gadam spēlēja citā Itālijas komandā Sassuolo. 2016. gadā pievienojās Madrides "Atletico", kurā spēlēja līdz 2022. gadam, izņemot 2018.—2019. gada sezonu, ko pavadīja īrē Milānas "Internazionale". 2020.—2021. gada sezonā kļuva par La Liga čempionu. 2022. gadā neilgu laiku spēlēja Grieķijas klubā Olympiacos. 2023. gada 23. martā paziņoja par spēlētāja karjeras beigām. Horvātijas izlasē debitēja 2011. gada 9. februārī draudzības spēlē pret Čehiju. Bija pieteikts izlases sastāvā 2012. gada Eiropas čempionātā, bet laukumā neizgāja. Piedalījās 2014. gada FIFA Pasaules kausā, kā arī 2016. gada Eiropas čempionāta finālturnīrā. 2018. gada FIFA Pasaules kausā ar izlasi sasniedza finālu, izcīnot 2. vietu. Spēlēja izlasē arī 2020. gada Eiropas čempionāta finālturnīrā. Pēdējo spēli izlasē aizvadīja 2022. gada 10. jūnijā pret Dāniju UEFA Nāciju līgā. Kopumā izlasē nospēlējis 52 spēles. Dinamo Zagreb Horvātijas Pirmā līga: 2009–10, 2010–11, 2011–12, 2012–13 Horvātijas kauss: 2010–11, 2011–12 Atlético Madrid La Liga: 2020–21 UEFA Eiropas līga: 2017–18 «Former Atletico Madrid defender Sime Vrsaljko announces retirement». tribalfootball.com (angļu). 2023. gada 23. marts. Skatīts: 2023. gada 8. jūlijā. Vikikrātuvē par šo tēmu ir pieejami multivides faili. Skatīt: Šime Vrsaļko. WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)