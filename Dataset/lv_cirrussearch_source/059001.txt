2022. gada FIFA Pasaules kausa kvalifikācija ir atlases sacensības vīriešu futbola izlasēm, kurās tiek noskaidrotas komandas, kas kvalificēsies FIFA Pasaules kausa finālturnīram, kas 2022. gadā notiks Katarā. Kopumā kvalifikācijā piedalās 210 izlases. Pirmās kvalifikācijas spēles tika aizvadītas 2019. gada 6. jūnijā. Kvalifikācija noslēgsies 2022. gada jūnijā. Finālturnīrā piedalīsies 32 izlases. Kataras izlase ir automātiski kvalificējusies finālturnīram kā rīkotājvalsts pārstāve. Kvalifikācijas turnīri tiek aizvadīti sešās konfederācijās, tiks aizvadītas arī starpkonfederāciju izslēgšanas spēles. Piezīme: Serbijai tā ir 3. dalības reize, bet FIFA atzīst Serbijas izlasi par Dienvidslāvijas izlases mantinieci. Kvalifikācijā piedalās visas 6 FIFA konfederācijas: Eiropa (UEFA) — kvalificējas 13 komandas; Āfrika (CAF) — 5 komandas; Āzija (AFC) — 4 vai 5 komandas (kā arī Kataras izlase ka rīkotājvalsts); Dienvidamerika (CONMEBOL) — 4 vai 5 komandas; Ziemeļamerika (CONCACAF) — 3 vai 4 komandas; Okeānija (OFC) — 0 vai 1 komanda. Pamatraksts: 2022. gada FIFA Pasaules kausa kvalifikācija — AFC zona Kvalifikācija norit 4 posmos. 12 komandas (35.—46. vieta rangā) tika sadalītas sešos pāros, kuru uzvarētāji divu spēļu summā kvalificējās otrajam posmam. 40 komandas (1.—34. vieta rangā un sešas pirmā posma uzvarētājas) tika sadalītas 8 grupās pa piecām komandām katrā un aizvadīja divu apļu grupu turnīru ar spēlēm savā laukumā un izbraukumā, grupu uzvarētājas un piecas labākās otro vietu ieguvējas kvalificējās trešajam posmam. Šajā posmā piedalījās arī Katara, kas ir automātiski kvalificējusies finālturnīram kā rīkotājvalsts. Tā kā Katara ieguva 1. vietu grupā, nākamajam posmam kvalificējās piektā labākā otrās vietas ieguvēja. 12 komandas, kas iekļuva no otrā posma, ir sadalītas divās grupās pa sešām un aizvada divu apļu grupu turnīru ar spēlēm savā laukumā un izbraukumā, divas labākās komandas no katras grupas kvalificējas pa tiešo finālturnīram, bet trešo vietu ieguvējas iekļūst ceturtajā posmā. Divas komandas (trešā posma trešo vietu ieguvējas) aizvada vienu spēli, kuras uzvarētāja iekļūst starpkonfederāciju izslēgšanas spēlēs (sākotnēji bija plānots uzvarētāju noteikt divu spēļu summā, bet tā kā iepriekšējo posmu norises laiki tika pārcelti COVID-19 pandēmijas dēļ, tika nolemts aizvadīt tikai vienu spēli). Pamatraksts: 2022. gada FIFA Pasaules kausa kvalifikācija — CAF zona Kvalifikācija norit 3 posmos. 28 komandas (27.—54. vieta rangā) ir sadalītas 14 pāros, pāru uzvarētāji divu spēļu summā kvalificējas otrajam posmam. 40 komandas (1.—26. vieta rangā un 14 pirmā posma uzvarētāji) ir sadalītas 10 grupās pa četrām komandām katrā un aizvada divu apļu grupu turnīru ar spēlēm savā laukumā un izbraukumā, grupu uzvarētāji kvalificējas trešajam posmam. 10 komandas ir sadalītas piecos pāros un noskaidro uzvarētājus divu spēļu summā, kas kvalificējas finālturnīram. Pamatraksts: 2022. gada FIFA Pasaules kausa kvalifikācija — CONCACAF zona Kvalifikācija norit 3 posmos. 30 komandas (6.—35. vieta rangā) tika salozētas sešās grupās pa piecām komandām katrā un aizvadīja viena apļa turnīru. Grupu uzvarētāji kvalificējās otrajam posmam. Sešas izlases, kas pirmajā posmā uzvarēja kvalifikācijas grupās, tika sadalītas trīs pāros, pāru uzvarētāji tika noskaidroti divu spēļu summā (savā laukumā un izbraukumā) un iekļuva trešajā posmā. Astoņas komandas (1.—5. vieta rangā un trīs otrā posma uzvarētājas) vienā grupā sacenšas divu apļu turnīrā ar spēlēm savā laukumā unj izbraukumā. Trīs pirmo vietu ieguvējas kvalificējas finālturnīram, bet ceturtās vietas ieguvēja iekļūst starpkonfederāciju izslēgšanas spēlēs. Pamatraksts: 2022. gada FIFA Pasaules kausa kvalifikācija — CONMEBOL zona Visas 10 reģiona izlases aizvada divu apļu turnīru ar spēlēm savā un pretinieku laukumā. Finālturnīram kvalificēsies pirmo četru vietu ieguvējas. Komanda, kas iegūs 5. vietu, par ceļazīmi sacentīsies starpkonfederāciju izslēgšanas spēlēs. Pamatraksts: 2022. gada FIFA Pasaules kausa kvalifikācija — OFC zona Okeānijas zonas kvalifikācija tika vairākas reizes pārcelta COVID-19 pandēmijas dēļ. Sākotnēji tika paredzēts formāts, kurā 11 izlases tiktu sadalītas 2 grupās un aizvadītu viena apļa turnīru. Katras grupas divas labākās komadas kvalificētos otrajam posmam, kur tiktu aizvadīti pusfināli un fināls. Okeānijas Futbola konfederācija 2021. gada septembrī lūdza FIFA iespēju aizvadīt kvalifikācijas turnīru 2022. gada martā Katarā. Vēlāk dalību apliecināja tikai 8 komandas, kas tika sadalītas divās grupās pa četrām katrā. Divas izlases no turnīra izstājās COVID-19 uzliesmojumu dēļ. Fināla uzvarētāji sacenstīsies starpkonfederāciju izslēgšanas spēlēs. Pamatraksts: 2022. gada FIFA Pasaules kausa kvalifikācija — UEFA zona 55 izlases tika sadalītas desmit grupās. Finālturnīram pa tiešo kvalificēsies visu 10 grupu uzvarētājas. Otro vietu ieguvējas kopā ar divām labākajām izlasēm, kas uzvarēja 2020.—2021. gada UEFA Nāciju līgas grupās, bet neiekļūs grupas divu labāko skaitā šajā kvalifikācijā, kvalificēsies otrajam posmam jeb izslēgšanas spēlēm (play-off), kur tiks noskaidrotas vēl trīs izlases, kas iekļūs finālturnīrā. «CAF reverts to previous format for 2022 African World Cup qualifiers». ahram.org.eg. 2019. gada 10. jūlijs. Arhivēts no oriģināla, laiks: 2019. gada 11. jūlijā. Skatīts: 2021. gada 12. novembrī. «New Concacaf Qualifiers announced for regional qualification to FIFA World Cup Qatar 2022». concacaf.com (angļu). 2019. gada 10. jūlijs. Skatīts: 2021. gada 12. novembrī. «FIFA World Cup 2022 qualifiers: draws to take centre stage in South America and Africa». fifa.com (angļu). 2019. gada 11. decembris. Skatīts: 2021. gada 12. novembrī. «OFC update on FIFA World Cup Qatar 2022™ – Oceania Qualifiers». oceaniafootball.com (angļu). 2021. gada 16. septembrī. Skatīts: 2021. gada 12. novembrī. «2022 World Cup qualifying: all you need to know». UEFA.com (angļu). 2021. gada 27. martā. Skatīts: 2021. gada 12. novembrī. PK kvalifikācija FIFA vietnē Arhivēts 2017. gada 16. novembrī, Wayback Machine vietnē.