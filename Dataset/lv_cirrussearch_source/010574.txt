Kotdivuāra (franču: Côte d'Ivoire) jeb Ziloņkaula Krasts, oficiāli Kotdivuāras Republika, ir valsts Rietumāfrikā. Tā robežojas ar Libēriju un Gvineju rietumos, Mali un Burkinafaso ziemeļos, Ganu austrumos, bet uz dienvidiem no tās atrodas Gvinejas līcis. Kotdivuāras platība ir 322 462 km2, un 2009. gadā tās iedzīvotāju skaits bija 20 617 068. Neatkarību valsts ieguva 1960. gada 7. augustā. 1985. gada oktobrī Kotdivuāras valdība oficiāli lūdza citas valstis nelietot valsts nosaukuma eksonīmisko (tulkoto) formu, bet tā vietā izmantot francisko nosaukumu Côte d'Ivoire vai tā transliterācijas. Taču šis lūgums bieži tiek ignorēts, it īpaši angļu valodā, tā vietā lietojot tradicionālo nosaukumu (Ivory Coast). Izņēmumi ir diplomātiskajos sakaros, kur izmanto oficiālo nosaukumu "Kotdivuāra", kā to dara arī FIFA, SOK, Encyclopedia Britannica tiešsaistes versijā un Nacionālā ģeogrāfijas biedrība. Oficiālā valsts valoda ir franču, bet apmēram 70 vietējās valodas pieder pie Nigēras-Kongo valodu saimes. Lielākā etniskā grupa valstī ir akani (42,1%). Galvenās reliģijas Kotdivuārā ir islāms (38,6 %), kristietība (pārsvarā katoļticība) 32,6% un tradicionālās reliģijas (25%). Musulmaņi apdzīvo valsts ziemeļu, bet kristieši — dienvidu daļu. Kotdivuāras pilsētu uzskaitījums "Côte d'Ivoire", The World Factbook, CIA Directorate of Intelligence, 24 July 2008. Atjaunināts: 8 August 2008. Jessup 1998, 351. lpp «Country profile: Ivory Coast». BBC News. 2010. gada 24. februāris. Skatīts: 2010. gada 30. aprīlis. «Cote d'Ivoire – Encyclopedia – Britannica Online Encyclopedia». Britannica.com. Skatīts: 2010. gada 20. jūnijs. «Places Directory – Facts, Travel Videos, Flags, Photos – National Geographic». nationalgeographic.com. 2008. gada 25. jūnijs. Skatīts: 2010. gada 20. jūnijs. Vikikrātuvē par šo tēmu ir pieejami multivides faili. Skatīt: Kotdivuāra. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Pareizticīgo enciklopēdijas raksts (krieviski) Enciklopēdijas Krugosvet raksts (krieviski) Kotdivuāra ceļojumu padomi no Wikivoyage (angliski) The World Factbook profils Arhivēts 2020. gada 31. augustā, Wayback Machine vietnē. (angliski)