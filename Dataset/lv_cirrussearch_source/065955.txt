Baltkrievu baltsarkanbaltais karogs (baltkrievu: Бела-чырвона-белы сцяг) ir baltkrievu nacionālais karogs, no 1991. līdz 1995. gadam bija Baltkrievijas valsts karogs, kā arī Baltkrievijas Tautas Republikas karogs (1918 – 1919). Pastāv vairākas versijas karoga izcelsmi. Baltā un sarkanā krāsa ir raksturīgas baltkrievu kultūrai, piemēram, sarkani elementi uz balta pamata tiek uzskatīti par visizplatītāko krāsu kombināciju baltkrievu ornamentos. Šo karogu izmantoja Baltkrievijas demokrātiskā republika jeb Baltkrievijas Tautas Republika, kas dibināta 1918. gadā, vēl pirms Baltkrievija kļuva par Padomju Savienības republiku. 20. gadsimta 50.-80. gados karogu aktīvi izmantoja baltkrievu emigrācija. 80. gadu beigās karogs kļuva par neoficiālu Baltkrievijas cīņas simbolu par valsts neatkarību. Kad Baltkrievija atguva neatkarību 1991. gadā tieši baltsarkanbaltais karogs atguva valsts simbola godu. Baltsarkanbaltais karogs tika nomainīts referendumā 1995. gadā, pēc tam, kad pie varas nāca Aleksandrs Lukašenko. Baltsarkanbaltais karogs Baltkrievijā jau sen tiek uztverts kā Lukašenko opozīcijas simbols, protestu laikā tas piedzīvojis strauju popularitātes kāpumu. Šodien Baltkrievijas vara vajā pilsoņus par šī karoga lietošanu. 2021. gadā Rīgas mērs Mārtiņš Staķis kopā ar ārlietu ministru Edgaru Rinkēviču pašrocīgi nomainīja Baltkrievijas oficiālo karogu pret sarkanbalto karogu, vēlāk Baltkrievijā ierosināja krimināllietu pret Staķi un Rinkēviču par «nacionālā naida kurināšanu». Karogu izmanto arī Latvijas baltkrievu diaspora. «Флаг белорусского протеста — бело-красно-белый. А почему? Откуда он взялся?». Meduza (krievu). Skatīts: 2023-03-11. «Kādēļ protestētāji Baltkrievijā izmanto baltsarkanbalto karogu?». nra.lv (latviešu). Skatīts: 2023-03-11. Lociks, Ainis (2010-01-01). "Baltkrievijas Tautas Republika mūsdienu baltkrievu vēsturnieku un publicistu skatījumā". Referāts, Rīga: Latvijas Universitāte, 2010. «Бело-красно-белый флаг в Беларуси: что это за символ – DW – 30.01.2021». dw.com (krievu). Skatīts: 2023-03-11. «Why wearing the wrong socks is risky in Belarus». BBC News (en-GB). 2021-05-06. Skatīts: 2023-03-11. «Pēc Baltkrievijas karoga samainīšanas Rīgā noņem Starptautiskās Hokeja federācijas karogu». www.lsm.lv (latviešu). Skatīts: 2023-03-11. «Baltkrievijā ierosināta krimināllieta pret Staķi un Rinkēviču par «nacionālā naida kurināšanu»». www.lsm.lv (latviešu). Skatīts: 2023-03-11. Vikikrātuvē par šo tēmu ir pieejami multivides faili. Skatīt: Baltkrievu baltsarkanbaltais karogs.