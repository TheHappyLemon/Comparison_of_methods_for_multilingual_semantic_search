Puškāša arēna (ungāru: Puskás Aréna) ir 2019. gada beigās uzcelts futbola stadions Budapeštā, Ungārijā. Stadiona plānotā ietilpība ir 67 889 vietas. Stadions ir nosaukts izcilā ungāru futbolista Ferenca Puškāša vārdā. Stadions tika celts vietā, kur arī agrāk atradās stadions ar tādu pašu nosaukumu, kas tika nojaukts 2016. gadā. 2018. gadā stadiona izmaksas tika lēstas 190 miljardu Ungārijas forintu (610 miljoni eiro) apmērā. Stadionā mājas spēles aizvada Ungārijas futbola izlase. Stadionu izmanto arī koncertiem un regbija spēlēm. Stadions ir bija viena no 2020. gada Eiropas čempionāta futbolā norises vietām. Tajā tika aizvadītas trīs grupu turnīra spēles un viens astotdaļfināls. «Construction: Új Puskás Ferenc Stadion». stadiumdb.com (angļu). Skatīts: 2019. gada 26. maijā. «Yet Another Sports Stadium to Be Built in Budapest». hungarytoday.hu (angļu). 2018. gada 24. aprīlī. Arhivēts no oriģināla, laiks: 2020. gada 11. novembrī. Skatīts: 2019. gada 26. maijā. «UEFA EURO 2020 venue guide: Budapest». uefa.com (angļu). Skatīts: 2019. gada 26. maijā. Vikikrātuvē par šo tēmu ir pieejami multivides faili. Skatīt: Puškāša arēna.