Džaisuma Saidi Ndure (Jaysuma Saidy Ndure; dzimis 1984. gada 1. jūlijā) ir Gambijas izcelsmes Norvēģijas vieglatlēts, kas startē sprinta distancēs. Kopš 2006. gada pārstāv Norvēģiju starptautiskajās sacensībās, līdz tam pārstāvēja Gambiju. Viņam pieder Norvēģijas rekords 100 metros un 200 metros un Gambijas rekords 200 metros. Viņš ir izcīnījis bronzu 2004. gada Āfrikas čempionātā un 2012. gada Eiropas čempionātā. Piedalījies trijās olimpiskajās spēlēs (2004, 2008, 2012). 2008. gadā Pekinā sasniedza pusfinālu 200 metros. 2022. gada septembrī Ndure saderinājās ar savu ilggadējo draudzeni Latvijas šķēpmetēju Madaru Palameiku un 2023. gadā apprecējās. Pāris dzīvo Latvijā, Mārupē. Staģis, Andris (2012. gada 17. jūlijā). "100 fakti, metri, gadi". Sporta Avīze (Rīga: SIA "Mediju nams") 28: 42. lpp. ISSN 1691-0451. Jauns.lv. «Daiļā šķēpmetēja Madara Palameika saderinājusies ar Gambijā dzimušu sportistu». «Laulības ostā iestūrējusi šķēpmetēja Madara Palameika». Slavenības (latviešu). 2023-12-23. Skatīts: 2023-12-25. Olympedia profils (angliski) IAAF profils (angliski) Trach and Field vieglatlēta profils (angliski) IAAF Dimanta līgas profils (angliski)