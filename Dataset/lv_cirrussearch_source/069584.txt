Šis raksts ir par pilsētu Filipīnās. Par spāņu šahistu skatīt rakstu Luijs Ramiress de Lusena. Lusena (filipīniešu: Lungsod ng Lucena, angļu: City of Lucena) ir neatkarīga pilsēta Filipīnu vidusdaļā, Lusonas salas dienvidos pie Ijamas un Dumakaas upju ietekas Sibujanas jūras Tajabasas līcī. Administratīvi pieskaitīta Bikolas reģionam un teritoriāli atrodas Kesonas provinces teritorijā; pilsētā atrodas provinces administratīvās iestādes. Vairums pilsētas iedzīvotāju pieder tagalu tautai. Nozīmīgs ekonomikas, transporta, kultūras, izglītības un tūrisma centrs. 1580. gados franciskāņu misionāri dibināja Tajabasas pilsētiņu un tagadējā Lusena bija viena no tās priekšpilsētām (barrio). Spāņu kolonisti 16. gadsimtā to dēvēja par Buenavistu (Buenavista), bet vēlāk to sāka dēvēt par Orokjetu (Oroquieta). 17. gadsimtā Tajabasa, tāpat, kā citas Lusonas piekrastes pilsētas, stipri cieta no moro pirātu uzbrukumiem, kādēļ gar līča piekrasti tika izbūvēti vairāki nocietinājumi un pašu pilsētiņu sāka dēvēt par Kotu (Cotta no tagalu kuta — ‘cietoksnis’). Pēc pirātu uzbrukumu beigām un sakarā ar jūras tirdzniecības attīstību Kota izauga un 1879. gadā tai piešķīra tagadējo vārdu par godu franciskāņu ordeņa brālim Mariano Granham, kura dzimtā pilsēta bija Lusena Andalūzijā. 1882. gadā Lusena kļuva par patstāvīgu municipalitāte, bet 1901. gadā — par Tajabasas provinces centru. 1961. gadā Lusenai piešķirts pilsētas statuss, bet 1991. gadā — neatkarīgas augsti urbanizētas pilsētas statuss. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Lusena. Encyclopædia Britannica raksts (angliski)