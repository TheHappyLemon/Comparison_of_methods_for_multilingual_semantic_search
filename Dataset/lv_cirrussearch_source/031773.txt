Šarlī Motē (franču: Charly Mottet; dzimis 1962. gada 16. decembrī Valansā) ir bijušais Francijas šosejas riteņbraucējs, kura profesionālā karjera ilga no 1983. līdz 1994. gadam. 1986. gada Pasaules čempionātā Kolorādospringsā, ASV, Motē izcīnīja sudraba medaļu grupas braucienā, piekāpjoties Moreno Ardžentinam. Motē bija viens no sava laika labākajiem Francijas šosejas riteņbraucējiem. Viņš kopumā uzvarēja 67 sacensībās, ieskaitot 1990. gada Tour de Romandie kopvērtējumā un astoņas reizes piedalījās Tour de France. Viņa labākais sniegums kopvērtējumā bija ceturtā vieta, divreiz — 1987. un 1991. gadā. Bez tā viņš uzvarēja arī trijos posmos (vienā 1990. un divos 1991. gadā). 1990. gadā viņš finišēja otrais Giro d'Italia kopvērtējumā. Profesionālās karjeras laikā Morē bija reputācija kā tīram braucējam kurš nekad neizmantotu neatļautas vielas. Pēc braucēja karjeras beigām Motē iesaistījās sacensību organizēšanā, 14 gadus strādājot Critérium du Dauphiné (ķā direktora asistents), bet 2010. gadā tika apstiprināts par Grand Prix Cycliste de Québec un Grand Prix Cycliste de Montréal sporta menedžeri. Motē strādājis arī pie Francijas izlases atlases 1997. un 1998. gada Pasaules čempionātā, kā arī kā UCI tehniskais delegāts 2004. un 2008. gada vasaras olimpiskajās spēlēs. http://www.newstrot.com/node/5073 Arhivēts 2008. gada 21. novembrī, Wayback Machine vietnē. Greg Lemond on doping practices from 1990 (french) «Extract from 'Massacre a la Chaine' by Willy Voet». Arhivēts no oriģināla, laiks: 2008. gada 13. maijā. Skatīts: 2008. gada 15. augustā. «Our Sports Manager: Charly Mottet». Grands Prix Cyclistes. 2010. gada 19. aprīlis. Arhivēts no oriģināla, laiks: 2014. gada 13. septembrī. Skatīts: 2014. gada 13. septembris.