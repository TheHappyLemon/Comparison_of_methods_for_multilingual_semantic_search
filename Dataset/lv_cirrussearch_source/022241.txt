Mārtiņš Cipulis (dzimis 1980. gada 29. novembrī Cēsīs) ir bijušais latviešu hokejists, spēlē malējā uzbrucēja pozīcijā. Agrākais Latvijas hokeja izlases spēlētājs. No 2001. gada līdz 2006. gadam viņš spēlēja Latvijas hokeja līgas klubā HK Rīga 2000. 2006.—2007. gada sezonu M. Cipulis aizvadīja Slovākijas Ekstralīgas klubā Popradas "Aquacity ŠKP", bet 2007.—2008. gada sezonā — Baltkrievijas līgas klubā Žlobinas "Metallurg". Kopā ar HK Rīga 2000 ir kļuvis par trīskārtējo Latvijas čempionu (2003.—2004., 2004.—2005. un 2005.—2006. gada sezonās), kā arī ticis atzīts par līgas labāko uzbrucēju 2003.—2004. gada sezonā. 2008.—2009. un 2009.—2010. gada sezonas pavadīja Rīgas "Dinamo" rindās, 2010.—2011. gada sezonu M. Cipulis pārstāvēja Habarovskas "Amur" klubu. Pirms 2011.—2012. gada sezonas viņš atgriezās Rīgas "Dinamo" sastāvā. 2012.—2013 gada sezonas vidū pievienojās KHL klubam Prāgas "Lev", taču pēc sezonas beigām noslēdza viena gada līgumu ar Rīgas "Dinamo". Latvijas hokeja izlases sastāvā spēlējis 2005., 2006., 2007., 2008., 2009., 2010. un 2011. gada Pasaules čempionātos, 2006. un 2010. gada Olimpiskajās spēlēs un 2000. gada Pasaules čempionātā junioriem B divīzijā. Pēdējo spēli izlases sastāvā aizvadīja 2018. gada 1. maija pārbaudes spēlē pret Kanādu Arēnā Rīga. Rīgas 'Dinamo' paraksta līgumu ar uzbrucēju Mārtiņu Cipuli[novecojusi saite] Cipulis atgriežas "Dinamo" Vikikrātuvē par šo tēmu ir pieejami multivides faili. Skatīt: Mārtiņš Cipulis. Olympedia profils (angliski) LOK profils Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski) Rīgas "Dinamo" profils Arhivēts 2011. gada 21. septembrī, Wayback Machine vietnē. Latvijas Hokeja federācijas profils