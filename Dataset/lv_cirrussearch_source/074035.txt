Benuā Mandelbrots (franču: Benoît Mandelbrot; dzimis 1924. gada 20. novembrī, miris 2010. gada 14. oktobrī) bija Polijā dzimis ebreju izcelsmes franču/amerikāņu matemātiķis. Pazīstams kā fraktāļu ģeometrijas tēvs. Dzimis Varšavā Lietuvas izcelsmes ebreju tirgotāja ģimenē. Viņa tēvocis bija franču matemātiķis Šolems Mandelbrots. 11 gadu vecumā ģimene pārcēlās uz Parīzi. Otrā pasaules kara gadus pavadīja Francijā. Pēc kara studēja Politehniskajā skolā (École Polytechnique), Kalifornijas Tehnoloģiju institūtā aeronautiku, bet Sorbonnā 1952. gadā ieguva doktora grādu matemātikā. 1958. gadā ar ģimeni pārcēlās uz ASV, kur Mandelbrots 32 gadus nostrādāja kompānijā IBM. 1975. gadā matemātikā ieviesa jēdzienu fraktālis. Devis ieguldījumu informācijas teorijā, ekonomikā, hidrogāzdinamikā un kosmoloģijā. Miris no vēža 2010. gada 14. oktobrī Kembridžā, Masačūsetsas štatā. Vikikrātuvē par šo tēmu ir pieejami multivides faili. Skatīt: Benuā Mandelbrots. Encyclopædia Britannica raksts (angliski) Encyclopædia Universalis raksts (franciski) Herdera enciklopēdijas raksts (spāņu)