Fēlikss Šics (vācu: Felix Schütz; dzimis 1987. gada 3. novembrī) ir vācu hokejists, centra uzbrucējs, Vācijas hokeja izlases dalībnieks. Pašlaik (2020) Šics spēlē Vācijas 2. hokeja līgas kluba EV Landshut rindās. Hokejista karjeru Šics sāka Vācijā, taču no 2005. līdz 2007. gadam spēlēja QMJHL. 2007.—08. gada sezonā uzsāka profesionālo karjeru, spēlējot Vācijas hokeja līgas vienībā HK Ingolštate. Nākamās divas sezonas Šics aizvadīja Amerikas hokeja līgas vienībā Portlendas "Pirates", taču tad atgriezās Ingolštatē. 2011.—12. gada sezonas ievadā uzbrucējs pārcēlās uz Ķelnes "Haie" vienību. "Haie" sastāvā Šics uzreiz kļuva par vienu no komandas vadošajiem spēlētājiem. 2012.—13. gada sezonu viņš noslēdza kā otrs rezultatīvākais "Haie" spēlētājs aiz aizsarga Andreasa Holmkvista. 2013. gada jūlijā Šics noslēdza viena gada līgumu ar jaunizveidoto KHL vienību Vladivostokas "Admiral", nākamo sezonu noslēdzot līgas rezultatīvāko hokejistu divdesmitniekā. 2014.—15. gada sezonu Šics uzsāka Vācijas hokeja līgas klubā Minhenes "Red Bull", taču jau drīz atgriezās "Admiral" sastāvā. Pēc 15 Vladivostokas kluba rindās aizvadītām spēlēm hokejists tika aizmainīts uz Omskas "Avangard" vienību. Vasarā pievienojās Rīgas "Dinamo" rindām, taču vien pēc 11 "Dinamo" sastāvā aizvadītām spēlēm oktobra ievadā pārcēlās uz Ņižņijnovgorodas "Torpedo". Vācijas hokeja izlases sastāvā spēlējis septiņos Pasaules čempionātos. Olympedia profils (angliski) Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)