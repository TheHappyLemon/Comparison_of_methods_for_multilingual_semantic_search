Volēi (angļu: Woleai) ir atols Klusajā okeānā, Karolīnu salu arhipelāga rietumu daļā. Ietilpst Mikronēzijas Federatīvo Valstu Japas pavalstī, kur veido atsevišķu minicipalitāti. Volēi ir koraļļu atols Karolīnu salu dienvidrietumu daļā. Atola lagūnas kopējā platība ir 29 km², bet tajā esošo 18 saliņu kopējā platība ir 4,5 km². Atolam ir guļoša astoņnieka forma, tā garums ir 11 km, rietumdaļas platums — 7 km, austrumdaļas — 5 km, bet pāržmaugā ir 2,5 km garš koraļļu sēklis. Atola lielākā un apdzīvotākā sala ir Falealopa atola ziemeļaustrumos. Salu iedzīvotāju lielākā daļa ir mikronēziešu tauta volējieši; volējiešu valoda, kurā runā kopā ap 1700 cilvēku, ir viena no valsts oficiālajām valodām. Vikikrātuvē par šo tēmu ir pieejami multivides faili. Skatīt: Volēi.