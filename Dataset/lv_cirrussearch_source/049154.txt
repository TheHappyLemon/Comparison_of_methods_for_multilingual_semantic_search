Apdrošināšana ir risku iestāšanās ekonomisko seku nodošana apdrošinātājam par apdrošināšanas līgumā noteikto apdrošināšanas prēmiju. Tas ir noteikts ekonomisko darījumu veids, kura mērķis ir nodrošināt apdrošināšanas aizsardzību cilvēkiem un to darījumiem. Apdrošināšana nepieciešama, lai samazinātu vai neciestu finansiālus zaudējumus, iestājoties apdrošinātajam riskam. Apdrošināšana nav paredzēta, lai gūtu materiālu labumu, bet gan lai kompensētu radušos zaudējumus. Apdrošināšana ir brīvprātīga, izņemot gadījumus, kad to obligāti pieprasa likums. Apdrošināšanas prēmiju nosaka apdrošinātājs. Apdrošināšanas līgumu var noslēgt kā fiziskas, tā juridiskas personas. Obligātās apdrošināšanas veidus, ievērojot to sociāli ekonomisko nepieciešamību, nosaka atsevišķi likumi. Latvijā ir obligāti apdrošināšanas veidi, tai skaitā: sauszemes transportlīdzekļu īpašnieku civiltiesiskās atbildības obligātā apdrošināšana (OCTA), atsevišķas Civiltiesiskās atbildības apdrošināšanas, piemēram: publiska pasākuma organizatora civiltiesiskās atbildības apdrošināšana, būvuzņēmēja un būvētāja civiltiesiskās atbildības apdrošināšana, apsardzes komersanta civiltiesiskās atbildības apdrošināšana, hidrotehnisko būvju valdītāja civiltiesiskās atbildības apdrošināšana, advokātu profesionālās darbības civiltiesiskās atbildības apdrošināšana , bezpilota gaisakuģu īpašnieku civiltiesiskās atbildības apdrošināšana, ārpakalpojuma grāmatveža civiltiesiskās atbildības apdrošināšana. Apdrošināšanas veidi, katrs no kuriem ir atsevišķi licencējams, ir vienādi visās ES dalībvalstīs, jo tos nosaka ar Eiropas Parlamenta un Padomes direktīvu 2009/138/EK par uzņēmējdarbības uzsākšanu un veikšanu apdrošināšanas un pārapdrošināšanas jomā (Maksātspēja II): nelaimes gadījumu apdrošināšana; veselības apdrošināšana (apdrošināšanai pret slimībām); sauszemes transporta (izņemot dzelzceļa transportu) apdrošināšana; dzelzceļa transporta apdrošināšana; gaisakuģu apdrošināšana; kuģu apdrošināšana; kravu apdrošināšana; īpašuma apdrošināšana pret uguns un dabas stihiju postījumiem (bojājumiem, ko īpašumam, izņemot 3., 4., 5., 6. un 7.punktā minēto īpašumu, nodara uguns, eksplozija, atomenerģija, zemes iegrimšana un citas stihijas); īpašuma apdrošināšana pret citiem zaudējumiem (bojājumiem, ko īpašumam, izņemot 3., 4., 5., 6. un 7.punktā minēto īpašumu, nodara krusa, salna, zādzība un citi negadījumi, izņemot 8.punktā minētos); sauszemes transportlīdzekļu īpašnieku civiltiesiskās atbildības apdrošināšana; gaisakuģu īpašnieku civiltiesiskās atbildības apdrošināšana; kuģu īpašnieku civiltiesiskās atbildības apdrošināšana; vispārējās civiltiesiskās atbildības apdrošināšana; kredītu apdrošināšana; galvojumu apdrošināšana; dažādu finansiālo zaudējumu apdrošināšana; juridisko izdevumu apdrošināšana; palīdzības apdrošināšana; dzīvības apdrošināšana. «Sauszemes transportlīdzekļu īpašnieku civiltiesiskās atbildības obligātās apdrošināšanas likums». likumi.lv. Skatīts: 2011. gada 24. jūnijā. (latviski) «Ministru kabineta noteikumi Nr. 298 "Noteikumi par publiska pasākuma organizatora civiltiesiskās atbildības obligāto apdrošināšanu"». likumi.lv. Skatīts: 2011. gada 24. jūnijā. (latviski) «Ministru kabineta noteikumi Nr. 454 "Noteikumi par civiltiesiskās atbildības obligāto apdrošināšanu būvniecībā"». likumi.lv. Skatīts: 2011. gada 24. jūnijā. (latviski) «Ministru kabineta noteikumi Nr. 66 "Noteikumi par civiltiesiskās atbildības obligāto apdrošināšanu apsardzes darbībā"». likumi.lv. Skatīts: 2011. gada 24. jūnijā. (latviski) «Ministru kabineta noteikumi Nr. 319 "Noteikumi par hidroelektrostaciju hidrotehnisko būvju valdītāja civiltiesiskās atbildības obligāto apdrošināšanu"». likumi.lv. Skatīts: 2011. gada 24. jūnijā. (latviski) «Latvijas Republikas Advokatūras likums». LIKUMI.LV (latviešu). Skatīts: 2023-12-29. «Par aviāciju». LIKUMI.LV (latviešu). Skatīts: 2023-12-29. «Grāmatvedības likums». LIKUMI.LV (latviešu). Skatīts: 2023-12-29. «Konsolidēts TEKSTS: 32009L0138 — LV — 19.10.2021». eur-lex.europa.eu. Skatīts: 2023-12-29. Apdrošinātājs Latvijas Banka ES Veselības aizsardzības portāls Latvijas Apdrošinātāju asociācija (latviski) Latvijas Banka (latviski) Naudas skola (latviski) Latvijas Transportlīdzekļu apdrošinātāju birojs (latviski) Apdrošināšanas līguma likums (latviski) Apdrošināšanas un pārapdrošināšanas likums (latviski) Apdrošināšanas ābece (latviski) Eiropas Savienības veselības aizsardzības portāls Arhivēts 2011. gada 25. decembrī, Wayback Machine vietnē. (latviski)