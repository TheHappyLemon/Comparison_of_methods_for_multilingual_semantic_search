"Lemjuela Gulivera, sākumā ķirurga, vēlāk vairāku kuģu kapteiņa ceļojumi pie dažām tālām pasaules tautām" (angļu: Travels into Several Remote Nations of the World. In Four Parts. By Lemuel Gulliver, First a Surgeon, and then a Captain of Several Ships), labāk pazīstams ar nosaukumu "Gulivera ceļojumi" (Gulliver's Travels) ir angļu/īru rakstnieka Džonatana Svifta romāns. Tā ir angļu literatūras klasika. Darbs ir satīra par cilvēka dabu un "ceļotāju stāstu" literārā apakšžanra parodija. "Gulivera ceļojumi" tika anonīmi izdoti 1726. gadā ar nosaukumu Travels into Several Remote Nations of the World. Darbs iemantoja popularitāti jau pašā sākumā. Romānā Lemjuels Gulivers dodas ceļojumā pie dažādām attālām tautām, tai skaitā uz Liliputiju, kur dzīvo 15 cm gari cilvēki. Darbs vairākas reizes ticis ekranizēts. Vikikrātuvē par šo tēmu ir pieejami multivides faili. Skatīt: Gulivera ceļojumi. Encyclopædia Britannica raksts (angliski) Encyclopædia Universalis raksts (franciski) Project Gutenberg (angliski)