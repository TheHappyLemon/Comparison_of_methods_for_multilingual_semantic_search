Hanna Maļara (ukraiņu: Ганна Василівна Маляр; dzimusi 1978. gada 28. jūlijā Kijivā, Ukrainā) ir ukraiņu juriste un pedagoģe, kura kopš 2021. gada 4. augusta ir viena no vairākiem Ukrainas aizsardzības ministra vietniekiem premjerministra Denisa Šmihaļa valdībā. Absolvējusi Kijivas Starptautisko valodniecības un tiesību institūtu, bijusi docente tajā pašā institūtā, pirms viņa sāka strādāt valsts dienestā. Hanna Maļara dzimusi 1978. gada 28. jūlijā Kijivā, Ukrainas PSR. 2000. gadā viņa absolvēja Kijivas Starptautisko valodniecības un tiesību institūtu. Tiesības praktizēt jurisprudencē viņa ieguva 2007. gadā. Viņa 2010. gadā kļuva par tiesību zinātņu kandidāti. 2010. gadā strādājusi Valsts Muitas lietu pētniecības institūtā par Juridisko jautājumu nodaļas vadītāja vietnieci. No 2013. līdz 2020. gadam viņa pasniedza Ukrainas Nacionālajā tiesnešu skolā krimināltiesisko kvalifikāciju par agresīvu karu un citiem kara zonās izdarītiem noziegumiem. 2018 - Ukrainas Drošības dienesta stratēģiskās komunikācijas vienību trenere. Kopš 2020. gada viņa ir Augstākās Radas Nacionālās drošības, aizsardzības un izlūkošanas komitejas ārštata konsultante. Maļara 2021. gada 4. augustā tika iecelta par aizsardzības ministra vietnieci. Ceturtajā Krievijas iebrukuma Ukrainā mēnesī, Maļara paziņoja, ka Krievijas spēki un ugunsjauda aptuveni desmitkārtīgi pārsniedz Ukrainas spēkus. Ap 2022. gada 7. jūliju, Maļara paziņoja, ka tobrīd nav nepieciešams ieviest obligāto sieviešu iesaukumu un ka līdz šim brīvprātīgi dienestam pieteikušās aptuveni 1000 sieviešu. Hanna Maļara ir precējusies un viņai ir dēls. Viņa ir vairāk nekā 40 zinātnisko darbu autore, izstrādājusi Krimas okupācijas un Donbasa kara notikumu juridiskā novērtējuma koncepciju, kas tiek izmantota izmeklēšanas un tiesu praksē. «archive.ph». Arhivēts no oriģināla, laiks: 2022-07-10. Skatīts: 2022-07-10. «Про призначення Маляр Г.В. заступником Міністра оборони України». Офіційний вебпортал парламенту України (ukraiņu). Skatīts: 2023-06-16. «Маляр Анна». LIGA. Skatīts: 2023-06-16. «Ганну Маляр призначено заступником міністра оборони». web.archive.org. 2022-02-28. Arhivēts no oriģināla, laiks: 2022-02-28. Skatīts: 2023-06-16. Lara Seligman, Christopher Miller, Quint Forgey. «Outgunned. Outmanned. Outnumbered. Outplanned?». POLITICO (angļu), 2022-06-16. Skatīts: 2023-06-16. Lara Seligman. «U.S. officials weigh doubling the number of rocket launchers sent to Ukraine». POLITICO (angļu), 2022-06-18. Skatīts: 2023-06-16. «1,000 Women Voluntarily Mobilized Since Beginning Of War - Maliar». Ukranews.com. «Ганну Маляр призначено заступником міністра оборони». 2021-08-04. Skatīts: 2023-06-16. Biogrāfija Ukrainas Aizsardzības ministrijas mājaslapā Hannas Maļaras Telegram kanāls