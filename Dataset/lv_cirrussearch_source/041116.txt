Roberts Toru Kijosaki (angļu: Robert Toru Kiyosaki, japāņu: 清崎 徹; dzimis 1947. gada 8. aprīlī) ir japāņu izcelsmes amerikāņu uzņēmējs, investors un rakstnieks, kurš plašāk ir pazīstams kā The Rich Dad Company dibinātājs un īpašnieks, kā arī grāmatas "Bagātais tētis, nabagais tētis" (Rich Dad, Poor Dad) autors, kas kopš savas izdošanas brīža 1997. gadā vēl joprojām bieži vien tiek atzīta kā viena no visu laiku pirktākajām personīgo finanšu grāmatām pasaulē. Roberts Kijosaki ir bijušais ASV jūras kājnieks un Vjetnamas kara veterāns, tomēr mūsdienās viņš ir plašāk zināms kā ļoti aktīvs uzņēmējs un investors, kurš savus ienākumus pelna ne tikai caur uzņēmējdarbību un investīcijām nekustamajos īpašumos, bet arī caur savu intelektuālo īpašumu, ko galvenokārt veido tādas finansiāli izglītojošās galda spēles kā, piemēram, CASHFLOW 101 un neskaitāmās grāmatas un semināri, kas ir tendēti uz finansiālo informāciju uzņēmējdarbības un investēšanas sfērā. Šī iemesla dēļ daudziem lasītājiem Kijosaki ir pazīstams arī kā ļoti aktīvs finansiālās izglītības padomdevējs un atbalstītājs. Lai gan Roberts Kijosaki piedzima un uzauga Hilo pilsētā Havaju salās, šobrīd viņš dzīvo Arizonas štata galvaspilsētā Fīniksā, un ir precējies ar savu sievu Kimu Kijosaki, kura arī ir salīdzinoši aktīva uzņēmēja un investore. «Inside The World Of Robert Kiyosaki: The Full Rich Dad Poor Dad Story». preneurmarketing.com. Arhivēts no oriģināla, laiks: 2017. gada 13. novembrī. Skatīts: 2017. gada 19. novembris. Robert T. Kiyosaki. Rich Dad's Increase Your Financial IQ: Get Smarter With Your Money. Scottsdale, AZ : Plata Publishing, 2013. 229. lpp. ISBN 978-1-61268-065-1. John Szramiak. «The 25 best personal finance books to read in 2017». businessinsider.com. Business Insider, 2017. gada 10. aprīlis. Skatīts: 2017. gada 18. novembris. Robert T. Kiyosaki, Sharon L. Lechter. Rich Dad's Business School For People Who Like Helping People (2. izd.). Lake Dallas, TX : VideoPlus, 2003. 31.-32. lpp. Roberts T. Kijosaki, Šārona L. Lektere. Bagātais tētis, nabagais tētis: Ko saviem bērniem par naudu māca bagātie un nemāca nabagie. Rīga : Zvaigzne ABC, 2014. 173.-175. lpp. ISBN 978-9984-22-688-0. Melanie Rembrandt. «Exclusive interview with rich woman's Kim Kiyosaki». littlepinkbook.com. Little Pink Book, 2013. gada 22. maijs. Skatīts: 2017. gada 19. novembris. Vikikrātuvē par šo tēmu ir pieejami multivides faili. Skatīt: Roberts Kijosaki. Oficiālā tīmekļa vietne