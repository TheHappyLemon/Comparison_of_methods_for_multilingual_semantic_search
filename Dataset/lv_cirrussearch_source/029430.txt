Toronto Universitāte (angļu: University of Toronto) ir publiska izpētes universitāte, kas atrodas Kanādas lielākajā pilsētā Toronto. Universitātē atrodas piecpadsmit fakultātes: mākslas, inženierzinātņu, arhitektūras, mūzikas, mežsaimniecības, informācijas tehnoloģiju, medicīnas, aprūpes, farmācijas, zobārstniecības, kinezioloģijas, tieslietu, vadībzinības, izglītības un teoloģijas fakultāte. Universitātē 2012. gadā mācījās 47 259 studenti un strādāja 2547 lektori. Universitātei ir sava futbola un hokeja komanda. Toronto universitāte ir dibināta 1827. gadā kā Karaļa koledža, bet savu tagadējo nosaukumu ieguva 1850. gadā. Tā bija pirmā augstākās izglītības iestāde Augškanādas reģionā. Universitāte ir plašāk pazīstamā kā vieta, kur ir izgudrots insulīns un ir veikta cilmes šūnu izpēte. Tā bija pirmā vieta, kur pirmo reizi tika praktiski pielietots elektronmikroskops. Tā ir viena no divām Amerikas universitāšu asociācijas biedrēm, kas neatrodas ASV. Tā ir atzīta par vislabāko universitāti Kanādā. Pēc 2015. gada datiem universitāte ir atzīta par četrpadsmito labāko universitāti pasaulē. Toronto universitāti ir pabeiguši seši Nobela miera prēmijas ieguvēji, kā, piemēram, Kanādas politiķis Lesters Pīrsons. 1960. gadā Toronto universitāti pabeidza Latvijas eksprezidente Vaira Vīķe-Freiberga. Universitāti ir pabeiguši daudzi Kanādas politiķi, tostarp bijušais Kanādas premjerministrs Stīvens Hārpers. «Welcome | University of Toronto Archives & Records Management Services (UTARMS)». utarms.library.utoronto.ca. http://www.usnews.com/education/best-global-universities/rankings?page=2 «Arhivēta kopija». Arhivēts no oriģināla, laiks: 2015. gada 12. februārī. Skatīts: 2015. gada 12. februārī. Toronto Universitātes oficiālā mājaslapa (angliski)