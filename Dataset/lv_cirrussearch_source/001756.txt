Vera Zvonarjova (krievu: Вера Игоревна Звонарёва, izrunā: [ˈvʲɛrə zvənɐˈrʲɔvə]; dzimusi 1984. gada 7. septembrī Maskavā, Krievijas PFSR, PSRS) ir profesionāla krievu tenisiste. Profesionāles karjeru uzsāka 2000. gada septembrī. V. Zvonarjovas labākais sasniegums WTA tūres rangā ir 2010. gada 25. oktobrī sasniegtā 2. vieta, dubultspēlēs — 9. vieta (2005. gada 8. augusts). Karjerā V. Zvonarjova ir uzvarējusi 12 WTA vienspēļu turnīros. Dubultspēlēs ir izcīnījusi piecus Grand Slam titulus. Jauktajās dubultspēlēs viņa uzvarējusi 2004. gada ASV atklātajā čempionātā un 2006. gada Vimbldonas čempionātā, bet sieviešu dubultspēlēs 2006. un 2020. gada ASV atklātajā čempionātā, kā arī 2012. gada Austrālijas atklātajā čempionātā. Sieviešu vienspēlēs viņa 2010. gada pēdējos divos Grand Slam turnīros sasniedza finālu (Vimbldona un ASV). 2008. gada olimpiskajās spēlēs viņa izcīnīja sudrabu vienspēlēs. Vikikrātuvē par šo tēmu ir pieejami multivides faili. Skatīt: Vera Zvonarjova. Oficiālā tīmekļa vietne (angliski) Olympedia profils (angliski) Munzüger Sport profils (vāciski) WTA tenisistes profils (angliski) ITF profils (angliski) Billijas Džīnas Kingas kausa profils (angliski) Tennis Temple profils (angliski) tennisabstract.com profils (angliski)