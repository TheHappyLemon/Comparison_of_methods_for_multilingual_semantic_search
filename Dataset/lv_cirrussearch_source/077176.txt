Komsomoļska pie Amūras (krievu: Комсомольск-на-Амуре) ir pilsēta Habarovskas novadā, Krievijas Federācijas Tālajos Austrumos. Tā atrodas 348 km uz ziemeļaustrumiem no Habarovskas. Pilsēta izstiepusies gar Amūras kreiso krastu apmēram 30 km garumā. Tās "fasāde" vērsta uz Amūras upes pusi, kura pilsētas tuvumā ir ap 2,5 km plata. Pēc Aigunas līguma noslēgšanas 1858. gadā Amūras kreisā krasta zemes nonāca Krievijas Impērijas pakļautībā. 1860. gadā pārceļotāji no Permas nodibināja Permskas (Пермское) ciemu. Kad 1932. gadā Permskā sākās kuģubūvētavas celtniecība, topošajai pilsētai piešķīra Komsomoļskas nosaukumu. Pilsētas klimats ir kontinentāls musonu klimats. Vasarā pārsvarā pūš mitrie musoni no austrumiem. Gada nokrišņu daudzums ir ap 570 mm. Sniegs veidojas oktobra beigās un izkūst aprīļa beigās. Gada vidējā gaisa temperatūra ir -0,7 °C. Janvāra temperatūra ir -24,9 °C, bet jūlija +25,7 °C. Februārī un martā bieži ir puteņi. http://www.gks.ru/free_doc/doc_2017/bul_dr/mun_obr2017.rar; pārbaudes datums: 31 jūlijs 2017. Vikikrātuvē par šo tēmu ir pieejami multivides faili. Skatīt: Komsomoļska pie Amūras. Encyclopædia Britannica raksts (angliski) Krievijas Lielās enciklopēdijas raksts (krieviski)