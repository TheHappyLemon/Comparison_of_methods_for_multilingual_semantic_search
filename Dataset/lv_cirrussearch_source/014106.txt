Lielās baltās haizivis (Carcharodon) ir makreļhaizivju dzimtas (Lamnidae) ģints, kurā ir tikai viena mūsdienās dzīvojoša suga un divas aizvēsturiskās sugas. Paleontologi joprojām nav vienojušies par aizvēsturisko milzu megalodonu (Carcharocles megalodon), kas nesenā pagātnē tika sistematizēts lielo balto haizivju ģintī. Lai arī mūsdienās megalodons tiek sistematizēts aizvēsturisko haizivju dzimtā Otodontidae, ir zinātnieki, kas joprojām nepiekrīt šīm sistemātikas izmaiņām un uzskata, ka megalodons ir tuvu radniecīgs lielajai baltajai haizivij. Ģints zinātniskais nosaukums Carcharodon atvasināts no grieķu valodas un latviski nozīmē "asie, robainie zobi". Arī plēsīgo dinozauru ģintij ar līdzīgiem zobiem, kā šīs ģints haizivīm, ir dots nosaukums Carcharodontosaurus. Lielo balto haizivju ģints (Carcharodon) Lielā baltā haizivs (Carcharodon carcharias) † Carcharodon caifassii † Carcharodon hubbelli Fish Base: Genus: Carcharodon[novecojusi saite] Carcharodon hubbelli a.k.a.‭ ‬Hubbell’s white shark Ehret, D.J.; et al. (November 2012). "Origin of the white shark Carcharodon (Lamniformes: Lamnidae) based on recalibration of the Upper Neogene Pisco Formation of Peru". Palaeontology. 55 (6): 1139–1153. doi:10.1111/j.1475-4983.2012.01201.x.