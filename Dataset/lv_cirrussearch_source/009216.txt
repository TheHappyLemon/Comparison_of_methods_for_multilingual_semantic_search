Antigvas un Barbudas aizsardzības spēki ir Antigvas un Barbudas bruņotie spēki. Šī ir pasaulē mazākā armija pēc armijas aktīvā personāla, kas ir 170 karavīri, bet kopā ar rezervistiem armijas sastāvā ietilpst 245 karavīri. Armija pilda šādas funkcijas: nodrošina valsts iekšējo drošību (policijas funkcijas); novērš narkotiku kontrabandu; veic zvejniecības uzraudzību; uzrauga jūras piesārņojumu, ja nepieciešams, piedalās seku likvidēšanā; piedalās glābšanas un meklēšanas operācijās; veic ceremoniālus pienākumus; palīdz īstenot valdības programmas; sniedz palīdzību valsts iedzīvotājiem dabas katastrofu laikā. Armija ir piemērota civilo funkciju veikšanai, bet par mazu, lai nodrošinātos pret iespējamiem agresoriem un aizstāvētos kara gadījumā. 1. bataljons, Antigvas un Barbudas pulks – bruņoto spēku kājnieku vienība un kaujas grupa. Servisa un atbalsta spēki – dibināti 1997. gadā. Nodrošina pārējo bruņoto spēku darbību ar administratīviem, loģistikas un inženierijas pakalpojumiem. Krasta apsardze ar 45 karavīriem. Šī vienība iedalās vēl 4 daļās: komandējošo virsnieku birojs; inženieru grupa; administratīvā grupa; flote, kuras sastāvā ir 3 kuģi: Dauntless klases – P02 Palmetto (1995); Point klases; Swift klases – P01 Liberta (1984). Antigvas un Barbudas kadetu korpuss. ASV bruņoto spēku noteikšanas un sekošanas radars Antigvas salā. 1982. gadā 14 karavīri piedalījās ASV spēku vadītajā iebrukumā Grenādā. 1990. gadā 12 karavīri tika nosūtīti uz Trinidadu un Tobāgo, kur bija noticis neveiksmīgs valsts apvērsuma mēģinājums pret valdību. 1995. gadā karavīri tika izvietoti Haiti. Lielbritānija – MERCIAN pulks IISS 2010, p. 64 Antigua and Barbuda Defence Force official website Arhivēts 19 February 2020 Wayback Machine vietnē. Antigua and Barbuda Defence Force on Facebook Article on the ABDF by Dr Dion Phillips