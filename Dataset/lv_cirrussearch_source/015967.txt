Intelsat 23 jeb IS-23 ir Luksemburgā bāzēta uzņēmuma Intelsat sakaru pavadonis, kas palaists 2012. gada oktobrī. Tas paredzēts sakaru nodrošināšanai klientiem Eiropā, Āfrikā un Amerikā. Pavadoni izgatavojis ASV uzņēmums Orbital Sciences Corporation uz platformas Star-2.4E bāzes. Tam ir 24 C-joslas un 15 Ku joslas raidītāji. Intelsat 23 tika palaists 2012. gada 14. oktobrī 08:37:00UTC ar nesējraķeti Proton-M/Briz-M no Baikonuras kosmodroma. Dzinējbloks Briz-M ar pavadoni atdalījās 08:46:41 UTC. Pēc četrām dzinējbloka Briz-M iedarbināšanām 18:06:51 UTC pavadonis tika atdalīts no Briz-M un ievadīts ģeostacionārā pārejas orbītā. Šis bija pirmais Proton-M/Briz-M starts pēc neveiksmīgās Telkom-3 un Ekspress-MD2 palaišanas 2012. gada augustā, kad bija problēmas ar Briz-M degvielas padevi. Plānots, ka tas tiks izvietots ģeostacionārajā orbītā punktā 53° rietumu (307° austrumu) garuma un nomainīs Intelsat 707. Bergin Chris. «ILS Proton-M returns to flight by lofting Orbital’s Intelsat 23 uphill». Nasaspaceflight.com, 2012-10-14. Skatīts: 2012-10-14. Launches 2012 Arhivēts 2017. gada 23. jūnijā, Wayback Machine vietnē. zarya.info Intelsat: IS-23 factsheet (angliski) Orbital: Intelsat 23 (angliski) ILS Launch: Intelsat 23 (angliski) Gunter's Space Page: Intelsat 23 (angliski)