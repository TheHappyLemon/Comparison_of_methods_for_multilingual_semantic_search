Orfejs (grieķu: Ὀρφεύς) bija dzejnieks, mūziķis, pravietis un mītiska persona sengrieķu mitoloģijā. Domas dalās, vai Orfejs ir bijis īsta vai mītiska persona, biežāk gan viņš tiek uzskatīts par īstu personu, kas dzīvojusi laikā ap 1000. gadu pirms mūsu ēras. Leģendās teikts, ka Orfejs ieguvis izglītību Ēģiptē, apguvis haldiešu astroloģiju un strādājis par ārstu. Uzskata, ka Homērs bijis Orfeja darba turpinātājs un Orfejs bijis grieķu mitoloģijas, reliģijas un kultu pamatlicējs. Sengrieķu mitoloģijā viņš bija viens no argonautiem un trāķiešu dziedonis. Viņš ar savu balsi un cītaras spēli spēja savaldzināt ne tikai cilvēkus, bet arī plēsīgus dzīvniekus, augus, upes un akmeņus. Viņš bija uzticīgs mīlētājs, viņa sieva bija Eiridike. Orfejs devās uz mirušo valstību, lai atgūtu savu sievu Eiridiki. Orfeja tēls bieži izmantots literatūrā, mūzikā un tēlotājmākslā. http://kulturasvesture4a.blogspot.com/p/orfejsorfeja-misterijas.html Vikikrātuvē par šo tēmu ir pieejami multivides faili. Skatīt: Orfejs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski) Pareizticīgo enciklopēdijas raksts (krieviski) Enciklopēdijas Krugosvet raksts (krieviski)