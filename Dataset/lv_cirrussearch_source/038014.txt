Dens Heringtons (angļu: Dan Harrington; dzimis 1945. gada 6. decembrī Keimbridžā) ir ASV profesionāls pokera spēlētājs. Jaunībā nodarbojies ar šahu, bijis vietējā Bolistonas šaha kluba (angļu: Bolyston Chess Club) čempions. 1971. gadā uzvarējis Masačūsetsas štata šaha čempionātā. Pēc tam nopietni pievērsies bekgemonam un 1981. gadā uzvarējis Pasaules kausa izcīņā bekgemonā. Strādājis par advokātu un nekustamo īpašumu aģentu. 1980. gadu vidū kļuvis par profesionālu pokera spēlētāju. 1995. gadā uzvarējis Pasaules pokera sērijas (WSOP) galvenajā turnīrā. Vēl trīs reizes (1987, 2003, 2004) iekļuvis WSOP galvenā turnīrā finālā. 2007. gadā uzvarējis Pasaules pokera tūres (WPT) galvenajā turnīrā. Ir viens no pieciem profesionālā pokera spēlētājiem, kas uzvarējuši WSOP un WPT galvenajos turnīros. 2010. gadā uzņemts Pasaules pokera slavas zālē. «Dan Harrington Profile». Arhivēts no oriģināla, laiks: 2017. gada 6. jūnijā. Skatīts: 2017. gada 3. aprīlī. «Dan Harrington Vol. 17, No. 19 Card Player Magazine». Arhivēts no oriģināla, laiks: 2017. gada 9. septembrī. Skatīts: 2017. gada 3. aprīlī. Šahista profils chessgames.com mājaslapā (angliski)