Kaspars Ozers (dzimis 1968. gada 15. septembrī Tukumā) ir bijušais Latvijas šosejas riteņbraucējs, kuram 1990. gados bija īsa profesionālā karjera. 1993. gada Pasaules čempionātā amatieriem viņš finišēja otrajā vietā, zaudējot tikai Janam Ulriham. Pārstāvējis Latviju 1996. gada Olimpiskajās spēlēs (22. vieta grupas braucienā). Absolvējis Murjāņu Sporta internātskolu. K. Ozers divreiz piedalījies Tour de France kā Lānsa Ārmstronga komandas biedrs Motorola komandā. 1995. gadā viņa komandas biedrs bija Fabio Kasartelli, kurš mira, krītot vienā no Tūres nobraucieniem, Ozers tobrīd jau bija izstājies no sacensībām. 1995. gadā piedalījies Vuelta a España daudzdienu sacensībās, finišējot 101. vietā kopvērtējumā, bet 19. posmā izcīnot 3. vietu. Vuelta starteja arī 1996. gadā, bet izstājās pēc 12. posma. 1997. gadā pārstāvējis Beļģijas komandu Collstrop. Pēc karjeras beigām nodarbojies ar uzņēmējdarbību. No 2004. līdz 2007. gadam bijis Latvijas Riteņbraukšanas federācijas prezidents. Piezīme: IZST — izstājās Cycling archives Olympedia profils (angliski) LOK profils ProCyclingStats profils (angliski) Cycling Archives profils (angliski) CycleDatabase profils (angliski)