Buea (franču: Buea) ir pilsēta Kamerūnas dienvidrietumu daļā, Dienvidrietumu reģionā pie Gvinejas līča. Atrodas vidēji 870 metrus virs jūras līmeņa un 303 kilometru attālumā no Kamerūnas galvaspilsētas Jaundes. Pēc 2005. gada datiem pilsētā dzīvo 90 088 iedzīvotāji un tā ir devītā lielākā pilsēta Kamerūnā pēc iedzīvotāju skaita. Dienvidrietumu reģiona administratīvais centrs un lielākā pilsēta. Buea bija Vācu Kamerūnas koloniālā galvaspilsēta no 1901. līdz 1919. gadam, bet no 1949. līdz 1961. gadam Dienvidu Kamerūnas galvaspilsēta, un līdz 1972. gadam — Rietumkamerūnas galvaspilsēta. «Bueja». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 128. lpp. Vikikrātuvē par šo tēmu ir pieejami multivides faili. Skatīt: Buea.