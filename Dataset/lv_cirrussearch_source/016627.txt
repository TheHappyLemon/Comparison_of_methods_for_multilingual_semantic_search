Valteri Viktors Botass (somu: Valtteri Viktor Bottas; dzimis 1989. gada 28. augustā) ir somu autosportists, kas 2022. gada sezonā startē Formula 1 čempionātā Alfa Romeo komandas sastāvā. Iepriekš no 2013. līdz 2016. gadam pārstāvēja Williams komandu, bet no 2017. līdz 2021. gadam startēja Mercedes komandā. Karjeras sākumā bijis 2008. gada Formula Renault 2.0 NEC un Eurocup Formula Renault 2.0 sacensību uzvarētājs, tāpat divas sezonas pēc kārtas uzvarējis Formula Three Masters (2009—2010), 2011. gadā kļuva arī par GP3 Series čempionu. 2010. gadā kļuva par Williams F1 Team testpilotu Formula 1. 2012. gada novembrī tika paziņots, ka Botass 2013. gada sezonā būs viens no diviem Williams F1 Team komandas pilotiem kopā ar Pastoru Maldonado. Pirmās formulas sacensībās debitēja ar 14. vietu 2013. gada Austrālijas Grand Prix. Pirmo reizi uz goda pjedestāla F1 sacensībās kāpa 2014. gada 2. jūnijā, izcīnot trešo vietu Austrijas Grand Prix. 2014. gada sezonā ar izcīnītiem 186 punktiem ieguva 4. vietu kopvērtējumā. Pēc Niko Rosberga pēkšņā paziņojuma par aiziešanu no Mercedes F1 komandas 2016. gadā Botass tika pievienots šai komandai. No 2017. līdz 2021. gadam brauca AMG-Petronas Mercedes F1 komandā līdzās Luisam Hamiltonam kā otrais pilots. 2017. gada 30. aprīlī Krievijas Grand Prix izcīnīja savu pirmo uzvaru F1 karjerā. Vēl sezonas gaitā uzvarēja arī Austrijas Grand Prix un sezonas pēdējā posmā Abū Dabī Grand Prix. 2017. gada sezonu pabeidza 3. vietā kopvērtējumā ar 305 punktiem. Nākamā sezona nebija tik sekmīga — kopvērtējumā tika iegūta 5. vieta. 2019. gada sezonā izcīnīja četras uzvaras un ieņēma otro vietu kopvērtējumā aiz komandas biedra Luisa Hamiltona. 2020. gada augustā pagarināja līgumu ar Mercedes F1 komandu arī uz 2021. gadu. 2020. gada sezonā vēlreiz ieņēma otro vietu, izcīnot divas uzvaras un sezonas vērtējumā piekāpjoties tikai Hamiltonam. Pēc 2021. gada sezonas, kurā tika iegūta 3. vieta kopvērtējumā, līgums ar Mercedes F1 komandu netika pagarināts, un Botass pievienojās Alfa Romeo komandai. Sacīkstes treknrakstā sāktas no pirmās starta pozīcijas. Sacīkstēs slīprakstā ir uzrādīts ātrākais apļa laiks. * - Pašreizējā sezona. † - Nefinišēja, bet ieskaitīts klasifikācijā, jo paveica vismaz 90% no distances. Pablo Elizalde. «Williams confirms Valtteri Bottas and Pastor Maldonado for 2013». Autosport.com. Skatīts: 2012. gada 1. decembrī. «Bottas celebrates first F1 podium finish». reuters.com (angļu). 2021. gada 6. septembrī. Skatīts: 2022. gada 3. aprīlī. «Bottas wins in Russia for his first F1 victory». reuters.com (angļu). 2017. gada 30. aprīlī. Skatīts: 2022. gada 3. aprīlī. «Race - Bottas defeats Hamilton in 2017 finale». formula1.com (angļu). 2017. gada 26. novembrī. Skatīts: 2022. gada 3. aprīlī. «Valtteri Bottas signs new deal to drive for Mercedes in 2021». formula1.com (angļu). 2020. gada 6. augustā. Skatīts: 2022. gada 3. aprīlī. «Alfa Romeo announce Valtteri Bottas to join the team in 2022 on multi-year deal». formula1.com (angļu). 2021. gada 6. septembrī. Skatīts: 2022. gada 3. aprīlī. Vikikrātuvē par šo tēmu ir pieejami multivides faili. Skatīt: Valteri Botass. Oficiālā mājaslapa (angliski) Twitter profils (angliski),(somiski) Cilvēku portāls Formulas 1 portāls