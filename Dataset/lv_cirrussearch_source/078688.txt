Šis raksts ir par mākslinieku. Par citām jēdziena Lada nozīmēm skatīt nozīmju atdalīšanas lapu. Jozefs Lada (čehu: Josef Lada; dzimis 1887. gada 17. decembrī Hrusicē miris 1957. gada 14. decembrī Prāgā) bija čehu gleznotājs un rakstnieks. Viņš ir plašāk zināms kā Jaroslava Hašeka Pirmā pasaules kara romāna "Krietnais kareivis Šveiks" ilustrators. Viņš radīja aptuveni 600 zīmējumu ar Šveika varoņiem, attēlojot Austroungārijas virsniekus un amatpersonas kā nekompetentus, rupjus un bieži vien piedzērušos. Visas turpmākās Šveika ilustrācijas sekoja Ladas stilam. Dzimis nelielajā Hrucices ciematā, kurpnieka ģimenē, viņš devās uz Prāgu 14 gadu vecumā, lai kļūtu par grāmatu iesējēja mācekli. Viņam patika zīmēt un gleznot. Pilnībā pašmācības ceļā, viņš radīja savu stilu kā karikatūrists laikrakstos, vēlāk strādājot par ilustratoru. Viņš sarakstīja un ilustrēja bērnu grāmatu par Mikešu, mazu melnu kaķi, kurš prata runāt. Grāmata izdota arī latviski. Lada gleznoja ainavas, veidoja freskas un radīja tērpus izrādēm un filmām. Gadu gaitā viņš radīja gleznu un zīmējumu sēriju, attēlojot tradicionālas čehu nodarbes. 1963. gadā viņš ieguva apbalvojumu Deutscher Jugendliteraturpreis. Biogrāfija (čehiski) Jozefa Ladas muzejs Hrusicē (čehiski) Satīriķis, ilustrātors un ainavists Jozefs Lada - Čehijas radio (angliski) Jozefa Ladas dzimšanas vieta Muzejs Ladas villā Hrusicē Viens no zīmējumiem no romāna Krietnais kareivis Šveiks