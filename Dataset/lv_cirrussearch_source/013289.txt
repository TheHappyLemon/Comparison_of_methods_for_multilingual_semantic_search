Ljēža–Bastoņa–Ljēža (franču: Liège–Bastogne–Liège), bieži saukta par La Doyenne ("vecākā"), ir viens no pieciem klasiku «pieminekļiem» Eiropas profesionālajā šosejas riteņbraukšanas sacensību kalendārā. Sacensības notiek Ardēnu reģionā Beļģijā no Ljēžas uz Bastoņu un atpakaļ pa atšķirīgiem ceļiem. Ljēža–Bastoņa–Ljēža bija daļa no UCI Pasaules kausa un ir daļa no Beļģijas Ardēnu klasiku sērijas, kurās ietilpst arī La Flèche Wallonne. Abas organizē Amaury Sport Organisation. Vienubrīd La Flèche Wallonne un Ljēža–Bastoņa–Ljēža notika divas dienas pēc kārtas kā "Ardēnu nedēļas nogale". Tikai septiņi braucēji ir sasnieguši "Ardēnu dubli", uzvarot abās sacensībās viena gada laikā: Ferdijs Kiblers divreiz (1951. un 1952. gadā), Stans Okerss (1955. gadā), Edijs Merkss (1972. gadā), Moreno Ardžentins (1991. gadā) Davide Rebellins (2004. gadā), Alehandro Valverde (2006., 2015. un 2017. gadā) un Filips Žilbērs (2011. gadā), kad viņš uzvarēja arī Amstel Gold Race un Brabantse Pijl braucienos. Sacensību distance seko taisnam 95 km ceļam no Ljēžas uz Bastoņu, bet atpakaļceļā uz Ljēžu ar līkumiem distance sastāda 163 km. Otrā daļa sastāv pārsvarā no kāpumiem kā Stockeu, Haute-Levée, La Redoute un Saint-Nicolas, pirms noslēdzas Ljēžas ziemeļu apkaimē Ansā. Daudzie pauguri dod iespējas uzbrukumiem un sacensības bieži vien ir parocīgas agresīviem braucējiem. «Arhivēta kopija». Arhivēts no oriģināla, laiks: 2005. gada 8. novembrī. Skatīts: 2012. gada 18. aprīlī. Cycling Weekly, UK, 13 March 1993 Cycling Weekly, UK, 7 March 1992 Nosaukumam «piemineklis» nav oficiālas nozīmes; to bieži izmanto Francijas laikraksts L'Équipe, lai norādītu uz sacensību nemainīgo vietu kalendārā, bet termins ir kļuvis plašāk izmantots televīzijas pārraižu un komentāru dēļ, īpaši ASV «Liège - Bastogne - Liège: The route 2009». letour.com. Arhivēts no oriģināla, laiks: 2009. gada 29. aprīlī. Skatīts: 2009. gada 19. jūlijs. Oficiālā tīmekļa vietne