Noijs Maizels (1891. gada 5. janvāris — 1952) bija ebreju mediķis un politiķis. Dzimis mūsdienu Baltkrievijā. 1915. gadā absolvējis Tērbatas Universitātes Medicīnas fakultāti. Ārsta praksi uzsācis Daugavpilī. Ievēlēts 1., 2. un 3. Saeimā no Bunda saraksta. Cieši sadarbojies ar LSDSP. Pēc 1934. gada 15. maija apvērsuma ieslodzīts Liepājas koncentrācijas nometnē. Pēc Latvijas okupācijas 1941. gadā apcietināts. Ieslodzīts Molotovas apgabala Usoļlagā. Pēc soda izciešanas 1951. gadā nometināts Novosibirskas apgabalā, kur miris 1952. gadā. Stranga, A. Ebreji Baltijā, Rīga: LU žurnāla "Latvijas Vēsture" fonds, 2008. gads ISBN 9984-643-81-6 (224. lpp.) 20. gadsimta Latvijas vēsture. II sējums (Neatkarīgā valsts 1918—1940), Rīga: Latvijas Vēstures institūta apgāds, 2003. gads (938. lpp.) Ščerbinskis V. Liepājas koncentrācijas nometne un tās režīms. // Latvijas Arhīvi. 1./2. 2009. Arhivēts 2018. gada 9. septembrī, Wayback Machine vietnē. (skatīts 23.12.2012.)