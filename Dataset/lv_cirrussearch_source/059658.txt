Brāļi Žozefs Mišels Mongolfjē un Žaks Etjēns Mongolfjē bija franču gaisa kuģošanas pionieri, pirmie, kuri uzbūvēja pilotējamu karstā gaisa balonu. Pirmie publiski demonstrētie karstā gaisa balona lidojumi notika 1783. gada vasarā Parīzē, Francijā. Pirmais lidojums ar pasažieriem notika 1783. gada 19. septembrī, un tā pirmie pasažieri bija aita, pīle un gailis. Dažas nedēļas vēlāk, domājams, 15. oktobrī, pirmajā lidojumā ar gaisa balonu devās divi brīvprātīgie gaisa kuģotāji: Pilatrs de Rozjē un marķīzs d'Arlands. Balona izmērs bija 33 metri diametrā, un tas pacēlās 1800 metru augstumā. Pirms lidojuma balonu piepildīja ar karstu gaisu, ko ieguva sadedzinot salmus, bet gaisā pacelšanos nodrošināja kokogles. Gints Ročāns. Tehnika. Langervaldes iela 1a, Jelgava, LV-3001 : Avots, 2008. gads. 80. lpp. ISBN 978-9984-800-45-5.