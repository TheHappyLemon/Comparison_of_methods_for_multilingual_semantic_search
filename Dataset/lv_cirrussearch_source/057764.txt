Mikels Krogs Damsgords (dāņu: Mikkel Krogh Damsgaard; dzimis 2000. gada 3. jūlijā) ir dāņu futbolists, kas spēlē pussarga pozīcijā, Dānijas futbola izlases dalībnieks. Kopš 2022. gada pārstāv Anglijas Premjerlīgas klubu Brentford. Futbolu sāka spēlēt dzimtās pilsētas klubā Jyllinge FC. 2013. gadā pievienojās klubam FC Nordsjælland. Dānijas Superlīgā debitēja 2017. gada 26. novembrī pret AC Horsens. 2020. gadā pārgāja uz Itālijas klubu Sampdoria, parakstot līgumu uz četriem gadiem. 2022. gadā pievienojās Anglijas Premjerlīgas komandai Brentford. Spēlējis dažādu vecumu Dānijas jauniešu izlasēs. Dānijas izlasē debitēja 2020. gada 11. novembrī draudzības spēlē pret Zviedriju. Pirmos vārtus izlases labā guva 2021. gada 28. martā 2022. gada FIFA Pasaules kausa kvalifikācijas spēlē pret Moldovas izlasi. Šajā spēlē Dānija uzvarēja 8:0, un Damsgords izcēlās ar diviem vārtu guvumiem. Tika iekļauts izlases sastāvā dalībai 2020. gada Eiropas čempionāta finālturnīrā. Guva vārtus grupu turnīra spēlē pret Krieviju. Piedalījās arī 2022. gada FIFA Pasaules kausa finālturnīrā. «Damsgaard blucerchiato dal 1° luglio, arriva dal Nordsjælland a titolo definitivo». sampdoria.it (itāļu). 2020. gada 6. februāris. Skatīts: 2021. gada 3. jūlijā. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)