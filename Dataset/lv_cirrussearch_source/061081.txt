Sņihurivka (ukraiņu: Снігурівка) ir pilsēta Ukrainas dienvidos, Mikolajivas apgabala Baštankas rajonā. Izvietojusies apgabala austrumdaļā Inhulecas upes krastā 70 km no apgabala centra Mikolajivas. Līdz 2020. gadam rajona centrs. Apdzīvotā vieta dibināta 1812. gadā, kad uz Inhulecas krastiem pārcēlās ieceļotāji no Mogiļevas guberņas. Lielākā ieceļotāju daļa bija no Kļimoviču apriņķa Sņigirjovkas ciema (mūsdienās Krievijas Smoļenskas apgabals), tādēļ arī jauno apmetni nosauca dzimtā ciema vārdā. Attīstījusies kā lauksaimniecības centrs un upju transporta osta (līdz 1960. gadiem). Pilsētas statuss piešķirts 1961. gadā. http://pop-stat.mashke.org/ukraine-cities.htm. Q115154676. «Sņigirjovka». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 647. lpp. Vikikrātuvē par šo tēmu ir pieejami multivides faili. Skatīt: Sņihurivka.