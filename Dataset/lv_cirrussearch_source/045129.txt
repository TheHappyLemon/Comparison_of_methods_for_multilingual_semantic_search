Augšīstsaida (angļu: Upper East Side) ir Ņujorkas pilsētas apkaime Manhatanā, kas atrodas salas centrālajā austrumu daļā. Apkaime robežojas ar Centrālparku un Piekto avēniju rietumos, ar 59. ielu dienvidos, ar Īstriveru austrumos un ar 96. ielu ziemeļos. Apkaimes kopējā platība ir 4,6 kvadrātkilometri, pēc 2016. gada datiem apkaimē dzīvo 124 231 iedzīvotāji. Lielākā daļa iedzīvotāju jeb 89,3 % ir baltas rases, 6,2% ir mongoloīdā rases, 5,6% ir Latiņamerikāņi, 1,3 % ir melnas rases, bet 3,3 % citu rasu pārstāvji. Augšīstsaida ir viens no dārgākajiem un prestižākajiem Ņujorkas dzīvojamajiem rajoniem. Pēc 2018. gada datiem vidējā mājokļa cena apkaimē ir ap 1,2 miljoniem ASV dolāru. Pēc 2011. gada datiem vidējie mājsaimniecības ieņēmumi gadā ir 117 903 ASV dolāru. Apkaime ir bijusi mājvieta daudziem bagātiem, slaveniem un ietekmīgiem cilvēkiem, kā Vudijs Allens, Maikls Blumbergs, Meraija Kerija, Eleanora Rūzvelta, Ivanka Trampa un daudziem citiem. Apkaimē atrodas daudz ievērojamu ēku, vēstniecību un muzeju kā Solomona Gugenheima muzejs un Metropoles mākslas muzejs. Dzīve Augšīstsaidā ir attēlotā daudzās filmās, seriālos un televīzijas šovos kā Intrigante un Brokastis pie "Tifanija". «Arhivēta kopija». Arhivēts no oriģināla, laiks: 2019. gada 25. janvārī. Skatīts: 2018. gada 8. oktobrī.