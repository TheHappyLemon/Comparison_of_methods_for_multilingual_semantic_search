Anna Torva (angļu: Anna Torv, dzimusi 1979. gada 7. jūnijā) ir austrāliešu aktrise, vislabāk zināma ar Olīvijas Danhemas lomu seriālā "Viņpus". Anna Torva piedzima Melburnā, Austrālijā. Vēlāk viņas ģimene pārcēlās uz Austrālijas pilsētu Goldkostu Kvīnslendā. Annas vecāki ir Sjūzena (angļu: Susan) un Hanss (angļu: Hans) Тorvi, viņas tēvs pēc izcelsmes ir igaunis. Viņai ir jaunākais brālis Dilans (angļu: Dylon). 2001. gadā ieguvusi augstāko izglītību, absolvējot Austrālijas dramatiskās mākslas Nacionālo institūtu (National Institute of Dramatic Art). Anna Torva filmējusies vairākos austrāliešu seriālos. 2007. gadā viņa devās uz Lielbritāniju, kur drīz ieguva lomu kanāla BBC seriālā Mistreses. 2008. gadā Torva ieguva FIB aģentes Olīvijas Danhemas lomu Dž. Dž. Eibramsa kārtējā projektā — teleseriālā "Viņpus". Uz šo lomu bija pretendējušas vairāk nekā trīssimt aktrises, Torva līdz tam nebija piedalījusies ievērojamos projektos, taču lomai tika apstiprināta tieši viņa. Seriāls jau no paša sākuma atradās uz slēgšanas robežas, taču kanāls vairākkārt to pagarināja uz nākamajām sezonām, bet Torva savukārt guva kritiķu atzinību par savu tēlojumu. Seriāls finišēja 2013. gada janvārī. Atveidojusi lomas 16 filmās. Filmējusies seriālos The Pacific, Secret City, Mindhunter un "Pēdējais no mums". 2008. gada decembrī apprecējās ar Marku Velliju (Mark Valley), kurš seriālā "Viņpus" atveidoja Džona Skota lomu. Viņu laulība tika šķirta 2010. gada sākumā. NYTimes: On This Day: June 7 «Scrapbook: Stylemakers' Memories». Arhivēts no oriģināla, laiks: 2012-03-21. Skatīts: 2019-04-30. …фамилия Торв отражает эстонское происхождение отца…[novecojusi saite] «Anna Torv- Biography». Yahoo!. Arhivēts no oriģināla, laiks: 2013-02-27. Skatīts: 2013-02-15. Kristin Dos Santos. «Fringe Stars Anna Torv and Mark Valley Married!» E! Online, 2 February 2009. «Anna Torv and Mark Valley Split» IMDb profils (angliski) AnnaTorverse.com - Anna Torv updates, news and career archive vk.com/AnnaTorv - About, News, Biography, Filmography, Photos, Videos and more