AutoCAD ir lietojumprogramma, kas paredzēta datorizētajai projektēšanai(CAD), kur ir iespējams rasēt gan 2D, gan 3D objektus. To izstrādājis un pārdod Autodesk, Inc. Programma pirmo reizi izdota 1982. gada decembrī, AutoCAD bija viena no pirmajām CAD programmām kas instalēta uz personālajiem datoriem, jo īpaši IBM PC. Tajā laikā vairums citu CAD programmu darbojās uz lieldatoriem vai mini-datoriem, kas katram lietotājam bija saistīti ar grafikas datoru termināli. AutoCAD atvasināts no programmas, ko sauca Interact, tā tapusi patentētā valodā (SPL) un darbojās uz Marinchip Systems 9900 datoriem. Marinchip piederēja Autodesk līdzdibinātājiem Džonam Volkeram (John Walker) un Denam Dreikam (Dan Drake). Kad tika izveidota Marinchip Software Partners, ko vēlāk pārdēvēja par Autodesk, tika nolemts Interact pārprogrammēt C un PL/1 valodās. Galu galā, PL/1 versija bija neveiksmīga. Tajā laikā C versija bija viena no vissarežģītākajām programmām šajā valodā, Autodesk nācās strādāt ar kompilatoru izstrādātāju (Lattice), lai panāktu kompilatora uzlabojumus, nepieciešamus AutoCAD darbībai. Sākotnējā AutoCAD programmā tika izmantotas primitīvas vienības — līnijas, polilīnijas, apļus, lokus, un tekstu — lai no tām varētu veidot sarežģītākus objektus. Kopš 90. gadu vidus, AutoCAD ir atbalstījusi pēc pasūtījuma gatavotus objektus, izmantojot savu C++ Application Programming Interface (API). Mūsdienās AutoCAD ietver pilnu pamata cietās modelēšanas komplektu un 3D rīkus. Kopā ar AutoCAD 2007 parādījās uzlabota 3D modelēšana, kas nozīmēja labāku navigāciju, strādājot 3D vidē. Turklāt, kļuva vieglāk rediģēt 3D modeļus. AutoCAD programmā tika iekļauta renderēšanas sistēma mental ray engine, ļaujot veikt kvalitatīvu renderēšanu. AutoCAD 2010 ieviesa funkcionāli pārredzamu saskarni un virsmas modelēšanu. Jaunākais AutoCAD izlaidums ir AutoCAD 2012 Windows un Apple Mac. Šis ir 26. galvenais AutoCAD izlaidums Windows operētājsistēmai, un otro gadu pēc kārtas AutoCAD kas paredzēts Mac. AutoCAD pamata faila formāts .DWG un, mazākā mērā, tā apmaiņas faila formāts .DXF, faktiski ir kļuvuši par standartu CAD datu savstarpējai izmantošanai. AutoCAD programmā pēdējos gados ir ietverts formāts .DWF, kas izstrādāts CAD datu publicēšanai. 2006. gadā Autodesk lēsa aktīvu .DWG datņu skaitu pāri vienam miljardam. Autodesk ir aplēsis kopējo esošo *.dwg failu skaitu pārsniedzam trīs miljardus. AutoCAD un AutoCAD LT ir pieejamas angļu, vācu, franču, itāļu, spāņu, japāņu, korejiešu, ķīniešu vienkāršotajā, ķīniešu tradicionālā, krievu, čehu, poļu, ungāru, Brazīlijas portugāļu, dāņu, holandiešu, zviedru, somu, norvēģu un vjetnamiešu valodās. Tulkojuma apjoms svārstās no pilnīgas programmas tulkojuma līdz dokumentācijas tulkojumiem. AutoCAD atbalsta vairākas API, kas paredzētas AutoCAD pielāgošanai un automatizācijai. Tās ietver AutoLISP , Visual LISP , VBA, .NET un ObjectARX. ObjectARX ir C++ klasšu bibliotēka, kas arī bija par pamatu produkta AutoCAD funkcionālai paplašināšanai speciālās jomās, lai radītu tādus produktus kā piemēram , AutoCAD Architecture, AutoCAD Electrical, AutoCAD Civil 3D. Autodesk ir arī izstrādājusi dažas bāzes programmas, konkrētu jomu uzlabošanai. AutoCAD Architecture (agrāk Architectural Desktop), ir labākais risinājums arhitektiem. Projekta dokumentācijas, rasējumu un sarakstu izveide ir ātrāka, jo ir automatizēti laikietilpīgie procesi šo darbību veikšanai. AutoCAD Architecture projektēšanas procesā izmanto arhitektoniskos objektus, kuriem piemīt dinamiskas īpašības un intelektuālas funkcijas, piemēram, sienām var mainīt augstumu, garumu un platumu, kā arī pie sienām piesaistītie logi tiks pārvietoti kopā ar sienu. Darba produktivitātes palielināšana — izmantojot gatavus arhitektūras objektus (logus, durvis, sienas, kāpnes, kolonnas, dažāda profila sijas); Iespēja izveidot jaunus arhitektūras objektus; Autodesk programmu savietojamība ļauj atvērt datnes ar paplašinājumu .dwg, kuras veidotas citās Autodesk programmās; AutoCAD® Architecture ietver sevī pilnu AutoCAD® ar visu tā funkcionalitāti; Zīmējot objektus automātiski tiek izveidots 3 dimensiju modelis; Arhitektūras objekti ir savstarpēji saistīti — izmainot vienu objektu pārējie objekti tiek automātiski atjaunināti un tiek pielāgoti izmaiņām. Veicot objektu izmaiņas automātiski tiek paziņots par datu izmaiņām specifikācijās; Projektu standartu izmantošana ļauj paātrināt darbu pie projektu izstrādes un nodrošināt augstu projektu kvalitāti. Civil Design, Civil Design 3D, un Civil Design Professional ir programmatūra, kura paredzēta ceļu, komunikāciju un zemes plānojuma projektēšanai. Programma ir balstīta uz AutoCAD platformas, kas ievērojami atvieglo Civil 3D programmas apguvi, jo projektēšanas process ir līdzīgs kā projektējot ar AutoCAD. Civil 3D ietver vairākus speciālus rīkus un funkcijas, kas domātas ceļu, komunikāciju un ainavas plānošanai, analizēšanai un projektēšanai. AutoCAD Civil 3D programmā visi objekti ir dinamiski saistīti, kas novērš neuzmanības kļūdu veidošanos iespējas. Veicot izmaiņas kāda projektā vietā, tās atspoguļojas arī citur rasējumā, piemēram, ja ceļa trase plānā tiek pārbīdīta, tad automātiski izmainās tās griezums pa esošās zemes virsmu, kas redzams rasējumā tūlīt pēc trases pārbīdīšanas. Autodesk programmu savietojamība ļauj atvērt datnes ar paplašinājumu .dwg, kuras veidotas citās Autodesk programmās; Iespēja iegūt modeļa vizualizāciju jebkurā projektēšanas stadijā. Zemes darbu apjomu automātiski aprēķini; Katalogs ar ceļa šķērsprofilu, cauruļvadu un vizualizācijas elementiem; Ceļa plāna, garenprofila un šķērsprofilu automatizēta izdruka; Virsmu un attēlu importēšana/eksportēšana no/uz Google Earth; Automatizēta krustojumu veidošana ar rīku Intersection; Sadarbība ar Autodesk Revit produktiem — iespējams rasējumā ievietot ēkas, tiltus un citas inženierbūves. AutoCAD Map 3D ir vadošā ģeogrāfiskās informācijas sistēmu (ĢIS) platforma, kura apvieno sevī tradicionālos AutoCAD rasēšanas rīkus un jaunākās ĢIS tehnoloģijas. AutoCAD Map 3D lielākā priekšrocība ir ĢIS datu lietošana ierastajā AutoCAD vidē, kas būtiski uzlabo darba ātrumu un ļauj redzēt un rediģēt informāciju pierastā skatā. Pieejami arī dažādi analīzes rīki ĢIS datu pētīšanai, kas ļauj darboties efektīvāk un kvalitatīvāk. Ar AutoCA® Map 3D iespējams izveidot un rediģēt tematiskās kartes no dažāda veida uzmērījumu datiem. Iespējams arī iegūt kvalitatīvas karšu izdrukas. , Piemēri CAD lietojumprogrammām specifiskās nozarēs: AutoCAD Electrical ir īpaši izstrādāts, lai palīdzētu izveidot vadības elektroierīces,; AutoCAD Civil 3D ir izstrādāta, lai palīdzētu būvinženieriem izstrādāt zemes, transporta, un ūdens sistēmas,; AutoCAD Mechanical ir paredzēts inženieriem visās jomās, bet galvenokārt automobiļu detaļu rasējumiem.; AutoCAD MEP ir paredzēts santehnikas sistēmu rasējumiem,; AutoCAD P & ID ir īpaši izstrādāts cauruļvadu un instrumentu rasēšanai,; AutoCAD Plant 3D ir izstrādāta, lai palīdzētu lietotājiem cauruļvadu sistēmu zīmēšanas procesā ,; AutoCAD Raster Design ir paredzēts lai rediģētu un uzlabotu skenētus attēlus,; AutoCAD Revit Architecture Suite ietver AutoCAD un AutoCAD Architecture; AutoCAD Revit MEP Suite ir paredzēts, lai pievienotu zīmējumu ēku sistēmām,; AutoCAD Revit Structure Suite ir paredzēts ražotājiem, lai tie paši varētu lietot rasējumus no projektēšanas stadijas līdz ražošanas procesam,; AutoCAD Structural Detailing ir īpaši izstrādāta programma tērauda un stiegrojuma rasēšanai,; AutoCAD Utility Design ir izstrādāts galvenokārt elektriķiem, programma ietver gan virszemes, gan pazemes sadales tīklus. AutoCAD LT ir AutoCAD zemākas izmaksas versija, kaut arī tai ir ierobežotas iespējas. Tā pirmo reizi tika izdota 1993. gada novembrī. AutoCAD LT cena bija 495 dolāri, kas kļuva par AutoCAD kompānijas vēsturē pirmo produktu ar cenu zem 1000 dolāriem. Papildus tam ka AutoCAD LT pa tiešo pārdod Autodesk, to var iegādāties datoru veikalos, atšķirībā no AutoCAD pilnās versijas, kas ir jāiegādājas no oficiāliem Autodesk dīleriem. Autodesk izstrādātais AutoCAD LT ir pamata CAD pakete, kas veidota, lai to varētu iegādāties par salīdzinoši zemāku cenu un tas varētu konkurēt tirgū. Sākot ar 2011. gadu AutoCAD LT mazumtirdzniecības cena ir pieaugusi līdz 1200 dolāriem. Kaut arī pastāv simtiem nelielu atšķirību starp pilno AutoCAD paketi un AutoCAD LT, programmatūras funkcijās ir dažas būtiskas atšķirības: 3D. AutoCAD LT nespēj veidot, vizualizēt un renderēt 3D modeļus, un drukāt 3D modeļus. Tīkla licence. AutoCAD LT, nevar saslēgt tīklā. Pielāgošana. AutoCAD LT neatbalsta pielāgošanu LISP, ARX un VBA . Vadības un automatizācijas iespējas ar Sheet Set Manager un Action Recorder. CAD standarta vadības instrumenti. 2010. gadā Autodesk izlaida savu pirmo AutoCAD mobilo lietotni AutoCAD WS. Mobilā piemērošana ļauj lietotājiem skatīt, rediģēt un dalīties ar savu darbu, lai kur tie ietu. Tā ir interneta lietotne, ar kuras palīdzību iespējams apskatīt, rediģēt un koplietot DWG failus, izmantojot tikai interneta pārlūkprogrammas. AutoCAD WS tika izveidots, lai nozaru speciālistiem — arhitektiem, projektētājiem, inženieriem būtu iespēja piekļūt saviem rasējumiem no jebkura datora vai mobilā telefona. Lietotni var lejupielādēt par brīvu no App Store priekš iOS vai no Amazon Appstore priekš Android. Lai izmantotu mobilo lietotni, ir nepieciešama licence. Gan android, gan IOS versijas ļauj lietotājiem saglabāt failus tiešsasaistē un, ja nav pieejams internets, nesasaistē. Autodesk arī paziņoja par nākotnes plāniem, lai saglabātu lielāko daļu savu programmatūru mākoņdatos (cloud computing), sākot ar AutoCAD WS mobilo lietotni. Autodesk oficiāli izlaida savu iOS mobilo lietotni 2010. gada septembrī. Tas bija mobilo lietotņu mārketinga sākums. Kopš tā laika ir izdotas lietotnes ne tikai iPhone, bet arī iPod Touch, iPad, Android tālruņiem un Android planšetdatoriem. AutoCAD WS lietotnei ir daudzas PC versijas funkcijas, bet ir arī dažādi ierobežojumi. Lietotne sniedz iespēju zīmēt līnijas, apļus u.c. formas, teksta rakstīšanu, krāsu un slāņu lietošanu, un pat mērījumus. Jaunākā, 1.3. versija, tika izlaista 2011. gada 17. augustā ar tādām papildus funkcijām kā vienību rakstīšanu, slāņa redzamību regulēšanu, platību mērīšanu u.c. Lietotne pielāgojas gan ainavorientācijai, gan portretorientācijai. Autodesk 2011. gada 20.aprilī izdeva Android mobilo lietotni. Jaunā lietotne ir ļoti līdzīga iOS lietotnei. Android AutoCAD WS mobilajā lietotnē ir dažas unikālas funkcijas, kas nav atrodamas IOS versijā. Android lietotne ļauj lietotājiem manuālas ievades vietā ievietot tekstu ar balss komandām. Šī funkcija pašreiz nav atbalstīta iOS mobilajām ierīcēm. Programma veidota uz AutoCAD bāzes, AutoCAD Freestyle ir vienkāršota, mazcenas (149 dolāru) lietojumprogramma, kas ļauj viegli izveidot precīzus, profesionāla izskata 2D rasējumus un skices. Autodesk šo programmatūru ir pārtraucis izplatīt un attīstīt. AutoCAD ir izveidojusi versiju skolēniem un skolotājiem ar 36 mēnešu licenci. AutoCAD Studentu versija ir funkcionāli identiska pilnajai komerciālajai versijai, vienīgā atšķirība: DWG failus, kas izveidoti vai laboti ar AutoCAD studentu versiju ir iezīmēti ar "izglītības karogu". Ja šādu DWG failu atver ar jebkuru AutoCAD versiju (komerciālo vai studentu), rasējumu ietvers zīmogs no visām četrām pusēm . Tas pats notiek rasējumus printējot. Rasējumus vai objektus, kas veidoti AutoCAD studenu versijā nedrīkst izmantot komerciālos nolūkos. Arī tad, ja rasējumus kas veidoti komerciālajā AutoCAD versijā ievieto AutoCADStudentu versijā tie uzreiz tiek "apzīmogoti". Autodesk Izglītības Kopiena (Autodesk Education Community) nodrošina reģistrētajiem studentiem un mācībspēkiem brīvu pieeju dažādām Autodesk programmām. Jaunākā AutoCAD 2012 versija netika daudz pārveidota, tikai nedaudz uzlabota. Vairākas nelielas izmaiņas tika veiktas, lai uzlabotu 3D iespējas, un tika pievienotas dažas jaunas funkcijas, lai uzlabotu programmas produktivitāti. Šīs izmaiņas iekļauj: paaugstinātu darba virsmas kontroli , bloku sasaisti, uzlabota manipulācija ar 3D modeļiem, un citi mazāk pamanāmi papildinājumi. Pēc 2011 AutoCAD palaišanas uz Macintosh, Windows versijai trūka vairākas funkcijas, kas bija pieejamas Mac versijā. Mac AutoCAD versijas darba virsmas kontrole tagad ir izveidota uz jaunā 2012 AutoCAD. Lai pierādītu, ka viņiem ir labākā 3D modeļa manipulāciju programma, Autodesk iztika ar veco saglabāto vēsturisko metodi un ieviesa tajā dažus jaunus papildinājumus, ko automātiski uzstāda Autodesk Inventor Fusion .Šis papildinājums ļauj lietotājiem atvērt un manuāli rediģēt 3D modeļus bez to saglabāšanas un eksportēšanas. Kad lietotājs ir pabeidzis rediģēt objektu,papildinājums automātiski atver atjaunināto versiju AutoCAD. Autodesk arī aizstāja vecās funkcijas ar jaunām bloku funkcijām. Tagad tas ļauj lietotājiem dublēt objektus, izmantojot trīs dažādas komandas: dublēt blokus polāri, dublēt blokus izmantojot taisnstūra formu , un bloku dublēšana tos novietojot pa iepriekš noteiktu ceļu. Jaunā masīva funkcija darbosies rediģējot gan 2D, gan 3D objektus. Autodesk izveidojis tā, lai lietotājs varētu pirkt AutoCAD 2012 programmu kopā ar tā papildinājumiem. Jaunākais 2012AutoCAD izlaidums nāca ar jaunām sistēmu prasībām un ieteikumiem, lai to varētu uzinstalēt. 1994. gadā Autodesk pārtrauca atbalstīt Apple datorus. Tādēļ ilgi netika izlaistas AutoCAD versijas, kas atbalstītu Macintosh datorus. 2010. gada rudenī Autodesk paziņoja, ka nākotnes AutoCAD versijās viņi atkal atbalstīs Apple Mac OS X operētājsistēmu. Lielāko daļu AutoCAD 2012 Windows versijas iezīmju var atrast arī 2012 Mac versijā. Galvenā atšķirība ir lietotāja saskarne un programmu izkārtojums. Saskarne ir veidota līdzīgi pierastajam Apple OS X programmās. Autodesk ir iebūvējis dažādas funkcijas, lai pilnībā izmantotu Apple iespējas, kā arī pilnekrāna režīmu. AutoCAD rasējumus kas veidoti uz MAC var gan rediģēt, gan saglabāt DWG formātā, kas ļaus failu ir rediģēt uz citām operētājsistēmām. AutoCAD 2012 atbalsta Mac OS 10.6.4 un tās turpmākās versijas. 2012 AutoCAD LT tagad ir pieejams, Mac App Store par 899,99 dolāriem. Pilna 2012 AutoCAD versija priekš Mac, tomēr nav pieejama Mac App Store, jo šajā internet veikalā ir uzlikts cenu ierobežojums 999 dolāri. Tādēļ 2012 AutoCAD priekš Mac var iegādāties tikai Autodesk tīmekļa vietnē par 3995 dolāriem. «The Autodesk File». Fourmilab.ch. Arhivēts no oriģināla, laiks: 2012-01-16. Skatīts: 2012-01-04. [2]http://www.deskeng.com/articles/aabbjs.htm Arhivēts 2012. gada 8. janvārī, Wayback Machine vietnē. AutoCAD and it's Applications «AutoCAD Map 3D - Mapping Software - Autodesk». Usa.autodesk.com. Arhivēts no oriģināla, laiks: 2012-01-05. Skatīts: 2012-01-04. «AutoCAD Electrical Software - Electrical Control Design - Autodesk». Usa.autodesk.com. Arhivēts no oriģināla, laiks: 2011-12-21. Skatīts: 2012-01-04. «AutoCAD Civil 3D - Civil Engineering Software - Autodesk». Usa.autodesk.com. Arhivēts no oriģināla, laiks: 2012-01-07. Skatīts: 2012-01-04. «AutoCAD Mechanical - Mechanical Design Software - Autodesk». Usa.autodesk.com. Arhivēts no oriģināla, laiks: 2012-01-03. Skatīts: 2012-01-04. «AutoCAD MEP - Mechanical, Electrical Plumbing Software - Autodesk». Usa.autodesk.com. Arhivēts no oriģināla, laiks: 2012-01-02. Skatīts: 2012-01-04. «AutoCAD P&ID -Piping Design Software - Autodesk». Usa.autodesk.com. Arhivēts no oriģināla, laiks: 2012-01-01. Skatīts: 2012-01-04. «AutoCAD Plant 3D - 3D Plant Design Software - Autodesk». Usa.autodesk.com. Arhivēts no oriģināla, laiks: 2012-01-26. Skatīts: 2012-01-04. «Autodesk - AutoCAD Raster Design». Usa.autodesk.com. Arhivēts no oriģināla, laiks: 2012-01-05. Skatīts: 2012-01-04. «Autodesk – AutoCAD Revit Architecture Software Suite». Usa.autodesk.com. Arhivēts no oriģināla, laiks: 2012-01-06. Skatīts: 2012-01-04. «Autodesk – AutoCAD Revit MEP Suite]]». Usa.autodesk.com. Arhivēts no oriģināla, laiks: 2012-02-07. Skatīts: 2012-01-04. «Autodesk – AutoCAD Revit Structure Suite]]». Usa.autodesk.com. Arhivēts no oriģināla, laiks: 2012-01-04. Skatīts: 2012-01-04. «AutoCAD Structural Detailing - Structural Engineerin Software - Autodesk». Usa.autodesk.com. Arhivēts no oriģināla, laiks: 2012-01-01. Skatīts: 2012-01-04. «AutoCAD Utility Design - Electrical Distribution Design - Autodesk». Usa.autodesk.com. Arhivēts no oriģināla, laiks: 2012-02-07. Skatīts: 2012-01-04. «Arhivēta kopija». Arhivēts no oriģināla, laiks: 2012. gada 9. janvārī. Skatīts: 2012. gada 3. janvārī. «App Store - AutoCAD WS». Itunes.apple.com. 2011-08-17. Skatīts: 2012-01-04. «AutoCAD WS for Android». Dexigner.com. 2011-04-20. Arhivēts no oriģināla, laiks: 2012-01-11. Skatīts: 2012-01-04. «Autodesk Shifts Design Apps to the Cloud». Jump.dexigner.com. 2011-09-22. Skatīts: 2012-01-04.[novecojusi saite] «AutoCAD for Mac 2012: Built for Mac OS X Lion». Dexigner.com. 2011-08-17. Arhivēts no oriģināla, laiks: 2012-01-11. Skatīts: 2012-01-04. «Companion Apps Now Available in AutoCAD 2012». Dexigner.com. 2011-06-13. Arhivēts no oriģināla, laiks: 2012-01-11. Skatīts: 2012-01-04. «Digits - WSJ». Blogs.wsj.com. Skatīts: 2012-01-04. «Arhivēta kopija». Arhivēts no oriģināla, laiks: 2012. gada 11. janvārī. Skatīts: 2012. gada 3. janvārī. «Arhivēta kopija». Arhivēts no oriģināla, laiks: 2011. gada 23. decembrī. Skatīts: 2012. gada 3. janvārī. Wikibooks ir vairāk informācijas par šo tēmu Skat.: AutoCAD Oficiālā tīmekļa vietne AutoCAD History by Shaan Hurley