Deli sultanāts (persiešu: سلطنت دهلی, saltanat dehli) bija musulmaņu impērija no 1206. līdz 1526. gadam Indostānas pussalas ziemeļos un centrālajā daļā, mūsdienu Indijas, Pakistānas un Bangladešas teritorijās. Deli sultanātā valdīja piecas dinastijas — Mamluku dinastija (1206–1290), Haldžu dinastija (1290–1320), Tuglaku dinastija (1320–1414), Sajīdu dinastija (1414–1451) un Lodi dinastija (1451–1526). Deli sultanāts bija pirmā lielā valsts mūsdienu Indijas teritorijā, kuru dibināja iekarotāji, nevis teritorijas pamatiedzīvotāji. Sultanātu 1206. gadā dibināja iekarotāji no Gurīdu dinastijas. Oficiālā valoda Deli sultanātā bija persiešu valoda. Deli sultanāts beidza pastāvēt, kad to 1526. gadā iekaroja Mogulu impērija. Vikikrātuvē par šo tēmu ir pieejami multivides faili. Skatīt: Deli sultanāts. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)