Ideāla gāze ir gāzes vienkāršots modelis. Šajā modelī gāzes tilpumu V, spiedienu p un absolūto temperatūru T, nemainoties gāzes masai, saista sakarība: p⋅VT=const{\displaystyle {\frac {p\cdot V}{T}}=const}. Šī sakarība ir ideālas gāzes stāvokļa vienādojuma vienkāršots variants, ko formulēja franču fiziķis Benuā Klapeirons. Visas vielas gāzveida stāvoklī ir reālas gāzes un tām šis vienādojums ir pareizs tikai tuvināti, tomēr tas ir pietiekami precīzs praktiski visām retinātām gāzēm, ja to temperatūra ir tālu no kondensēšanās (iztvaikošanas) temperatūras. Pieņem, ka ideālas gāzes molekulas ir ar neievērojamu tilpumu, to sadursmes ir pilnībā elastīgas, nepastāv nekādi starpmolekulārie spēki un molekulas kustas haotiski. Jebkuros citos apstākļos gāzei, ja tās tilpums ir V, spiediens p, absolūtā temperatūra T, masa ir m un molmasa ir M, ideālas gāzes stāvokļa vienādojums ir pV=mMRT{\displaystyle pV={\frac {m}{M}}RT}. Šo vienādojumu ir ieguvis D. Mendeļejevs 1874. gadā, papildinot Klaiperona vienādojumu. Konstanti (const) Klapeirona vienādojumā ērti noteikt tad, ja gāzes daudzums ir viens mols, jo zināms, ka 1 mol jebkuras gāzes absolūtajā temperatūrā T0 = 273,15 K (0° C) un normālā spiedienā p0 = 1,013×105 Pa vienmēr aizņem tilpumu V0 = 0,0224 m3 (22,4 l). Šajos apstākļos p0V0T0=R{\displaystyle {\frac {p_{0}V_{0}}{T_{0}}}=R}, kur konstanti R = 8,314 J/(mol*K) sauc par universālo gāzu konstanti. Šī konstante ir vienāda ar Bolcmaņa konstantes un Avogadro skaitļa reizinājumu. Divi baloni savienoti ar cauruli, kurai ir krāns. Pirmajā balonā ar tilpumu V1=2 litri{\displaystyle V_{1}=2\ litri} ir gāze pie spiediena p1=1.013⋅105 Pa{\displaystyle p_{1}=1.013\cdot 10^{5}\ Pa}, otrajā – gāze ar tilpumu V2=7 litri{\displaystyle V_{2}=7\ litri} un spiedienu p2=0.533⋅105 Pa{\displaystyle p_{2}=0.533\cdot 10^{5}\ Pa}. Aprēk̦ināt spiedienu balonos pēc krāna atvēršanas, ja temperatūra ir vienāda abos balonos. Gāzes daudzums, temperatūra ir konstanta, tādēļ pV=const{\displaystyle pV=const}. Iespējams apskatīt, kā katra gāze atsevišķi izplešas: Pirmai gāzei salīdzinot sākumu un beigas p1V1=p1 beigas(V1+V2){\displaystyle p_{1}V_{1}=p_{1\ beigas}(V_{1}+V_{2})}, jeb p1 beigas=p1V1V1+V2≈2,25⋅104Pa{\displaystyle p_{1\ beigas}={\frac {p_{1}V_{1}}{V_{1}+V_{2}}}\approx 2,25\cdot 10^{4}Pa} Otrai gāzei salīdzinot sākumu un beigas p2V2=p2 beigas(V2+V1){\displaystyle p_{2}V_{2}=p_{2\ beigas}(V_{2}+V_{1})}, jeb p2 beigas=p2V2V2+V1≈4,15⋅104Pa{\displaystyle p_{2\ beigas}={\frac {p_{2}V_{2}}{V_{2}+V_{1}}}\approx 4,15\cdot 10^{4}Pa} Spiedieni summējas, gluži kā daltona likumā un iegūst pkopa=p1 beigas+p2 beigas≈2,25⋅104Pa+4,15⋅104=6,4⋅104Pa{\displaystyle p_{kopa}=p_{1\ beigas}+p_{2\ beigas}\approx 2,25\cdot 10^{4}Pa+4,15\cdot 10^{4}=6,4\cdot 10^{4}Pa}. Gāze Reāla gāze Spiediens Krievijas Lielās enciklopēdijas raksts (krieviski)