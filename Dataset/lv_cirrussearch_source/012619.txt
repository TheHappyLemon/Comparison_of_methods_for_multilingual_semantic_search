Duran Duran ir britu mūzikas grupa, kas dibināta 1978. gadā Birmingemā. Astoņdesmitajos gados grupa kļuva par spilgtāko jauno romantiķu pārstāvi un vienīgā no tiem, kam izdevās kļūt par superzvaigznēm. Grupas nosaukums ir ņemts no Rožē Vadima zinātniski fantastiskās filmas "Barbarella", kurā vienu no negatīvajiem varoņiem sauca Durans. Popularitāti kolektīvs iekaroja pēc sastāva stabilizēšanās 1980. gadā, un sevišķi pēc nonākšanas MTV apritē, kur viņi izcēlās ar stilīgiem un vērienīgi veidotiem videoklipiem. Topu virsotnēs nonāca pirmie trīs Duran Duran studijas albumi (Duran Duran (1981), Rio (1982) un Seven and the Ragged Tiger (1983)), kā arī koncertalbums Arena (1984), kuri ieguva arī platīna vai dubultplatīna sertifikāciju gan Lielbritānijā gan ASV. Savukārt, singls The Reflex (1984) kļuva par Nr.1 abpus Atlantijas okeānam. Astoņdesmito gadu vidū Duran Duran dalībnieki darbojas divos dažādos blakus projektos (Arcadia un Power Station) un pēc kopīgas darbības atsākšanas (gan mainīgā sastāvā) savu bijušo popularitāti vairs nespēja atgūt. 2004. gada albums Astronaut tapa grupas klasiskajā sastāvā un britu albumu topā sasniedza augsto trešo vietu. Pēc šī albuma izdošanas grupu atkal pameta Endijs Teilors, un grupā turpināja darboties klasiskā sastāva četri mūziķi, klajā laižot vēl piecus albumus, no kuriem trīs -- Paper Gods, Future Past un Danse Macabre -- sasniedza britu albumu topa pirmo piecinieku. Darbā pie 2023. gada albuma Danse Macabre, kas tapis Halovīna noskaņās, grupas pamatsastāva četriniekam viesmūziķu statusā pievienojās arī divi bijušie dalībnieki Endijs Teilors un Kukurullo. 1981: Duran Duran 1982: Rio 1983: Seven and the Ragged Tiger 1986: Notorious 1988: Big Thing 1990: Liberty 1993: Duran Duran (The Wedding Album) 1995: Thank You 1997: Medazzaland 2000: Pop Trash 2004: Astronaut 2007: Red Carpet Massacre 2010: All you need is now 2015: Paper Gods 2021: Future Past 2023: Danse Macabre «New Romantic». allmusic.com. Arhivēts no oriģināla, laiks: 2012-01-25. Skatīts: 2012-03-08. «UK Official Charts». 04.11.2023. Skatīts: 04.11.2023. «"Duran Duran" laidīs klajā albumu Halovīna noskaņās». NRA. 31.08.2023. Skatīts: 27.10.2023. Vikikrātuvē par šo tēmu ir pieejami multivides faili. Skatīt: Duran Duran. Oficiālā mājaslapa (angliski)