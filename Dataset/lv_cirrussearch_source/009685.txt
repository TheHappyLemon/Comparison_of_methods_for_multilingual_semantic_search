HK Rīga 2000 bija Latvijas hokeja līgas komanda, kuras bāze atradās Rīgā, Latvijā. Tā tika dibināta 2000. gadā, un tā spēlēja Inbox.lv ledus hallē. Komanda pastāvēja līdz 2009. gadam. HK Rīga 2000 ir pieckārtēja Latvijas čempione, vairākas sezonas tā aizvadīja arī Baltkrievijas Ekstralīgā un Austrumeiropas hokeja līgā. Sekmīgi startējusi Kontinentālā kausa izcīņā, divas reizes izcīnot otro vietu. 2000.—01. gada sezonā, kas bija HK Rīga 2000 pirmā pastāvēšanas sezona, komanda uzvarēja Latvijas hokeja līgā, kā arī ierindojās 7. vietā Austrumeiropas hokeja līgā. Latvijas līgā komanda izcīnīja 20 uzvaras pēc kārtas, kas bija visu laiku garākā uzvaru sērija čempionātā līdz pat 2022. gadam, kad to pārspēja HK Mogo. 2001.—02. un 2002.—03. sezonās HK Rīga 2000 Latvijas čempionātā ierindojās otrajā vietā, abas reizes finālā piekāpjoties HK Liepājas Metalurgs. AEHL tā ierindojās attiecīgi 2. un 4. vietā. No 2004. līdz 2007. gadam HK Rīga 2000 vēl četras reizes izcīnīja Latvijas čempiones titulu. 2004.—05. un 2005.—06. gada sezonās komanda spēlēja arī Baltkrievijas Ekstralīgā, 2005.—06. gada sezonā izcīnot trešo vietu. 2004.—05. gada sezonas NHL lokauta laikā komandā spēlēja vairāki NHL spēlētāji — Kārlis Skrastiņš, Sergejs Žoltoks, kā arī amerikānis Dārbijs Hendriksons. 2004. gada 3. novembrī Žoltoks spēles laikā mira (Baltkrievijas Ekstralīgas izbraukuma spēlē pret Minskas "Dinamo"). 2005.—06. gada sezonā 18 spēles komandas sastāvā aizvadīja latviešu vārtsargs Artūrs Irbe. 2005.—06. un 2007.—08. gada sezonās HK Rīga 2000 veiksmīgi piedālījās Kontinentālā kausa izcīņā, izcīnot 2. vietu. 2008. gadā finālturnīrs norisinājās Rīgā. 2008.—09. gada sezonā HK Rīga 2000 kļuva par KHL komandas Rīgas "Dinamo" fārmklubu. 2009. gadā komanda tika izformēta, uz tās pamatiem izveidojot jaunu "Dinamo" fārmklubu Dinamo Juniors, kas gan aizvadīja tikai vienu sezonu. 2007 - 2. vieta 2008 - 2. vieta 2000/01 - 7. vieta 2001/02 - 2. vieta 2002/03 - 4. vieta 2003/04 - 8. vieta Visvairāk gūto vārtu sezonā: Artis Ābols, 24 (2006.—07.) Visvairāk rezultatīvo piespēļu sezonā: Artis Ābols, 40 (2006.—07.) Visvairāk gūto punktu sezonā: Artis Ābols, 64 (2006.—07.) Visvairāk soda minūšu sezonā: Edijs Brahmanis, 138 (2006.—07.) Visvairāk gūto punktu sezonā, starp aizsargiem: Maksims Širokovs, 37 (2006.—07.) Visvairāk gūto vārtu sezonā: Edgars Žaltkovskis, 9 (2004.—05.) Visvairāk rezultatīvo piespēļu sezonā: Ģirts Ankipāns, 14 (2004.—05.) Visvairāk gūto punktu sezonā: Ģirts Ankipāns, 21 (2004.—05.) Visvairāk soda minūšu sezonā: Kārlis Skrastiņš, 33 (2004.—05.) Visvairāk gūto punktu sezonā, starp aizsargiem: Kārlis Skrastiņš, 13 (2004.—05.) Ēvalds Grabovskis (2000—2001) Leonīds Beresņevs (2002—2003) Vjačeslavs Nazarovs (2003) Mats Ūlanders (2003—2004) Gints Bikars (2004) Jūliuss Šuplers (2004—2006) Normunds Sējējs (2006—2008) Haralds Vasiļjevs (2008—2009) Komandas oficiālā mājaslapa