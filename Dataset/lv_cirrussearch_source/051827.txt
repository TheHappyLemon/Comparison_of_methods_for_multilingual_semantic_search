Roberts II Viedais bija Francijas karalis no 996. līdz 1031. gadam. Viņš izcēlās ar savam laikam neraksturīgi garu valdīšanas laiku. Viņš visu mūžu centās paplašināt savu pārvaldes teritoriju, cenšoties iekarot un pakļaut jaunas teritorijas, īpaši cenšoties sev pakļaut Burgundijas hercogisti. Viņa politikas dēļ viņam bija daudz ienaidnieku, to skaitā viņa paša trīs dēli. Roberts ienīda ķecerus un Francijā ieviesa ķecerībā apsūdzētu cilvēku caurduršanu ar mietiem un dedzināšanu uz sārta. Robertu neapmierināja viņa karaļvalsts lielums un, cenšoties palielināt savu varu, viņš pieprasīja visas feodālās teritorijas kuras kļuva brīvas, parasti izraisot karu ar pretprasītāju. 1003. gadā viņa iebrukums Burgundijas hercogistē tika izjaukts, un tikai 1016. gadā viņš beidzot spēja saņemt Baznīcas atbalstu, lai tiktu atzīts par Burgundijas hercogu. Roberta tirāniskais valdīšanas režīms ieguva viņam daudzus ienaidniekus, to skaitā arī viņa dēlus: Hugo, Henriju un Robertu. Viņi sacēlās pret tēvu pilsoņu karā par varu un īpašumu. Hugo nomira sacelšanās laikā 1025. gadā. Konfliktā ar Henriju un Robertu karaļa Roberta armija tika sakauta un viņš aizbēga uz Božansī ārpus Parīzes, savas karaļvalsts galvaspilsētas. Viņš nomira kara vidū ar dēliem 1031. gada 20. jūlijā, Melunā. Viņa vietā tronī kāpa viņa dēls, Henrijs. Vikikrātuvē par šo tēmu ir pieejami multivides faili. Skatīt: Roberts II. Encyclopædia Britannica raksts (angliski) Encyclopædia Britannica raksts (angliski)