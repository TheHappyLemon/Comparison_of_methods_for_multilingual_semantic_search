Peters Boļeslavs Šmeihels (dāņu: Peter Bolesław Schmeichel; dzimis 1963. gada 18. novembrī) ir bijušais Dānijas futbolists, kurš spēlēja vārtsarga pozīcijā un 1992. un 1993. gadā tika atzīts par pasaules labāko vārtsargu. Viņa panākumi visvairāk saistīti ar veiksmīgajiem gadiem Anglijas klubā Manchester United, ar kuru viņš kā kapteinis ieguva 1999. gada Čempionu līgas kausu, sezonā uzvarot trīs turnīros, kā arī ar uzvaru 1992. gada Eiropas čempionātā kopā ar Dānijas izlasi. Dzimis Gladsaksē, Kopenhāgenā, Šmeihels bija pazīstams ar savu iespaidīgo fizisko formu. Savas spēlētāja karjeras laikā viņš bija 193 centimetrus garš un svēra 103 kilogramus. Viņš valkāja speciāla izmēra XXXL futbola kreklus. Neierasti vārtsargam, viņš karjeras laikā guva 12 vārtus, ieskaitot vienus nacionālajā izlasē. Viņš ir arī spēlētājs ar visvairāk aizvadītajām spēlēm Dānijas izlasē — no 1987. līdz 2001. gadam aizvadot 129 spēles. Bez Euro 92 turnīra, viņš izlases sastāvā piedalījās arī 1998. gada Pasaules kausā un vēl trijos Eiropas čempionātos. 30 spēlēs viņš bija izlases kapteinis. 2000. gadā IFFHS ierindoja Šmeihelu starp 20. gadsimta desmit labākajiem vārtsargiem, bet 2001. gadā Šmeihels uzvarēja Reuters publiskajā aptaujā, kad vairums no 200 000 aptaujātajiem atzina viņu par visu laiku labāko vārtsargu, apsteidzot Ļevu Jašinu un Gordonu Benksu. 2003. gadā Šmeihels tika iekļauts Anglijas futbola Slavas zālē, atzīstot viņa ieguldījumu Angļu futbolā. 2004. gada martā viņš tika atzīts par vienu no 125 labākajiem futbolistiem vēsturē, iekļaujot viņu FIFA 100 sarakstā. Šmeihelam pieder Anglijas Premjerlīgas rekords ar vislabāko attiecību spēlēm bez ielaistiem vārtiem pret kopā nospēlētajām spēlēm ar 42%.. Savas karjeras laikā no 1981. līdz 2003. gadam viņš pārstāvējis arī Gladsaxe Hero, Hvidovre, Brøndby, Sporting CP, Aston Villa un Manchester City. Viņa dēls Kaspers arī ir profesionāls futbola vārtsargs un pārstāv Leicester City. Brøndby Dānijas Superlīga: 1987, 1988, 1990, 1991 Dānijas kauss: 1988–89 Manchester United Anglijas Premjerlīga: 1992–93, 1993–94, 1995–96, 1996–97, 1998–99 FA kauss: 1993–94, 1995–96, 1998–99 Anglijas Līgas kauss: 1991–92 FA Charity Shield: 1993, 1994, 1996, 1997 UEFA Čempionu līga: 1998–99 Eiropas Superkauss: 1991 Sporting CP Portugāles Premjerlīga: 1999–2000 Aston Villa UEFA Intertoto kauss: 2001 Dānija Eiropas čempionāts futbolā: 1992 Dānijas gada futbolists: 1990,1993, 1999 Anglijas Premjerlīgas sezonas labākais spēlētājs: 1995–96 UEFA klubu labākais vārtsargs: 1997–98 FIFA 100 Peter Schmeichel. Schmeichel: The Autobiography (2. izdevums izd.). Londona : Virgin Publishing, 2000 [1999]. ISBN 0-7535-0444-8. Peter Schmeichel Karel Stokkermans. «IFFHS' Century Elections». IFFHS, 2000. gada 30. janvāris. Skatīts: 2007. gada 21. jūnijs. «PETER SCHMEICHEL» (Danish). ShowStars.dk. Arhivēts no oriģināla, laiks: 2007. gada 4. jūlijā. Skatīts: 2007. gada 21. jūnijs. Peter Schmeichel — Century of International Appearances Vikikrātuvē par šo tēmu ir pieejami multivides faili. Skatīt: Peters Šmeihels. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)