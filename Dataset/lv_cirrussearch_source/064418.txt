Sesars Arturo Ramoss Palasveloss (spāņu: César Arturo Ramos Palazuelos; dzimis 1983. gada 15. decembrī Kuljakanā) ir Meksikas futbola tiesnesis. Meksikas Pirmās divīzijas spēles sāka tiesāt 2011. gadā. Par FIFA tiesnesi kļuva 2014. gadā. Starptautiskā līmenī debitēja CONCACAF Zelta kausa spēlē starp Hondurasu un Gviānu. Ramoss tiesāja 2017. gada FIFA klubu Pasaules kausa finālu starp Madrides "Real" un Gremio. 2018. gadā tika norīkots tiesāt FIFA Pasaules kausa spēles. Tajā viņš aizvadīja divas grupu turnīra spēles un astotdaļfinālu starp Urugvaju un Portugāli. 2019. gadā Ramoss piedalījās tiesnešu apmaiņas programmā starp Āzijas Futbola konfederāciju un CONCACAF, līdz ar to Ramoss tiesāja četras spēles 2019. gada Āzijas kausa izcīņā, ieskaitot pusfinālu starp Kataru un AAE. 2022. gada maijā FIFA iekļāva viņu tiesnešu sarakstā 2022. gada FIFA Pasaules kausam Katarā. «Cesar Ramos to referee Real Madrid-Gremio in the final of the Club World Cup». marca.com (angļu). 2017. gada 14. decembrī. Skatīts: 2022. gada 21. novembrī. «List of match officials». fifa.com (angļu). Skatīts: 2022. gada 21. novembrī. «FIFA World Cup Qatar 2022 - List of appointed FIFA Match Officials». fifa.com (angļu). Skatīts: 2022. gada 20. novembrī. Olympedia profils (angliski)