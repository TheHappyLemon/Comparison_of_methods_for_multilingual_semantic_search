Lovro Koss (slovēņu: Lovro Kos; dzimis 1999. gada 23. jūlijā) ir slovēņu tramplīnlēcējs, 2022. gada ziemas olimpisko spēļu sudraba medaļas ieguvējs komandu sacensībās, 2023. gada pasaules čempions Slovēnijas komandā. Pasaules kausa sacensībās debitēja 2021. gada 31. janvārī Villingenē ar 39. vietu. Pirmos punktus Pasaules kausa ieskaitē ieguva tā paša gada 25. martā sacensībās no lidošanas tramplīna Planīcā, ieņemot 27. vietu. 2022. gada 1. janvārī Četru tramplīnu turnejas posmā Garmišā-Partenkirhenē izcīnīja trešo vietu un pirmo reizi kāpa uz pjedestāla Pasaules kausa posmos. Tā paša gada 15. janvārī komandu sacensībās Zakopanē izcīnīja uzvaru. 2022. gada ziemas olimpiskajās spēlēs Pekinā sacensībās uz parastā tramplīna ieņēma 28. vietu, bet uz lielā tramplīna bija 11. vietā. Komandu sacensībās izcīnīja sudraba medaļu. Savā debijas Pasaules čempionātā 2023. gadā Planīcā individuāli startēja tikai uz parastā tramplīna un ieņēma 17. vietu. Vīriešu komandu sacensībās kopā ar Žigu Jelaru, Timi Zajcu un Anži Lanišeku izcīnīja zelta medaļu un pasaules čempiona titulu. Slovēnijai tā bija pirmā zelta medaļa komandu sacensībās pasaules čempionātu vēsturē. «Lovro Kos with first career World Cup podium finish». sloveniatimes.com (angļu). 2022. gada 1. janvāris. Arhivēts no oriģināla, laiks: 2023. gada 6. martā. Skatīts: 2023. gada 6. martā. «Slovenia dominates team event in Zakopane». fis-ski.com (angļu). 2022. gada 15. janvāris. Skatīts: 2023. gada 6. martā. «Historic home victory for Slovenia's ski jumpers». fis-ski.com (angļu). 2023. gada 5. marts. Skatīts: 2023. gada 6. martā. Olympedia profils (angliski) FIS profils (tramplīnlēkšana) (angliski)