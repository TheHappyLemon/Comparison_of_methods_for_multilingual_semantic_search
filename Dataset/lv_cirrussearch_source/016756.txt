Dārzkopība jeb dārzniecība ir lauksaimniecības nozare, dažādu dārza produktu — augļu, ogu, dārzeņu, krāšņumaugu — ražošana, kā arī augļu koku, ogulāju, dārzeņu un krāšņumaugu stādāmā materiāla audzēšana. Pie dārzkopības daļēji pieskaita arī parku un apstādījumu ierīkošanu. Cilvēkus, kas ar dārzkopību nodarbojas profesionāli vai sava vaļasprieka dēļ, sauc par dārzniekiem. Dārzkopības nozares ir augļkopība, dārzeņkopība, daiļdārzniecība. Latvijas padomju enciklopēdija. 2. sējums. Rīga : Galvenā enciklopēdiju redakcija. 433. lpp.