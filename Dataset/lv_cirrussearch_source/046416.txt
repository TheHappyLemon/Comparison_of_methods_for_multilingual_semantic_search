Paradigma morfoloģijā ir kāda vārda gramatisko formu sistēma — visu šī vārda vārdformu kopums. Kādas vārdšķiras atsevišķo paradigmu kopumu mēdz saukt par tās paradigmatiku. Šajā nozīmē termins paradigma ir ticis lietots jau kopš antīkās valodniecības laikiem, ja jākonkretizē, ka ir domāta tieši šī nozīme, mēdz izmantot precizēto apzīmējumu morfoloģiskā paradigma. Daina Nītiņa, Juris Grigorjevs (redaktori). Latviešu valodas gramatika. Rīga : LU Latviešu valodas institūts, 2013. ISBN 978-9984-742-70-0.