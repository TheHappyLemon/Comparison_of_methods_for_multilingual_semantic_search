Žans Gabēns (franču: Jean Gabin, dzimis 1904. gada 17. maijā, miris 1976. gada 15. novembrī) bija franču teātra un kino aktieris. Dzimis kabarē mākslinieku ģimenē kā Žans Aleksiss Monkoržē (franču: Jean-Alexis Moncorgé). Teātrī Žans Gabēns debitēja 1923. gadā, kino — 1930. gadā. Popularitāti ieguva atveidodams stiprus, vīrišķīgus, uzticamus varoņus. Filmējies klasiskajās franču filmās "Pepe le Moko" (1937), "Lielā ilūzija" (1937), "Miglu krastmala" (1938), "Diena sākas" (1939), "Cilvēks zvērs" (1939) un "Bauda" (1952). Pa divām reizēm ieguva Venēcijas un Berlīnes kinofestivālu galvenās balvas kā labākais vīriešu lomas atveidotājs. 1960. gadā Gabēns tika apbalvots ar Francijas Goda leģiona ordeni. Miris 1976. gadā no infarkta. A. Sokoļska. Žans Gabēns. Ārzemju kinoaktieri. Rīga : Liesma. 115.—125. lpp. Latvijas padomju enciklopēdija. 3. sējums. Rīga : Galvenā enciklopēdiju redakcija. 438. lpp. Kino. Kinoskatītāja rokasgrāmata. Rīga : Galvenā enciklopēdiju redakcija. 1980. 153.—154.. lpp. Vikikrātuvē par šo tēmu ir pieejami multivides faili. Skatīt: Žans Gabēns. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) IMDb profils (angliski) AllMovie profils (angliski)