Nova Kahovka (ukraiņu: Нова Каховка) ir pilsēta Ukrainas dienvidos, Hersonas apgabalā, Kahovkas rajona centrs. Tā atrodas Dņepras kreisajā krastā pie Kahovkas HES, 78 km no apgabala centra Hersonas. Nova Kahovkas pilsētas padomei pakļauta Tavrijskas pilsēta, Dņiprjanu pilsētciemats un Raiskes ciema padome (kopā 222,7 km², 69 896 iedzīvotāji (2011)). Nova Kahovka ir reģionā populārākā ikgadēja starptautiska mūzikas festivāla «Tavrijas spēļu» (ukraiņu: Таврійські ігри) norises vieta. Pilsētu 2022. gada marta sākumā ir okupējis Krievijas karaspēks, tomēr iedzīvotāji protestē un pretojas okupantiem. Vienlaikus ar Kahovkas HES celtniecību 1950. gadā Kļučoves ciema vietā (10 km lejpus Kahovkas pilsētas) sāka būvēt HES celtnieku ciematu. Iedzīvotāji to iesauca par Jauno Kahovku. 1952. gadā tai piešķīra pilsētas tiesības un apstiprināja nosaukumu. Hidroelektrostaciju nodeva ekspluatācijā 1955.—1956. gadā, un liela daļa celtnieku palika uz dzīvi Nova Kahovkā. http://database.ukrcensus.gov.ua/PXWEB2007/ukr/publ_new1/2021/zb_chuselnist%202021.pdf. Склад адміністративно-територіальної одиниці. Херсонська область, м Нова Каховка «Історія Нової Каховки». Arhivēts no oriģināla, laiks: 2016. gada 25. martā. Skatīts: 2014. gada 24. maijā. Vikikrātuvē par šo tēmu ir pieejami multivides faili. Skatīt: Nova Kahovka. Krievijas Lielās enciklopēdijas raksts (krieviski)