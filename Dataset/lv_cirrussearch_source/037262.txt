Isaks Vistaneckis (lietuviešu: Isakas Vistaneckis; 1910. gada 29. septembris Marijampole — 2000. gada 30. decembris Telaviva) bija Lietuvas un Izraēlas šahists. No 1930. gadu sākuma līdz 1950. gadu beigām bijis viens no vadošajiem Lietuvas šahistiem. 1930. gadā uzvarējis Lietuvas šaha čempionātā. 1931. gadā Klaipēdā uzvarējis 1. Baltijas valstu šaha čempionātā. 1935. gadā izcīnījis tiesības uz maču par Lietuvas šaha čempiona nosaukumu pret Vladu Mikenu, kurš beidzies neizšķirti — 8:8 (+5, –5, =6). Pārstāvējis Lietuvas komandu lielākajos komandu šaha turnīros: Pasaules šaha olimpiādēs piedalījies 5 reizes (1930-1937); neoficiālajā Pasaules šaha olimpiādē piedalījies 1936. gadā. 1941. gadā uzvarējis 1. Lietuvas PSR šaha čempionātā. Otrā pasaules kara laikā atradies Urālos. 1942. gadā piedalījies Sverdlovskas šaha turnīrā, kurā dalījis 4.-7. vietu aiz uzvarētājiem Vjačeslava Ragozina, Vladimira Petrova un Alekseja Sokoļska. 1945. gada nogalē Rīgā piedalījies Baltijas republiku šaha čempionātā, kurā dalījis 3.-4. vietu ar Aleksandru Koblencu aiz uzvarētājiem Vlada Mikena un Aleksandra Toluša. 1946. gadā Viļņā izcīnījis 2. vietu Baltijas republiku šaha čempionātā (uzvarējis Jurijs Averbahs). 1947. gadā pēc uzvaras kvalifikācijas mačā pret Jevgeņiju Zagorjanski ar 8:6 (+4, –2, =8) kļuvis par PSRS sporta meistaru šahā. Pēc kara vēl četras reizes uzvarējis Lietuvas šaha čempionātos: 1949. gadā (kopā ar Ratmiru Holmovu), 1954. gadā, 1956. gadā un 1959. gadā (kopā ar Ratmiru Holmovu). Vairākas reizes piedalījies PSRS šaha čempionātu pusfinālos (1941, 1944, 1945, 1947, 1949, 1950, 1951, 1953, 1954, 1957, 1960), kuros labāko rezultātu sasniedzis 1945. gadā Baku, kad kopā ar Vladu Mikenu un Vladimiru Makogonovu dalījis 4.-6. vietu (uzvarējuši Aleksandrs Konstantinopoļskis, Aleksandrs Kotovs un Josifs Rudakovskis). Lietuvas PSR izlases sastāvā 7 reizes (1948, 1955-1959, 1962-1967) piedalījies PSRS komandu šaha čempionātos. Pēc izglītības bijis jurists. Bijis šaha nodaļu redaktors lielākajos Lietuvas laikrakstos. Pazīstams kā šaha treneris, starp viņa audzēkņiem bija arī nākamais šaha lielmeistars Eduards Rozentāls. 1970. gadu beigās emigrējis uz Izraēlu. OlimpBase :: Men's Chess Olympiads :: Isakas Vistaneckis OlimpBase :: unofficial Chess Olympiads :: Isakas Vistaneckis National Tournament - Sverdlovsk 22.3-11.4.1942 «Championship of Baltic Republics - Riga 26.10-20.11.1945». Arhivēts no oriģināla, laiks: 28.12.2017. Skatīts: 31.01.2017. Championship of Baltic Republics - Vilnius 19.7-14.8.1946 «Classification(master) match - 1947». Arhivēts no oriģināla, laiks: 2018. gada 16. aprīlī. Skatīts: 2017. gada 31. janvārī. «Semifinal of Championship of USSR - Baku 1945». Arhivēts no oriģināla, laiks: 2017. gada 1. oktobrī. Skatīts: 2017. gada 31. janvārī. OlimpBase :: Soviet Team Chess Championship :: Isakas Vistaneckis Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)