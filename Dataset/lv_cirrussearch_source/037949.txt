Lietuvas Veselības zinātņu universitāte (LVZU) (lietuviešu: Lietuvos sveikatos mokslų universitetas) ir viena no Lietuvas universitātēm Kauņā. Dibināta 2010. gadā, apvienojot Kauņas Medicīnas universitāti ar Kauņas Veterināro akadēmiju. 1922. gadā Kauņā nodibināja Lietuvas Universitāti, kurā bija arī medicīnas fakultāte. 1930. gadā sakarā ar Vītauta Dižā nāves 500. gadadienu Lietuvas Universitāti pārdēvēja par Vītauta Dižā Universitāti. Otrā pasaules kara laikā Vītauta Dižā Universitāti slēdza. Tās vietā 1950. gadā nodibināja Kauņas Politehniskais institūts un Kauņas Medicīnas institūts. 1989. gadā Vītauta Dižā Universitāte atjaunoja savu darbību, tomēr medicīnas un veterinārmedicīnas studijas turpinājās atsevišķi Kauņas Veterinārajā akadēmijā un Kauņas Medicīnas akadēmijā, ko 1998. gadā pārdēvēja par Kauņas Medicīnas universitāti. 2010. gadā tās apvienoja Lietuvas Veselības zinātņu universitātē. LVZU Medicīnas akadēmija LVZU Veterinārā akadēmija LVZU Universitātes klīnikas Kauņā LVZU Bibliotēka un informācijas centrs Vikikrātuvē par šo tēmu ir pieejami multivides faili. Skatīt: Lietuvas Veselības zinātņu universitāte. Oficiālā tīmekļa vietne