"Džokers" (angļu: Joker) ir ASV grafiskais romāns, ko 2008. gadā publicēja izdevniecība DC Comics. Romānu sarakstījis Braiens Azarello, ilustrējis Lī Bermeho un tas ir balstīts uz DC Betmena sērijas varoņiem, galvenokārt koncentrējoties uz titulvaroni. Tas ir unikāls Betmena visuma komikss, kas atrodas ārpus pamata komiksu līnijas, un to stāsta viens no Džokera rokaspuišiem. Komiksu sērija Batman: Damned ir atsevišķs grafiskā romāna turpinājums, kurā ir iekļautas noteiktas detaļas, atsauces un dizaini, kas liecina par abu stāstu kopīgu izcelsmi. Azarello un Bermeho jau iepriekš strādājuši pie līdzīga komiksa par Supermena seno ienaidnieku komiksā Lex Luthor: Man of Steel, un ideja par Džokera komiksu radās diskusijās pēc šī projekta pabeigšanas. DC redaktors Dens Didīo apstiprināja jauno projektu nākamajā dienā. Sākotnējais plāns bija atspoguļot šo saistību ar nosaukumu, kam bija tāda pati struktūra, Joker: The Dark Knight, tomēr uzskatīja, ka tas ir pārāk līdzīgs filmai "Tumšais bruņinieks", tādēļ nosaukumu saīsināja. Kad autoram jautāja, vai viņš dod priekšroku rakstīšanai par neliešiem, viņš atbildēja: "Es esmu viens no viņiem. [Smejas] Es neesmu viens no varoņiem. Cilvēks, kas mēģina tevi pazemot!" Džonijs Frosts, zema līmeņa slepkava, tiek nosūtīts uz Arkemas patversmi, lai sagaidītu tikko izlaisto Džokeru. Frosts kļūst par Džokera šoferi. Frosts ved Džokeru pie slepkavas Kroga. Viņi kopā dodas uz striptīza bāru ar nosaukumu Grin and Bare It. Ar Arles Kīnas palīdzību Džokers nogalina vienu no saviem bijušajiem rokaspuišiem un apliecina savu nodomu atkal padarīt Gotemu par savu pilsētu. Viņš aplaupa banku un pierunā Pingvīnu ieguldīt nozagto naudu. Džokers uzsāk slepkavību ķēdi, nogalinot daudzus ļaundarus, kuri viņu apzaguši, pārņēmuši viņa īpašumus un draudīgo reputāciju. Vēlāk Pingvīns viņu informē, ka Hārvijs Dents, viņa galvenais konkurents par Gotemas kontroli, izvairās ar viņu runāt, tādejādi saniknojot Džokeru. Frostu sagūsta Dents, kas brīdina viņu, ka Džokers viņu nogalinās, tomēr Frosts maldīgi uzskata, ka ir Džokeram līdzvērtīgs partneris. Frosts kavē uz Džokera tikšanos ar Ridleru. Viņi apmainās ar portfeli, un Džokers ar komandu aiziet. Pa ceļam viņiem uzbrūk Denta nolīgti policisti un Frosts apšaudē izglābj Džokera dzīvību. Džokers uzsāk teritoriju karu pret Dentu, sarunājot tikšanos pilsētas zoodārzā. Atnesot no Ridlera saņemto portfeli, Džokers paziņo, ka uzzinājis, ka Dentam ir divas sievas, un draud izmantot portfeļa saturu, lai ietekmētu viņu. Džokers sagriež Dentam plaukstas locītavu, un Arle nogalina Denta rokaspuišus. Palīdzējis Frostam no Denta atgūt bijušo sievu Šelliju, Džokers viņu izvaro Frosta priekšā, sakot, ka tagad viņi ir vienādi, jo Frosts "krāpa" Džokeru, neatklājot par savu tikšanos ar Dentu. Vēlāk Hārvijs uzzīmē Betmena signālu uz prožektora, lai pievērstu Betmena uzmanību, un lūdz viņu apturēt Džokeru. Džokers un Frosts bēg no Betmena, kurš jau sagūstījis Arli un Kroku. Uz tilta viņi sastopas ar Betmenu un Džokers vēlas zināt, kādēļ Betmens pārģērbjas par briesmoni, bet sabojā ilūziju, atstājot muti atklātu. Betmens atbild: "Lai tevi apsmietu". Džokers satrakojas un iešauj Frostam galvas apakšējā daļā izveidojot viņam Glāzgovas smaidu. Džokers un Betmens cīnās, tikmēr Frosts, saprotot, cik postošas bija viņa attiecības ar Džokeru, kāpj pāri tilta margai un iekrīt upē. Grafiskais romāns kopumā saņēma pozitīvas atsauksmes. IGN komentēja, ka "Braiena Azarello un Lī Bermeho Džokers ir dziļi satraucošs un pilnīgi kaitinošs darbs, literārs sasniegums, kas ieņem savu vietu līdzās Alana Mūra The Killing Joke kā viens no nedaudzajiem veiksmīgajiem mēģinājumiem ielīst Džokera galvā". AICN atzīmēja, ka "stāsts ir pārliecinošs, jo īpaši satriecošā kāršu atklāšana grāmatas beigās, un zīmējums ir satriecoši labs". 2016. gada intervijā Braiens Azarello minēja, ka cer, ka viņa Džokera grafiskais romāns kādreiz saņems animācijas filmas adaptāciju. Džonijs Frosts parādās kā viens no Džokera rokaspuišiem 2016. gada filmā "Pašnāvnieku vienība", ko atveido Džims Paraks. Arle Kina attēlota kā naktskluba striptīzdejotāja, līdzīgi kā grafiskajā romānā demonstrētajam. S.W. Sondheimer. «Azzarello and Bermejo of Black Label's Batman: Damned». BookRiot, 2018. gada 6. augusts. Skatīts: 2019. gada 31. maijs. Exploring the Joker - Brian Azzarello Talks, Newsarama, September, 2008 CCI: Brian Azzarello Q&A, Comic Book Resources, July 26, 2008 Review. IGN Ambush Bug. «THIS HALLOWEEN AICN COMICS REVIEWS JOKER+preview! DARK CRYSTAL! RISERS! MUSCLES&FRIGHTS! FINAL CRISIS...oh the horror! + MORE!!!». Ain't It Cool News. Skatīts: 2008-12-02. Bad Azz Mojo — 4. daļa, Broken Frontier, 2006. gada 13. oktobris Pārskats vietnē comicbookresources.com Labākie papildu kadri: Džokers, Newsarama Graphic novel slugfest Arhivēts 2016. gada 4. martā, Wayback Machine vietnē., vietnē Comics Bulletin