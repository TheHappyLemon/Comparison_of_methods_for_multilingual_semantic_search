Temnurus temnurus ir viena no koku žagatu sugām un vienīgā suga Temnurus ģintī. Ģeogrāfisko variāciju nav. Sastopama Birmas, Kambodžas, Ķīnas, Laosas, Taizemes un Vjetnamas tropu un subtropu mežos. Uzturas mūžzaļos, sausos platlapu koku mežos, zemienēs vai zemos kalnos līdz 1500 m virs jūras līmeņa. Kā visas koku žagatas, tā ļoti reti nolaižas uz zemes, savu dzīvi galvenokārt pavadot augstu koku zaros. Temnurus temnurus ir neliels vārnu dzimtas putns ar ļoti garu asti. Ķermeņa garums 32—35 cm, svars 138 g. Žagata ir viscauri melna, knābi un kājas ieskaitot. Tā ir viegli atpazīstama pēc savas garās astes; astes spalvu gali spurojas uz augšu, atgādinot sprūdratu vai zāģa zobus. Par Temnurus temnurus ieradumiem zināms ļoti maz. Tā barojas ar dažādiem kukaiņiem un citiem bezmugurkaulniekiem. Ligzdošanas sezona ilgst no aprīļa līdz jūnijam. Ligzdo pa atsevišķiem pāriem. Ligzda sekla platforma, kas sakrauta no žagariem. World Bird List: Crows, mudnesters & birds-of-paradise, 2020 «Temnurus». Arhivēts no oriģināla, laiks: 2008. gada 24. decembrī. Skatīts: 2010. gada 1. augustā. «ibc: Ratchet-tailed Treepie (Temnurus temnurus)». Arhivēts no oriģināla, laiks: 2011. gada 12. oktobrī. Skatīts: 2010. gada 1. augustā. birdlife: Ratchet-tailed Treepie Temnurus temnurus[novecojusi saite] Alive: Ratchet-tailed Treepie (Temnurus temnurus) Taxonomy Temnurus temnurus dziesma (xeno-canto)