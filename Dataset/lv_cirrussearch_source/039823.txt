Entomoloģija (grieķu: εντομο/entomo — "kukainis" un λόγος/logos "zināšanas") ir zooloģijas apakšnozare, kas pēta kukaiņus. Tā pārklājas ar daudzām citām zinātnes nozarēm, piemēram, ekoloģiju, lauksaimniecību, kriminālistiku, evolucionāro bioloģiju. Latvijā kukaiņu pētīšanas entuziastus apvieno Latvijas Entomoloģijas biedrība. Kukaiņi ir ļoti daudzveidīga organismu grupa (vairāk kā miljons aprakstītu sugu), tāpēc arī entomoloģijā ir liels skaits specializētu apakšnozaru. Bieži entomologi specializējas uz konkrētu kukaiņu klasi vai kārtu. Apioloģija — apakšnozare, kas pēta bites. Dipteroloģija — apakšnozare, kas pēta divspārņus (mušas, odus). Koleopteroloģija — apakšnozare, kas pēta vaboles. Lepidopteroloģija — apakšnozare, kas pēta tauriņus un naktstauriņus. Mirmekoloģija — apakšnozare, kas pēta skudras. Vikikrātuvē par šo tēmu ir pieejami multivides faili. Skatīt: Entomoloģija. Latvijas Nacionālās enciklopēdijas šķirklis Encyclopædia Britannica raksts (angliski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski)