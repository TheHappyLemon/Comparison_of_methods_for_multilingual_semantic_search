Herberts Dāboliņš (dzimis 1908. gada 21. augustā, miris 2000. gada 8. novembrī) bija latviešu distanču slēpotājs. Dzimis 1908. gadā Allažu pagastā. Bija Latvijas armijas virsdienesta instruktors 6. kājnieku pulkā. Piedalījās 1936. gada ziemas olimpiskajās spēlēs Garmišā-Partenkirhenē, kur 18 km slēpojumā ieņēma 58. vietu, distanču slēpošanas 4x10 km stafetē Latvijas komandas sastāvā ieņēma 13. vietu. Otrā pasaules kara laikā devās bēgļu gaitās. Miris 2000. gada 8. novembrī Bronksā, ASV. «LOK profils». Arhivēts no oriģināla, laiks: 2018. gada 30. novembrī. Skatīts: 2019. gada 31. oktobrī. Karlis H Dabolins Olympedia profils (angliski) LOK profils