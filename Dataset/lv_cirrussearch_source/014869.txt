Minecraft ir būvniecības videospēle, kuru izveidojis Markuss Pēšons (Markus Persson) un tā dibinātā kompānija Mojang Studios, kas bāzēta Stokholmā, Zviedrijā. Spēle paredz spēlētājiem izveidot un sagraut dažāda veida kubus trīsdimensiju vidē. Spēlētājs pieņem tēlu, kas var sagraut vai uzlikt, nolikt kubus, kas veido fantastiskas struktūras un mākslas darbus dažādos daudzspēlētāju serveros vairākos spēļu režīmos "izdzīvošanas", "radošais", "nežēlīgais" un "piedzīvojumu" (survival, creative, hardcore, adventure). 2014. gada septembrī Minecraft un tās izstrādātāju Mojang AB iegādājās informācijas tehnoloģiju milzis Microsoft par aptuveni 2,5 miljardiem dolāru. Minecraft izveidošana tika sākta 2009. gada 10. maijā. Oficiāli Minecraft tika izlaists 2011. gada 18. novembrī. No 2011. gada 16. augusta Google Play bija pieejama sākotnējā spēles versija viedierīcēm, saukta Pocket Edition. 2012. gada 5. maijā tika izlaists Minecraft Xbox 360, Xbox Live Arcade un PS3. Minecraft regulāri tiek veikti uzlabojumi. Spēlei iznāk jaunas versijas, kurās pieejams daudz vairāk resursu, tiek pievienotas un mainītas daudzas lietas. Minecraft ir iespējams iegādāties, bet Minecraft Classic var spēlēt bez maksas. Minecraft Classic 2020 gadā ir gaidāma Minecraft otrā daļa, jeb Minecraft Dungeons. Minecraft ir dažādi režīmi, no kuriem viens ir jāizvēlas spēles sākumā. Šie režīmi atbilst dažādiem spēles veidiem: Izdzīvošanas režīmā (Survival mode) spēlētājiem ir jāsavāc dabas resursi no apkārtējās vides, piemēram, koks un akmens, lai izgatavotu dažādus blokus un priekšmetus. Atkarībā no sarežģītības līmeņa, monstru parādīšanās tiek ierobežota tumšākajās vietās, kas atrodas attālumā no spēlētāja noteiktā rādiusā. Tāpēc spēlētājiem ir nepieciešams uzbūvēt naktspatversmi. Šajā režīmā ir arī veselības josla, kuru var samazināt uzbrukums no mobiem, krišana, noslīkšana, iekrišana lavā, nosmakšana, bada ciešanas un citi notikumi. Spēlētājiem ir arī bada josla, kas jāuztur, regulāri ēdot spēles pārtiku, izņemot mierīgākās sarežģītības pakāpes režīmu. Ja bada josla pilnībā izsīkst, automātiskā dziedināšana apstājas un veselība sāk samazināties. Veselība atjaunojas, kad spēlētāja bada josla ir gandrīz pilna vai kad tiek izmantots nemainīgs mierīgākais sarežģītības līmenis. Spēlētājiem ir iespēja izgatavot dažādus priekšmetus. Šie priekšmeti ietver bruņas, kas samazina saņemtos bojājumus no uzbrukumiem; ieročus, piemēram, zobenus vai cirvjus, kas palīdz vieglāk nogalināt monstrus un dzīvniekus; un instrumentus, kas ļauj ātrāk izjaukt noteiktu veidu blokus. Dažiem priekšmetiem ir vairāki līmeņi, kas atkarīgi no izmantotās izgatavošanas materiāla, un augstāka līmeņa priekšmeti ir efektīvāki un izturīgāki. Spēlētāji var arī uzstādīt krāsnis, lai gatavotu ēdienu, apstrādātu rūdas un pārveidotu materiālus citos materiālos. Turklāt spēlētāji var veikt preču apmaiņu ar ciemā esošiem iedzīvotājiem (NPC), izmantojot tirdzniecības sistēmu, kurā smaragdi tiek izmantoti kā valūta, lai iegādātos dažādas preces, un otrādi. Spēlē ir inventāra sistēma, kas ļauj spēlētājiem nēsāt ierobežotu skaitu priekšmetu. Pēc spēlētāja nāves, inventārā esošie priekšmeti izkrīt, ja spēle nav pārkonfigurēta citādi. Pēc tam spēlētāji atdzimst sākuma punktā, kas pēc noklusējuma ir tur, kur viņi pirmo reizi ienāk spēlē. Lai atdzimtu citā vietā, spēlētājiem ir jāizmanto gulta vai atdzimšanas enkuris. Izkritušos priekšmetus var atgūt, ja spēlētājs paspēj tos savākt 5 minūšu laikā, pretējā gadījumā tie pazūd. Spēlētāji var iegūt pieredzes punktus, nogalinot monstrus un citus spēlētājus, iegūstot rūdas, audzējot dzīvniekus un gatavojot ēdienu. Pieredzes punktus var izmantot, lai uzburto darbarīkus, bruņas un ieročus. Uzburto priekšmetu raksturo spēcīgāka veiktspēja, ilgāka izturība un/vai citi īpaši efekti. Nežēlīgais režīms (Hardcore mode) ir viena no izdzīvošanas režīma variācijām, kas ir iestatīta uz maksimālo sarežģītības līmeni. Ja spēlētājs nomirst nežēlīgajā režīmā, viņam ir aizliegts turpināt spēlēt šajā pasaulē. Spēlētājs var pārslēgties uz skatītāja režīmu, lai izpētītu pasauli pēc nāves, vai arī pilnībā dzēst šo pasauli. Nežēlīgais režīms ir pieejams tikai Java Edition versijā. Radošajā režīmā (Creative mode) spēlētājiem ir pilna piekļuve visiem spēles resursiem un priekšmetiem, kurus var uzreiz novietot vai noņemt, izmantojot inventāra izvēlni. Spēlētājs var brīvi lidot pa spēles pasauli, un tāpat tēls nebūs pakļauts bojājumiem vai badam. Šis režīms sniedz spēlētājiem iespēju koncentrēties uz radošo projektu veidošanu un lielo būvju izveidi. Piedzīvojumu režīms (Adventure mode) ir īpaši izstrādāts, lai spēlētāji varētu baudīt lietotāju veidotas kartes un piedzīvojumus. Šis režīms ir līdzīgs izdzīvošanas režīmam, bet ar dažādiem ierobežojumiem, kas tiek noteikti kartes autora pārziņā, piemēram, spēlētājam var būt aizliegts lidot vai iznīcināt blokus. Šis spēļu režīms tika pievienots versijā 1.3.1 snapšotā 12w22a. Skatītāja režīmā (Spectator mode) ļauj spēlētājiem lidot caur blokiem un vērot spēles gaitu, tieši neiesaistoties tajā. Spēlētājs ir neredzams citiem spēlētājiem un monstriem, nav inventārs, bet var teleportēt pie citiem spēlētājiem un skatīt no cita spēlētāja vai būtnes skatījuma. Šo režīmu nevar no paša sākuma ieslēgt pasaulē, var izmantot tikai /gamemode spectator komandu. Šis režīms pirmo reizi parādījās Minecraft versijā 1.8 un ir pieejams tikai Java Edition. Sākotnējais Minecraft izdevums, kas tagad pazīstams kā Java Edition, pirmo reizi tika izstrādāts 2009. gada maijā. Spēle pirmo reizi tika publiskota 2009. gada 17. maijā kā attīstības versija TIGSource forumos. Persons atjaunināja spēli, pamatojoties uz atsauksmēm no forumiem. Šo versiju vēlāk sāka dēvēt par Classic versiju. 2009. un 2010. gadā tika izlaisti turpmāki izstrādes posmi - Survival Test, Indev un Infdev. Pirmais lielais atjauninājums ar nosaukumu Alpha tika izdots 2010. gada 30. jūnijā. Lai atbalstītu Minecraft izstrādi, Persons nodibināja videospēļu uzņēmumu Mojang. Mojang līdzdibinātāju vidū bija Jakobs Porsersers un Karls Mannehs. 2010. gada 11. decembrī Persons paziņoja, ka 2010. gada 20. decembrī tiks uzsākta Minecraft beta testēšanas fāze. 2011. gada 18. novembrī Mojang pārcēla spēli no beta versijas un izlaida pilnu versiju. Pilnīgas versijas Minecraft (Java Edition) izstrāde sākās 2011. gada 18. novembrī un turpinās līdz šai dienai. Šajā izstrādes posmā spēle tiek uzskatīta par “pabeigtu”, kurai ir “nobeigums” un gatavas apskatei un novērtēšanai. Katru gadu Minecraft izstrādātāji uzlabo spēli ar atjauninājumiem. Lai uzlabotu kļudas (Bugs) viņi taisa jaunas zem atjauninājumi (Minor updates) piemēram: 1.15.1. Microsoft apstiprina populārās videospēles Minecraft iegādi kursors.lv «Game Modes in Minecraft». www.digminecraft.com. Skatīts: 2022-01-27. «Minecraft». Spoki (latviešu). Skatīts: 2022-01-27. «Health, Food, and Experience in Minecraft». www.digminecraft.com. Skatīts: 2022-01-27. «Difficulty Modes in Minecraft». www.digminecraft.com. Skatīts: 2022-01-27. «Block of the Week: Furnace». Minecraft.net (en-US). 2017-09-15. Skatīts: 2022-01-27. «Village & Pillage out today on Java». Minecraft.net (en-US). 2019-04-22. Skatīts: 2022-01-27. «dummies - Learning Made Easy». www.dummies.com. Skatīts: 2022-01-27. «Taking Inventory: Bed». Minecraft.net (en-US). 2019-07-05. Skatīts: 2022-01-27. Ford James published. «Minecraft Respawn Anchor - how to get one and set your spawn point in the Nether». gamesradar (angļu), 2021-11-03. Skatīts: 2022-01-27. «Minecraft - List of Enchantments». Arhivēts no oriģināla, laiks: 2022. gada 27. janvārī. Skatīts: 2022. gada 27. janvārī. Tom Senior published. «Minecraft hardcore mode teased. When you die, the world dies with you». PC Gamer (angļu), 2011-09-23. Skatīts: 2022-01-27. John Walker. «Minecraft Updates To 1.3 With Adventure Mode, Trading». Rock, Paper, Shotgun (angļu), 2012-08-01. Skatīts: 2022-01-27. Nathan Grayson. «Minecraft 1.3 Adding LAN, Adventure Mode In August». Rock, Paper, Shotgun (angļu), 2012-07-06. Skatīts: 2022-01-27. «Minecraft (alpha)». forums.tigsource.com. Skatīts: 2022-11-08. Condé Nast. «Changing the game: how Notch made Minecraft a cult hit». Wired UK (en-GB). ISSN 1357-0978. Skatīts: 2022-11-08. «The Word of Notch — The server is back up!». web.archive.org. 2021-06-20. Arhivēts no oriģināla, laiks: 2021-06-20. Skatīts: 2022-11-08. «Gamasutra - News - Interview: Markus 'Notch' Persson Talks Making Minecraft». web.archive.org. 2010-05-09. Arhivēts no oriģināla, laiks: 2010-05-09. Skatīts: 2022-11-08. «The Word of Notch — Minecraft Beta: December 20, 2010». web.archive.org. 2019-02-06. Arhivēts no oriģināla, laiks: 2019-02-06. Skatīts: 2022-11-08. Oficiālā tīmekļa vietne Minecraft Classic