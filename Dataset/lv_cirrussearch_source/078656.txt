Poliginija (sengrieķu: πολυγυνία (polygynia), no πολύ- (poly-) — 'daudz' un γυνή (gyne) — 'sieva, sieviete') jeb daudzsievība ir laulības paveids, kur vīrietim vienlaikus ir vairākas sievas. Mūsdienās sastopama dažām musulmaņu tautām (sk. arī harēms). Saskaņā ar Korānu musulmanim drīkst būt līdz 4 likumīgām sievām, tomēr vairumā musulmaņu valstu daudzsievība ir ierobežota. Sociālantropologi izšķir sororālo un nesororālo poliginiju. Sororālajā poliginijā visas viena vīrieša sievas savā starpā ir māsas, nesororālajā — nav. Sororālās poliginiskās ģimenes ir daudz stabilākas, jo nav asas sāncensības starp sievām. Lielākajā daļā valstu daudzsievība ir aizliegta. Poligāmija Poliandrija Encyclopædia Britannica raksts (angliski)