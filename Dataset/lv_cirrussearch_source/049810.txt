Georgijs Vicins (krievu: Георгий Михайлович Вицин, dzimis 1917. gada 18. aprīlī, miris 2001. gada 22. oktobrī) bija krievu aktieris, PSRS Tautas skatuves mākslinieks (1990). No 1936. gada bija teātra aktieris, kā kinoaktieris debitēja 1944. gadā Sergeja Eizenšteina filmā "Ivans Bargais". Kļuva pazīstams pēc lomām filmās "Rezerves spēlētājs" (Запасной игрок, 1954) un "Viņa mīl jūs" (Она вас любит, 1957). Plašāku atpazīstamību guva tēlojot Gļēvuli Leonīda Gaidaja komēdijās "Kandžas tecinātāji" (1961), "Suns Barboss un neparastais kross" (1961), "Operācija "i" un citi Šurika piedzīvojumi" (1965) un "Kaukāza gūstekne jeb Šurika jaunie piedzīvojumi" (1967). Vēl ir pazīstams ar lomām filmās "Darījuma cilvēki" (1962), "Balzaminova precības" (1964), "Fortūnas džentlmeņi" (1971), ieskaņoja arī animācijas filmas. Karjeras laikā tēloja lielākoties negatīvu tēlu lomas. Dzīves pēdējos 7 gados nefilmējās. Vicinam Gļēvuļa tēlā, kopā ar Juriju Ņikuļinu un Jevgeņiju Morgunovu, kuri arhetipiskajā trijotnē attēloja Stulbeni un Rūdīto, ir uzstādīti pieminekļi vairākās Krievijas pilsētās. Vicins bija pēdējais šī trio dalībnieks. «Miris krievu kino leģenda Georgijs Vicins». DELFI. Skatīts: 2019. gada 13. jūlijs. «Где можно увидеть памятники героям комедий Гайдая». kulturologia.ru. Skatīts: 2019. gada 12. jūlijs. Vikikrātuvē par šo tēmu ir pieejami multivides faili. Skatīt: Georgijs Vicins. IMDb profils (angliski)