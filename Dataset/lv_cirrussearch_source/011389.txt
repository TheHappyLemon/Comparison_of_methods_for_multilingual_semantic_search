Starptautiskā Hokeja federācija (angļu: International Ice Hockey Federation, IIHF) ir vispasaules hokeja ar ripu un inline hokeja jeb skrituļhokeja vadošā organizācija, kas organizē starptautiskos turnīrus un veido pasaules reitingu. Federācija dibināta 1908. gadā. Par tās dibināšanu vienojās četras valstis: Francija, Apvienotā Karaliste, Šveice un Beļģija, vēlāk tai pašā gadā tām pievienojās Bohēmija, bet nākamajā — Vācija. Galvenā mītne atrodas Cīrihē, Šveicē. Uz 2022. gada decembri tajā ietilpst 83 valsts federācija — 60 pilntiesīgas hokeja federācijas (ieskaitot Latvijas Hokeja federāciju), 23 asociētās federācijas (valstis, kurām nav neatkarīgas hokeja federācijas vai kuru hokeja komandas tikai daļēji piedalās IIHF turnīru sistēmā). Balsstiesības ir tikai pilntiesīgajām federācijām. Pašreizējais federācijas vadītājs ir Liks Tardifs. Starptautiskās hokeja federācijas funkcijas ir vadīt, organizēt un attīstīt hokeju visā pasaulē. Vēl viena funkcija ir uzturēt draudzīgas attiecības starp valstu hokeju federācijām. Starptautiskā Hokeja federācija ir atbildīga par sponsoriem, licenču tiesībām, reklāmām un precēm saistībā ar IIHF starptautiskajiem turnīriem. Neskatoties uz to ka IIHF organizē pasaules čempionātus, federācija ir arī atbildīga par vairākiem Eiropas klubu turnīriem, kā Čempionu hokeja līga un Kontinentālais kauss. Pasaules izlašu reitings tiek veidots pēc pēdējo 4 gadu pasaules čempionātu un olimpisko spēļu rezultātiem, un pēc tā nosaka komandu izsēšanu pēc spēka sacensību apakšgrupās. Zelta medaļa kādā no turnīriem dod 1200 reitinga punktus, bet par katru pagājušo gadu šī vērtība samazinās par 25% no sākotnējās. Pasaules čempionāts hokejā IIHF Slavas zāle Hokeja izlašu ieņemtās vietas IIHF Pasaules čempionātā IIHF: It all started in Paris, 1908 «IIHF Member National Associations». International Ice Hockey Federation. 2022. gada 29. septembris. Vikikrātuvē par šo tēmu ir pieejami multivides faili. Skatīt: Starptautiskā Hokeja federācija. Encyclopædia Britannica raksts (angliski) Krievijas Lielās enciklopēdijas raksts (krieviski) Starptautiskās Hokeja federācijas oficiālā mājaslapa