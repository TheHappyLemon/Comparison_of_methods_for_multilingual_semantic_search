Prezidentālisms ir valsts pārvaldes iekārta, kurā valsts galva ir prezidents, prezidents veido valdību un vada tās darbu, prezidents arī ir neatkarīgs no likumdevēja un var ietekmēt tā darbību. Valstīs ar prezidentālo iekārtu prezidents ir noteicošā politiskā institūcija un nācija uztic atbildību par valsti vienam cilvēkam. Prezidentālisms ir izplatīts daudzviet pasaulē. Vispazīstamākais prezidentālās sistēmas piemērs ir ASV. Prezidentālai republikai ir raksturīga ievērojama prezidenta loma valsts orgānu sistēmā, kā arī valsts un valdības galvas pilnvaru apvienošana prezidenta rokās. To arī sauc par duālo republiku, akcentējot uz noteiktu divu varu sadalījumu: stipras izpildvaras koncentrēšana prezidenta rokās, likumdošanas varas — parlamenta rokās. Prezidentālas republikas raksturīgas pazīmes: parlaments neizvēlas prezidentu. To izvēlas vai nu tiešās tauta vēlēšanās (piemēram, Kolumbijā), vai vēlēšanu kolēģija (piemēram, ASV); prezidents veido valdību. Prezidents ir faktiski un juridiski valdības galva. premjerministra posteņa vai nu nav, kā, piemēram, ASV, vai prezidents ieceļ valdības galvu (Kamerūna, Kotdivuāra). Valdība ir tieši pakļauta tikai prezidentam, nevis parlamentam, un tikai prezidents var gāzt valdību; ar tādu valdības formu prezidentam ir daudz plašākas pilnvaras, salīdzinot ar parlamentāru republiku — viņš ir izpildvaras galva, apstiprina likumus ar savu parakstu, viņam ir tiesības atlaist valdību. Sadalot varu, prezidentālā republikā prezidents bieži zaudē parlamenta atlaišanas tiesības, parlaments zaudē tiesības izteikt neuzticību valdībai, bet var atstādināt prezidentu caur impīčmenta procedūru. Encyclopædia Universalis raksts (franciski)