Galerija (franču: galerie, no itāļu: galleria) ir gareniski izstiepta apjumta telpa vai pāreja starp ēkas daļām vai blakus ēkām. Galerijā parasti vienu garensienu aizvieto kolonnas vai stabi, bet reizēm arī vēl balustrāde. 16. gadsimta sākumā pilīs parādījās galerijas izstieptu zāļu veidā ar vienu sienu, kurā iebūvēta lielu logu rinda. Savukārt, pretējā siena parasti bija nepārtraukta, un tika izmantota mākslas darbu un skulptūru novietošanai, kas nodrošināja labu dabīgo apgaismojumu. Šāds galeriju tips īpaši izplatījās baroka stila laikā. Ērta ekspozīciju izvietošana galerijās deva iemeslu par galerijām saukt arī mākslas muzejus vai to daļas, nepiesaistot tās telpu arhitektoniskām īpatnībām. Arī mūsdienu arhitektūra turpina aktīvi projektēt šādas galerijas. Par galeriju var saukt skatītāju zāles augšējo stāvu, kur parasti atrodas lētākās sēdvietas. Fotogalerija ir attēlu galerija, kas izvietota interneta lapā. «Oksfordas vārdnīca». lv.oxforddictionaries.com. Skatīts: 2019-03-08.[novecojusi saite]