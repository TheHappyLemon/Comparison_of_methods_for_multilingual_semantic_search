Fortūna, arī 19 Fortūna ir asteroīds ar diametru apmēram 200 km, atrodas asteroīdu joslā, pieder G tipa asteroīdu grupai. Asteroīdu atklāja 1852. gada 22. augustā angļu astronoms Džons Hainds Bišopa observatorijā Londonā. Haindam tas bija sestais atklātais asteroīds (kopā 10). Asteroīds nodēvēts veiksmes dievietes Fortūnas vārdā, vārdu izvēlējās Dž. Hainds pēc Džordža Bišopa pilnvarojuma. Fortūna grieķu mitoloģijā ir laimes, gadījuma un veiksmes dieviete. Fortūna ir viens no lielākajiem asteroīdu joslas objektiem. Tā virsma ir stipri izrobota, klāta ar tumšiem, vienkāršiem organiskajiem savienojumiem, t.sk. tolīniem. Asteroīdam ir neparasti zems albedo. 1993. gadā Fortūnu pētīja Habla kosmiskais teleskops, tika atklāts, ka objektam ir gandrīz sfēriska forma, pavadoņi netika konstatēti. (19) Fortuna 19 Fortuna (19) Fortuna Lutz Schmadel, Dictionary of Minor Planet Names[novecojusi saite] Mitoloģijas vārdnīca, Avots, 2004, ISBN 9984-757-36-6 Fortūnas orbīta