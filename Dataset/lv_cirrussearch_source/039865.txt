"Pa asmeni skrejošais 2049" (angļu: Blade Runner 2049) ir 2017. gada Amerikas Savienoto Valstu kinofilma. Tā ir neo-noir zinātniskās fantastikas filma, kuras režisors ir Denī Vilnēvs. Galvenās lomas filmā tēlo Raiens Goslings, Harisons Fords un Ana de Armasa. Uzmanību! Turpmākajā tekstā var tikt atklātas nozīmīgas detaļas par filmas saturu! Filmas darbība norisinās 30 gadus pēc filmas "Pa asmeni skrejošais" darbības. Ir radītas mākslīgas dzīvas būtnes, tā sauktie "replikanti", kuri tiek paverdzināti. Galvenais varonis K (atveido Raiens Goslings) ir Nexus-9 modeļa replikants, kas strādā kā "pa asmeni skrejošais" Losandželosas policijas specvienībā, kuras darbs ir likvidēt vecāka modeļa replikantus. Kādā izmeklēšanā K atklāj, ka pirms 30 gadiem ir noticis kas neparasts — kāda replikante ir dzemdējusi. K cenšas atrast piedzimušo, tad atklāj, ka viņa atmiņas par bērnību sakrīt ar reāliem notikumiem un viņam rodas aizdomas, ka viņš pats ir šis piedzimušais replikants. K izmeklēšanas gaitā satiekas ar Riku Dekardu (atveido Harisons Fords), kas ir piedzimušā replikanta tēvs. Vēlāk atklājas, ka K tomēr nav piedzimušais replikants, un šīs atmiņas par bērnību ir tikušas ievietotas K atmiņā, lai "pa asmeni skrejošajiem" būtu grūtāk atrast īsto replikantu — Dekarda meitu. Filmas beigās K izglābj Dekardu un aizved viņu pirmoreiz satikt savu meitu. Pirms filmas izdošanas internetā tika publicētas trīs īsfilmas, kuru darbība saistītu filmas "Pa asmeni skrejošais" un "Pa asmeni skrejošais 2049": Blade Runner Black Out 2022 — anime īsfilma, režisors Šinichiro Vatanabe (pazīstams kā "Kovbojs Bibops" režisors); 2036: Nexus Dawn — režisors Lūks Skots, Ridlija Skota dēls; 2048: Nowhere to Run — režisors Lūks Skots. «Shinichiro Watanabe to direct a Blade Runner short film!». 2017. gada 15. septembris. Skatīts: 2017. gada 26. septembris. Adam Chitwood. «Exclusive: Watch a ‘Blade Runner 2049’ Prequel Short Film Starring Jared Leto». Collider, 2017. gada 29. augusts. Skatīts: 2017. gada 29. augusts. Ethan Anderton. «'Blade Runner 2049' Short Film Reveals Jared Leto's Contribution to Replicant Technology in 2036». /Film, 2017. gada 29. augusts. Skatīts: 2017. gada 31. augusts. «'Blade Runner 2049' Short Film Introduces the Backstory of Dave Bautista's Sapper». 2017. gada 14. septembris. Skatīts: 2017. gada 26. septembris. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)