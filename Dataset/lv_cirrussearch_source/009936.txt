Lāš(s)ons (zviedru: Larsson (IPA: [¹lɑːʂɔn]) — 'Lāša dēls', no personvārda Lāšs (Lars); sieviešu dzimtē Lāš(s)one) ir izplatīts zviedru cilmes uzvārds, kam dāņu un norvēģu valodā sastopams līdzīgs uzvārds ar tādu pašu cilmi — Larsens (Larsen). Cilvēki ar šo uzvārdu: Ādams Lāšons (Adam Larsson; 1992) — Zviedrijas hokejists; Džordans Lāšons (Jordan Larsson; 1997) — Zviedrijas futbolists; Ērnsts Lāšons (Ernst Larsson; 1897—1963) — Zviedrijas šahists; Gustavs Lāšons (Gustav Larsson; 1980) — Zviedrijas šosejas riteņbraucējs; Henriks Lāšons (Henrik Larsson; 1971) — Zviedrijas futbolists; Jūhans Lāšons (Johan Larsson; 1992) — Zviedrijas hokejists; Kārls Lāšons (Carl Larsson; 1853—1919) — Zviedrijas gleznotājs un interjera dizainers; Sebastians Lāšons (Sebastian Larsson; 1985) — Zviedrijas futbolists; Stīgs Lāšons (Stig Larsson; 1954—2004) — Zviedrijas žurnālists un rakstnieks. Larsens Snorre Karkonens-Svensons. Dāņu, norvēģu, zviedru un somu īpašvārdu atveide latviešu valodā. Rīga : Norden AB, 2003. 332. lpp. ISBN 978-9-98-471309-0. Lielākai daļai zviedru uzvārdu ar sastāvdaļu -son vārda vidū parādās divi s. Katrs s pieder savai vārda daļai: pirmais s ir ģenitīva galotne, bet otrs ietilpst vārdā son 'dēls': Gustavs-son 'Gustava dēls'. Ģenitīva galotnes nav tad, ja salikteņa pirmo daļu veido īpašvārdi, kas beidzas ar -rs – Anders-, Lars-. Šajos vārdos burtkopu -rs- izrunā [ʂ], turklāt r klātbūtne ietekmē arī otra s izrunu: [andəʂon], [la:ʂon]. Konsekventi lietojot izrunas principu, šādi uzvārdi latviski rakstāmi Andešons un Lāšons. Tomēr īpašvārdu atveidē izskaņas rakstība -sons ir ļoti nostiprinājusies, tādēļ analoģijas labad varētu būt pieļaujami arī varianti Andešsons, Lāšsons u. c.