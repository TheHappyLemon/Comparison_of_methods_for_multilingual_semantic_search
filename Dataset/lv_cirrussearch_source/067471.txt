"Vēlēšanas" (angļu: Election) ir 1999. gada ASV melnās komēdijas filma, kuras režisors ir Aleksandrs Peins. Filmā galvenās lomas atveido Metjū Broderiks un Rīza Viterspūna. Filma balstīta uz tāda paša nosaukuma Toma Perota 1998. gada romānu. Filmas sižets stāsta par vidusskolas prezidenta vēlēšanām un tas satirizē politiku un vidusskolas dzīvi. Filma stāsta par populāru skolas skolotāju Džimu un skolnieci Treisiju, kura viņam nepatīk. Kad Treisija piedalās skolas prezidenta vēlēšanās, Džims cenšas sabojāt viņas kandidatūru, atrodot citu kandidātu. Filmas "Vēlēšanas" pirmizrāde notika 1999. gada 23. aprīlī un to izplatīja Paramount Pictures. Lai gan filma nebija finansiāli veiksmīga, tā guva lielu kritiķu atzinību. To nominēja Amerikas Kinoakadēmijas balvai kategorijā "Labākais adaptētais scenārijs", Viterspūnu nominēja Zelta globusa balvai un tā saņēma Independent Spirit Awards balvu kā "Labākā filma". Tīmekļa vietnē Rotten Tomatoes filmai ir 92% vērtējums. «Election (1999)». The Numbers. Skatīts: 2023. gada 17. jūnijā. «Election - Rotten Tomatoes». www.rottentomatoes.com (angļu). 1999-05-07. Skatīts: 2023-06-17. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)