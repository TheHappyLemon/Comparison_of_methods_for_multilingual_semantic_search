Kevins Dallmans (angļu: Kevin Dallman; dzimis 1981. gada 26. februārī) ir bijušais kanādiešu hokejists, aizsargs, Kazahstānas hokeja izlases dalībnieks. Karjeras laikā aizvadījis 154 spēles Nacionālajā hokeja līgā. 11 sezonas spēlējis Kontinentālajā hokeja līgā, deviņas no tām aizvadot Astanas "Baris" sastāvā. Savu profesionālā spēlētāja karjeru Dallmans aizsāka 2002. gadā, kad, pēc Ontario hokeja līgas kluba Gelfas "Storm" rindās četrām aizvadītām sezonām, pievienojās AHL klubam Providensas "Bruins". Tās sastāvā Dallmans aizvadīja trīs sezonas, līdz 2005.—06. sezonai, kad iekļuva Bostonas "Bruins" sastāvā, aizvadot tajā 21 spēli. Sezonas vidū Kevins tika aizmainīts uz Sentluisas "Blues" vienību, kuras rindās pabeidza sezonu. 2006.—07. un 2007.—08. sezonu Dallmans aizvadīja Losandželosas "Kings" sastāvā. 2008. gada vasarā Dallmans pievienojās KHL klubam Astanas "Baris". 2008.—09., 2009.—10. un 2011.—12. sezonā bija KHL regulārās sezonas rezultatīvākais aizsargs, pildīja "Baris" komandas kapteiņa funkcijas. Piedalījies arī visās četrās līgas Zvaigžņu spēlēs. 2012. gadā no Kazahstānas kopā ar ģimeni tika izraidīts. Nākamo sezonu hokejists uzsāka Sanktpēterburgas SKA sastāvā. Pēc divām SKA aizvadītām sezonām Dallmans tomēr atgriezās Astanas "Baris", 2014. gada maijā noslēdzot ar klubu trīs gadu līgumu. 2015.—16. gada sezonā ceturto reizi karjerā kļuva par rezultatīvāko KHL aizsargu. 2019. gada vasarā paziņoja par karjeras beigšanu. 2013. gada ievadā Dallmans pieņēma Kazahstānas pilsonību, jau februārī spēlējot Kazahstānas hokeja izlases sastāvā Olimpisko spēļu kvalifikācijas turnīrā Rīgā. Izlases rindās spēlējis četros pasaules čempionātos. «Dallmans kopā ar ģimeni izraidīts no Kazahstānas». Tvnet.lv. 2012. gada 11. aprīlī. Skatīts: 2012. gada 30. jūnijā. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)