Džonatans Vinsents "Džons" Voits (angļu: Jonathan Vincent "Jon" Voight; dzimis 1938. gada 29. decembrī) ir amerikāņu aktieris. Abi viņa bērni Andželīna Džolija un Džeimss Heivens ir aktieri. Voits sāka filmēties 1963. gadā, sākumā piedalījās vairākos TV seriālos. Kļuva pazīstams 1969. gadā ar lomu filmā "Pusnakts kovbojs". 1970. gados attēloja lomas tādās filmās kā Deliverance (1972), Coming Home (1978) un The Champ (1979). Par lomu filmā Coming Home, kurā attēloja Vjetnamas kara veterānu ar kāju paralīzi, saņēma Amerikas Kinoakadēmijas balvu kā labākais aktieris galvenajā lomā, kā arī Zelta globusa balvu un Kannu kinofestivāla balvu kā labākais aktieris. Vēlāk ir filmējies Runaway Train (1985), The Rainmaker (1997), Ali (2001), Uprising (2001). Piedalījies arī filmās Heat (1995), "Neiespējamā misija" (1996), "Nacionālie dārgumi" (2004), "Nacionālie dārgumi: Noslēpumu grāmata" (2007), "Transformeri (2007), TV seriālos "24" (2009) un Ray Donovan (2013—2015). Vikikrātuvē par šo tēmu ir pieejami multivides faili. Skatīt: Džons Voits. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)