Keilors Antonio Navass Gamboa (spāņu: Keylor Antonio Navas Gamboa; dzimis 1986. gada 15. decembrī) ir Kostarikas futbolists, vārtsargs, Kostarikas futbola izlases dalībnieks. Kopš 2019. gada Navass pārstāv Francijas 1. līgas komandu Parīzes "Saint-Germain". Karjeru sācis Kostarikas klubā Deportivo Saprissa. Tā sastāvā sešas reizes kļuvis par Kostarikas čempionu un vienreiz uzvarējis CONCACAF čempionu kausa izcīņā. 2010. gada jūlijā parakstīja līgumu ar Spānijas Otrās divīzijas klubu Albacete. 2011.—2012. gada sezonā tika izīrēts La Liga klubam Levante UD. Sezonas laikā bija komandas otrais vārtsargs. Laukumā debitēja tikai pēdējās kārtas mačā pret Bilbao "Athletic", kas noslēdzās 3:0 un nodrošināja iekļūšanu UEFA Eiropas līgas kvalifikācijā. Pēc sezonas pilnībā pārgāja uz Levante, parakstot trīs gadu līgumu. 2014. gada augustā parakstīja sešu gadu līgumu ar Madrides "Real". Tā sastāvā uzvarējis 2015.—2016. un 2016.—2017. gada UEFA Čempionu līgas turnīros, kā arī 2016.—2017. gada Spānijas čempionātā. Kostarikas izlases sastāvā debitēja 2008. gada 11. oktobrī 2010. gada FIFA Pasaules kausa kvalifikācijas spēlē pret Surinamu (uzvara 4:1). Pirmo sauso spēli aizvadīja četras dienas vēlāk, kad ar 2:0 tika pieveikta Haiti futbola izlase. Ar Kostarikas izlasi piedalījās 2014. gada FIFA Pasaules kausa finālturnīrā, kur sasniedza ceturtdaļfinālu. Tika nominēts starp čempionāta trīs labākajiem vārtsargiem Zelta cimda balvai, ko ieguva Manuels Neiers. Izlases sastāvā divreiz piedalījies CONCACAF Zelta kausā. Saprissa CONCACAF Čempionu līga: 2005 Real Madrid Spānijas La Liga: 2016–17 Supercopa de España: 2017 UEFA Čempionu līga: 2015–16, 2016–17, 2017–18 UEFA Superkauss: 2014, 2016, 2017 FIFA Klubu Pasaules kauss: 2014, 2016, 2017, 2018 Paris Saint-Germain Francijas 1. līga: 2019–20, 2021–22 Coupe de France: 2019–20, 2020–21 Coupe de la Ligue: 2019–20 Trophée des Champions: 2020, 2022, 2023 Individuālie sasniegumi CONCACAF Zelta kausa labākais vārtsargs: 2009 «Lampards pusgadu pārstāvēs "Manchester City", "Real" paraksta līgumu ar Keiloru Navasu». sportacentrs.com. 2014. gada 3. augusts. Skatīts: 2017. gada 22. oktobrī. «Finalists in contention for Golden Glove» (angļu). FIFA.com. 2014. gada 11. jūlijs. Arhivēts no oriģināla, laiks: 2017. gada 25. jūnijā. Skatīts: 2017. gada 22. oktobrī. Vikikrātuvē par šo tēmu ir pieejami multivides faili. Skatīt: Keilors Navass. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) FBref spēlētāja profils (angliski)