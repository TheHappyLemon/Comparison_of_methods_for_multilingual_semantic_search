Club de Futbol Cruz Azul, pazīstams kā Cruz Azul, ir profesionāls Meksikas futbola klubs no Mehiko, kurš piedalās Meksikas augstākajā futbola līgā jeb Liga MX. Tas ir dibināts 1927. gadā Idalgo, klubs uz Mehiko pārcēlās 1971. gadā. Klubs līdz 1996. gadam savas mājas spēles aizvadīja valsts lielākajā stadionā Estadio Azteca, līdz tas pārcēlās uz Estadio Ciudad de los Deportes stadionu. Kopš 2018. gada tas mājas spēles atkal aizvada 87 tūkstošu ietilpīgajā Estadio Azteca stadionā. Cruz Azul deviņas reizes ir uzvarējis Meksikas augstākajā futbola līgā, tādējādi padarot to par ceturto veiksmīgāko klubu Meksikā. Klubs ir arī sešas reizes uzvarējis Ziemeļamerikas prestižākajā klubu turnīrā CONCACAF Čempionu līgā. Cruz Azul kļuva par pirmo komandu, kas sasniedza finālu Dienvidamerikas spēcīgākajā klubu turnīrā Copa Libertadores (spēcīgākās Meksikas komandas tika aicinātas no 1998. līdz 2017. gadam), 2001. gada finālā zaudējot Argentīnas komandai Boca Juniors. Tā kā azul spāņu valodā nozīmē "zils", komanda tradicionāli mājas spēles aizvada zilos kreklos. Primera División / Liga MX Uzvarētāji (9): 1968–69, Mexico '70, 1971–72, 1972–73, 1973–74, 1978–79, 1979–80, Invierno 1997, Guardianes 2021 Segunda División Uzvarētāji (1): 1963–64 Copa México / Copa MX Uzvarētāji (4): 1968–69, 1996–97, Clausura 2013, Apertura 2018 Campeón de Campeones Uzvarētāji (3): 1969, 1974, 2021 Supercopa de la Liga MX Uzvarētāji (1): 2022 Supercopa MX Uzvarētāji (1): 2019 CONCACAF Champions' Cup / Champions League Uzvarētāji (6): 1969, 1970, 1971, 1996, 1997, 2013–14 Leagues Cup Uzvarētāji (1): 2019 Vikikrātuvē par šo tēmu ir pieejami multivides faili. Skatīt: Cruz Azul. Oficiālā tīmekļa vietne (spāņu)