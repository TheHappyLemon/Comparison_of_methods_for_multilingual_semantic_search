Timpāni (itāļu: timpano no grieķu: τύμπανον (tumpanon) — 'rokas bungas') ir sitamais instruments ar noteiktu skaņas augstumu. Timpānu veido metāla, visbiežāk kapara, misiņa vai alumīnija kausveida katls, kas pārvilkts ar ādas vai cita materiāla membrānu. Membrāna tiek nostiepta ar īpašām skrūvēm vai pedāļmehānismu, kas ļauj mainīt membrānas nospriegojumu. Tā kā viens timpāns var dot tikai vienu noteikta augstuma skaņu, tad orķestrī izmanto 2—5 timpānus, tomēr to skaits var sasniegt pat 12. Timpānu spēlē izmanto divas ar filcu apvilktas vālītes. Izpildījumā izšķir divus galvenos atskaņošanas paņēmienus — atsevišķu sitienu un tremolo. Notācijā timpānu partitūra tiek pierakstīta basa atslēgā zem metāla pūšamajiem instrumentiem. Bungas Vikikrātuvē par šo tēmu ir pieejami multivides faili. Skatīt: Timpāni. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) BUJ par timpāniem (angliski)