Svētā Rumbolda katedrāle (nīderlandiešu: Sint-Romboutskathedraal) ir Brabantes gotikas stila Romas katoļu katedrāle, kas atrodas Beļģijas pilsētas Mehelenas vecpilsētā. Katedrāles befruā (zvanu tornis) 1999. gadā iekļauts UNESCO Pasaules mantojuma sarakstā kā viens no 56 Beļģijas un Francijas befruā. Katedrāle veltīta īru svētajam Rumboldam, kurš esot apglabāts šajā katedrālē. Katedrāles celtniecība tika uzsākta drīz pēc 1200. gada un konsekrēta 1312. gadā, kad daļa no baznīcas kļuva lietojama. Baznīcas celtniecība turpinājās līdz 1520. gadam. No 1452. līdz 1520. gadam turpinājās baznīcas torņa celtniecība. Bija paredzēts, ka torņa augstums būtu 167 metri, un tad tas būtu visaugstākais jebkad uzceltais baznīcas tornis pasaulē. Tomēr torni uzcēla "tikai" līdz 97 metriem. Baznīcā atrodas vairāku autoru, tai skaitā Antonisa van Deika gleznas. Katedrālē atrodas kariljons ar 49 zvaniem, smagākais no kuriem sver 8884 kilogramus. Iecerētais baznīcas tornis Vikikrātuvē par šo tēmu ir pieejami multivides faili. Skatīt: Svētā Rumbolda katedrāle. Oficiālā tīmekļa vietne