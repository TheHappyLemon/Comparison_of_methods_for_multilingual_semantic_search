Larisa Volperte (igauņu: Larissa Volpert, krievu: Лариса Ильинична Вольперт; dzimusi 1926. gada 30. martā, mirusi 2017. gada 1. oktobrī) bija Krievijā dzimusi ebreju tautības Igaunijas filoloģijas zinātņu doktore un šahiste. Bijusī PSRS, tagad Igaunijas starptautiskā šaha lielmeistare. Dzimusi 1926. gadā Ļeņingradā ārstu ģimenē. Otrā pasaules kara sākumā evakuēta uz Buguļmas pilsētu Tatarstānā, 1942. gadā pārcēlusies uz Sverdlovsku pie mātes. Pēc blokādes pārraušanas 1944. gadā jūnijā atgriezusies Ļeņingradā un 1945. gadā iestājusies Ļeņingradas Universitātes Filoloģijas fakultātē, specialitātē — franču literatūra. 1949. gadā to beigusi, aizstāvot diplomdarbu "Žana Rišāra Bloka publicistika Otrā pasaules kara gados". No 1949. līdz 1962. gadam bijusi sporta biedrības "Trud" šaha trenere un aktīvi piedalījusies šaha sacensībās. No 1962. gada līdz 1966. gadam bijusi vecākā pasniedzēja, bet no 1967. gada — Pleskavas Pedagoģiskā institūta krievu literatūras katedras docente, antīkās un aizrobežu literatūras kursu pasniedzēja. No 1977. gada, uzvarot konkursā, bijusi Tartu Universitātes krievu literatūras katedras docente, bet no 1885. gada strādājusi ārzemju literatūras katedrā. 1990. gadā ievēlēta par profesori, bet 1993. gadā — emeritēto profesori. 1989. gadā Ļeņingradas Universitātē aizstāvējusi doktora disertāciju "Puškins un psiholoģiskā tradīcija franču literatūrā". Vairāku monogrāfiju autore par tematu: krievu—franču literatūras saites 18. gadsimta beigās un 19. gadsimta pirmajā pusē. Volperte bija Igaunijas Puškina komitejas locekle. Trīskārtēja (1954; 1958, uzvarēja papildus mačā Kiru Zvorikinu 2½ : 1½; 1959) PSRS Sieviešu šaha čempione. Pasaules čempiona nosaukuma Pretendentu turnīru dalībniece (1955—1961): 1955. gads — 2. vieta, 1959. gads — 3. vieta, 1961. gads — 7.—9. vieta. Starptautiskā lielmeistare no 1978. gada. Пушкин и психологическая традиция во французской литературе : К проблеме русско-французских литературных связей конца XVIII — начала XIX вв. Таллин : Ээсти раамат, 1980. 216 с. Пушкин в роли Пушкина : Творческая игра по моделям французской литературы : Пушкин и Стендаль. Москва : Языки русской культуры, 1998. 327 с., [1] л. портр. ISBN 5-7589-0045-9 Nepareizs ISBN. Лермонтов и литература Франции : (В Царстве Гипотезы). Таллинн : Фонд эстонского языка, 2005. 318, [1] с. ISBN 9985-79-132-0. Пушкинская Франция. Санкт-Петербург : Алетейя, 2007. 572, [3] с. ISBN 978-5-91419-011-5. Лермонтов и литература Франции. Издание второе, исправленное и дополненное. СПг. Алетейя. 2008 Лермонтов и литература Франции. Издание третье, исправл. и дополненн. Interneta-publikācija Тарту. 2010 Пушкинская Франция. Второе издание. Исправленное и дополненное. Interneta publikācija. Тарту. 2010 Bibliogrāfiskās ziņas L. Volpertes mājas lapā. Arhivēts 2017. gada 20. jūnijā, Wayback Machine vietnē. (krieviski) Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 64. lpp. ISBN 5-85 270-005-3. (krieviski) Krievijas Lielās enciklopēdijas raksts (krieviski) Larisas Volpertes biogrāfija (igauniski) Larisas Volpertes mājas lapa (krieviski) Raksts Ebreju elektroniskajā enciklopēdijā (krieviski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)