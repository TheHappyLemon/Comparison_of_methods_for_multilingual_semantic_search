Šis raksts ir par Misūri štatu. Par citām jēdziena Misūri nozīmēm skatīt nozīmju atdalīšanas lapu. Misūri ir viens no Amerikas Savienoto Valstu štatiem, atrodas Vidējo rietumu un Dienvidu reģionos. Misūri administratīvais centrs ir Džefersonsitija. Misūri robežojas ar Aiovas, Ārkanzasas, Ilinoisas, Kanzasas, Kentuki, Oklahomas, Nebraskas un Tenesī štatiem. Misūri, tāpat kā tās austrumu kaimiņš Tenesī, robežojas ar astoņiem citiem štatiem. Ziemeļos Misūri robežojas ar Aiovu, austrumos (gar Misisipi upi) - ar Ilinoisu, Kentuki un Tenesī, dienvidos - ar Arkanzasu, rietumos - ar Oklahomu, Kanzasu un Nebrasku (ar pirmajiem diviem - gar Misūri upi). Štata lielākās upes ir Misūri un Misisipi upes, pa kurām iet štata austrumu robeža. Misūri upe šķērso štatu no rietumiem uz austrumiem un kalpo kā upes ceļš starp štata lielākajām pilsētām Kanzassitiju un Sentluisu. Lai gan mūsdienās Misūri tiek uzskatīts par daļu no Vidējiem Rietumiem, vēsturiski Misūri daudzi uzskata par dienvidu štatu, galvenokārt tāpēc, ka šeit ir apmetušies migranti no dienvidiem un pirms Amerikas pilsoņu kara tas ir bijis štats ar oficiālo verdzību. Pēc 2012. gada ASV tautas skaitīšanas var spriest, ka Misūri štatā 2012. gada 1. jūlijā dzīvoja 6 021 988 iedzīvotāji, kas ir par 0,6% vairāk nekā 2010. gada ASV tautas skaitīšanā. Vairāk nekā puse štata iedzīvotāju (3 294 936 cilvēki jeb 55,0%) ir dzīvo divu štata lielāko pilsētu — Sentluisas un Kanzassitijas — aglomerācijās. Iedzīvotāju blīvums 2009. gadā bija 86,9 iedzīvotāji uz km² (kas ir gandrīz vienāds ar ASV vidējo — 86,8 2009. gadā). Lielākā daļa štata iedzīvotāju pēc izcelsmes identificē sevi šādās grupās: vācieši (27,4%), īri (14,8%), angļi (10,2%), amerikāņi (8,5%) un franči (3,7%). "Amerikāņi" ietver ne tikai Amerikas pamatiedzīvotājus un afroamerikāņus, bet arī amerikāņus no eiropas, kuri ASV dzīvo daudzām paaudzēm. «Midwest Region Economy at a Glance». www.bls.gov (angļu). Skatīts: 2022-10-24. «UNC-CH surveys reveal where the ‘real’ South lies». web.archive.org. 2010-05-30. Arhivēts no oriģināla, laiks: 2010-05-30. Skatīts: 2022-10-24. https://web.archive.org/web/20130516202209/http://www.census.gov/popest/data/national/totals/2012/ «Missouri (USA): Counties & Incorporated Places - Population Statistics, Charts and Map». www.citypopulation.de. Skatīts: 2022-03-16. Vikikrātuvē par šo tēmu ir pieejami multivides faili. Skatīt: Misūri. Encyclopædia Britannica raksts (angliski) Katoļu enciklopēdijas raksts (angliski)