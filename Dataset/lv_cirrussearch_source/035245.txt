Roberto Gabriels Gravs (spāņu: Roberto Gabriel Grau; 1900. gada 18. marts Buenosairesa — 1944. gada 12. aprīlis Buenosairesa) bija Argentīnas šahists. No 1920. gadu sākuma līdz 1930. gadu beigām bijis viens no vadošajiem Argentīnas šahistiem. Piecas reizes uzvarējis Argentīnas šaha čempionātos (1926, 1927, 1928, 1935, 1936, 1939). Divas reizes bijis labākais arī Dienvidamerikas šaha čempionātos (1921, 1928). Tāpat divas reizes izcīnījis Dienvidamerikas šaha čempionātos 2. vietu (1925, 1934). Pārstāvējis Argentīnas komandu lielākajos komandu šaha turnīros: Pasaules šaha olimpiādēs piedalījies 5 reizes (1927-1928, 1935-1939); neoficiālajā Pasaules šaha olimpiādē piedalījies 1924. gadā. Viens no 15 delegātiem, kas 1924. gada 20. jūlijā parakstījis Starptautiskās šaha federācijas (FIDE) dibināšanas aktu. Tāpat bijis viens no Argentīnas šaha federācijas dibinātājiem. Daudz darba ieguldījis, lai 8. šaha olimpiāde notiktu Buenosairesā. Pēc profesijas bijis žurnālists. 1930. gados bijis viens no Argentīnas šaha žurnāla El Ajedrez Americano redaktoriem. Viņa ievērojamākais darbs ir 1940. gadā četros sējumos izdotā grāmata "Vispārējais traktāts par šahu" (spāņu: Tratado General de Ajedrez), kura kalpojusi kā rokasgrāmata vairākām Dienvidamerikas šahistu paaudzēm. «Campeonatos Argentinos tablas». Arhivēts no oriģināla, laiks: 2017. gada 7. novembrī. Skatīts: 2016. gada 2. septembrī. 1° Torneio Sulamericano Montevideo 1921 3° Torneio Sulamericano Mar del Plata 1928 «2° Torneio Sulamericano Montevideo 1925». Arhivēts no oriģināla, laiks: 2016. gada 11. maijā. Skatīts: 2016. gada 2. septembrī. 4° Torneio Sulamericano Mar del Plata 1934 OlimpBase :: Men's Chess Olympiads :: Roberto Grau OlimpBase :: unofficial Chess Olympiads :: Roberto Grau OlimpBase :: Chess Olympiad Paris 1924: information Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)