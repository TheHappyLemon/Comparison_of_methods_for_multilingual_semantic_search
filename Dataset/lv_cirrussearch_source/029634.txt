Hārvijs Džerai Grants (angļu: Harvey Jerai Grant; dzimis 1989. gada 10. janvārī Bovi, Mērilendas štatā, ASV) ir amerikāņu basketbolists, spēlē spēka uzbrucēja pozīcijā. Divas sezonas aizvadījis Latvijas Basketbola līgas klubā BK Ventspils. 2014. gadā kļuva par LBL čempionu. Šobrīd pārstāv Lietuvas klubu Klaipēdas "Neptūnas". Džerai Grants nāk no basketbolistu ģimenes. Viņa tēvs Hārvijs Grants 11 sezonas spēlēja NBA, savukārt tēva dvīņubrālis Horass Grants NBA spēlēja 17 sezonu laikā, kļūdams par četrkārtēju NBA čempionu. Džerai Grantam ir trīs brāļi un divi no tiem spēlē NBA: Džerami Grants ir aizvadījis vienu sezonu Filadelfijas "76ers" sastāvā, savukārt Džerians Grants tika izvēlēts 2015. gada NBA draftā un spēlēs Ņujorkas "Knicks".