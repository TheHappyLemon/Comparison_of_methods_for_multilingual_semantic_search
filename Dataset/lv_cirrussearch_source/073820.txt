Parastā ligzdene (latīņu: Neottia nidus-avis) ir orhideju dzimtas suga. Latvijā tā ir diezgan bieži sastopama. Daudzgadīgs, diezgan mazs (10-40 cm) mikotrofs lakstaugs. Augiem nav fotosintēzes, organiskās vielas uzņem no augsnes trūdvielām ar sēnes palīdzību. Viss augs sarkanīgi brūns. Saknenis īss, veido ligzdveidīgu sakņu kamolu, no turienes nosaukums. Stublājs stāvs un kails. Lapas mazas, zvīņveidīgas, neatšķiras no stublāja. Blīvs smaržīgu ziedu ķekars stublāja galotnē. Lūpa liela, bez pieša. Auglis pogaļa. Zied maijā un jūnijā. Sažuvuši augi nereti atrodami vēl nākamajās veģetācijas sezonās. Aug Eiropā un Āzijā. Aug nelielās grupās skujkoku un jauktos mežos. Izplatība Latvijasdaba.lv