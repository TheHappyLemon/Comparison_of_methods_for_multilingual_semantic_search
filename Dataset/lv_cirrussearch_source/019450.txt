U Tans (birmiešu: ဦးသန္႔; dzimis 1909. gada 21. janvārī, miris 1974. gada 25. novembrī) bija Birmas diplomāts. Laikā no 1961. gada novembrim līdz 1971. gada decembrim Tans pildīja ANO ģenerālsekretāra amata pienākumus. Par ģenerālsekretāru tika izvēlēts pēc iepriekšējā ģenerālsekretāra Dāga Hammaršelda bojāejas. Viens no viņa sasniegumiem ģenerālsekretāra amatā bija palīdzība sarunu sekmēšanā starp ASV prezidentu Džonu Kenediju un PSRS premjeru Ņikitu Hruščovu Kubas raķešu krīzes laikā. Viņa pilnais tituls pēc Birmas Savienības ordeņa saņemšanas 1961. gadā bija Maha Thray Sithu U Thant, bet ikdienā viņš tika saukts par "Tana kungu", jo birmiešu valodā "U" aptuveni atbilst vārdam "kungs". Biogrāfija (angliski)