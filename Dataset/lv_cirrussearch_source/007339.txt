Larss Valerians Ālforss (Lars Valerian Ahlfors, dzimis 1907. gada 18. aprīlī Helsinkos, miris 1996. gada 11. oktobrī Pitsfīldā, Masačūsetsā) bija zviedru izcelsmes Somijas matemātiķis. 1936. gadā apbalvots ar Fīldsa prēmiju. Ālforsam ir nopelni Rīmaņa virsmu pētījumos un kompleksajā analīzē. Dzimis Helsinkos inženiera ģimenē, mācījās Helsinku Universitātē. 1935. gadā devās uz Hārvarda Universitāte. 1938. gadā atgriezās Somijā. Tomēr līdz ar kara sākumu devās vispirms uz Šveici, bet 1945. gadā — atpakaļ uz Hārvarda Universitāti, kur pasniedza līdz pensijai 1977. gadā. Ālforsa grāmata Complex Analysis (1953) ir standarta mācību literatūra kompleksajā analīzē. Izdevis arī Riemann surfaces (1960) un Conformal invariants (1973). Vikikrātuvē par šo tēmu ir pieejami multivides faili. Skatīt: Larss Ālforss. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Ālforsa biogrāfija (angliski)