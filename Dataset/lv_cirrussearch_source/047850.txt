"Rotaļlietu stāsts 4" jeb "Rotaļlietas stāsts 4" (angļu: Toy Story 4) ir 2019. gada ASV datoranimācijas kinokomēdija, ko producējusi Pixar Animation Studios priekš Walt Disney Pictures. Filmas režisors ir Džošs Kūlijs, kam šī ir pirmā pilnmetrāžas filma. Šī ir filmu sērijas ceturtā daļa un filmas "Rotaļlietu stāsts 3" turpinājums. Galvenos tēlus ieskaņojuši Toms Henkss, Tims Allens, Ennija Potsa, Tonijs Heils, Kīgans Maikls Kejs, Džordans Pīls, Medelaina Makgreiva, Kristīna Hendriksa, Kiānu Rīvss, Ellija Meiki, Džeijs Ernandess, Lori Alana un Džoana Kjūsaka. Filmas sižets ir tiešs iepriekšējās daļas turpinājums, kurā šerifs Vudijs un Bazs Gaismasgads kopā ar saviem draugiem rotaļlietām pārcēlās uz dzīvi pie Bonijas. Tur viņi iepazīstas ar Dakšiņu — galda piederumu, kas pārtaisīts par rotaļlietu. Filma veltīta aktierim Donam Riklsam,kas miris 2017. gada 6. aprīlī, un animatoram Ādamam Bērkam, miris 2018. gada 8. oktobrī. Filmas "Rotaļlietu stāsts 4" pirmizrāde norisinājās 2019. gada 11. jūnijā Losandželosā, Kalifornijā, savukārt ASV kinoteātros to sāka demonstrēt tā paša gada 21. jūnijā. Latvijā filmas pirmizrāde norisinājās 2019. gada 2. augustā. Filmas ienākumi pārsniedz 1 miljardu ASV dolāru, ierindojot filmu 34. vietā starp visu laiku ienesīgākajam filmām un astotajā vietā starp 2019. gada ienesīgākajām filmām, tāpat filma ierindojas sestajā vietā starp visu laiku ienesīgākajām animācijas filmām. Tāpat kā filmu sērijas iepriekšējās daļas, tā ir saņēmusi pozitīvas atsauksmes par sižetu, humoru, emocijām, animāciju un balss tēlojumu. 92. Kinoakadēmijas balvai filma tika nominēta divām balvām, no kurām viena kategorijā "Labākā animacijas filma", kuru filma arī ieguva. Bonija bērnudārzā uztaisa mazu rotaļlietu no dakšas, ko nosauc par Dakšiņu (angļu: Forky). Nelaimīgā kārtā Dakšiņš visu laiku grib doties uz miskasti, un situācija saspringst vēl vairāk, kad Bonija ar ģimeni dodas ceļojumā, tāpēc Vudijs uzņemas gādību par dažkārt nelīdzsvaroto Dakšiņu. Kādu nakti viņš tomēr izbēg no autofurgona, un Vudijs steidzas viņam palīgā. Viņš atrod Dakšiņu, un pastāsta viņam rotaļlietas dzīves jēgu, tādejādi pārliecinot Dakšiņu doties pie Bonijas, kā arī viņi izdara. Pa ceļam Vudijs ierauga vecu antikvariātu, kurā šķiet ieraudzījis senas Endija māsas rotaļlietas Bo Pīpas pazīmes. Viņi tur ieiet iekšā, taču tur viņus saņem ciet 1950-to gadu lelle Gabija Gabija, kura vēlas paņemt no Vudija, viņa balss palaišanas mehānismu, jo pašai Gabijai Gabijai tas ir salūzis. Tikmēr furgonā, nākamajā rītā Bonija pamana, ka viņas mīļākā rotaļlieta Dakšiņš ir pazudis, tāpēc visa ģimene to meklē. Arī citas rotaļlietas domā, kā atrast Dakšiņu un Vudiju, un Bazs Gaismasgads dodas viņu meklēt pilsētā. Tikmēr Vudijs, izbēgot no Gabijas Gabijas rokaspuišiem — milzīgām lellēm, rotaļlaukumā atrod Bo Pīpu, kura ar vairāku citu draugu palīdzību glābj Dakšiņu. Viņiem tas gandrīz izdodas, taču plāns izgāžas, un draugi pamet Vudiju, kurš turpina meklēt Dakšiņu. Viņu noķer Gabijas Gabijas rokaspuiši, un Vudijam tiek veikta "operācija", kuras gaitā, viņam tiek izņemts automātiskais balss atskaņotājs, kas tiek ielikts Gabijā Gabijā. Tajā brīdī veikalā ienāk Bonija, kura tur bija atstājusi somu, un Vudijs jau gatavojas lekt iekšā, kad redz, ka Gabiju Gabiju paņem kāda meitenīte. Gabija Gabija cer uz jaunu rotaļu draugu, taču meitene viņu iemet atpakaļ grozā. Bonija iziet ārā no veikala, bet Vudijs mēģina palīdzēt, un paskaidrot Gabijai, ka vienmēr atradīsies kāds bērns, kam viņa būs vajadzīga. Tajā brīdī viņiem pievienojās Bo Bīpa ar saviem draugiem, un viņi dodas pie Bonijas. Vudijs ar draugiem nonāk pie furgona, taču Gabija Gabija ierauga kādu pazudušu bērnu. Viņi īsteno plānu, kura gaitā meitenīte sadraudzējas un paņem Gabiju Gabiju pie sevis. Furgons stāv turpat blakus, un Bazs jau aicina Vudiju un pārējos draugus iekšā, taču viņš pēdējā brīdī, iedod savu šerifa piespraudīti kovbojmeitenei Džesijai, un Vudijs atvadoties no Baza, paliek pie Bo Pīpas. «Official Teaser». YouTube. 2018. gada 12. novembris. Skatīts: 2019. gada 16. februāris. Dominick Cross. «Newman on Putin, people, politics, music». The Advertiser, 2016. gada 26. februāris. Arhivēts no oriģināla, laiks: 2016. gada 2. marts. Skatīts: 2016. gada 26. novembris. «Toy Story 4 (2019)». Box Office Mojo. Skatīts: 2019. gada 15. novembris. «Press Kit» (angļu). Arhivēts no oriģināla, laiks: 2019-06-09. Skatīts: 2019-06-08. Amid Amidi. «Adam Burke, Veteran Pixar Animator, Dies». Cartoon Brew, 2018. gada 8. oktobris. Arhivēts no oriģināla, laiks: 2019. gada 22. jūnijs. Skatīts: 2019. gada 22. jūnijs. Patrick Hipes. «The 92nd Oscar Nominations: The Complete List». Deadline Hollywood, 2020. gada 13. janvāris. Arhivēts no oriģināla, laiks: 2020. gada 13. janvāris. Skatīts: 2020. gada 15. janvāris. Nick Romano. «Toy Story 4 wins Best Animated Film at the Oscars». Entertainment Weekly, 2020. gada 9. februāris. Skatīts: 2020. gada 10. februāris. «Īstās beigas. Filmas "Rotaļlietu stāsts 4" recenzija». Jauns.lv (latviešu). Skatīts: 2021-03-18. Vikikrātuvē par šo tēmu ir pieejami multivides faili. Skatīt: Rotaļlietu stāsts 4. Oficiālā tīmekļa vietne (angliski) IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)