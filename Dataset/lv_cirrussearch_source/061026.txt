Viņa Imperatoriskās Augstības Personīgā kanceleja (krievu: Собственная Его Императорского Величества канцелярия) bija Krievijas imperatoru personīgā kanceleja, kas vēlāk pārveidota par vienu no galvenajiem varas orgāniem. Kanceleja tika izveidota Pētera I valdīšanas laikā, un tā sākotnēji tika saukta par kabinetu. Aleksandra I laikā tās darbība uz laiku tika pārtraukta, tiekot izveidotām ministrijām (1802), bet atjaunota 1812. gada kara laikā. Nikolaja I laikā kanceleja tika sadalīta sešās nodaļās: nodaļa tika izveidota 1826. gadā, tā sagatavoja imperatora rīkojumus (ukazus), pavēles (prikazus), reskriptus un kontrolēja to izpildi; nodaļa izveidota 1826. gadā, aizstājot Likumu sastādīšanas komisiju, nodaļas uzdevums bija sakārtot jau pieņemtos likumus; nodaļa izveidota 1826. gadā, tajā tika izmeklētas politiskās lietas un līdz 1865. gadam īstenota cenzūra, tāpat šī nodaļa apkaroja vecticību un sektantismu, uzraudzīja politiskos cietumus, izmeklēja lietas par muižnieku nežēlīgu apiešanos ar zemniekiem, uzraudzīja revolucionārus un pret valdību noskaņotus cilvēkus, 1880. gadā nodaļa pārveidota par Policijas departamentu; nodaļa jeb Imperatores Marijas iestāžu pārvalde izveidota 1828. gadā, šī nodaļa tāpat kā savulaik Marijas Fjodorovnas kanceleja nodarbojās ar labdarību; nodaļa pastāvēja no 1836. līdz 1856. gadam, tās funkcijas bija Kiseļova reformas sagatavošana un Pēterburgas guberņas valsts zemnieku pārvaldīšana; nodaļa izveidota 1842. gadā, lai rīkotu mierīgo dzīvi Kaukāza novadā, izformēta 1845. gadā. Kanceleja likvidēta ar Pagaidu valdības lēmumu 1917. gadā. Vikikrātuvē par šo tēmu ir pieejami multivides faili. Skatīt: Viņa Imperatoriskās Augstības Personīgā kanceleja. Encyclopædia Britannica raksts (angliski) Krievijas Lielās enciklopēdijas raksts (krieviski)