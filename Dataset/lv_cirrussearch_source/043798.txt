Gorans Vlaovičs (horvātu: Goran Vlaović; dzimis 1972. gada 7. augustā) ir bijušais horvātu futbolists, spēlējis uzbrucēja pozīcijā, bijis Horvātijas futbola izlases dalībnieks. Futbolista karjeru sāka klubā NK Osijek, vēlāk pārstāvēja Croatia Zagreb (tagad — Dinamo). Divas sezonas pēc kārtas kļuva par Horvātijas līgas labāko vārtu guvēju. 1994. gadā pievienojās Itālijas klubam Padova, kas tikko bija iekļuvis A sērijā. Pēc tam spēlējis arī Spānijas klubā Valencia, ar ko 1999. gadā uzvarēja Spānijas Karaļa kausa izcīņā. Karjeru noslēdza Grieķijas klubā Panathinaikos, 2004. gadā uzvarot Grieķijas Superlīgā un iegūstot arī Grieķijas kausu. Horvātijas izlasē debitēja 1992. gada 5. jūlijā draudzības spēlē pret Austrāliju. Izlases sastāvā ir piedalījies 1996. gada Eiropas čempionātā. Vlaovičs izgāja laukumā visās septiņās spēlēs 1998. gada FIFA Pasaules kausa finālturnīrā, kurā Horvātijas izlase izcīnīja 3. vietu, un guva vārtus ceturtdaļfināla spēlē pret Vāciju. Bija iekļauts komandas sastāvā arī 2002. gada FIFA Pasaules kausa finālturnīrā, taču laukumā neizgāja. Karjeru izlasē noslēdza 2002. gada augustā pret Velsu. Izlases rindās nospēlējis 52 spēles un guvis 15 vārtus. Dinamo Zagreb Horvātijas Pirmā līga: 1992–93 Horvātijas kauss: 1994 Valencia UEFA Intertoto kauss: 1998 Copa del Rey: 1999 Supercopa de España: 1999 Panathinaikos Grieķijas Superlīga: 2003–04 Grieķijas kauss: 2004 Individuālie sasniegumi Horvātijas Pirmās līgas labākais vārtu guvējs: 1993, 1994 «Goran Vlaović - national football team player». eu-football.info (angļu). Skatīts: 2018. gada 7. jūlijā. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)