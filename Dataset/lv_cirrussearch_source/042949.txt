Šis raksts ir par Vācijas uzņēmumu. Par Portugāles sacīkšu pilotu skatīt rakstu Pedru Lami. Lamy ir Vācijas uzņēmums Heidelbergā, Vācijā, kas ražo rakstāmrīkus. Lamy ražo tintes pildspalvas, lodīšu pildspalvas, tintes kasetes un mehāniskos zīmuļus. Orthos Füllfederhalter-Fabrik C. J. Lamy dibināja C. Jozefs Lami 1930. gadā, kurš pirms tam bija Parker Pen Company pārstāvis. 1948. gadā uzņēmums tika pārdēvēts par C. Josef Lamy GmbH. Manfreds Lami uzņēmumā sāka strādāt 1962. gadā kā komercdirektors. Uzsākot Lamy Exact ražošanu 1964. gadā, uzņēmums sāka ražot lodīšu pildspalvas. 1973. gadā Manfreds Lami kļuva par Lamy vadītāju. 1986. gadā Lamy, Montblanc un Parker kopā piederēja 70—80 procentu Rietumvācijas tirgus. 1989. gadā uzņēmums sāka ražot savu tinti. 2006. gadā Bernhards Rēsners (vācu: Bernhard Rösner) nomaina Manfredu Lami. Kopš 2018. gada jūnija uzņēmumu vada Tomass Traps, Beāte Oblava and Peters Utšs, pēc tam, kad Bernhards Rēsners pameta uzņēmumu. Karstens Dīrigs. «Wie diese Mittelständler sogar Dax-Konzerne überflügeln». welt.de (vācu). WeltN24, 2018. gada 27. martā. Skatīts: 2019. gada 2. janvārī. «Überraschender Führungswechsel bei Lamy». rnz.de (vācu). Rhein-Neckar-Zeitung. 2018. gada 6. jūlijā. Skatīts: 2019. gada 2. janvārī. Bernhards, Martins (2006. gada 18. martā). "Erfolg dank Design" (vācu). DIE WELT: 16. Arhivēts no oriģināla 2016. gada 5. martā. Skatīts: 2019. gada 2. janvārī