Elvīra Berenda (luksemburgiešu: Elvira Berend; dzimusi kā Elvīra Sahatova (krievu: Эльвира Баяхметовна Сахатова) 1965. gada 19. septembrī Alma-Ata) ir Kazahstānas starptautiskā lielmeistare šahā (1995), kas kopš 1997. gada pārstāv Luksemburgu. Šaha meistares Guļnaras Zaksas jaunākā māsa. 1988. gadā piedalījusies PSRS sieviešu šaha čempionāta finālā, kurā ierindojusies 12. vietā. Divas reizes pārstāvējusi Kazahijas PSR izlasi PSRS komandu čempionātā šahā (1986, 1991), kuros 1991. gadā izcīnījusi sudraba medaļu komandu vērtējumā. Pēc PSRS sabrukuma šaha turnīros pārstāvējusi Kazahstānu. Par panākumiem turnīros FIDE 1995. gadā viņai piešķīrusi starptautiskās lielmeistares (WGM) nosaukumu. Bijusi pirmā Kazahstānas šahiste, kas kļuvusi par lielmeistari. 1995. gadā Kišiņevā piedalījusies Pasaules čempionāta šahā sievietēm starpzonu turnīrā, kurā ieņēmusi 14. vietu. 1997. gadā Atēnās uzvarējusi Eiropas sieviešu ātrā šaha čempionātā, kā arī uzvarējusi starptautiskā šaha turnīrā Luksemburgā. 1990. gadu otrajā pusē apprecējusies ar Luksemburgas starptautisko šaha meistaru Fredu Berendu, un no 1997. gada šaha turnīros pārstāv Luksemburgu. Pārstāvējusi Kazahstānu un Luksemburgu lielākajos komandu šaha turnīros: Pasaules sieviešu šaha olimpiādēs piedalījusies 5 reizes (1992-1996, 2004, 2008). Individuālajā vērtējumā izcīnījusi bronzas (2004) medaļu; Pasaules vīriešu šaha olimpiādē piedalījusies 2014. gadā; Eiropas vīriešu komandu šaha čempionātā piedalījusies 2005. gadā; Āzijas komandu šaha čempionātā sievietēm piedalījusies 1995. gadā. Komandu vērtējumā izcīnījusi bronzas medaļu, bet individuālajā vērtējumā izcīnījusi sudraba medaļu. OlimpBase :: Soviet Women's Team Chess Championship :: Elvira Sakhatova 1995 Kishinev Interzonal Tournament «EU-ch rapid (Women), Athens 1997». Arhivēts no oriģināla, laiks: 2016. gada 4. martā. Skatīts: 2018. gada 6. novembrī. OlimpBase :: Women's Chess Olympiads :: Elvira Berend OlimpBase :: Men's Chess Olympiads :: Elvira Berend OlimpBase :: European Men's Team Chess Championship :: Elvira Berend OlimpBase :: Women's Asian Team Chess Championship :: Elvira Sakhatova Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)