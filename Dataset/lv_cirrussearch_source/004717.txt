Vecauces pagasts ir viena no Dobeles novada administratīvajām teritorijām tā vidienē. Robežojas ar sava novada Auces pilsētu un Īles, Lielauces, Vītiņu un Bēnes pagastiem. Sastāv no divām daļām, mazākā no kurām atdalīta ar Auces pilsētas teritoriju. Mūsdienu Vecauces pagasta teritorijā vēsturiski atradās Vecauces muiža (Alt-Autz). 1935. gadā Jelgavas apriņķa Vecauces pagasta platība bija 132 km² un tajā dzīvoja 2469 iedzīvotāji. 1945. gadā pagastā izveidoja Ķeveles, Vecauces un Vītiņu ciema padomes, bet pagastu 1949. gadā likvidēja. Auces rajona Vecauces ciemam 1954. gadā pievienoja likvidēto Ķeveles ciemu. 1957. gadā ciemu likvidēja, teritoriju pakļaujot Auces pilsētai un izveidojot Auces lauku teritoriju. 1958. gadā Auces lauku teritorijas kolhoza «Rītausma» teritoriju pievienoja Vītiņu ciemam. 1959. gadā likvidēja Auces rajonu un Auci ar lauku teritoriju iekļāva Dobeles rajonā. 1965. gadā lauku teritorijas padomju saimniecības «Mežmaļi» teritoriju pievienoja Bēnes ciemam, 1975. gadā — daļu teritorijas Vītiņu ciemam. 2009. gadā Auces pilsētu ar lauku teritoriju iekļāva Auces novadā, tās lauku teritoriju izveidojot par atsevišķu administratīvo vienību. 2010. gadā Auces lauku teritoriju pārdēvēja par Vecauces pagastu. 2021. gadā Auces novadu iekļāva Dobeles novada. Lielākā apdzīvotā vieta ir Vecauce. «Reģionu, novadu, pilsētu un pagastu kopējā un sauszemes platība gada sākumā». Centrālā statistikas pārvalde. Skatīts: 18 janvāris 2023. «Iedzīvotāju skaits pēc tautības reģionos, pilsētās, novados, pagastos, apkaimēs un blīvi apdzīvotās teritorijās gada sākumā (pēc administratīvi teritoriālās reformas 2021. gadā) 2021 - 2022». Centrālā statistikas pārvalde. Skatīts: 3 oktobris 2023. Latvijas iedzīvotāju skaits pašvaldībās 01.07.2010. Latvijas pagasti. Enciklopēdija. Rīga : A/S Preses nams. 2001—2002. ISBN 9984-00-412-0. Okupētās Latvijas administratīvi teritoriālais iedalījums. Latvijas Valsts arhīvu ģenerāldirekcija. Rīga, 1997. ISBN 9984-9256-0-9