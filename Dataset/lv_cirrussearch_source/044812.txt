Mihails Judovičs (krievu: Михаил Михайлович Юдович; 1911. gada 8. jūnijs Roslavļa — 1987. gada 19. septembris Maskava) bija PSRS starptautiskais meistars šahā (1950), ICCF starptautiskais lielmeistars (1973). Ar šahu nopietni sācis nodarboties 14 gadu vecumā. 1930. gadā dalījis 5.-9. vietu Maskavas pilsētas šaha čempionātā. Pēc gada bijis ceturtais Maskavas pilsētas šaha čempionātā, kā arī dalījis 3. vietu PSRS šaha čempionāta finālā. Par panākumiem turnīros FIDE 1950. gadā viņam kā vienam no pirmajiem piešķīrusi starptautiskā meistara (IM) nosaukumu. 1951. gadā kļuvis arī par FIDE starptautisko arbitru. Vēlākajos gados nopietni pievērsies korespondencšaham. Uzvarējis 7. PSRS korespondencšaha čempionātā (1965—1966). PSRS izlases sastāvā kļuvis par pieckārtējo Pasaules korespondencšaha komandu čempionāta uzvarētāju. 1961. gadā kļuvis par ICCF starptautisko meistaru (IMC), bet 1973. gadā par ICCF starptautisko lielmeistaru korespondencšahā (GMC). Bijis pazīstams kā šaha žurnālists. No 1945. līdz 1987. gadam strādājis par PSRS šaha žurnāla Shakhmaty v SSSR galvenā redaktora vietnieku. Daudzu šaha grāmatu autors. Pazīstams arī kā šaha treneris. Bijis Jeļizavetas Bikovas sekundants 1953. gada mačā par pasaules čempiones titulu un 1959. gada mačā par pasaules čempiones titulu. 1958. gadā apbalvots ar Krievijas PFSR nopelniem bagātā trenera nosaukumu. «11 Championship of Moscow - 1930». Arhivēts no oriģināla, laiks: 2018. gada 1. oktobrī. Skatīts: 2018. gada 21. septembrī. «12 Championship of Moscow - 1931». Arhivēts no oriģināla, laiks: 2019. gada 6. martā. Skatīts: 2018. gada 21. septembrī. 7 Championship of USSR Moscow 24.10-14.11.1931 Персона Дня - 08.06.2012 Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski) Korespondecšahista profils ICCF mājaslapā (angliski)