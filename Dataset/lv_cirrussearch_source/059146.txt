"Sadursme" (angļu: Heat) ir 1995. gada ASV krimināldrāma. Filmas režisors, scenārija autors un viens no producentiem ir Maikls Manns. Filmā galvenās lomas atveido Als Pačīno, Roberts De Niro, Toms Saizmors, Daiena Venora, Eimija Brenemana, Ešlija Džuda, Mikelti Viljamsons, Vess Studi, Teds Levins, Džons Voits un Vels Kilmers. Filma ir par Losandželosas policista Vinsenta Hannas (Als Pačīno) mēģinājumiem notvert zagli Nīlu Makkouliju (Roberts De Niro) un par to, kā tas ietekmē viņu personīgās dzīves. Filma ir balstīta uz Čikāgas policista Čaka Adamsona mēģinājumiem notvert zagli vārdā Nīls Makkoulijs, pēc kura ir nosaukts arī De Niro tēls. Šī bija pirmā filma, kurā Als Pačīno un Roberts De Niro vienlaicīgi parādījās uz ekrāna. Filma bija gan kritiski, gan finansiāli veiksmīga, nopelnot 187 miljonus ASV dolārus pie 60 miljonu budžeta. Lai gan filma nesaņēma nekādas nozīmīgas nominācijas, "Sadursme" tiek uzskatīta par vienu no nozīmīgākajām žanra filmām. «Heat (1995)». Box Office Mojo. Skatīts: 2021. gada 26. novembrī. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)