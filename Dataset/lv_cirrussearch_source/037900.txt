Viktors Čokiltja (rumāņu: Victor Ciocâltea; 1932. gada 13. janvāris Bukareste — 1983. gada 10. septembris Manreza) bija Rumānijas starptautiskais lielmeistars šahā (1978). No 1950. gadu sākuma līdz 1970. gadu beigām bija viens no vadošajiem Rumānijas šahistiem. Astoņas reizes uzvarējis Rumānijas šaha čempionātos (1952, 1959, 1961, 1969, 1970, 1971, 1975, 1979). Četras reizes piedalījies Pasaules šaha čempiona nosaukuma izcīņas cikla zonas turnīros, kuros labāko rezultātu sasniedzis 1972. gadā Vrnjačka Banjā (tagad Serbija), kad dalījis 5.-7. vietu, tomēr nevienu reizi nav kvalificējies starpzonu turnīriem. Daudzu starptautisko šaha turnīru dalībnieks, kuros izcīnījis 3. vietu Drēzdenē (1956, aiz Jurija Averbaha un Ratmira Holmova), dalījis 1.-2. vietu Sofijā (1962), dalījis 3.-4. vietu Belgradā (1962), dalījis 1.-2. vietu Redžo Emīlijā (1966/67, kopā ar Dragoļubu Čiriču), dalījis 1.-4. vietu Redžo Emīlijā (1968/69), dalījis 3.-4. vietu Malagā (1971), uzvarējis Tunisā (1973), dalījis 1.-2. vietu Dortmundā (1974, kopā ar Lāslo Sabo), uzvarējis Bukarestē (1975), Satumarē (1980), Kelimenešti (1980), Valtoransā (1981), dalījis 2.-4. vietu Barselonā un bijis 3. vietā Salonikos (1983). Par panākumiem turnīros FIDE 1957. gadā Čokiltjam piešķīrusi starptautiskā meistara (IM), bet 1978. gadā - starptautiskā lielmeistara (GM) nosaukumu. Pārstāvējis Rumānijas komandu lielākajos komandu šaha turnīros: Pasaules šaha olimpiādēs piedalījies 11 reizes (1956, 1962-1974, 1978-1982); Eiropas komandu šaha čempionātos piedalījies 3 reizes (1965, 1973-1977); Balkānu valstu komandu šaha čempionātos piedalījies 12 reizes (1971-1982). Komandu vērtējumā izcīnījis 2 zelta (1971, 1977), 5 sudraba (1973, 1974, 1978, 1980, 1981) un 5 bronzas (1972, 1975, 1976, 1979, 1982) medaļas. Individuālajā vērtējumā izcīnījis zelta (1977), 7 sudraba (1971, 1973, 1974, 1975, 1978, 1979, 1981) un 2 bronzas (1972, 1980) medaļas. 17. šaha olimpiādē Havanā nospēlējis savu ievērojamāko partiju, kurā guvis uzvaru pār Robertu Fišeru. Miris šaha turnīra laikā Barselonas provinces pilsētā Manrezā. Godinot Čokiltjas piemiņu kopš 1984. gada Bukarestē notiek viņam veltīti memoriālie turnīri. «Federaţia Română de Şah: Prezentare». Arhivēts no oriģināla, laiks: 2018. gada 17. martā. Skatīts: 2017. gada 22. martā. OlimpBase :: Men's Chess Olympiads :: Victor Ciocâltea OlimpBase :: European Men's Team Chess Championship :: Victor Ciocâltea OlimpBase :: Men's Chess Balkaniads :: Victor Ciocâltea Ciocaltea vs Fischer, Varna 1962, 1-0 Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)