Nikolajs Jeļisejevs (dzimis 1994. gada 7. jūlijā) ir Latvijas hokejists, malējais uzbrucējs. Pašlaik (2022) pārstāv Kontinentālās hokeja līgas klubu Vladivostokas "Admiral". Ir spēlējis arī Rīgas "Dinamo" rindās, kā arī Zviedrijas otras augstākās līgas Hockeyallsvenskan komandā Modo Hockey. Profesionāļa karjeru Jeļisejevs sāka 2010.—11. gada sezonā, kad DHK Latgale rindās aizvadīja 12 spēles Latvijas čempionātā. Jau nākamajā sezonā Jeļisejevs uzsāka spēlēt Jaunatnes hokeja līgas vienības HK Rīga sastāvā. Jau 2012.—13. gada sezonā viņš kļuva par vienu no kluba vadošajiem uzbrucējiem. 2014. gada 27. septembrī Jeļisejevs debitēja Kontinentālās hokeja līgas kluba Rīgas "Dinamo" rindās. Turpmākajās sezonas "Dinamo" rindās aizvadīja 51 spēli, līdz 2017.—18. gada sezonas vidū pārcēlās uz Krievijas Augstākās līgas komandu Tsen Tou Jilin. 2018.—19. gada sezonā viņš pārgāja uz Aļmetjevskas "Ņeftjanik", pēc tam atgriezās Rīgas "Dinamo" sastāvā. Jeļisejevs tika iekļauts Latvijas izlases sastāvā 2022. gada olimpiskajās spēlēs, kur 4 spēlēs iemeta 1 vārtu. Latvijas hokeja izlases rindās spēlējis 2013. gada Pasaules čempionātā junioriem. Olympedia profils (angliski) Eliteprospects profils (angliski) KHL profils (angliski)