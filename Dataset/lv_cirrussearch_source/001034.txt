Nilgiri cauna (Martes gwatkinsii) ir vidēja auguma sermuļu dzimtas (Mustelidae) plēsējs, kas pieder caunu ģintij (Martes). Nilgiri cauna ir vienīgā caunu suga, kas sastopama Indijas dienvidos. Tā dzīvo tikai Nilgiri un Rietumghatu kalnos 300—1400 metrus virs jūras līmeņa. Nilgiri cauna ir lietus mežu iemītniece un galvenokārt uzturas kokos. Nilgiri ārēji ir līdzīga dzeltenkakla caunai, bet ir par to lielāka un tās galvaskausa morfoloģija ir atšķirīga. Tās deguna kauls ir ievērojami izliekts. Nilgiri caunas kažoks ir tumši brūns vai melns ar koši dzeltenu vai oranžu pakakli, pazode gandrīz balta. Aste gara, gandrīz tikpat gara kā ķermenis. Nilgiri cauna ir 55—65 cm gara bez astes, astes garums 40—45 cm. Tā sver apmēram 2,1 kg. Kopumā par Nilgiri caunu ir ļoti maz zināmu faktu. Tā medīt dodas dienā, ļoti reti nokāpj no kokiem lejā uz zemes. Ir zināms, ka tā medī putnus, mazus dzīvniekus un kukaiņus, piemēram, cikādes. «Martes gwatkinsii (Nilgiri Marten)». Arhivēts no oriģināla, laiks: 2010. gada 1. novembrī. Skatīts: 2010. gada 20. februārī. Zoological Survey of India, Pune Accessed September 2006 Hutton, A.F. (1944) Feeding habits of the Nilgiri marten. J. Bombay nat. Hist. Soc., 48, 374-375 Nilgiri caunas foto[novecojusi saite] (hinduonnet.com) Nilgiri caunas foto (ARKive)