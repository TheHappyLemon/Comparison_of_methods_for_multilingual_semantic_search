Purva bērzs (Betula pubescens Ehrh., sīn. Betula alba) ir bērzu dzimtas suga. Latvijā bieži sastopams koks. Tas ir līdz 30 m gars, vasarzaļš koks. Miza gandrīz viscaur balta, veido tipisku, noplēšamu tāsi. Tikai jaunu zaru miza sārti brūna. Lapas veselas ar zobainu malu, gals nosmailots. Pamats ķīļveidīgs vai sirdsveidīgs. Jaunās lapas apakšpusē un atvases lipīgas un apmatotas. Vienmājas augi ar viendzimuma ziediem spurdzēs. Zied lapām plaukstot aprilī, maijā. Vīrišķās spurdzes izveidojas jau rudenī. Auglis - spārnains riekstiņš. Aug mitros mežos, purvos. Purva bērzs aug gandrīz visā Eiropā un lielā Āzijas daļā. Artūrs Mauriņš, Andris Zvirgzds. Dendroloģija. Rīga 2006. ISBN 9984-802-21-3 Izplatība Vikikrātuvē par šo tēmu ir pieejami multivides faili. Skatīt: Purva bērzs. Encyclopædia Britannica raksts (angliski) Encyclopædia of Life raksts (angliski) latvijasdaba.lv[novecojusi saite]