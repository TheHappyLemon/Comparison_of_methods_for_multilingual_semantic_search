Lavera ir pamesta pilsēta Zviedrijas ziemeļos, Norbotenas lēnē, kas atrodas 15 kilometrus uz dienvidrietumiem no Vidsēles un 50 kilometrus uz rietumiem no Elvsbīnas. Pilsētā no 1936. gada līdz 1947. gadam, atradās vara raktuves. Tās beidza pastāvēt 1947. gada 4. novembrī, jo vara rūdas koncentrācija zemē nebija pietiekamā daudzumā. Lavera no 1936.-1947. gadam bija viena no inovatīvākajām vietām Zviedrijā. Pilsētā būvēja mājas strādniekiem un viņu ģimenēm. Mājās bija centralizēta siltumapgāde un elektriskie kamīni, pilsētā bija peldbaseins, kinoteātris, skolas un mūsdienīgas ielu sistēmas. Lavera bija vara rūdas ieguves vieta. Raktuvju strādniekus ņēma no tuvējiem ciemiem un citām vara raktuvēm, jo lielāks darbinieku skaits nodrošināja darbu raktuvēs visu gadu. 1946. gadā Laverā vara rūdas ieguve gandrīz apstājās. Mājas tika pārvestas uz citiem Zviedrijas reģioniem, cilvēki brauca prom no pilsētas. 1947. gada novembrī vara raktuves savu darbību beidza. Tajā laikā pilsētā dzīvoja 350 cilvēki. Šodien pilsēta ir pamesta un ieguvusi nosaukumu "Spoku pilsēta" (Laver), un vairāk atgādina Čornobiļu vairākus gadus pēc Čornobiļas AES katastrofas. Kopš 1947. gada pilsētā neviens nav dzīvojis, tomēr ir labi saglabājušās ielu sistēmas, dinamītu uzglabāšanas vietas, māju atliekas un vecas informācijas plāksnes. Gadu laikā vara ieguves vieta ir piepildījusies ar ūdeni un tajā iekļūt iekšā nav iespējams, jo tika pārtraukta gruntsūdens sūknēšanas sistēma. Tagad šajā vietā izveidojies 34 m dziļš un 35 m plats dīķis. Ir uzskats, ka Lavera ir kalpojusi par iedvesmu zviedru rakstnieces Elizabetes Rinellas romānam "Till Mervas", kurā ir stāsts par izdomātu spoku pilsētu Mervu. «Arhivēta kopija». Arhivēts no oriģināla, laiks: 2016. gada 3. martā. Skatīts: 2015. gada 13. aprīlī. «Arhivēta kopija». Arhivēts no oriģināla, laiks: 2020. gada 11. augustā. Skatīts: 2015. gada 13. aprīlī. Laver — orten som försvann Norrut för att leva på riktigt Spökstäder i Norrbotten Lavergruvan Arhivēts 2016. gada 3. martā, Wayback Machine vietnē.