Kasari (igauņu: Kassari) ir Igaunijai piederīga sala Veinameri šaurumā, Monzunda arhipelāgā, pie Hījumā salas dienvidaustrumu krasta. Ar Hījumā salu savieno divi dambji. Izveidojusies, pēc ledus laikmeta ceļoties jūras līmenim, virs ūdens pacēlusies aptuveni pirms 3000 gadiem. Pirmoreiz minēta 1564. gadā kā Kaskesara. Mūsdienās salā četros ciematos dzīvo ap 300 iedzīvotāju. Orjaku ciemā atrodas osta, kas mūsdienās kalpo kā jahtu osta. Kasari muižas pils Sēretirpas oļu strēle — šaura, 3 km gara dabiski veidojusies, dambim līdzīga strēle salas dienvidu daļā, kas tālu iestiepjas jūrā. Ar šo neparasto dabas pieminekli saistīta leģenda par Leigeru — senu milzi, kas centies uzcelt tiltu no Hījumā uz Sāmsalu Kasari kapela un kapsēta — baznīciņa ir senatnīga, romantiska celtne, kas celta 18. gadsimtā. Atrodas salas ziemeļaustrumu daļā, Kīsi ciematiņā. Vikikrātuvē par šo tēmu ir pieejami multivides faili. Skatīt: Kasari.