Rihards Kuksiks (dzimis 1988. gada 17. jūlijā Rīgā) ir latviešu basketbolists, spēlē uzbrūkošā aizsarga un vieglā uzbrucēja pozīcijā. 2023. gadā pārstāv Spānijas klubu Seviljas "Real Betis". Vidusskolas laikā (2005—2007) pārstāvēja Florida Air Academy basketbola komandu. Vēlāk pārstāvēja NCAA Arizonas štata universitātes basketbola komandu "Sun Devils", kurā bija viens no komandas vadošajiem spēlētājiem. 2011. gada martā saņēma Pac-10 konferences labākā ceturto gadu universitātē aizvadošā basketbolista balvu. R. Kuksiks ir otrs visu laiku labākais trīspunktnieku metējs "Sun Devils" basketbola komandas vēsturē, kā arī septītais visu laiku labākais konferences vēsturē. Viņa komandas biedrs bija vēlākā Nacionālās basketbola asociācijas zvaigzne Džeimss Hārdens. Pēc 2011. gada Eiropas čempionāta R. Kuksiks noslēdza līgumu ar Spānijas ACB līgas klubu Valensijas "Basket". Pēc aizvadītās 2011.—2012. gada sezonas, kurā tika sasniegts pusfināls Spānijas čempionātā, klubs paziņoja, ka nepagarinās ar spēlētāju līgumu. 2012. gada oktobrī viņš pievienojās Spānijas klubam Sansebastjanas "Lagun Aro". Tā sastāvā aizvadīja vien dažus mēnešus, 2013. gada janvārī klubu pametis un pārgājis uz Ukrainas klubu Kijevas "Budivelnik". Tā sastāvā 2012.—2013. gada sezonā izcīnīja uzvaru Ukrainas čempionātā. 2014. gada janvārī pievienojās LBL klubam Rīgas VEF. 2014. gada novembrī pievienojās LBL klubam BK Jēkabpils. Vēlāk spēlējis Krievijā, Rumānijā, Itālijā, Lietuvā, Francijā, Grieķijā un Igaunijā. 2023. gada vasarā R. Kuksiks pievienojās Spānijas klubam Seviljas "Real Betis", kurš iepriekšējā sezonā izkrita no ACB līgas un visās pēdējās sezonās sastāvā bija iekļāvius Latvijas basktbolistus. Spēlējis visu vecumu Latvijas jaunatnes izlasēs. Latvijas pieaugušo izlasē debitējis 2010. gada 10. jūlijā. Veiksmīgi aizvadīja 2011. gada Eiropas čempionātu, kur bija viens no izlases līderiem, taču Latvijas izlase ieņēma vien 22. vietu. Tāpat bija viens no rezultatīvākajiem izlases spēlētājiem 2013. gada Eiropas čempionāta kvalifikācijas turnīrā un pārstāvēja Latviju arī finālturnīrā, kur komanda ieņēma 11. vietu. Šonakt sezonu uzsāks Rihards Kuksiks Kuksiks saņem konferences Gada sportista balvu Kuksiks Another Sun Devil To Earn Toyo Scholar Athlete Of The Year Arhivēts 2010. gada 20. aprīlī, Wayback Machine vietnē. (angliski) Jurisons, Ingmārs (2011. gada 26. jūlijā). "Kuksiks nojauc savus sliekšņus". Sporta Avīze (Rīga: SIA "Mediju nams") 30 (805): 10.—15. lpp. ISSN 1691-0451. Kuksiks pievienojas "Valencia Basket" «Kuksiks nepaliks «Valencia Basket»». Apollo.lv. Skatīts: 2012. gada 8. jūnijā.[novecojusi saite] «Ieroči Sansebastjanai: Kuksikam jauns līgums ACB līgā». Sportacentrs.com. Skatīts: 2012. gada 7. oktobrī. Kuksiks pamet "Lagun Aro" Kuksiks rezultatīvākais debijā, Blūmam 19 punkti VTB līgā «Bagatskis, Kuksiks un Ernšteins kļūst par Ukrainas čempioniem». Sportacentrs.com. Skatīts: 2013. gada 1. jūnijā. «Kuksiks noslēdz triju sezonu līgumu ar "VEF Rīga"». Sportacentrs.com. 2014. gada 2. janvārī. Skatīts: 2014. gada 5. janvārī. «Rihards Kuksiks». Basket.lv. Arhivēts no oriģināla, laiks: 2012. gada 19. decembrī. Skatīts: 2013. gada 1. janvārī. Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Eirolīgas profils (angliski) RealGM Basketball profils (angliski) Arizonas štata Universitātes profils (angliski) ESPN profils (angliski) Sports-Reference profils (angliski) Intervija: Rihards Kuksiks: "Gribas kļūt labākam"