Viktorija Tkačuka (ukraiņu: Вікторія Вікторівна Ткачук; dzimusi 1994. gada 8. novembrī) ir ukraiņu vieglatlēte, kas specializējas 400 metru barjerskrējienā, startē arī 400 metru distancē un stafetēs. Piedalījusies divās olimpiskajās spēlēs (2016, 2020). 2016. gadā Riodežaneiro iekļuva pusfinālā un kopvērtējumā ierindojās 22. vietā, labāko rezultātu sasniedza 2020. gada spēlēs Tokijā, ieņemot 6. vietu 400 m barjerskrējienā. 2020. gada olimpiskajās spēlēs startēja arī 4x400 metru stafetē, kur Ukrainas komanda ieņēma 9. vietu. 2022. gada Eiropas čempionātā Minhenē izcīnīja sudraba medaļu 400 m/b. Vikikrātuvē par šo tēmu ir pieejami multivides faili. Skatīt: Viktorija Tkačuka. Olympedia profils (angliski) IAAF profils (angliski)