Pārtikas tehnoloģija ir pārtikas zinātnes nozare, kas atbild par pārtikas ražošanas un apstrādes tehnoloģiskajām norisēm, kā arī tajās iegūto pārtikas produktu sastāvu un kvalitāti. Par pirmo sasniegumu pārtikas tehnoloģijā var uzskatīt Nikolā Apēra 1810. gadā izstrādāto konservēšanas metodi. Tobrīd gan to tā nesauca un Apērs īsti neizprata metodes darbības principus, tomēr konservēšanai ir bijusi milzīga ietekme uz pārtikas saglabāšanas tehnoloģiju. Luija Pastēra pētījumi par vīna bojāšanos un 1864. gada apraksts, kā izvairīties no šī dzēriena sabojāšanās, bija pirmie centieni rast zinātnisku skaidrojumu ar pārtikas tehnoloģiju saistītai problēmai. Līdztekus pētījumiem par vīna bojāšanos, Pastērs pētīja arī alkohola, etiķa, vīnu un alu ražošanu, kā arī piena rūgšanu. Viņš izstrādāja arī pasterizēšanu — pārtikas produktu (sākotnēji piena) karsēšanu, kurā tiek inaktivēti tajos esoši fermenti un iznīcināti pārtiku bojājošie un patogēnie mikroorganismi, tā aizkavējot produkta bojāšanos un paildzinot derīguma termiņu. Eksperti: Pārtikas tehnoloģijas nozarei ir zems prestižs[novecojusi saite]. Zemgales Ziņas, 2012. gada 5. jūnijs. Skatīts: 2016. gada 19. aprīlī.