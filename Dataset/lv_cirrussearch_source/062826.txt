Grīlija fjords (angļu: Greely Fiord) ir līcis Kanādas Arktikā. Izvietojies Elsmīra salas ziemeļrietumos, atdala Granta Zemes rietumdaļu ziemeļos no Grinela Zemes dienvidos. Stiepjas ziemeļaustrumu—dienvidrietumu virzienā 160 km garumā, turpinās uz ziemeļrietumiem kā Nansena šaurums. Ziemeļaustrumos Grīlija fjords turpinās kā Tankari fjords uz ziemeļiem un Antuanetes līcis uz ziemeļaustrumiem. Dienviddaļā no fjorda atdalās citi mazāki fjodi, garākie no kuriem ir Kaņona fjords dienvos un Borupa fjords ziemeļos. Krasti klinšaini. Līcis lielāko daļu gada pildīts ar ledu. Līci atklāja amerikāņa Adolfusa Grīlija ekspedīcija 1881.—1884. gada ekspedīcijas laikā, veicot pārgājienu pāri Elsmīra salai no Fortkongeras nometnes. Nosaukts ekspedīcijas vadītāja Grīlija vārdā.