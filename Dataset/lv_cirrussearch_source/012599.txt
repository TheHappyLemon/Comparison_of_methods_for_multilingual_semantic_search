Harbina (vienkāršotā ķīniešu: 哈尔滨, tradicionālā ķīniešu: 哈爾濱, piņjiņs: Hā'ěrbīn, mandžūru: ᡥᠠᠯᠪᡳᠨ, Halbin — ‘vieta tīklu žāvēšanai’) ir pilsēta Ķīnā, Heilundzjanas provinces administratīvais centrs un lielākā pilsēta tajā. Tāpat tā ir 10. apdzīvotākā pilsēta valstī. Saskaņā ar 2010. gada Ķīnas tautas skaitīšanas datiem, Harbinā dzīvo apmēram 10,6 miljoni cilvēku. Tas ir Ķīnas ziemeļaustrumu politiskais, ekonomiskais, zinātniskais, kultūras un komunikāciju centrs. Harbinā parasti novērojamas skarbas un aukstas ziemas, tāpēc to bieži sauc par "ledus pilsētu". Pilsētas dibinātāji bija krievi, kas 1898. gadā pilsētu izveidoja kā vienu no punktiem uz dzelzceļa maģistrāles Mandžūrijā. Pēc Krievijas pilsoņu kara šeit patvērās daļa emigrantiem, kas padarīja Harbinu par vienu no krievu emigrantu centriem Ķīnā. 1945. gadā, kad pilsētā ienāca padomju karaspēks, Baltās kustības dalībnieki tika notiesāti un ievietoti piespiedu darba nometnēs Padomju Savienības teritorijā. 1952. gadā tika ierosināta krievu repatriācija uz dzimteni, kuras rezultātā faktiski visi krievi pameta Harbinu. Mūsdienās tai ir nozīmīga loma Ķīnas un Krievijas tirdzniecības sakaros. Ziemā pilsētā atrodas ledus skulptūras. Viena no Harbinas sadraudzības pilsētām ir Daugavpils. Harbinas latviešu kolonija http://www.citypopulation.de/php/china-heilongjiang-admin.php; Ķīnas Tautas Republikas Septītā nacionālā tautskaite. Vikikrātuvē par šo tēmu ir pieejami multivides faili. Skatīt: Harbina. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Oficiālā tīmekļa vietne