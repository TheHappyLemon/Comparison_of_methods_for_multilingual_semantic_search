Alekss Cille (vācu: Alex Zülle; dzimis 1968. gada 5. jūlijā) ir bijušais profesionālais Šveices šosejas riteņbraucējs. 1990. gados viņš bija viens no labākajiem pasaules riteņbraucējiem, uzvarot 1996. un 1997. gada Vuelta a España, ieņemot otro vietu 1995. un 1999. gada Tour de France. 1996. gadā viņš kļuva par pasaules čempionu individuālajā braucienā. Cille piedzima un uzauga Vilā, Sanktgallenes kantonā. Viņa vecāki bija šveicietis Valters Cille un Vilhelmīne no Ziemeļbrabantes, Nīderlandē. Bērnībā viņš vēlējās kļūt par slēpotāju, bet 18 gadu vecumā negadījumā guva savainojumu. Atgūstoties, viņš Holandē sāka nodarboties ar riteņbraukšanu, līdz to atmeta, jo laika apstākļi bija pārāk vējaini. Viņa tēvs, kurš bija iegādājies riteņbraukšanas ekipējumu, pēc atgriešanās Šveicē mudināja dot riteņbraukšanai vēl vienu iespēju. Pēc vairākiem veiksmīgiem amatiera karjeras gadiem, 1991. gadā Cille kļuva par profesionāli. Viņš uzsāka pārrunas ar bijušo Šveices komandas Helvetia sporta direktoru Paulu Kēli, kurš tomēr izvēlējās parakstīt līgumu ar Lorānu Difo. Cille pēc tam vērsās pie Manolo Saisa, bet atkal tika atraidīts vairāku iemeslu dēļ, viens no kuriem bija tāds, ka viņš neparakstīja līgumus ar sportistiem, kuri nēsāja auskarus. Tomēr Saiss tika pārliecināts un Cille tika pieņemts kā stažieris ONCE komandā Volta a Catalunya sacensībām. Velobraucienā viņš veica daudzus uzbrukumus un finišēja trešajā vietā. Saiss atmaiga un 1991. gada septembrī Cille parakstīja savu pirmo profesionālo līgumu. He remained with ONCE until 1997. Vairums komandas braucēju bija spāņi. Pievienojoties komandai, Cille runāja tikai Šveices vācu valodas dialektā, bet jau pēc 1993. gada Vuelta a España viņš atbildēja uz žurnālistu jautājumiem spāniski. 1998. gadā Cille pievienojās Festina komandai. Komandu izslēdza no 1998. gada Tour de France par dopinga pārkāpumiem, kas vēlāk tika zināms kā Festina afēra. Pieci Festina braucēji, ieskaitot Cilli atzinās EPO lietošanā. Cille izteicās, ka to lietojis, lai apmierinātu sponsorus. Viņš arī pieminēja, ka policijas nopratināšanas laikā viņam tika atņemtas brilles. 1998. gada 28. novembrī analīzes uzrādīja, ka Cilles hematokrita līmenis bija 52,3%, kas par 2,3% pārsniedza normu. Viņa karjera sakrita ar pieckārtējā Tour de France uzvarētāja Migela Induraina karjeru. 1999. gada tūrē Cille bija otrais. Viņš uzvarēja Vuelta a España un Tour de Suisse, kā arī atsevišķos Giro d'Italia posmos. 2004. gadā Cille beidza karjeru, oktobrī Vilā sarīkojot svētkus saviem līdzjutējiem. «portrait : how it all began». alex-zuelle.com. Arhivēts no oriģināla, laiks: 2012. gada 20. februārī. Skatīts: 2012. gada 17. jūnijā. «Interview with Alex Zulle». cyclingnews.com. 1998-01-01. «portrait : startschwierigkeiten» (German). alex-zuelle.com. Arhivēts no oriģināla, laiks: 2007. gada 12. decembrī. Skatīts: 2009. gada 22. janvārī. «portrait : ein schweizer in spanien» (German). alex-zuelle.com. Arhivēts no oriģināla, laiks: 2007. gada 12. decembrī. Skatīts: 2009. gada 22. janvārī. «Tour de France». Sports Betting. Arhivēts no oriģināla, laiks: 2008. gada 6. oktobrī. Skatīts: 2009. gada 22. janvārī. «Drugs scandal update». Cyclingnews.com. Skatīts: 2008-05-25. «Zulle parties out». cyclingnews.com. 2004-10-21. Oficiālā tīmekļa vietne (vāciski) Olympedia profils (angliski) The Sport.org profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)