Skaties arī jēdzienu ar līdzīgu nosaukumu: Gvadelupa. Gvadalupe (spāņu: Isla Guadalupe) ir neliela vulkāniska sala Klusā okeāna ziemeļaustrumos ap 240 km no Meksikas piekrastes. Administratīvi ietilpst Meksikas Lejaskalifornijas štata Ensenadas municipalitātē. Sala veidojusies no diviem vulkānu konusiem, kas ziemeļu daļā paceļas līdz 1298 m augstumam (Ogastas kalns). Piekrastē vairākas nelielas saliņas un klintis. Klimats sauss, gada vidējā temperatūra ir 15,9 ± 1,77 °C jūras līmenī un 12 ± 6 °C vidējā un augšējā daļā, ziemās vērojamas lietusgāzes. Vidējais gaisa relatīvais mitrums 65%. Gavadalupē nav pastāvīgo iedzīvotāju. Salā divi ciematiņi; ciematā salas dienvidos ir meteostacija un hidroloģijas pētniecības bāze, bet salas austrumos — sezonāla zvejnieku apmetne. Salu 1605. gadā atklāja spāņu jūrasbraucējs Sebastjans Viskaino (Sebastián Vizcaíno). Tā palika neapdzīvota līdz 18. gadsimta sākumam, kad te ieradās amerikāņu, eiropiešu un krievu roņu mednieki, kas salā introducēja vairākas invazīvās dzīvnieku sugas — kazas, kaķus, žurkas un suņus. Ievestās dzīvnieku sugas gandrīz pilnībā iznīcināja unikālo salas ekosistēmu un 20. gadsimta beigās ievestās sugas no salas tika izvāktas. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 242. lpp. INECC Isla Guadalupe «La Isla Guadalupe en Baja California, y los Tiburones Blancos». Arhivēts no oriģināla, laiks: 2013. gada 14. oktobrī. Skatīts: 2013. gada 1. augustā. Vikikrātuvē par šo tēmu ir pieejami multivides faili. Skatīt: Gvadalupe. Natural History Photography - Phillip Colla. Guadalupe Island Pictures, Isla Guadalupe, Mexico[novecojusi saite] Isla Guadalupe 1845 History - Introduction Planning for the eradication of feral cats on Guadalupe Island, México: home range, diet, and bait acceptance Arhivēts 2020. gada 28. novembrī, Wayback Machine vietnē.