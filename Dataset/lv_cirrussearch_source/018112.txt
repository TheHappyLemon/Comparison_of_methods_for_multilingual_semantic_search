Limnoloģija (grieķu limne — "ezers" un logos — "pētīt") ir zinātnes nozare, kas pēta iekšzemes ūdenstilpes — gan sālsūdens, gan saldūdens, gan ezerus, gan upes, gan arī mākslīgi radītas ūdenstilpes. Limnoloģija pēta šo ūdenstilpju fizikālos, ķīmiskos, hidroloģiskos un bioloģiskos aspektus. Jau vairākus gadsimtus ilgi ir pētīti gan ūdens organismi, gan iekšzemes ūdeņu fizikālā un ķīmiskā būtība, taču šos pētījumus nevienoja noteikta koncepcija. Limnoloģijas pamatprincipus un arī zinātnes nosaukumu radīja Lozannas zinātnieks Fransuā-Alfonss Forels (François-Alphonse Forel, 1841—1912) ar Ženēvas ezera pētījumiem (Le Léman. Monographie limnologique trīs sējumos 1892—1904). Limnoloģija tradicionāli ir cieši saistīta ar hidrobioloģiju, kas savukārt izmanto fizikas, ķīmijas, ģeoloģijas un ģeogrāfijas metodes, lai risinātu ekoloģijas problēmas. Izdala divus savstarpēji cieši saistītus limnoloģijas paveidus: teorētiskā limnoloģija praktiskā limnoloģija Mūsdienās limnoloģija pamatā virzīta uz ūdenstilpju ekoloģiskā stāvokļa un ekosistēmu pētījumiem. Vikikrātuvē par šo tēmu ir pieejami multivides faili. Skatīt: Limnoloģija. Latvijas Nacionālās enciklopēdijas šķirklis Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Limnoloģijas pamatprincipi (angliski)[novecojusi saite] Limnoloģijas pamatprincipi (angliski) limnology.org Societas Internationalis Limnologiae (SIL) River Research and Applications - žurnāls[novecojusi saite] Aquatic Conservation - žurnāls[novecojusi saite]