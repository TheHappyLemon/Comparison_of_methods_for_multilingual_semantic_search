Moro (Moro) ir kopīgs apzīmējums Filipīnu dienvidrietumus apdzīvojošo musulmaņu tautām. Nosaukums cēlies no spāņu valodas moro (mauri) — vārda, ar ko apzīmēti musulmaņi. Moro tautu kopējais skaits Filipīnās tiek lēsts ap 8 miljoni, bet tiem nereti pieskaita arī citu tautu musulmaņus. Apdzīvo galvenokārt Mindanao salas dienvidrietumus un Sulu arhipelāgu, kur 2019. gadā nodibināts Bangsamoro autonomais reģions; tajā dzīvo nedaudz vairāk kā puse no moro kopskaita. Moro apvienojas pēc reliģiskās piederības un tiem pieskaita 13 vairāk vai mazāk radniecīgas tautas: Mindanao moro: magindanaji (2,9 miljoni) maranavi (1,8 miljoni) iranuni (0,3 miljoni) kalagani (87 tūkstoši) kalibugani (32 tūkstoši) sangiri (16 tūkstoši) Sulu arhipelāga moro: tausūgi (1,6 miljoni) sama un jūras sama (0,5 miljoni) jakani (0,3 miljoni) džamamapuni (22 tūkstoši) Palavanas moro: palavani (120 tūkstoši) molbogi (7 tūkstoši) Sadzīvē moro tautas runā katra savā valodā, kas visas pieder austronēziešu valodu saimes malajiešu-polinēziešu grupas dažādām apakšgrupām. Kā lingua franca izmanto sebuāņu valodu Mindanao, čavakano Zamboangas pussalā un Sulu arhipelāga ziemeļdaļā, tagalu valodu Palavanā, bet tausūgu valoda ir lingua franca pārējā Sulu arhipelāgā. Oficiālā saziņā izmanto angļu valodu. «Moro». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 492. lpp. The Bangsamoro People Vikikrātuvē par šo tēmu ir pieejami multivides faili. Skatīt: Moro. Encyclopædia Britannica raksts (angliski) Krievijas Lielās enciklopēdijas raksts (krieviski)