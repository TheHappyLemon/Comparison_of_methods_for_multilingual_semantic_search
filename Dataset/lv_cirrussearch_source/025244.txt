Latvijas Grand Prix ir svīdveja Grand Prix izcīņa, kas līdz 2017. gadam notika Daugavpilī, no 2023. gada notiek Rīgā Biķernieku trasē Latvijā. Līdz 2017.gadam visas Grand Prix izcīņas notikušas Latvijas spīdveja centra trasē, kuras garums ir 373 m. Pirmoreiz Latvijas Grand Prix notika 2006. gadā, tajā uzvarēja amerikānis Gregs Henkoks, kas kopumā Latvijas Grand Prix ir uzvarējis trīs reizes. Augstāko sasniegumu starp Latvijas sportistiem ir guvis Ķasts Puodžuks, kas 2014. gadā sasniedza pusfinālu un ieņēma 5. vietu. Sākotnēji 2014. gada Latvijas Grand Prix bija paredzēts rīkot Biķernieku trasē, Rīgā, tomēr laikapstākļu dēļ dienā, kad bija jānotiek Grand Prix izcīņai Rīgā, sacensību norisi pārcēla uz Daugavpili, kur posmu aizvadīja nākamajā dienā. «Rezervists Puodžuks spīdveja Grand Prix Latvijas posmā izcīna piekto vietu». Diena.lv. 2014. gada 17. augustā. Skatīts: 2014. gada 18. augustā. «Biķernieku trase uzņems pasaules spīdveja čempionāta posmu». Delfi.lv. Skatīts: 2014. gada 18. augustā. «Laikapstākļu dēļ no Rīgas uz Daugavpili pārcelts Grand Prix posms spīdvejā». Diena.lv. 2014. gada 16. augustā. Skatīts: 2014. gada 18. augustā.