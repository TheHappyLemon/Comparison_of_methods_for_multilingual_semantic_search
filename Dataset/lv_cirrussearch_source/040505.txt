Andrejs Cigaņiks (dzimis 1997. gada 12. aprīlī Rīgā) ir Latvijas futbolists, pussargs, Latvijas futbola izlases spēlētājs. Kopš 2023. gada janvāra spēlē Polijas Ekstraklasa klubā Lodzas "Widzew". Ar futbolu sācis nodarboties Skonto FC jauniešu komandā. 2013. gadā pārcēlies uz Vāciju, pievienojoties Leverkūzenes "Bayer" kluba sistēmai, spēlēja kluba jauniešu komandā, uz īres līguma pamata pārstāvēja arī Ķelnes "Viktoria". Vēlāk spēlēja Gelzenkirhenes "Schalke" otrajā komandā. 2018.—2019. gada sezonā spēlēja Nīderlandes otrajā spēcīgākajā līgā, pārstāvot SC Cambuur. 2019. gadā atgriezās Latvijā un sezonas otro pusi aizvadīja Virslīgas klubā RFS. 2020. gada janvārī noslēdza divarpus gadu līgumu ar Ukrainas Premjerlīgas klubu Luhanskas "Zorya". 2021. gada jūlijā pārgāja uz Slovākijas klubu DAC 1904 Dunajská Streda. 2023. gada janvārī parakstīja līgumu ar Polijas Ekstraklasa klubu Lodzas "Widzew". Spēlējis dažādu vecumu Latvijas jauniešu izlasēs. 2018. gada 13. oktobrī aizvadīja pirmo spēli Latvijas izlasē, nākot uz maiņu 67. minūtē 2018.—2019. gada UEFA Nāciju līgas spēlē pret Kazahstānu. Pirmos vārtus izlases labā guva 2021. gada 1. septembrī pret Gibraltāru 2022. gada FIFA Pasaules kausa kvalifikācijā. «Cigaņiks noslēdzis divu ar pusi gadu līgumu ar Ukrainas komandu "Zorya"». sportacentrs.com. 2020. gada 16. janvāris. Skatīts: 2020. gada 7. februārī. «Cigaņiks paraksta līgumu ar Slovākijas vicečempioni». sportacentrs.com. 2021. gada 20. jūlijs. Skatīts: 2021. gada 2. septembrī. «Latvijas izlases futbolists Cigaņiks parakstījis līgumu ar Polijas trešās vietas īpašnieci». sportacentrs.com. 2023. gada 2. janvāris. Skatīts: 2023. gada 12. novembrī. «Latvijas izlase spēlē neizšķirti ar Kazahstānu». LFF. 2018. gada 13. oktobris. Skatīts: 2018. gada 14. oktobrī. «Latvija svin pirmo uzvaru PK kvalifikācijā». lff.lv. 2021. gada 1. septembris. Skatīts: 2021. gada 2. septembrī. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)