Intermarché–Wanty–Gobert Matériaux (UCI komandas kods: IWG) ir profesionāla Beļģijas šosejas riteņbraukšanas komanda. Komandai ir UCI ProTeam statuss. Komandu izveidoja bijušais amerikāņu riteņbraucējs Džims Očovics, kurš dibināja 7-Eleven riteņbraukšanas komandu. Komanda ilgstoši bija pazīstama ar BMC Racing Team nosaukumu, kad tās galvenais sponsors bija BMC, Šveices velosipēdu ražotājs. 2010. gada sezonā komanda parakstīja līgumus ar vairākiem starptautiski pazīstamiem sportistiem, ieskaitot 2009. gada Pasaules čempionu, divkārtēju Tour de France otrās vietas ieguvēju un 2011. gada uzvarētāju Keidelu Evansu, 2009. gada ASV grupas brauciena čempionu Džordžu Hinkapī, 2008. gada Pasaules čempionu Alesandro Ballanu un pavasara klasiku speciālistus Karstenu Kronu un Burghartu. 2010. gadā komanda piedalījās savās pirmajās Lielajās tūrēs pēc tam, kad tika ielūgta uz 2010. gada Tour de France un 2010. gada Giro d'Italia. 2011. gadā komanda ieguva UCI ProTeam statusu, kas ir augstākā kategorija. BMC braucējs Keidels Evanss uzvarēja 2011. gada Tour de France. 2012. gadā komanda parakstīja līgumu ar Tūru Hūshovdu un Filipu Žilbēru, kuri ir attiecīgi 2010. gada pasaules čempions un visu trīs 2011. gada Ardēnu klasiku uzvarētājs. 2018. gada jūlijā tika paziņots, ka nākamajā sezonā komanda apvienosies ar profesionālo kontinentālo komandu CCC–Sprandi–Polkowice, ko sponsorēja Polijas apavu ražošanas uzņēmums CCC. 2020. gada aprīlī uzņēmums CCC paziņoja, ka COVID-19 pandēmijas rezultātā samazinās savus izdevumus un līdz ar sezonas beigām pārtrauks komandas sponsorēšanu. Septembra beigās kļuva zināms, ka komandas Pasaules tūres licenci pārpirks Beļģijas profesionālā komanda Circus–Wanty Gobert. Sponsoriem pievienojās arī Francijas veikalu ķēde Intermarché. piezīme: Jans Bakelantss «Circus-Wanty-Gobert Will Take Over CCC's Worldtour License». CyclingTips. 2020. gada 29. septembris. Skatīts: 2020. gada 29. septembris. Cycling Weekly. «BMC Racing saved by merger with CCC and agree deal with Greg Van Avermaet». Cycling Weekly (en-US), 2018-07-16. Skatīts: 2019-01-03. «Circus-Wanty Gobert will take over CCC's WorldTour license». CyclingTips (en-US). 2020-09-29. Skatīts: 2020-09-29. Vikikrātuvē par šo tēmu ir pieejami multivides faili. Skatīt: Intermarché–Wanty–Gobert Matériaux. Oficiālā tīmekļa vietne