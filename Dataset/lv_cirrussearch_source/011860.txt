Ernsts Heinrihs Filips Augusts Hekels (Ernst Heinrich Philipp August Haeckel; dzimis 1834. gada 16. februārī, miris 1919. gada 9. augustā) bija vācu biologs, dabaszinātnieks, ārsts, filozofs, profesors un mākslinieks. Viņš atklāja, aprakstīja un deva nosaukumus vairākiem tūkstošiem jaunu sugu, tāpat viņš ir vairāku bioloģijas jēdzienu autors, piemēram, antropogēnija, ekoloģija, cilmšūna, tips, protisti. E. Hekels popularizēja Čārlza Darvina darbu Vācijā. Tiek uzskatīts, ka viņš ar frāzi "ontoģenēze rezumē filoģenēzi" nostiprināja Antuāna Sersa radīto atkārtošanas teoriju jeb bioģenētisko likumu. Viņa vārdā nosaukti vairāki kalni, kā arī viens asteroīds. Vikikrātuvē par šo tēmu ir pieejami multivides faili. Skatīt: Ernsts Hekels. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Herdera enciklopēdijas raksts (spāņu) Enciklopēdijas Krugosvet raksts (krieviski) Biogrāfija (angliski)