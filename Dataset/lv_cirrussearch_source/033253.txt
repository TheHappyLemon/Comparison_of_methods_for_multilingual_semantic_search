Atanass Kolarovs (bulgāru: Атанас Коларов; dzimis 1934. gada 2. martā Rusē) ir Bulgārijas starptautiskais meistars šahā (1957). 1964. gadā dalījis pirmo vietu Bulgārijas šaha čempionātā kopā ar Nikolu Padevski, bet zaudējis papildu mačā par čempiona nosaukumu ar 1½:2½. Bulgārijas šaha čempionātos vēl četras reizes ir bijis otrais (1955, 1957, 1958, 1970) un vienreiz ieguvis trešo vietu (1953). Daudzu starptautisko turnīru godalgoto vietu ieguvējs. Par rezultātiem turnīros FIDE 1957. gadā Kolarovam piešķīrusi starptautiskā meistara (IM) nosaukumu. Pārstāvējis Bulgārijas komandu lielākajos komandu šaha turnīros: Pasaules šaha olimpiādēs piedalījies 6 reizes (1956, 1960-1962, 1966-1970). Komandu vērtējumā izcīnījis bronzas (1968) medaļu; Eiropas komandu šaha čempionātā piedalījies 1970. gadā; Pasaules studentu šaha čempionātos piedalījies 6 reizes (1954-1958, 1960). Komandu vērtējumā izcīnījis 2 sudraba (1957, 1958) un bronzas (1954) medaļas, bet individuālajā vērtējumā izcīnījis zelta (1954) medaļu. Beidzis Sofijas Tehnisko universitāti un pēc profesijas bija programmētājs. OlimpBase :: Men's Chess Olympiads :: Atanas Kolarov OlimpBase :: European Men's Team Chess Championship :: Atanas Kolarov OlimpBase :: World Student Team Chess Championship :: Atanas Kolarov Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)