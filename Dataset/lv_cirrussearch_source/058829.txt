Sofija Godža (itāļu: Sofia Goggia; dzimusi 1992. gada 15. novembrī Bergamo) ir Itālijas kalnu slēpotāja, 2018. gada ziemas olimpisko spēļu čempione nobraucienā, Pasaules čempionātu medaļniece. Pasaules kausa sacensībās debitēja 2011. gada decembrī Lincā. 2013. gadā pirmo reizi piedalījās Pasaules čempionātā, labāko rezultātu sasniedza supergigantā, ieņemot 4. vietu. Pirmo reizi vietu uz goda pjedestāla Pasaules kausa posmos izcīnīja 2016. gada 26. novembrī Kilingtonā, ASV, iegūstot trešo vietu milzu slalomā. 2017. gada Pasaules čempionātā Sanktmoricā izcīnīja bronzas medaļu milzu slalomā. Tā paša gada 4. martā Pasaules kausa sacensībās Dienvidkorejā nobraucienā guva savu pirmo uzvaru PK posmos. Nākamajā dienā viņa izcīnīja uzvaru arī supergigantā. 2016.—2017. gada Pasaules kausa sezonu noslēdza 3. vietā kopvērtējumā. 2018. gada ziemas olimpiskajās spēlēs nobraucienā izcīnīja olimpisko zelta medaļu. 2018. gadā uzvarēja Pasaules kausa nobrauciena disciplīnas kopvērtējumā. 2019. gada Pasaules čempionātā Orē ieguva sudraba godalgu supergiganta sacensībās. 2020.—2021. gada sezonā izcīnīja savu otro mazo kristāla globusu karjerā, vēlreiz triumfējot nobrauciena disciplīnas kopvērtējumā. Divas reizes La Gazzetta dello Sport vērtējumā atzīta par Itālijas gada labāko sportisti (2017, 2018). «Sofia Goggia takes career first win at Jeongseon downhill». fis-ski.com (angļu). 2017. gada 4. marts. Skatīts: 2021. gada 31. oktobrī. «Nobraucienā sievietēm triumfē itāliete Godža, Vona samierinās ar bronzu». sportacentrs.com. 2018. gada 21. februāris. Skatīts: 2021. gada 31. oktobrī. «Gazzetta Sports Awards 2018: Tortu è l'Uomo dell'anno, bis per la Goggia. ItalVolley femminile, squadra top». gazzetta.it (itāļu). 2018. gada 4. decembris. Skatīts: 2021. gada 31. oktobrī. Vikikrātuvē par šo tēmu ir pieejami multivides faili. Skatīt: Sofija Godža. Olympedia profils (angliski) Munzüger Sport profils (vāciski) FIS profils (kalnu slēpošana) (angliski)