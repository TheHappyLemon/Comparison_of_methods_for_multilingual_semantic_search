"Soutlendas stāsti" (angļu: Southland Tales) ir 2006. gada ASV un Vācijas antiutopiska melnās komēdijas trillera filma, kuras režisors un scenārija autors ir Ričards Kellijs. Filmā galvenās lomas atveido Dveins Džonsons, Šons Viljams Skots, Sāra Mišela Gelāra, Mendija Mūra, Džastins Timberleiks, Miranda Ričardsone, Voliss Šons un Bai Linga. Filmas darbība norisinās Losandželosā, netālā nākotne 2008. gadā. Filma ir satīra par ASV politiku un militāro industriju. Nosaukums "Soutlenda" apzīmē Dienvidkaliforniju un Losandželosas metropoli. Filmas "Soutlendas stāsti" pirmizrāde notika 2006. gada 21. maijā Kannu kinofestivālā. ASV kinoteātros filma iznāca tikai 2007. gada 14. novembrī. Filma saņēma polarizētas kritiķu atsauksmes, galvenokārt kritizējot tās garumu un sarežģīto scenāriju. Filma nopelnīja tikai 375 tūkstošus ASV dolāru pie 12 miljonu budžeta. Neskatoties uz to, tā ir ieguvusi kulta filmas statusu. Uzmanību! Turpmākajā tekstā var tikt atklātas nozīmīgas detaļas par filmas saturu! 2005. gada 4. jūlijā divas Teksasas štata pilsētas (Elpaso un Abilīna) kodoluzbrukuma rezultātā tiek iznīcinātas, nogalinot tūkstošus un izraisot neiedomājama mēroga katastrofu, novedot ASV haosā un Trešajā pasaules karā. Patriotu akts ir paplašinājis pilnvaras jaunai aģentūrai, kas pazīstama kā US-IDent, kas pastāvīgi uzrauga pilsoņus, cenzējot arī internetu un pieprasot pirkstu nospiedumus, lai piekļūtu datoriem un bankas kontiem. Reaģējot uz neseno degvielas deficītu globālā kara dēļ, vācu kompānija Treer izstrādā neizsīkstošas enerģijas ģeneratoru, ko sauc par Fluid Karma, ko virza nepārtraukta okeāna straumju kustība un postoši ietekmē Zemi. Netālā nākotnē, 2008. gadā, Losandželosa ir antiutopiska pilsēta un haosa sliekšņa, kurā veidojas pagrīdes neomarksistiska organizācija. Filma seko amnēzijas pārņemtam spraiga sižeta filmu aktierim Bokserim Santarosam (Dveins Džonsons), bijušajai pornozvaigznei Kristai Novai (Sāra Mišela Gelāra), kas veido televīzijas realitātes šovu, kā arī policistam Rolandam Taveneram (Šons Viljams Skots), kas palīdz neomarksistiem un meklē savu dvīņubrāli Ronaldu. «Southland Tales». Box Office Mojo. Skatīts: 2023. gada 14. jūlijā. Roger Ebert. «Southland Tales movie review & film summary (2007) | Roger Ebert». https://www.rogerebert.com/ (angļu). Skatīts: 2023-07-14. David Edelstein. «Margot at the Wedding - Redacted - Southland Tales - The Life of Reilly -- New York Magazine Movie Review - Nymag». New York Magazine (en-us), 2007-11-09. Skatīts: 2023-07-14. «'Southland Tales': Why Its Hollywood's Most Interesting Failure». Collider (angļu). 2022-05-05. Skatīts: 2023-07-14. «Why Southland Tales Is One of the Greatest Movies of the 21st Century». MovieWeb (angļu). 2023-04-27. Skatīts: 2023-07-14. «'Southland Tales' Is the Greatest (Cult) Film of the 21st Century». Inverse (angļu). 2015-11-25. Skatīts: 2023-07-14. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)