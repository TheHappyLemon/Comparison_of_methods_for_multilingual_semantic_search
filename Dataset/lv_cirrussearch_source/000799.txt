Radioteleskops ir teleskops kosmisko objektu radiostarojuma uztveršanai un reģistrēšanai. Radioteleskops sastāv no antenas (visbiežāk liela diametra paraboloīda formas metāla atstarotāja antenas) un starojuma uztvērēja — radiometra. Atsevišķam radioteleskopam ir neliela izšķirtspēja (ne augstāka par 1'), tās paaugstināšanai izmanto radiointerferometru. Latvijā lielākais radioteleskops RT-32 atrodas Ventspils rajona Ances pagasta Irbenē. Tā antenas diametrs ir 32 m, tas ir lielākais Baltijā un Ziemeļvalstīs. Būvēts PSRS 1960. gados militāriem mērķiem: spiegošanai, sakaru pārtveršanai. Pēc Latvijas neatkarības atjaunošanas teleskopa darbība atjaunota, un tagad tas tiek izmantots astronomijā, pētnieciskos nolūkos, piedalās starptautiskos projektos. Irbenē blakus atrodas mazāks 16 m diametra radioteleskops RT-16. Atacama Large Millimeter Array