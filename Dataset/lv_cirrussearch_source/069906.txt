Michelin ceļvedis (franču: Le Guide Michelin — "Mišlēna ceļvedis") ir starptautisks restorānu ceļvedis, kas kopš 1900. gada reizi gadā izvērtē to kvalitāti dažādās valstīs, labākajiem restorāniem piešķirot vienu, divas vai trīs zvaigznes (). Šos ceļvežus sāka izdot Francijas riepu ražošanas uzņēmuma Michelin īpašnieks Andrē Mišlēns ar mērķi veicināt auto tūrismu, apmeklējot labākos restorānus. Kopš 1997. gada Mišlēna ceļvedi papildināja ar Bib Gourmand kategoriju restorāniem, kas piedāvā izcilu ēdienu par mērenām cenām. 2020. gadā Mišlēna ceļvedis sāka piešķirt restorāniem arī ilgtspējas zīmi (), lai to īpašnieki varētu Mišlēna ceļvedī paust savu vīziju. Ceļvedī apkopo arī ekspertu ieteikto labāko restorānu sarakstu. Latvijā 2023. gadā vienu zvaigzni novērtēts Maksima Cekota restorāns "Max Cekot Kitchen" Rīgā, trīs restorāni iekļauti "Bib Gourmand" kategorijā ("Snatch", "SHŌYU" un "Milda"), bet vēl 22 ēdināšanas iestādes iekļautas ieteicamo restorānu sarakstā. Ilgtspējas zvaigzni saņēma Ēriks Dreibants no "Pavāru mājas" Līgatnē. Kopumā "MICHELIN Guide Latvia" 2023. gadā iekļāva 22 restorānus — "KEST" un "H. E. Vanadziņš" Cēsīs, "36. līnija" Jūrmalā, "MO" Liepājā, "Pavāru māja" Līgatnē, "3 pavāri", "Tauro", "Whitehouse", "John", "COD", "Le Dome", "Chef's Corner", "Barents Coctails & Seafood", "Barents", "Aqua Luna", "Entresol", "Ferma", "Neiburgs", "Tails" un "Riviera" Rīgā, "Zoltners" Tērvetē un "Akustika" Valmierā. Latvijas restorānu vērtēšanai Latvijas Investīciju un attīstības aģentūra ar Michelin slēdza līgumu 1,27 miljonu eiro vērtībā, gadu iepriekš pasūtot arī 150 000 vērtu pētījumu. Latvijā ar «Michelin» zvaigzni pirmo reizi apbalvo restorānu – «Max Cekot Kitchen» lsm.lv 2023. gada 21. novembrī The First MICHELIN Guide Latvia Is Out! MICHELIN GUIDE CEREMONY, 21 NOVEMBER 2023 «FOTO: Michelin kvalitātes zvaigzni saņem restorāns Max Cekot Kitchen». Dienas Bizness (latviešu). Skatīts: 2023-11-23. ««Michelin» par 150 000 eiro analizēs gastronomijas potenciālu Latvijā». www.lsm.lv (latviešu). Skatīts: 2023-11-23.