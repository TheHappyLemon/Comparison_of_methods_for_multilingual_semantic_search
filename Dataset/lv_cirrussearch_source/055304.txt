Garets Bartolomjū Templs (angļu: Garrett Bartholomew Temple; dzimis 1986. gada 8. maijā Batonrūžā) ir amerikāņu basketbolists, spēlē uzbrūkošā aizsarga pozīcijā. Pašlaik (2021) pārstāv Nacionālās basketbola asociācijas (NBA) klubu Ņūorleānas "Pelicans", taču savā ilgajā karjerā spēlējis 11 dažādu NBA komandu sastāvā. Pēc četrām sezonām NCAA, kur pārstāvēja Luiziānas Valsts Universitātes komandu, G. Templs netika izvēlēts 2009. gada NBA draftā. Viņš pievienojās Hjūstonas "Rockets" Vasaras līgas komandai un vēlāk noslēdza līgumu ar klubu. Sākotnēji spēlēja D līgas komandā Rio Grande Valley Vipers, bet 2010. gada februārī debitēja NBA "Rockets" sastāvā. Tālākajā karjerā bieži mainījis komandas, kopumā dodoties laukumā desmit dažādu NBA komandu sastāvā, tāpat arī dažādās fārmklubu komandās. Vienu sezonu (2011—2012) nospēlējis Itālijas līgas komandā Casale Monferrato, bet pēc tam atkal atgriezies NBA, visilgāko laiku nospēlējot Vašingtonas "Wizards" sastāvā (2012—2016). 2018. gada 23. janvārī, pārstāvot Sakramento "Kings", G. Templs aizvadīja savu rezultatīvāko spēli karjerā, gūstot 34 punktus uzvarā pār Orlando "Magic" (105—99). 2018. gada jūlijā viņš tika aizmainīts uz Memfisas "Grizzlies" pret Dejonte Deivisu un Benu Maklemoru. 2019. gada februārī G. Templu kopā ar Džamaiklu Grīnu aizmainīja uz Losandželosas "Clippers" pret Everiju Bredliju. 2021. gada augustā G. Templs tika aizmainīts uz Ņūorleānas "Pelicans". Temple scores 34 to lead Kings past Magic, 105-99 ESPN Vikikrātuvē par šo tēmu ir pieejami multivides faili. Skatīt: Garets Templs. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) ESPN NBA profils (angliski) RealGM Basketball profils (angliski)