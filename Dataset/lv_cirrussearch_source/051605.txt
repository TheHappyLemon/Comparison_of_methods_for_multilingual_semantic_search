Oskars Frimans (somu: Oskar David ”Oskari” Friman; dzimis 1893. gada 27. janvārī, miris 1933. gada 19. oktobrī) bija somu grieķu-romiešu stila cīkstonis, 1920. un 1924. gada vasaras olimpisko spēļu un 1921. gada pasaules čempions, vienpadsmit reizes uzvarējis Somijas čempionātos. Ar cīņu Frimans sāka nodarboties 1908. gadā un līdz 1915. gadam kopā ar kluba biedru Emīlu Veri kļuva par vienu no labākajiem Somijas vieglā svara cīkstoņiem. Pirmā pasaules kara dēļ viņa starptautiskā debija notika tikai 1920. gada vasaras olimpiskajās spēlēs, kur, lai izvairītos no tikšanās ar Veri, Frimans, samazinot svaru, startēja spalvas svarā. Drīz pēc tam, kad Vere beidza aktīvās sporta gaitas, Frimans atgriezās vieglajā svarā. Šajos gados viņš strādāja par miesnieku un skārdnieku. Vēlāk, kad Frimans kļuva slavens un pārtrauca dalību sacensībās, viņš kļuva par Somijas un Zviedrijas nacionālo cīņas komandu galveno treneri. «Oskari Friman» (angļu). sports-reference.com. Arhivēts no oriģināla, laiks: 2009-10-22. Skatīts: 2020-01-12. Vikikrātuvē par šo tēmu ir pieejami multivides faili. Skatīt: Oskars Frimans. Olympedia profils (angliski) FILA profils (angliski)