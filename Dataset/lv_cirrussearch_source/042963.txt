2020. gada Eirovīzijas dziesmu konkurss (angļu: Eurovision Song Contest 2020; franču: Concours Eurovision de la chanson 2020) būtu bijis 65. ikgadējais Eirovīzijas dziesmu konkurss. Piekto reizi konkursa vēsturē tas notiktu Nīderlandē, bet pirmo reizi Roterdamas pilsētā, kas konkursu rīkotu pēc Dankana Lorenca uzvaras 2019. gada konkursā Telavivā, Izraēlā ar dziesmu Arcade. Konkursā piedalītos 41 valsts. Bulgārija un Ukraina atgrieztos pēc nepiedalīšanās iepriekšējā konkursā, bet Melnkalne un Ungārija no konkursa būtu izstājušās. Pusfināli būtu notikuši 2020. gada 12. maijā un 14. maijā, savukārt fināls — 16. maijā. Sakarā ar COVID-19 pandēmijas izplatīšanos Eiropā, 2020. gada 18. martā Eirovīzijas koordinators Juns Ūla Sanns paziņoja par konkursa atcelšanu. Tas bija pirmais šāda veida gadījums konkursa vēsturē. Fināla šova vietā 16. maijā tika izveidota pārraide Eurovision: Europe Shine a Light. Roterdama Māstrihta Arnema Hertogenbosa Utrehta Bija plānots, ka konkurss notiks Rotterdam Ahoy arēnā Roterdamā, Nīderlandē pēc valsts uzvaras ar Dankana Lorenca dziesmu Arcade. Tā būtu bijusi piektā reize, kad Nīderlande rīko konkursu, iepriekš rīkojot 1958., 1970., 1976., un 1980. gada konkursus. Rotterdam Ahoy arēna iepriekš ir arī rīkojusi 2007. gada Bērnu Eirovīzijas dziesmu konkursu. 2019. gada 13. septembrī Roterdama kopā ar norises vietu Rotterdam Ahoy tika paziņota kā 2020. gada konkursa rīkotājpilsēta.  †  Rīkotājs;  ‡  Galvenie kandidāti Konkursa sauklis Open Up jeb "Atraisies" tika paziņots 2019. gada 24. oktobrī, bet vizuālais dizains — 28. novembrī. 2019. gada 4. decembrī NPO, AVROTROS, un NOS paziņoja, ka konkursa trīs šovus vadīs 3 vadītāji: televīzijas raidījumu vadītāja Šantala Janzena un dziedātāji Edsīlija Romblija un Jans Smits. Niki de Jāgere būtu tiešsaistes vadītāja, bet Roza Mogrē un Endrū Makinga būtu preses konferenču vadītāji. Izloze, kas nosaka, kura no dalībvalstīm piedalīsies kurā pusfinālā notika 2020. gada 28. janvārī plkst. 17:10 (LAT) Roterdamas rātsnamā. Valstis, kuras būtu piedalījušās pusfinālos tika sadalītas 5 grupās, balstoties uz iepriekšējo gadu balsošanas rezultātiem, lai samazinātu tā saukto "kaimiņu balsošanu", nodrošinot godīgākus konkursa rezultātus. Vēl izlozē tika noskaidrots, kuras valstis no "lielā sešinieka" balsos katrā no pusfināliem. Izlozi vadīja divi no konkursa vadītājiem — Šantala Janzena un Jans Smits. Tā sastāvēja arī no vienas no Eirovīzijas tradīcijām — iepriekšējā gada rīkotājpilsētas Telavivas mēra biedres konkursa rīkošanas stafetes nodošana Roterdamas mēram.  Austrija: Vincents Bueno (2017 — bekvokālists)  Grieķija: Stefanija (2016. gada Bērnu Eirovīzija — Nīderlande, kā daļa no Kisses)  Malta: Destinija Čukunjēra (2015. gada Bērnu Eirovīzija — konkursa uzvarētāja; 2019 — bekvokāliste)  Moldova: Natālija Gordijenko (2006 — kopā ar Arsenium)  Sanmarīno: Senita (2011)  Serbija: Saņa Vučiča (2016), Ksenija Kneževiča (2015 —  Melnkalne, bekvokāliste)  Ziemeļmaķedonija: Vasils (2019 — bekvokālists)  Zviedrija: Ešlija Heinsa, Dina Jonase Manna un Lulu Lamote (2019 — bekvokālistes) Pirmais pusfināls būtu noticis 2020. gada 12. maijā plkst. 22:00 (LAT), Latvijā konkursu tiešraidē pārraidītu LTV1 kanālā. Pusfinālā būtu piedalījušās 17 valstis. Šīs valstis kopā ar Itāliju, Nīderlandi un Vāciju arī balsotu šajā pusfinālā. a. ^ satur arī Spāņu b. ^ satur arī Japāņu c. ^ satur arī Ivrits un Arābu Otrais pusfināls būtu noticis 2020. gada 14. maijā plkst. 22:00 (LAT), Latvijā konkursu tiešraidē pārraidītu LTV1 kanālā. Pusfinālā būtu piedalījušās 18 valstis, tai skaitā Latvija. Šīs valstis kopā ar Franciju, Lielbritāniju un Spāniju arī balsotu šajā pusfinālā. d. ^ satur arī Angļu un Spāņu e. ^ satur arī Franču, Vācu, Itāļu un Spāņu Fināls būtu noticis 2020. gada 16. maijā plkst. 22:00 (LAT), Latvijā konkursu tiešraidē pārraidītu LTV1 kanālā. Finālā būtu piedalījušās 26 valstis — 20, kas kvalificējušās no pusfināliem, un 6, kas finālam kvalificējas automātiski. Finālā varētu balsot visas konkursa dalībvalstis, ieskaitot Latviju. 2020. gada Bērnu Eirovīzijas dziesmu konkurss Supernova 2020 Louise LaFleur. «Rotterdam to host Eurovision 2020!». Eurovision.tv (angļu), 2019. gada 30. augustā. Skatīts: 2020. gada 29. janvārī. «Songfestival naar Rotterdam: 'Stad met bijzonder verhaal en Ahoy'». nos.nl (holandiešu). 2019. gada 30. augustā. Skatīts: 2020. gada 28. janvārī. «'Open Up' is slogan Eurovisie Songfestival 2020». nos.nl (holandiešu). 2019. gada 24. oktobrī. Skatīts: 2020. gada 28. janvārī. «Officiële logo Eurovisie Songfestival 2020 onthuld» (holandiešu). Songfestivalweblog.nl. 2020. gada 28. janvārī. Skatīts: 2020. gada 28. janvārī. «Edsilia Rombley, Chantal Janzen en Jan Smit presenteren Songfestival». nos.nl (holandiešu). 2019. gada 4. decembrī. Skatīts: 2020. gada 28. janvārī. «Semi-Final Allocation Draw pots for Eurovision 2020 revealed!» (angļu). Eurovision.tv. 2020. gada 25. janvārī. Skatīts: 2020. gada 28. janvārī. Vikikrātuvē par šo tēmu ir pieejami multivides faili. Skatīt: 2020. gada Eirovīzijas dziesmu konkurss. Oficiālā tīmekļa vietne