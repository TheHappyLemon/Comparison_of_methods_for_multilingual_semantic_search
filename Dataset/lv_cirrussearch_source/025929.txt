Orb-3 jeb Orbital Sciences CRS Flight 3, saukts arī par Spaceship Deke Slayton bija ASV uzņēmuma Orbital Sciences bezpilota kravas kosmosa kuģa Cygnus palaišanas mēģinājums. Tā bija paredzēta Starptautiskās kosmosa stacijas (SKS) apgādes NASA programmas Commercial Resupply Services trešā Orbital Sciences misija. Kosmosa kuģis zaudēts nesējraķetes Antares 130 avārijā 2014. gada 22. oktobrī. Kosmosa kuģis nosaukts astronauta Donalda Sleitona vārdā. Kosmosa kuģa hermētiskajā nodalījumā atradās 2215 kg kravas: lietas apkalpei (pārtika, apģērbs, higiēnas materiāli; 748 kg), rezerves daļas stacijas iekārtām (637 kg), zinātniskās ierīces, to skaitā nanopavadoņi un to izmešanas mehānismi (727 kg), datoru, foto un video iekārtas (37 kg), ārpuskuģa aktivitāšu aprīkojums (66 kg). Ar Cygnus uz staciju bija paredzēts nogādāt 29 nanopavadoņus (no tiem 26 Flock-1d) un to izmešanas mehānismi; pavadoņus bija paredzēs palaist brīvā lidojumā no stacijas Kibo moduļa. Cygnus tika palaists 2014. gada 22. oktobrī 22:22:38 UTC ar nesējraķeti Antares 130 no Vidusatlantiskā reģionālā kosmoporta (MARS) starta laukuma LP-0A. Pirmoreiz Antares raķete bija apgādāta ar augšējo pakāpi Castor 30XL, kas spēja orbītā pacelt smagāku kravu. Aptuveni 15 sekundes pēc starta raķete uzsprāga virs starta laukuma. 'Spaceship Deke Slayton' Set for Monday Launch to Space Station Ben Evans, AmericaSpace, 2014-10-25, (angliski) «Cygnus Orb-3 Cargo Manifest». Arhivēts no oriģināla, laiks: 2015. gada 24. septembrī. Skatīts: 2014. gada 27. decembrī. Orbital Sciences rocket, station cargo ship, lost in spectacular launch mishap William Harwood, SPACEFLIGHT NOW, 2014-10-29, (angliski) ISS Commercial Resupply Services Mission (Orb-3) Orbital Cygnus Orb-3 Mission Updates spaceflight101.com