Bristola sala (angļu: Bristol Island) vai Blanka (spāņu: Isla Blanca vai Isla Blanco) ir neapdzīvota vulkāniska sala Dienvidsendviču salu arhipelāgā Atlantijas okeāna dienvidos, otrā lielākā arhipelāga sala. Administratīvi sala ietilpst Apvienotās Karalistes valdījumā Dienviddžordžijā un Dienvidsendviču Salās. Izvietojies arhipelāga dienvidrietumos, Forstera šaurums to atdala no Dienvidu Tules salām dienvidrietumos, bet Bisko šaurums — no Montagjū salas ziemeļos. Sala ir aktīvs vulkāns, pēdējais izvirdums reģistrēts 1956. gada 11. janvārī. Salu 1775. gadā atklāja britu jūrasbraucēja Džeimsa Kuka ekspedīcija un nosauca par godu britu flotes virsniekam, vēlākajam admirālim un politiķim Augustam Hērvijam, 3. grāfam Bristolam (Augustus Hervey, 3rd Earl of Bristol). Krastā pirmais izkāpa norvēģu polārpētnieks Karls Antons Larsens 1908. gadā. «Global Volcanism Program. Bristol Island». Arhivēts no oriģināla, laiks: 2013. gada 25. decembrī. Skatīts: 2013. gada 14. decembrī. Exploring Polar Frontiers: A Historical Encyclopedia, Volume 1, 2, By William James Mills