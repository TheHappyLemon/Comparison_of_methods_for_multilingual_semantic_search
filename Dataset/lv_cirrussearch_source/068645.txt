Šis raksts ir par orbitālo observatoriju. Par matemātiķi skatīt rakstu Eiklīds. Euclid ir Eiropas Kosmosa aģentūras (EKA) orbitālā observatorija, kas novēro kosmiskos objektus redzamajā un infrasarkanajā gaismā. Kosmiskais aparāts tika palaists 2023. gada 1. jūlijā. Tas ir izvietots Lisažū orbītā ap Saules un Zemes L2 punktu. Euclid misijas mērķis ir labāk izprast tumšo enerģiju un tumšo matēriju, precīzi izmērot Visuma paātrināto izplešanos. Lai to panāktu, ar Korša tipa teleskopu mērīs galaktiku formas dažādos attālumos no Zemes un pētīs saistību starp attālumu un sarkano nobīdi. Vispārpieņemts, ka tumšā enerģija veicina aizvien lielāku Visuma paplašināšanās paātrinājumu, tāpēc šīs sakarības izpratne palīdzēs precizēt fiziķu un astrofiziķu izpratni par to. Euclid misija papildina un paplašina EKA Planck teleskopa novērojumus no 2009. līdz 2013. gadam. Observatorija ir nosaukta sengrieķu matemātiķa Eiklīda vārdā. Kosmisko aparātu izgatavoja uzņēmums Thales Alenia Space. Par zinātnisko kravas, tai skaitā Korša tipa teleskopu 1,2 metru diametrā, atbildīgais bija uzņēmums Airbus Defence and Space. Zinātnieki no 13 Eiropas valstīm un ASV, kuri izmantos teleskopa novērojumu datus, ir apvienojušies Euclid konsorcijā. Projekta realizācija izmaksāja aptuveni 1,5 miljardus ASV dolāru. Euclid tika palaists 2022. gada 11. decembrī 07:38:13 UTC ar nesējraķeti Falcon 9 Block 5 no Kanaveralas zemesraga Gaisa spēku stacijas starta laukuma SLC-40. 31. jūlijā observatorija iegāja orbītā ap Saules—Zemes sistēmas Lagranža punktu L2 SpaceX launches European ‘dark energy telescope’ to help unravel cosmology’s biggest mysteries William Harwood, spaceflightnow.com, 2023-07-01 euclid ESA (angliski) Euclid - Mapping the Geometry of the Dark Universe Mission eoPortal (angliski) Euclid Gunter Dirk Krebs (angliski)