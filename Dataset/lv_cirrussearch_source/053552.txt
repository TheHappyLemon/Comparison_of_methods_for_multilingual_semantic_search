Henriks Šēbergs (zviedru: Henrik Sjöberg; dzimis 1875. gada 20. janvārī, 1905. gada 1. augustā) bija zviedru vieglatlēts, sporta vingrotājs un medicīnas students. Viņš bija vienīgais Zviedrijas pārstāvis pirmajās vasaras olimpiskajās spēlēs 1896. gadā. No 1892. gada Šēbergs bija Stockholm AF komandas pārstāvis. Tajā pašā gadā viņš uzstādīja neoficiālo Zviedrijas rekordu tāllēkšanā 6.09 metri. Kaut arī Šēbergam trūka atbalsta no Zviedrijas Sporta konfederācijas, viņš atteicās izlaist dalību pirmajās vasaras olimpiskajās spēlēs Atēnās 1896. gadā. Olimpiskajās spēlēs viņš startēja trijās vieglatlētikas un vienā vingrošanas disciplīnā. Vieglatlētikā viņš startēja 100 metru skriešanā, augstlēkšanā un tāllēkšanā. Augšlēkšanā viņš ar rezultātu 1.60 metri ieguva 4. vietu. Tāllēkšanā viņa rezultāts bija 5.80 metri, iegūstot 6. vietu. Savukārt 100 metru skriešanā savā priekšskrējienā viņš nebija starp diviem labākajiem skrējējiem un finālam nekvalificējās. Vingrošanā viņš startēja atbalsta lēcienā. Viņa iegūtais rezultāts šajā disciplīnā nav precīzi zināms. «Henrik Sjoberg». sok.se. Skatīts: 2017. gada 15. marts. «Henrik Sjoberg, bio». Olympics at Sports-Reference.com. Arhivēts no oriģināla, laiks: 2020. gada 17. aprīlis. Skatīts: 2017. gada 15. marts. «Athletics at the 1896 Athens Summer Games: Men's High Jump». sports-reference.com. Arhivēts no oriģināla, laiks: 2020. gada 17. aprīlī. Skatīts: 2020. gada 13. aprīlī. «Athletics at the 1896 Athens Summer Games: Men's Long Jump». sports-reference.com. Arhivēts no oriģināla, laiks: 2020. gada 17. aprīlī. Skatīts: 2020. gada 13. aprīlī. Heinrihs Šēbergs (SOK profils) (angliski) Heinrihs Šēbergs (Olympedia profils) (angliski) Heinrihs Šēbergs (Sports Reference profils) (angliski)