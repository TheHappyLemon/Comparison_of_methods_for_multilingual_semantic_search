Augustino "Dino" De Laurentiss (itāļu: Agostino "Dino" De Laurentiis, dzimis 1919. gada 8. augustā, miris 2010. gada 10. novembrī) bija itāļu kinoproducents un aktieris. Kopā ar producentu Karlo Ponti, viņš bija galvenais itāļu kino izplatītājs pasaulē pēc Otrā pasaules kara. Viņš producējis vairāk nekā 500 filmām, no kurām 38 bija nominētas Amerikas Kinoakadēmijas balvai. 1958. gadā kā producents saņēmis Kinoakadēmijas balvu kategorijā "Labākā filma svešvalodā", par Federiko Fellīni režisēto filmu "Ceļš". 2001. gadā saņēmis Ērvinga Tālberga memoriālā balvu. De Laurentiss producējis tādas filmas kā Riso Amaro (1949), "Eiropa 51" (Europa '51, 1952), L'oro di Napoli (1954), "Karš un miers" (War and Peace, 1956), "Kabīrijas naktis" (1957), "Svešinieks" (Lo straniero, 1967), Barbarella (1968), Death Wish (1974), Face to Face (1976), "Karalis Kongs" (King Kong, 1976), The Serpent's Egg (1977), Flash Gordon (1980), "Helovīns 2" (Halloween II, 1981), "Regtaims" (Ragtime, 1981), "Mirusī zona" (1983), "Kāpa" (1984), Cat's Eye (1985), Year of the Dragon (1985), Silver Bullet (1985), "Zilais samts" (1986), Manhunter (1986), "Ļaunie miroņi 2" (The Evil Dead 2, 1987), Army of Darkness (1992), "Ķermenis kā pierādījums" (Body of Evidence, 1993), "Tuksneša vidū" (Breakdown, 1997), "Hanibāls" (Hannibal, 2001), "Sarkanais pūķis" (2002), "Pēdējais leģions" (The Last Legion, 2007) un "Hanibāls: sākums" (Hannibal Rising, 2007). IMDb profils (angliski) AllMovie profils (angliski)