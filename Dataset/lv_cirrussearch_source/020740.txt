Marcels Haščāks (slovāku: Marcel Haščák; dzimis 1987. gada 3. februārī) ir slovāku hokejists, labās malas uzbrucējs. Pašlaik (2017) Haščāks spēlē Čehijas Ekstralīgas vienībā Brno "Kometa". Profesionāļa karjeru Haščāks sāka 2005.—06. gada sezonā Slovākijas Ekstralīgas kluba HK Poprada rindās. Komandas sastāvā hokejists aizvadīja nākamās trīs sezonas, līdz 2010. gada vasarā pievienojās HC Košice vienībai, tajā spēlējot līdz pat 2012.—13. gada sezonas beigām. 2013. gada 21. augustā pēc veiksmīgi izturēta pārbaudes laika Haščāks noslēdza viena gada līgumu ar KHL klubu Rīgas "Dinamo". Pēc sezonas beigām noslēdza viena gada līgumu ar Habarovskas "Amur", taču tad atgriezās Čehijā. Slovākijas hokeja izlases rindās uzbrucējs spēlējis 2012. un 2013. gada Pasaules čempionātos, 2012. gadā kopā ar izlasi izcīnot sudraba medaļas. Olympedia profils (angliski) Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)