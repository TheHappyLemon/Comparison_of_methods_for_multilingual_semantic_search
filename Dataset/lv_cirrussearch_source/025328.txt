Klements X (latīņu: Clemens X; dzimis Emīlio Bonaventura Altjēri (itāļu: Emilio Bonaventura Altieri) 1590. gada 13. jūlijā, miris 1676. gada 22. jūlijā) bija Romas pāvests no 1670. gada 29. aprīļa līdz savai nāvei 1676. gada 22. jūlijā. Dzimis dižciltīgā ģimenē. No 1623. līdz 1627. gadam darbojies pāvesta vēstniecībā Polijā, pēc tam atgriezies Itālijā, kur kļuvis par Kamerīno bīskapu. Līdz laikam, kad viņu 1669. gadā pāvests Klements IX iecēla par kardinālu, Altjēri ieņēmis dažādus baznīcas amatus, tai skaitā bijis pāvesta vēstnieks Neapolē. 1670. gadā ticis ievēlēts par Romas pāvestu pēc vairāk nekā četrus mēnešus ilga konklāva, ievēlēšanas brīdī bijis 79 gadus vecs. Pontifikāta laikā kanonizēja vairākas personas. Viņš organizēja pāvesta finanses, sniedza Polijai ievērojamu atbalstu pret turku iebrukumu. Viņa laikā tikusi uzcelta strūklaka Svētā Pētera laukumā. Vikikrātuvē par šo tēmu ir pieejami multivides faili. Skatīt: Klements X. Encyclopædia Britannica raksts (angliski) Brockhaus Enzyklopädie raksts (vāciski) Katoļu enciklopēdijas raksts (angliski)