Maikene Kaspešena Falla (norvēģu: Maiken Caspersen Falla; dzimusi 1990. gada 13. augustā) ir norvēģu distanču slēpotāja. Piedalījusies trijās ziemas olimpiskajās spēlēs (2010, 2014, 2018). 2014. gadā Sočos kļuva par olimpisko čempioni sprintā. 2018. gadā Phjončhanā sprintā ieguva sudraba medaļu, piekāpjoties zviedru slēpotājai Stīnai Nilsonei, bet komandu sprintā kopā ar Māritu Bjergenu izcīnīja bronzu. Pasaules kausā debitējusi 2008. gada novembrī. Pirmo individuālo uzvaru PK posmā izcīnījusi 2011. gada 18. decembrī Roglā. Trīs reizes uzvarējusi PK kopvērtējumā sprinta disciplīnā (2016., 2017. un 2018. gadā). Pasaules čempionātā piedalās kopš 2009. gada, kopā izcīnījusi piecas zelta un četras bronzas medaļas. Sekmīgākais čempionāts bija 2017. gadā Lahti, kad Falla ieguva trīs zelta godalgas (sprintā, stafetē un komandu sprintā). 2019. gada Pasaules čempionātā Zēfeldē vēlreiz kļuva par pasaules čempioni sprintā, kā arī ieguva bronzas medaļu komandu sprintā. «Maiken Caspersen Falla takes victory in Rogla». fis-ski.com (angļu). 2011. gada 18. decembrī. Arhivēts no oriģināla, laiks: 2016. gada 10. augustā. Skatīts: 2018. gada 4. martā. Vikikrātuvē par šo tēmu ir pieejami multivides faili. Skatīt: Maikene Kaspešena Falla. Olympedia profils (angliski) Munzüger Sport profils (vāciski) FIS profils (distanču slēpošana) (angliski)