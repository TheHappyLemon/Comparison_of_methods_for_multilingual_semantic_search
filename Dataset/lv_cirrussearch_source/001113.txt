Benztriazols (C6H5N3) ir slāpekli saturošs heterociklisks savienojums, kura molekulā ir kondensēts benzola gredzens un 1,2,3-triazola gredzens. Benztriazols ir bezkrāsaina kristāliska viela. Tam iespējamas divas tautomērās formas - ar ūdeņraža atomu pozīcijā 1 vai pozīcijā 2 (pirmā forma ir daudz stabilāka, bet pazīstami arī otrās formas atvasinājumi). Benztriazolu viegli iegūt, o-fenilēndiamīnam reaģējot ar slāpekļpaskābi. Tāpat kā citi azimīdu tipa savienojumi (ar −N=N−NH− grupējumu), benztriazols ir ļoti noturīgs pret skābju un bāzu iedarbību, kā arī pret oksidētājiem un reducētājiem. Benztriazols un tā atvasinājumi ir ļoti vājas bāzes, turpretī veido stabilus sāļus ar metālu joniem. Izmanto analītiskajā ķīmijā kā kompleksējošu aģentu un fotogrāfijā kā aizplīvurojuma novērsēju vielu. Benztriazola atvasinājumus lieto farmācijā kā pretsēnīšu, prettārpu un antibakteriālus līdzekļus. O. Neilands. Organiskā ķīmija. R:, Zvaigzne, 1977, 710.-712. lpp. П. Каррер. Курс органической химии. Ленинград: Государственное научно-техническое издательство химической литературы, 1960, 1009. lpp. (krieviski) Svarīgākie heterocikli *divi sajūgti sešlocekļu cikli    **cikls sastāv tikai no slāpekļa atomiem    ***satur kondensētu benzola gredzenu    ****satur 2 kondensētus benzola gredzenus  