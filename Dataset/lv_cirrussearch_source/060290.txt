Iedzīšana vīriešu komandām bija viena no 14 disciplīnām ātrslidošanā 2022. gada ziemas olimpiskajās spēlēs. Sacensības notika Nacionālajā ātrslidošanas ovālā, Pekinā. 2022. gada 13. februārī notika ceturdaļfināla slidojums, bet 15. februārī pusfinālu un finālu slidojumi. Tajos bija pārstāvētas 8 ātrslidotāju komandas (26 sportisti) no 8 valstīm. Slidojumā varēja startēt komanda ar trim ātrslidotājiem, viņiem bija iespējas pieteikt arī vienu rezervistu. Olimpisko zelta medaļu šajā disciplīnā izcīnīja Norvēģijas ātrslidotāju komanda (fināla rezultāts — 3:38.08) — Halgeirs Engebrātens, Peders Kongshaugs, Sverre Lunde Pedersens. Sudraba medaļu izcīnīja Krievijas Olimpiskās komitejas ātrslidotāju komanda (fināla rezultāts — 3:40.46) — Daniils Aldoškins, Sergejs Trofimovs un Ruslans Zaharovs. Savukārt bronzas medaļu ieguva ASV ātrslidotāju komanda (fināla rezultāts — 3:38.81) — Ītans Kepurāns, Keisijs Dausons, Emerijs Lehmans un Džoijs Mantia. Norvēģijas komanda aizstāvēja savu olimpisko čempionu titulu un otro reizi izcīnīja zelta medaļas šajā disciplīnā. Savukārt Krievijas Olimpiskās komitejas komanda ar savu slidojumu otrajā pusfinālā laboja olimpisko rekordu šajā disciplīnā. Šajā disciplīnā bija pieejamas 8 komandu kvotas, no katras valsts ne vairāk kā viena komanda. Sešas labākās valstu komandas kvalificējās pēc snieguma 2021.—2022. gada ISU ātrslidošanas Pasaules kausa izcīņas, savukārt atlikušās divas komandu vietas kvalificējās pēc laika rezultātiem. Pamatraksts: Pasaules un olimpiskie rekordi, kuri uzstādīti 2022. gada ziemas olimpiskajās spēlēs Ceturdaļfinālā startēja visas 8 komandas. Komandas, kuras izcīnīja 1. — 4. vietu, kvalificējās pusfināliem, bet komandas, kuras ieguva 5. — 8. vietu kvalficējās C un D fināliem. Datums — 2022. gada 13. februāris Sacensību sākuma laiks — 21:00 (pēc Ķīnas laika UTC+8) Atsauce — «Ātrslidošana 2022. gada ziemas olimpiskajās spēlēs — iedzīšana vīriešu komandām (kvalifikācija)». Arhivēts no oriģināla, laiks: 2022. gada 15. februārī. Skatīts: 2022. gada 15. februārī. Pusfinālu veidoja divi slidojumi, kur katrā startēja pa divām komandām. Katra pusfināla slidojuma labākā komanda kvalificējās finālam A (zelta un sudraba medaļu izcīņa), bet 2. vietas ieguvēji kvalificējās finālam B (bronzas medaļu izcīņai). Datums — 2022. gada 15. februāris Sacensību sākuma laiks — 14:52 (pēc Ķīnas laika UTC+8) Atsauce — «Ātrslidošana 2022. gada ziemas olimpiskajās spēlēs — iedzīšana vīriešu komandām (pusfināls)». Arhivēts no oriģināla, laiks: 2022. gada 15. februārī. Skatīts: 2022. gada 15. februārī.  OR   — olimpiskais rekords;  TR   — trases rekords. 1. pusfināls 2. pusfināls Fināla kārtā notika četri slidojumi. Finālā A komandas sadalīja zelta un sudraba medaļas, finālā B notika bronzas medaļas izcīņa, finālā C komandas cīnījās par 5. un 6. vietu, bet finālā D komandas cīnījās par 7. un 8. vietu. Datums — 2022. gada 15. februāris Sacensību sākuma laiks — 15:43 (pēc Ķīnas laika UTC+8) Atsauce — «Ātrslidošana 2022. gada ziemas olimpiskajās spēlēs — iedzīšana vīriešu komandām (fināls)». Arhivēts no oriģināla, laiks: 2022. gada 15. februārī. Skatīts: 2022. gada 15. februārī. Fināls A Fināls B Fināls C Fināls D Pamatraksts: Ātrslidotāji 2022. gada ziemas olimpiskajās spēlēs Sacensībās startēja 26 sportisti (8 komandas) no 8 valstīm. Iekavās norādīts sportistu skaits no attiecīgās valsts.  ASV (4)  Dienvidkoreja (4)  Itālija (3)  Kanāda (3)  Krievijas Olimpiskā komiteja (3)  Ķīna (3)  Nīderlande (3)  Norvēģija (3) «Pekinas olimpisko spēļu ātrslidošanas komandu iedzīšanas sacensību finālu rezultāti (15.02.2022.)». Delfi.lv. Skatīts: 2022. gada 15. febrāris. «Kanādas ātrslidotājas dramatiski izcīna zeltu; vīriešu komandu iedzīšanā triumfē Norvēģija». Delfi.lv. Skatīts: 2022. gada 15. febrāris. «Qualification Systems for XXIV Olympic Winter Games, Beijing 2022 Speed Skating». International Skating Union. Skatīts: 2022. gada 10. februāris.