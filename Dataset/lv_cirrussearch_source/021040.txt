Braiens Džonta (angļu: Brian Gionta; dzimis 1979. gada 18. janvārī) ir bijušais amerikāņu hokejists, labās malas uzbrucējs, ASV hokeja izlases dalībnieks. Karjeras laikā aizvadījis 1026 spēles Nacionālajā hokeja līgā, 2003. gadā kopā ar Ņūdžersijas "Devils" izcīnījis Stenlija kausu. Viņa brālis Stīvens arī ir profesionāls hokejists. Pēc četrām NCAA čempionātā aizvadītām sezonām profesionāļa karjeru Džonta sāka 2001.—02. gada sezonā, tajā spēles laiku dalot starp NHL klubu Ņūdžersijas "Devils" un AHL vienību Olbani "River Rats". Jau nākamajā sezonā uzbrucējam izdevās nostiprināties "Devils" rindās, kopā ar klubu izcīnot Stenlija kausu. 2005.—06. gada sezonā Džionta guva 46 vārtus, uzstādot jaunu "Devils" rekordu. 2009. gada 1. jūlijā uzbrucējs noslēdza piecu gadu līgumu ar Monreālas "Canadiens", sākot ar 2010.—11. gada sezona pildot arī komandas kapteiņa funkcijas. "Canadiens" kapteinis Džonta bija līdz 2014. gada vasarai, kad noslēdza trīs gadu līgumu ar Bufalo "Sabres". 2017.—18. gada sezonā Džonta aizvadīja 20 spēles Bostonas "Bruins" sastāvā, taču tad noslēdza profesionāļa karjeru. ASV hokeja izlases rindās spēlējis 2006. gada olimpisko spēļu turnīrā, kā arī trīs Pasaules čempionātos. Olympedia profils (angliski) Eliteprospects profils (angliski) Internet Hockey Database profils (angliski) Hockey-Reference profils (angliski)