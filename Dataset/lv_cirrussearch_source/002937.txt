Sojuz TMA-19 (krievu: Союз ТМА-19) bija pilotējams Krievijas kosmosa kuģis apkalpes nogādāšanai uz Starptautisko kosmisko staciju (SKS). Starts notika 2010. gada 15. jūnijā. Uz zemes tas atgriezās 2010. gada 26. novembrī. Kuģa Sojuz TMA-19 apkalpe augšupceļā un lejupceļā: Rezerves apkalpe: Dmitrijs Kondratjevs (Дмитрий Юрьевич Кондратьев), komandieris  Krievija Paolo Nespoli, lidojuma inženieris, ESA,  Itālija Ketrīna Kolmena (Catherine Coleman), lidojuma inženieris, NASA,  ASV Starts notika 2010. gada 15. jūnijā 21:35:19 UTC ar nesējraķeti Sojuz-FG no Baikonuras kosmodroma 1. starta laukuma 5. palaišanas iekārtas. Ar SKS kosmosa kuģis saslēdzās 17. jūnijā 22:21 UTC pie Zvezda moduļa. Tuvošanās un saslēgšanās operācijas notika automātiskā režīmā. 28. jūnijā 19:13 UTC Sojuz TMA-19 atvienojās no Zvezda moduļa un atvirzījās 30 m attālumā. Tad tas aplidoja staciju un 19:38 UTC pieslēdzās pie Rassvet moduļa. Šī operācija tika veikta, lai atbrīvotu Zvezda portu jauna kuģa Progress M-06M uzņemšanai. Saslēgšanās tika veikta rokas režīmā, jo automātiskā tuvošanās sistēma Rassvet modulim vēl nebija pilnībā uzstādīta. Pārlidojuma laikā kosmosa kuģī atradās visa tā apkalpe: Jurčihins, Vokere un Vīloks. Nolaišanās sākotnēji bija plānota 2010. gada 30. novembrī. Tā kā Astanā 1. un 2. decembrī bija paredzēta EDSO samits, tad Kazahstāna savā gaisa telpā ierobežoja gaisa kuģu kustību jau dažas dienas pirms samita un lūdza pārcelt arī Sojuz TMA-19 nolaišanos, jo tās apkalpošanai nepieciešami vairāku lidmašīnu un helikopteru lidojumi. Kosmosa kuģa nolaišanās tika pārcelta dažas dienas agrāk — uz 26. novembrī, rezerves diena 27. novembrī. 2010. gada 26. novembrī 01:23:13 UTC Sojuz TMA-19 atvienojās no stacijas. Bremzēšanas manevrs sākās 03:55:12 UTC un ilga 260 sekundes. 04:46 UTC nolaižamais aparāts nosēdās Kazahstānas teritorijā, uz ziemeļiem no Arkalikas. Экипаж "Союза ТМА-19" может вернуться с МКС на 4 дня раньше РИА Новости, 2010-11-15 (krieviski) Sojuz TMA-19 lapa SKS Lidojumu vadības centrā Arhivēts 2010. gada 25. novembrī, Wayback Machine vietnē. (krieviski)