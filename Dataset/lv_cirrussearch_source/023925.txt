Pokrova (ukraiņu: Покров; līdz 2016. gadam Ordžonikidze) ir apgabala pakļautības pilsēta Ukrainas dienvidos, Dņipropetrovskas apgabala Ņikopoles rajonā. Izvietojusies apgabala dienvidos Kahovkas ūdenskrātuves labajā krastā 149 km no apgabala centra Dņipro. Ietilpst Ņikopoles aglomerācijā. Pokrovas pilsētas padomei pakļauti Hirnickes un Čortomlikas pilsētciemati. Par pilsētas pirmsākumiem uzskatāms 1883. gads, kad apkaimē tika atrastas ievērojamas mangāna rūdas iegulas, pie kurām izveidojās šahtas. Pie šahtām izveidojās strādnieku ciemati, no kuriem vecākais ir Pričipilivci (Причипилівці). 1956. gadā septiņi ciemati tika apvienoti, izveidojot pilsētu, kurai piešķīra gruzīnu revolucionāra Sergo Ordžonikidzes vārdu. Mūsdienās ievērojams kalnrūpniecības un ķīmiskās rūpniecības centrs. 2016. gada 17. martā Ukrainas Augstākā Rada pieņēma lēmumu pārdēvēt Ordžonikidzi par Pokrovu. Lēmums stājās spēkā 2. aprīlī. «Чисельність наявного населення України на 1 січня 2022 року». Q115154676. Q7603543. Vikikrātuvē par šo tēmu ir pieejami multivides faili. Skatīt: Pokrova.