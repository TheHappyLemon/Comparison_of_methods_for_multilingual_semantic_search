10BASE-5 (pazīstams arī kā resnais Ethernet) ir Ethernet kabeļa sistēmas specifikācijas oriģinālā (pirmā) versija, kurā tika izmantots īpašs koaksiālais kabelis, līdzīgs kā RG-8XU, bet ar papildu ekrāna slāni. Tas ir ciets kabelis, kas ir 9,5 mm diametrā, ar viļņu pretestību 50 omi, ar cietu centrālo kodolu, porainu izolējošu pildvielu, aizsargekrānu un aizsargapvalku. Parasti no etilēnpropilēna kaučuka (ugunsdrošībai) izgatavotajam ārējam apvalkam bija dzeltenīgi oranža krāsa, tāpēc bieži tika lietots termins „dzeltenais Ethernet”. 10BASE-5 ir veidots tā, lai varētu veikt papildu savienojumus, neatvienojot tīklu un neizjaucot kabeli. Tas tika panākts, izmantojot tā saukto "vampire tap"- ierīci, kas “ir iekosta” caur kabeli ar lielu spēku, kur centrālā spaile savienojas ar koaksiālā kabeļa centrālo kodolu, un abas sānu tapas saskaras ar galvenā kabeļa aizsargu. No uztvērēja uz tīkla mezglu (lieldatoru, personālo datoru, printeri utt.) tika izmantots stiprinājuma bloka interfeiss (AUI). Šajā spraudnē tika izmantots 15-kontaktu divrindu D-subminiatūrais savienotājs, bet ar papildu stiprinājumiem, nevis skrūvēm, lai atvieglotu uzstādīšanu. Maksimālais mezglu skaits, ko var pieslēgt 10BASE-5 segmentam, ir 100, un segmenta garums nedrīkst pārsniegt 500 metrus. Raidītāji var tikt uzstādīti tikai ar 2,5 metru intervālu , kas aptuveni atbilst signāla viļņa garumam. Ar melnām zīmēm, kas ir uzzīmētas paša kabeļa, ir atzīmētas piemērotas uztvērēju uzstādīšanas vietas. 10BASE5 turpmāk tika aizvietots ar daudz lētākām un ērtākām alternatīvām: vispirms, ar 10BASE2, kas izmantoja plānāku koaksiālo kabeli, un pēc tam, kad tika izstrādāts Ethernet "vītais" pāris, ar 10BASE-T un arī 100BASE-TX un 1000BASE-T. Kabelis jānovieto vienā cietā segmentā, T veida savienojumi nav atļauti. Tādēļ, ka sistēmā tika izmantoti koaksiālie kabeļi, katra kabeļa galā ir jāpievieno 50 omu pretestība, lai pārtrauktu signālu. Parasti šī pretestība ir iebūvēta N-tipa savienotājā un piestiprināta kabeļa galam kopā ar pēdējo ierīci. Ja signāla izbeigšanas nav, vai, ja kabelī ir pārtraukums, tad sasniedzot kabeļa beigas, signāls kopnē tiks atspoguļots, nevis izkliedēts. Šis atspoguļotais signāls nav atšķirams no tiešā signāla un traucē komunikācijai. Nosaukums 10BASE-5 ir atvasināts no dažām pārraides vides fizikālajām īpašībām. Numurs 10 atbilst maksimālam datu pārraides ātrumam — 10 Mbps. Vārds BASE ir angļu valodas saīsinājums no “Baseband”, kas nozīmē signālu pārraidi bez modulācijas, un pieci nozīmē maksimālo segmenta garumu, kas ir 500 metri. Jaunu staciju pievienošanu tīklam ir ļoti sarežģīta, jo ir nepieciešams precīzi caurdurt kabeli. Kabelis ir stīvs un grūti saliecams ap stūriem. Viens nepareizs savienojums var pārtraukt visa tīkla darbību, un problēmas avotu ir grūti identificēt. Mike Meyers. All-in-One Networking+ Certification Exam Guide (3rd ed.). McGraw-Hill., 2004. p. 79.. lpp. «Ethernet Standards and Protocols Explained». ComputerNetworkingNotes (en-gb). Skatīts: 2019-06-21. Семенов Ю.А. (ИТЭФ-МФТИ), 4.1.1.1 Архитектура сетей Ethernet, Таблица 4.1.1.1.1. Возможности различных схем реализации ethernet IEEE Standard for Local and Metropolitan Area Networks - System Considerations for Multisegment 10 Mb/S Baseband Networks (Section 13) and Twisted-Pair Medium Attachment Unit (MAU) and Baseband Medium, Type 10BASE-T (Section 14), IEEE. Atjaunināts: 2019-06-21 Stallings, William. Local and metropolitan area networks (4th ed izd.). New York : Macmillan, 1993. ISBN 0024154652. OCLC 25831853. von Burg, Urs; Kenney, Martin (2003-12). "Sponsors, Communities, and Standards: Ethernet vs. Token Ring in the Local Area Networking Business". Industry & Innovation 10 (4): 351–375. doi:10.1080/1366271032000163621. ISSN 1366-2716. 4.4 Стандарт 10Base-5 / Базовые технологии локальных сетей, Н. Олифер, В. Олифер, Центр Информационных Технологий Лекция 11: Стандартные сегменты Ethernet. Аппаратура 10BASE5 / Основы локальных сетей, «МИФИ», 2005, ISBN 978-5-9556-0032-1