Slovākija olimpiskajās spēlēs piedalās kopš 1994. gada, kad tā debitēja 1994. gada Albērvilas ziemas olimpiskajās spēlēs. Kopš tā laika Slovākija ir piedalījusies visās vasaras un ziemas olimpiskajās spēlēs. Līdz tam Slovākijas sportisti ir startējuši citu valstu komandu sastāvos. No 1896. līdz 1912. gadam Ungārijas sastāvā un no 1920. līdz 1992. gadam Čehoslovākijas sastāvā. Līdz šim Slovākija olimpiskajās spēlēs ir izcīnījusi 42 olimpiskās medaļas (14 zelta, 18 sudraba un 10 bronzas medaļas). Lielākā daļa no 42 medaļām ir izcīnītas vasaras olimpiskajās spēlēs (32 medaļas), savukārt 10 medaļas ir izcīnītas ziemas olimpiskajās spēlēs. Lielākā daļa no vasaras olimpiskajās spēlēs izcīnītajām medaļām (20 medaļas) ir tikušas izcīnītas smaiļošanā un kanoe airēšanā, savukārt no ziemas sporta veidiem medaļas visvairāk ir izcīnītas biatlonā. Kopš Slovākija piedalās olimpiskajās spēlēs kā neatkarīga valsts, tā ir izcīnījusi medaļas 7 vasaras olimpiskajos sporta veidos un 4 ziemas olimpiskajos sporta veidos. Ar medaļām visbagātākā Slovākijas sportiste ir biatloniste Anastasija Kuzmina. Viņa ir izcīnījusi 6 olimpiskās medaļas (3 zelta un 3 sudraba medaļas). Skatīt arī: Slovākijas olimpisko medaļnieku uzskaitījums Šajā tabulā apkopoti tikai tie medaļnieki, kas pēc Starptautiskās olimpiskās komitejas datiem pārstāvot Slovākiju ir izcīnījuši trīs un vairāk olimpiskās medaļas. Pārējos sportistus skatīties uzskaitījumā. Pamatraksts: Slovākijas karognesēji olimpiskajās spēlēs Čehoslovākija olimpiskajās spēlēs «Slovakia». International Olympic Committee. «Olympic Medal Winners». International Olympic Committee. «Slovakia». Sports-Reference.com. Arhivēts no oriģināla, laiks: 2009. gada 20. februārī. Skatīts: 2019. gada 30. aprīlī.