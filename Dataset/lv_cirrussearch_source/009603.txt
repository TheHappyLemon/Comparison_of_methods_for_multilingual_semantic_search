Patrimps (dažkārt minēts arī kā Potrimps, Autrimps un Natrimps) prūšu mitoloģijā ir jūras un auglības dievs, viens no trim galvenajiem prūšu pielūgtajiem dieviem. Videvuta karogā viņš ir attēlots kā līksms jauneklis ar graudu vārpu vainagu galvā. Lietuviešu valodnieks Kazimirs Būga vārda cilmi skaidro ar sakni trimp-, kas ir līdzīgs lietuviešu darbības vārdam trempti (mīdīties, slāt). Pirmo reizi Natrimps minēts 1418. gada Varmijas bīskapa pāvestam Martinam V adresētā memorandā Collatio Espiscopi Varmiensis, kurā bīskaps atgādina par Vācu ordeņa sekmīgi kristītajiem Prūsijas pagāniem, kuri iepriekš pielūdza „dēmonus” Patrimpu un Pikolu. Vecais Stenders savā skaidrojošajā latviešu-vācu vārdnīcā minēja arī seno latviešu dzīru dievību Trimpu (Trumpi), kuram tie "pusi sava lauka novēlēja un tā viņu godināja, ka paši vislabākajā veidā priecīgi notiesāja. Šim Trimpum bija padoti divi citi: jūras dievs Antrimpus un ūdeņu un avotu dievs Potrimpus, ka tie kā īsti uzticami Trimpus dzīru biedri pie puslauka labumiem arī savu bagāto daļu no jūras un upēm pievienoja". Jaan Puhvel. «Indo-Europen Structure of Baltic Pantheon». Myth in Indo-European antiquity. University of California Press, 1974. 79. lpp. ISBN 0-520-02378-1. (lietuviski) Rimantas Balsys. Lietuvių ir prūsų dievai, deivės, dvasios: nuo apeigos iki prietaro. Klaipēdas Universitāte, 2010. 280–285. lpp. ISBN 978-9955-18-462-1. (lietuviski) Algirdas Matulevičius. Baltų religijos ir mitologijos šaltiniai I. Vilnius : Mokslo ir enciklopedijų leidykla, 1996. 475. lpp. Arhivēts no oriģināla, laiks: 2013. gada 21. augustā. Skatīts: 2011. gada 30. augustā. «Stendera—Langes skaidrojošā dievību tabula». Arhivēts no oriģināla, laiks: 2012. gada 22. jūlijā. Skatīts: 2018. gada 17. novembrī.