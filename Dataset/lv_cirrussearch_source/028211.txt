Šis raksts ir par ciemu Stopiņu pagastā. Par citām jēdziena Līči nozīmēm skatīt nozīmju atdalīšanas lapu. Līči ir ciems Ropažu novada, Stopiņu pagastā. Ciems atrodas Mazās Juglas kreisajā krastā pie ceļa Rīga—Ērgļi (P4) 4,7 km no novada centra Ulbrokas un 16 km no Rīgas centra. Mūsdienās Līčos, tāpat kā citos Pierīgas ciemos, notiek aktīva dzīvojamo ēku celtniecība. Līčos atrodas veikals un kafejnīca, SIA "Marko” (kokmateriālu firma), salātu cehs, autoserviss. Līčos atrodas Latvenergo meitas uzņēmuma Sadales tīkls reģionālā bāze. 1919. gadā uz Mazās Juglas tika uzbūvētas Juglas ūdensdzirnavas, kur ražoja elektrību. Mūsdienās šī ēka neatrodas Mazās Juglas krastā, jo upei mainījusies gultne, un pie dzirnavu ēkas atrodas Mazās Juglas vecupe. 2005. gadā tika no jauna uzbūvēts tilts pār Mazo Juglu uz ceļa P4 vecā tilta vietā. Pirmā pasaules kara laikā pie Līčiem gāja frontes līnija gar Mazo Juglu. Līdz mūsdienām vēl saglabājušies vācu ierakumi gar Mazās Juglas vecupi. Esošajās robežās, pēc CSP un OSP datiem. «Vietvārdu datubāze: Informācija par Līčiem». Latvijas Ģeotelpiskās informācijas aģentūra. «Informācija par objektu: Līči». LĢIA vietvārdu datubāze. Latvijas Ģeotelpiskās informācijas aģentūra. Skatīts: 2021. gada 9. jūnijā. OSP