Maksims Vašjērs-Lagravs (franču: Maxime Vachier-Lagrave; dzimis 1990. gada 21. oktobrī Valdemarnā) ir Francijas starptautiskais lielmeistars šahā (2005). Divas reizes izcīnījis Pasaules junioru šaha vicečempiona nosaukumu - 2003. gadā U14 vecuma grupā, bet 2005. gadā U16 vecuma grupā. 2004. gadā dalījis pirmo vietu Parīzes pilsētas šaha čempionātā. 2005. gadā bijis otrais Francijas šaha čempionātā. 2007. gadā dalījis 2. vietu Veikanzē (Nīderlande) šaha festivāla B turnīrā (uzvarējis Pavlo Eļjanovs), kopā ar Lorānu Fresinē un Pāvelu Tregubovu dalījis 1. vietu Parīzes pilsētas šaha čempionātā, kā arī kļuvis par Francijas čempionu šahā, papildu mačā uzvarot Vladislavu Tkačovu. 2008. gadā Plovdivā dalījis 4.-5. vietu Eiropas individuālajā šaha čempionātā un kopā ar Alberto Davidu uzvarējis Parīzes pilsētas šaha čempionātā. 2008. gada Francijas šaha čempionātā palicis otrais, zaudējot papildu mačā par 1. vietu Etjēnam Bakro. 2009. gadā uzvarējis starptautiskajā šaha turnīrā Bīlē un kļuvis par Pasaules junioru šaha čempionu U20 vecuma grupā. 2010. gadā Varšavā uzvarējis Eiropas čempionātā šaha ātrspēlē. 2012. gadā uzvarējis Sentluisas starptautiskajā šaha turnīrā SPICE Cup un otro reizi kļuvis par Eiropas čempionu šaha ātrspēlē. 2013. gadā dalījis pirmo vietu Gibraltāra šaha festivālā. 2014. gadā atkārtoti uzvarējis starptautiskajā šaha turnīrā Bīlē. 2015. gadā dalījis otro vietu Veikanzē starptautiskajā šaha turnīrā Tata Steel (uzvarējis Magnuss Karlsens). 2017. gadā Tbilisi iekļuvis Pasaules kausa šahā pusfinālā, kurā piekāpies nākamajam turnīra uzvarētājam Levonam Aronjanam. 2019. gada oktobrī Hantimansijskā FIDE Pasaules kausa izcīņā pēc izslēgšanas sistēmas ieņēmis 3. vietu. 2021. gada janvārī palicis 13. vietā Veikanzē (Nīderlande) vadošo lielmeistaru šaha turnīrā. 2021. gada aprīlī Jekaterinburgā izcīnījis 2. vietu Pasaules šaha čempionāta pretendentu turnīrā. 2021. gada jūnijā Bukarestē dalījis 9.-10. vietu Grand Chess Tour 1. posma turnīrā. 2021. gada novembrī Rīgā izcīnījis 6. vietu 2021. gada "FIDE Chess.com Grand Swiss" turnīrā. 2021. gada decembrī Varšavā uzvarējis Pasaules šaha ātrspēles čempionātā, papildu mačā par 1. vietu pārspējot Polijas lielmeistaru Janu Kšištofu Dudu. 2023. gada maijā Bukarestē dalījis 6.-7. vietu starptautiskajā lielmeistaru šaha turnīrā GCT Superbet Chess Classic. 2023. gada novembrī Daglasā ierindojies 27. vietā "FIDE Grand Swiss" turnīrā. Pārstāvējis Francijas komandu lielākajos komandu šaha turnīros: Pasaules šaha olimpiādēs piedalījies 6 reizes (2006-2016); Eiropas komandu šaha čempionātos piedalījies 4 reizes (2007, 2011-2015). Komandu vērtējumā izcīnījis sudraba (2013) medaļu. Individuālajā vērtējumā izcīnījis sudraba (2015) medaļu. Par panākumiem turnīros FIDE 2004. gadā Vašjēram-Lagravam piešķīrusi starptautiskā meistara (IM), bet 2005. gadā - starptautiskā lielmeistara (GM) nosaukumu. Četrpadsmit gadu un četru mēnešu vecumā bijis viens no jaunākajiem lielmeistariem mūsdienu šaha vēsturē. 16-year-old Vachier-Lagrave new French Champion European Individual Championships 2008 Maxime Vachier-Lagrave wins Biel 2009 «European Blitz Chess Championship 2010». Arhivēts no oriģināla, laiks: 2018. gada 1. martā. Skatīts: 2018. gada 8. septembrī. Vachier-Lagrave lifts the SPICE Cup 2012 «European Blitz Chess Championship 2012». Arhivēts no oriģināla, laiks: 2014. gada 12. septembrī. Skatīts: 2017. gada 27. martā. Maxime Vachier-Lagrave supreme in Biel «Carlsen gewinnt in Wijk aan Zee». Arhivēts no oriģināla, laiks: 2017. gada 11. aprīlī. Skatīts: 2017. gada 27. martā. 2017 World Cup World Cup: Radjabov wins World Cup in blitz! Tata Steel Chess Tournament 2021 2020-2021 FIDE World Chess Candidates Tournament Grand Chess Tour Bucharest 2021 2021 FIDE Chess.com Grand Swiss World Blitz Chess Championship 2021 - Open 2023 GCT Superbet Chess Classic 2023 FIDE Grand Swiss OlimpBase :: Men's Chess Olympiads :: Maxime Vachier-Lagrave OlimpBase :: European Men's Team Chess Championship :: Maxime Vachier-Lagrave Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)