Hikaru Utada (japāņu: 宇多田 ヒカル, Utada Hikaru, dzimusi 1983. gada 19. janvārī), starp faniem pazīstama arī kā Hikkī (ヒッキー Hikkī?), ir japāņu dziedātāja, dziesmu autore un ierakstu producente. Utadas debijas albums ‘’First Love’’ kļuva par visveiksmīgāko albumu Japānas mūzikas vēsturē, un līdz 2008. gada decembrim, Japānā tas ir pārdots 7,65 miljonu kopiju apmērā. Vēlāko darbu izdošana tikai palielināja viņas slavu Japānā, un 3 no viņas japāņu studijas albumiem ir ierindoti Japānā veiksmīgāko albumu Top 10 (#1, #4, #8). Līdz šim Utadai ir 12 pirmā numura hiti Japānas Oricon singlu topā, un ir sasniegusi divus rekordus sieviešu solo māksliniecei: 5 no viņas singliem ir pārdoti vairāk nekā 1 miljonu kopiju apmērā, un 4 no viņas singliem ir starp Japānas Top 100 veiksmīgākajiem singliem. Utada ir ieguvusi Nihon Zelta Disku kategorijā ‘’Gada Dziesma’’ par 14 viņas singliem kopš 2000. gada, un ir ieguvusi Zelta Disku kategorijā ‘’Gada Labākais Popa/Roka Albums’’ par četriem no saviem japāņu valodas albumiem. 2003. gadā Utada tika ierindotā kā #24 japāņu popa mākslinieci HMV topā ‘’Top 100 japāņu popa mākslinieki’’, un #10 HMV topā ‘’Top 30 japāņu dziedātāji’’ 2006. gadā. Viņa ir pazīstama arī par dziesmu ierakstiem Square Enix spēļu sērijai Kingdom Hearts. Spēlēm viņa ir ierakstījusi dziesmas ‘’Simple and Clean’’ un ‘’Sanctuary’’. 2007. gadā viņas singls ’’Flavor of Life’’ sasniedza #2 pasaules digitālās lejupielādes singlu gada topā ar vairāk nekā 7,2 miljoniem lejuplādēm. Pateicoties tam, Utadas dziesmas kopumā 2007. gadā tika lejuplādētas vairāk nekā 12 miljonu reižu. Hikaru Utada piedzima Ņujorkā. Viņas vecākiem jau bija saknes Japānas mūzikas industrijā. Viņas tēvs, Teruzane Utada , bija ierakstu producents, bet viņas māte, Džunko Utada, bija enka stila dziedātāja, kas uzstājās kā ‘’Keiko Fuji’’, un bija guvusi lielus panākumus Japānā 70. gados. Viņas māte, tāpat kā vecmāmiņa, prata spēlēt sjamisenu (ごぜ,jeb goze). Utada ierakstīja savu pirmo profesionālo ierakstu, kad viņa bija divpadsmit gadus veca. Līdz 1996. gadam, viņas ieraksti bija kopā ar savu māti, un viņas izdeva dziesmas zem grupas nosaukuma ‘’U3’’ (Zināma arī kā ‘’Utada 3’’). 1996. gadā viņa sāka savu soloprojektu. ‘’I'll Be Stronger’’ bija pirmā Utadas sarakstītā dziesma. Promo izdevumā ir sastopama arī dziesma ‘’Cookin' With Gas Vocal’’. Tas tika izdots zem vārda ‘’Cubic U’’, kā matemātiska norāde par trešo Utadas ‘spēku’, kas bija Hikaru pseidonīms pirms viņa kļuva par superzvaigzni Japānā. Dziesma netika izdota ASV, un 1997. gadā viņa uzsāka savu nākamo soloprojektu, taču sākumā viņa nebija pārliecināta, vai to vēlas. ‘’Vērojot savus vecākus, kas darīja pilnīgi trakas lietas lai varētu turpināt strādāt ar mūziku, es vienmēr domāju ‘Es nekad negribu kļūt par mūziķi’, tas ir traki, un tas ir nestabili... Tā izskatījās kā nemierīga dzīve, bet toreiz es patiešām sapratu viņu kaisli pret mūziku. Bet beigu beigās es gāju manu vecāku pēdās un turpināju ģimenes biznesu, un arī es tagad esmu mūziķe un tagad es saprotu kaisli, kas aiz tā visa slēpjas, un tas viss ir normāli,’’ viņa teikusi kādā intervijā. Cubic U izdeva savu debijas singlu ‘’Close to You,’’ kas bija grupas The Carpenters dziesma. Pēc tam viņa izdeva savu debijas albumu ‘’Precious’’, bet tas netika izdots ASV viņas toreizējās ierakstu kompānijas Capitol Records reorganizācijas problēmu dēļ. MTV intervijā (MTV raidījumā You Hear It First, 2004. gada oktobrī) Utada paskaidroja: ‘’Japānā kāds to dzirdēja — Japāņu ierakstu kompānijā — un viņš teica, ‘’Ak, tu raksti japāniski? Tu runā japāniski... Un tad es piekritu un teicu, kāpēc gan ne? es mēģināšu. Tad es pamēģināju, un japāņu valodas albums Japānā burtiski ‘uzsprāga’.’’ Viņa izdeva ‘’Precious’’ Japānā 1998. gada 28. janvārī, un vēlāk pārizdeva to 1999. gada 31. martā, lai sasniegtu lielākus panākumus. Līdz šim albums Japānā paārdots 702,060 kopiju apmērā, padarot to par ļoti nozīmīgu hitu angļu valodas albumam Japānas mūzikas tirgū. Utada pārcēlās uz Tokiju 1998. gada beigās, un apmeklēja Seisen Internacionālo skolu, un pēc tam amerikāņu skolu Japānā, kamēr pati turpināja darbu ar savu jauno ierakstu līgumu ar Toshiba EMI. Viņas popularitāte sākumā nāca no Japānas FM radio. Viņa vairāk bija vērsta kā dziedātāja- dziesmu autore, kamēr citas japāņu sieviešu kārtas dziedātājas, tādas kā Ami Suzuki un Ajumi Hamasaki kļuva slavenas kā aktrises un dziedātājas. Pirms sava pirmā albuma izdošanas, Utada izdeva divus ļoti veiksmīgus singlus: "Automatic / Time Will Tell" un "Movin' on without you." Pirmais pārdeva vairāk nekā divus miljonus kopiju, kamēr otrais vairāk kā miljonu. Utadas singlu panākumi noveda pie pirmā albuma ‘’First Love’’ panākumiem: tas tika pārdots vairāk nekā 7 miljonu kopiju apmērā Japānā vien, un pasaulē kopā tas pārdots vismaz 10 miljonu kopiju apmērā, kļūstot par visveiksmīgāko albumu Japānas mūzikas vēsturē. Lielā pieprasījuma dēļ, Utada vēlāk izdeva dziesmu ‘’First Love’’ kā singlu. Līdz gada beigām, Utada tika ierindota #5 Japāņu radiostacijas ‘’Tokio Hot 100 Airplay’’ ‘’Top 100 20. gadsimta mākslinieki’’, ko veidoja pati radiostacija un tās klausītāji. Divus gadus pēc ‘’First Love’’ izdošanas, Utada izdeva savu otro albumu ‘’Distance’’. Visi albuma singli bija ļoti veiksmīgi un tā pirmais singls "Addicted To You’’ pārsniedza viena miljona robežu jau pirmajā nedēļā un sasniedza #1 Oricon singlu topā, ko noturēja divas nedēļas pēc kārtas. Tas bija Utadas pirmais #1 hits, un tika pārdots 1,784,000 kopiju apmērā un vēl aizvien ir Utadas veiksmīgākais singls. Otrais albuma singls "Wait & See ~Risk~", bija spējīgs atspoguļot pirmā singla panākumus un pārdot vairāk nekā miljonu kopiju. "Wait & See ~Risk~" vēlāk tika ierindots sestajā vietā Oricon top 10 labāko singlu no 1999. gada 1. janvārim līdz 2006. gada 24. aprīlim. Albuma pēdējie divi singli "For You / Time Limit" un "Can You Keep a Secret?" sasniedza #1, un "Can You Keep a Secret?" arī tika pārdots vairāk nekā miljons kopiju apmērā un kļuva par gada veiksmīgāko dziesmu. Tā kā ‘’First Love’’ tika izdots jau pirms diviem gadiem, nākamais albums — ‘’Distance’’ bija ļoti gaidīts fanu vidū, un uzstādīja pasaules rekordu, pārdodot 3 miljonus pirmajā nedēļā. Līdz 2001. gada beigām, albums bija kļuvis par pārdotāko japāņu mūzikas albumu tajā gadā, pārdodot 4,469 miljonus kopiju Japānā vien. Pēc ‘’Distance’’, Utada izdeva singlu, kas bija veltīts kādam sieviešu kārtas slepkavības upurim Ikedā, Osakā, kura nosaukums bija ‘’Final Distance’’. Pirms trešā albuma izdošanas Utada vēl izdeva singlus ‘’Traveling’’, ‘’Hikari’’ un ‘’Sakura Drops / Letters’’. Izņemot ‘’Final Distance’’ (#2 Japānā), visi singli sasniedza pirmo vietu. Taču pirms trešā albuma, ‘’Deep River’’, izdošanas, dziedātāja bija spiesta veikt operāciju, pēc tam, kad viņai tika atklāts olnīcas audzējs, kā rezultātā Utada bija spiesta apturēt albuma reklamēšanu. Pēc atveseļošanās un ilgi gaidītā albuma izdošanas, Utada beidzot varēja turpināt reklamēt savu ierakstus, lai veicinātu albuma un singlu pārdošanu. Kaut arī Utada neparādījās televīzijā, viņa reklamēja savus albumus ar radio un preses interviju palīdzību. Pēc Oricon pārdošanas rādītājiem, jaunais albums bija kārtējie pārsteidzošie panākumi; albums tika pārdots 2.35 miljonu kopiju apmērā pirmās nedēļas laikā. Pēc Oricon faktiem, albums pārsniedza 3,6 miljonu robežu, padarot Utadu par vienīgo dziedātāju japāņu mūzikas vēsturē, kuras trīs albumi pēc kārtas sasniedz 3x Million (12x Platīns) sertifikāciju pēc RIAJ standartiem. Tas arī bija Utadas trešais albums pēc kārtas, kas sasniedza #1 pozīciju Oricon albumu gada topā, un kļuva par astoto visu laiku veiksmīgāko japāņu albumu. 2003. gadā, Utadas reklamēšanas un personīgās dzīves grafiks kļuva aizvien saspringtāks Utadas laulības dēļ. Utada parakstīja ierakstu līgumu ar Island Records ASV, lai ierakstītu pienācīgu angļu valodas debijas albumu. Pa to laiku, japāņu valodas singli iznāca maz, un ar ļoti lielu laika starpību, taču 2003. gada 29. janvārī Utada izdeva ‘’Colors’’ — viņas vienīgo singlu 2003. gadā. Šī dziesma bija atšķirīga no citām, jo tajā tika izmantoti ļoti daudz ēterisku un eksperimentālu skaņu, un kas tāds Utadas diskogrāfijā tika redzēts pirmo reizi, bet šāds mūzkas stils Utadas albumos sevi parādīja pilnībā tikai nākamajos albumos — ‘’Ultra Blue’’ un ‘’Heart Station’’. Singls pavadīja 45 nedēļas Oricon topā — visilgāk no visām Utadas dziesmām, un tika pārdots 881,000 kopiju apmērā, sasniedzot #3 Oricon gada topā. Viņas pirmās singlu kolekcijas albums Utada Hikaru Single Collection Vol.1 klajā nāca 2004. gada 31. martā. Tas kļuva par pirktāko albumu Japānā 2004. gadā, padarot Utadu par vienīgo solo vai grupas mākslinieku, kas sasniedz #1 gada topā četras reizes. Tas arī bija pirmais kolekcijas albums, kas sasniedzis #1, ko izpildījusi sieviete 26. gadu laikā. Tā panākumi bija īpaši pārsteidzoši, ņemot vērā, ka tas saņēma ļoti maz reklamēšanas, un tajā netika iekļauts nekāds jauns materiāls, un pat bukletā nebija nevienas fotogrāfijas. Visam piedevām, tas pavadīja topā visvairāk nedēļu no visiem Utadas albumiem līdz šim - 2 gadus. Albums tika pārdots vairāk nekā 2.575 miljonu kopiju apmērā Japānā, padarot to par 34. veiksmīgāko albumu Japānā kopumā. Mēnesi vēlāk, viņa izdeva savu vienīgo japāņu singlu 2004. gadā, ‘’Dareka no Negai ga Kanau Koro,’’ kas pavadīja pirmajā vietā Japānā divas nedēļas pēc kārtas, un pārdeva 365,000 kopijas līdz gada beigām un kļuva par galveno dziesmu filmai Casshern, viņas tagad jau bijušā vīra režijas debijai. 2004. gada vidū, Utada pārcēlās atpkaļ uz Ņujorku, un sāka darbu pie jauna ierakstu līguma ar Island Def Jam Music Group. 2004. gada 5. oktobrī viņa laida klajā savu angļu valodas debijas albumu, Exodus, zem vārda ‘’Utada,’’ kas bija viņas jaunais, amerikāņu dotais skatuves vārds. Albums tika izdots gandrīz mēnesi agrāk Japānā, 9. septembrī, ar īpašu bukletu un iepakojumu. MTV intervijā, Utada sacīja: ‘’Es nedomāju, ka šāda veida mūzika mani uztrauc. Tas ir pilnīgi skaidrs, ka šeit es izskatos pilnīgi savādāka uz pārējo fona, un patiesībā, pašlaik šeit nav pilnīgi neviena cilvēka no Āzijas [kas ir populāri dziedātāju ASV]. Exodus kļuva par Utadas piekto albumu pēc kārtas, kas debitēja #1 Japānā, un pārdeva vairāk nekā 500,000 kopiju pirmajā nedēļā. Par spīti Timbaland palīdzībai albuma ierakstīšanas laikā dziesmu rakstīšanas un producēšanas ziņā, viņas Amerikas debija kā Island Records māksliniecei tika uzņemta vienaldzīgi Amerikas mūzikas tirgū, nesasniedzot pat pirmo simtnieku albumu topā, pateicoties tam, ka albums pilnīgi netika reklamēts no ierakstu kompānijas puses. ‘’Easy Breezy’’ tika izdots kā pirmais singls augusta sākumā, kas sasniedza #9 ASV deju topā, tam sekoja ‘’Devil Inside’’ mēnesi un divas nedēļas vēlāk. 2005. gada jūnijā, Utada nokļuva uz žurnāla Interview vāka. ‘’Exodus 04’’ tika izdots 2005. gada jūnija beigās, un tajā tika iekļauti The Scumfrog, Richard Vission, JJ Flores un Pītera Beilija remiksi. Lielbritānijā. Mercury pievienoja vēl divus remiksus singlam ‘’You Make Me Want To Be A Man’’ un albumam ‘’Exodus’’, kuri tika nosaukti ‘’You Make Me Want To Be A Man [Bloodshy & Avant Mix]’’ un ‘’You Make Me Want To Be A Man [Junior Jack Mix].’’ Līdz gada beigām, pēc Oricon ikgadējās aptaujas, Utada tika nosaukta kā 2004. gada labākā dziedātāja. Ceturtais singls no angļu valodas albuma ‘’Exodus’’, ‘’You Make Me Want to Be a Man,’’ tika izdots 2005. gada Oktobrī. ‘’Devil Inside’’ kļuva par klubu grāvēju ASV, un sasniedza #1 ASV Billboard deju klubu topā. Gan ‘’Exodus’’ albums, gan ‘’You Make Me Want to Be a Man’’ singls Lielbritānijā tika izdoti ar atšķirīgām vāciņa fotogrāfijām no ASV un Japānas versijas. Gadu pēc internacionālā izdevuma ‘’Exodus’’, Utada pārcēlās atpakaļ uz Tokiju un atgriezās uz Japānas mūzikas skatuves. Tomēr Japānas masu mediji asi kritizēja viņas izgāšanos rietumu valstīs. Pirms ceturtā japāņu studijas albuma ‘’Ultra Blue’’ izdošanas, Utada izdeva vairākus veiksmīgus singlus: ‘’Colors’’ (#1), ‘’Dareka no Negai ga Kanau Koro’’ (#1), ‘’Be My Last’’, (#1), ‘’Passion’’ (#4), un ‘’Keep Tryin'’’(#2). Digitālais singls ‘’This Is Love’’, kas tika izdots, lai reklamētu albumu, kopumā tika lejuplādēts vismaz 1,000,000 reižu, padarot to par devīto visvairāk lejuplādēto dziesmu 2006. gadā Japānas iTunes. Hikaru Utadas oficiālā lapa (angliski) Hikaru Utadas oficiālais blogs (angliski), (japāniski)