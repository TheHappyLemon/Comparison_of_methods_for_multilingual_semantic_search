Mušķērāji, mušķērāju ģints (Muscicapa) ir mušķērāju dzimtas (Muscicapidae) ģints, kas apvieno 26 dziedātājputnu sugas. Tās ir Vecās Pasaules putni, kas sastopami Eirāzijā, Āfrikā un okeānu salās. Lielākā daļa sugu mājo mežos un krūmājos. Dažas sugas ir gājputni, pārējās nometnieki. Zinātniskais nosaukums Muscicapa atvasināts no latīņu valodas un latviski nozīmē "mušu ķērājs". Latvijā sastopama viena mušķērāju ģints suga — pelēkais mušķērājs (Muscicapa striata). Mušķērāji ir neliela auguma putni ar lielu, apaļu galvu, īsu asti un saplacinātu knābi, kas pie pamatnes ir salīdzinoši plats. Lielākajai daļai sugu apspalvojums ir pelēks, pelēkbrūns vai brūns, neuzkrītošs. Jaunie putni raibumotāki nekā pieaugušie. Kājas smalkas un tieviņas, samērā vājas. Mušķērāji tās izmanto tikai, lai pieķertos pie koka zara. Barojas galvenokārt ar lidojošiem kukaiņiem, kuri tiek noskatīti no kāda koka zara. Ligzda parasti atrodas kokā, bet dažas Āfrikas sugas ligzdo koka dobumos. Mušķērāju ģints (Muscicapa) Āfrikas pelēkais mušķērājs (Muscicapa adusta) Bēma mušķērājs (Muscicapa boehmi) Brūnkrūšu mušķērājs (Muscicapa muttui) Brūnsvītrainais mušķērājs (Muscicapa williamsoni) Čapina mušķērājs (Muscicapa lendu) Daurijas mušķērājs (Muscicapa dauurica) Dzeltenkāju mušķērājs (Muscicapa sethsmithi) Gambagas mušķērājs (Muscicapa gambagae) Gvinejas mušķērājs (Muscicapa ussheri) Itombe mušķērājs (Muscicapa itombwensis) Kasina mušķērājs (Muscicapa cassini) Kongo tumšais mušķērājs (Muscicapa infuscata) Mazais pelēkais mušķērājs (Muscicapa epulata) Olīvu mušķērājs (Muscicapa olivascens) Pelēkais mušķērājs (Muscicapa striata) Pelēkkrūšu mušķērājs (Muscicapa randi) Pelēkzilais mušķērājs (Muscicapa comitata) Pelnupelēkais mušķērājs (Muscicapa caerulescens) Purva mušķērājs (Muscicapa aquatica) Rudais mušķērājs (Muscicapa ferruginea) Sulavesi svītrainais mušķērājs (Muscicapa sodhii) Sumbas pelēkais mušķērājs (Muscicapa segregata) Svītrainais mušķērājs (Muscicapa griseisticta) Tesmana mušķērājs (Muscicapa tessmanni) Tumšais mušķērājs (Muscicapa sibirica) Vidusjūras mušķērājs (Muscicapa tyrrhenica) World Bird List: Chats, Old World flycatchers Sinclair, Ian; Ryan, Pete; Christy, Patrice & Hockey, Phil (2003): Birds of Africa: a complete illustrated field guide to the birds of the Sahara. Struik, Cape Town. ISBN 1-86872-857-9 del Hoyo, Josep; Elliott, Andrew & Sargatal, Jordi (eds.) (2006): Handbook of Birds of the World (Vol. 11: Old World Flycatchers to Old World Warblers). Lynx Edicions, Barcelona. ISBN 84-96553-06-X (Vol.11: 2006) Perrins, Christopher (ed.) (2004): The New Encyclopedia of Birds. Oxford University Press, Oxford. ISBN 0-19-852506-0 Jobling, James A. (2010). The Helm Dictionary of Scientific Bird Names. London, United Kingdom: Christopher Helm. p. 260. ISBN 978-1-4081-2501-4. Latvijas Daba: Mušķērāju dzimta «Подсемейство ·Мухоловковые - Muscicapinae». Arhivēts no oriģināla, laiks: 2017. gada 19. novembrī. Skatīts: 2017. gada 1. novembrī. Xeno-Canto: Genus Muscicapa