Džeina Melorija Birkina (angļu: Jane Mallory Birkin; dzimusi 1946. gada 14. decembrī, mirusi 2023. gada 16. jūlijā) bija angļu aktrise, dziedātāja un modele. Dzimusi Londonā 1946. gada 14. decembrī britu kara flotes virsnieka Deivida Birkina un aktrises Džūdijas Kempbelas ģimenē. 1965. gadā apprecējās ar komponistu Džonu Bariju, 1966. gadā viņa atveidoja nelielas lomas Mikelandželo Antonioni filmā "Fotopalielinājums" un Džeka Smita filmā "Kaleidoskops" (Kaleidoscope), bet 1969. gadā atveidoja galveno sieviešu lomu Pjēra Grimblā filmā Slogan, kurā galveno vīriešu lomu atveidoja Seržs Gensbūrs. Tajā pašā gadā viņa pārcēlās uz dzīvi Francijā un duetā ar savu partneri Seržu Gensbūru ierakstīja dziesmu Je t’aime… moi non plus ("Es Tevi mīlu… es arī nē"). 1971. gadā viņiem piedzima meita Šarlote, pāris izšķīrās 1980. gadā. 1982. gadā viņai no attiecībām ar režisoru Žaku Duaijonu piedzima trešā meita Lu. 1990. gadu beigās Birkina saslima ar leikēmiju, 2021. gadā pārcieta smadzeņu insultu. Mirusi 2023. gada 16. jūlijā savā Parīzes mājā. Vikikrātuvē par šo tēmu ir pieejami multivides faili. Skatīt: Džeina Birkina. IMDb profils (angliski) AllMovie profils (angliski) Encyclopædia Britannica raksts (angliski) Brockhaus Enzyklopädie raksts (vāciski)