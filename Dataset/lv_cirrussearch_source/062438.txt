Frozena šaurums (angļu: Frozen Strait — ‘Aizsalušais šaurums’) ir jūras šaurums Kanādas Arktikā. Savieno Foksa šaurumu austrumos ar Rosvelkoma šaurumu rietumos. Atdala Sauthemptonas salu dienvidos no Melvila pussalas un Nagjutūkas salas ziemeļos. Šaurumā vairākas salas, lielākā no kurām ir Kikiktāluka Sauthemptonas piekrastē. Lielāko gada daļu pildīts ar ledu. Šauruma rietumu galā atrodas Naujātas ciemats. Pirmie no eiropiešiem šaurumu sasniedza Roberta Bailota ekspedīcija 1615. gadā, bet iesala ledū šauruma austrumu galā. 1742. gadā Kristofera Midltona ekspedīcija, kuģojot no dienvidu puses pa Rosvelkoma šaurumu, sasniedza Frozena šauruma rietumu galu, bet redzēja to pildītu ar ledu un piešķīra tagadējo nosaukumu. Šaurumu pirmais caurkuģoja Viljams Perijs 1821. gadā. Christopher Middleton (ca. 1690 - 1770)