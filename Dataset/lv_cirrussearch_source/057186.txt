1924. gada ziemas olimpiskās spēles, oficiāli zināmas kā I ziemas olimpiskās spēles, notika 1924. gadā Šamonī, Francijā. Tobrīd to nosaukums bija "Starptautiskā Ziemas sporta nedēļa" (franču: Semaine Internationale des Sports d'Hiver), un tā notika Monblāna pakājē Savojas Alpos laika posmā no 1924. gada 25. janvāra līdz 4. februārim. Spēles organizēja Francijas Olimpiskā komiteja un vēlāk Starptautiskā Olimpiskā komiteja tās atzina par I ziemas olimpiskajām spēlēm. Par pirmo olimpisko čempionu kļuva amerikāņu ātrslidotājs Čārlzs Džūtro, kas uzvarēja 500 m distancē. Medaļas tika pasniegtas 16 disciplīnās 7 sporta veidos. Vairākos avotos kērlings un militārā patruļa netiek iekļauta pie Olimpiskajiem sporta veidiem, vai arī tiek minēti kā demonstrācijas sporta veidi, taču 1924. gadā nebija šāda iedalījuma. 2006. gada februārī Starptautiskā Olimpiskā komiteja paziņoja, ka kērlings bija pilntiesīgs Olimpiskās programmas sporta veids un ir iekļāvusi tajā pasniegtās medaļas kopējā medaļu skaitā. Ātrslidošana Bobslejs Daiļslidošana Hokejs Kērlings Militārā patruļa Ziemeļu slēpošana Distanču slēpošana Tramplīnlēkšana Ziemeļu divcīņa I ziemas olimpiskajās spēlēs piedalījās 16 valstu sportisti. Liela daļa šo valstu bija nodibinātas Pirmā pasaules kara rezultātā (Austrija, Čehoslovākija, Latvija, Polija, Serbu, Horvātu un Slovēņu karaliste, Somija un Ungārija). Ātrslidošanas sacensībās tika iekļauts arī viens Igaunijas sportists, taču viņš neizgāja uz starta. Jau pirmajās ziemas olimpiskajās spēlēs piedalījās arī neliela Latvijas delegācija. Latviju pārstāvēja ātrslidotājs Alberts Rumba un distanču slēpotājs Roberts Plūme. Karogu olimpiādes atklāšanas parādē 25. janvārī nesa R. Plūme, bet A. Rumba soļoja aiz viņa ar slidu pāri rokās. Augstākās vietas ieguva A. Rumba ātrslidošanas 500 metru distancē 7. vietu un 1500 metru distancē 10. vietu. 1924. gada vasaras olimpiskās spēles 1924. gada ziemas olimpisko spēļu medaļnieku uzskaitījums Olimpiskās spēles Ziemas olimpiskās spēles Starptautiskās Olimpiskās komitejas valstu un teritoriju kodi Francijā notikušās olimpiskās spēles 1900. gada vasaras olimpiskās spēles — Parīze 1924. gada vasaras olimpiskās spēles — Parīze 1924. gada ziemas olimpiskās spēles — Šamonī 1968. gada ziemas olimpiskās spēles — Grenoble 1992. gada ziemas olimpiskās spēles — Albērvila Sports-Reference profils (angliski) Oficiālais pārskats Arhivēts 2012. gada 4. februārī, Wayback Machine vietnē.