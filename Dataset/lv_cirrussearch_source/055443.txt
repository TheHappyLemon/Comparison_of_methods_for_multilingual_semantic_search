Numulīti (Nummulites, no lat. nummulus — "monēta") ir izmirusi foraminīferu ģints rotaliīdu kārtā. Ģinti 1801. gadā aprakstīja franču dabaspētnieks Žans Batists Lamarks. Ģeohronoloģiski numulīti dzīvoja paleogēna periodā, bet iespējams arī augškrītā. Šajā grupā ir sastopamas lielākās foraminīferu formas, kas diametrā var sasniegt 16 centimetrus. Čaula liela (1 līdz 16 cm), planispirāla (sīkajām formām) vai diskveidīga (lielām formām), dažādā pakāpē uzpūsta čaulas centrālajā daļā. Vijumi un kameru dobumi involūti. Daudzskaitlīgie spiraliskie vijumi ir sadalīti ar septām vienkāršās kamerās. Septas parasti lokveidīgi izliektas, retos gadījumos taisnas. Uz vijumu virsmas septu piestiprināšanās vietā veidojas taisnas vai izlocītas šuvjveida vai ribveida līnijas, sauktas par septu pēdām. Pēc septu pēdu formas izšķir trīs numulītu grupas: a) ar radiālām septu pēdām, b) ar meandrveidīgām, c) ar sietveidīgām. Pēc kameru formas tiek izdalītas tīs numulītu pamatgrupas: a) ar operkuliveidīgam kamerām, b) ar asilinveidīgām, c) ar numulītveidīgam. Dažiem numulītiem ir iekšējais skelets stabiņu veidā, kas uz čaulas virsmas nobeidzas kā izcilnīši-granulas, kas izvietojas haotiski vai spirāliski. Numulītu ģintī ir virs 600 sugām, kuras var iedalīt sešās apakšģintīs. Numulītu dalījums apakšģintīs:: ģints: † Nummulites Lamarck, 1801 apakšģints: † Nummulites (Guembelia) Prever, in Chelussi, 1903 apakšģints: † Nummulites (Nummulites) Lamarck, 1801 apakšģints: † Nummulites (Assilina) Reuss, 1862 apakšģints: † Nummulites (Bruguieria) Prever, 1905 apakšģints: † Nummulites (Laharpeia) Prever, 1904 apakšģints: † Nummulites (Nummulina) Heilprin, 1882 apakšģints: † Nummulites (Operculinoides) Cizancourt, 1948 apakšģints: † Nummulites (Paronaea) Prever, 1903 (†) - izmirušu organismu grupa. World Foraminifera Database Vikikrātuvē par šo tēmu ir pieejami multivides faili. Skatīt: Numulīti. Encyclopædia Britannica raksts (angliski) Encyclopædia of Life raksts (angliski)