Žanetes sala (krievu: остров Жаннетты, jakutu: Жаннетта арыыта) ir neapdzīvota sala Krievijas Federācijas galējos ziemeļos Ziemeļu Ledus okeānā, Delonga salu grupā. Vistālāk austrumos izvietotā Jaunsibīrijas salu arhipelāga sala. Administratīvi ietilpst Sahas Republikas Bulunas ulusā. Salas teritorija kopš 2018. gada 2. marta ietilpst valsts dabas liegumā «Jaunsibīrijas salas». Salu 1881. gada maijā, dreifējot ar ledū iesalušo kuģi Jeannette, atklāja amerikāņa Džordža Delonga ekspedīcija. Kuģa inženieris Džordžs Melvils ar suņu pajūgiem 2. vai 3. jūnijā apmeklēja salu, izkāpa tās krastā, pacēla ASV karogu un pasludināja salu par ASV īpašumu. Sala nosaukta par godu ekspedīcijas kuģim (Jeannette Island). Sala izvietojusies Delonga salu austrumos, Austrumsibīrijas jūrā. Tuvākā cietzeme ir 47 km attālā Henrietas sala ziemeļrietumos. Sala veidota galvenokārt no kaļķakmens. Reljefs kalnains, salas vidusdaļā neliels ledājs ar salas augstāko punktu 351 m vjl. Krasti stāvi. Dominē arktiskais tuksnesis. Klinšainajos krastos putnu tirgi (kairas, alki, kaijas, lielās polārkaijas). «"Новосибирские острова" - государственный природный заказник федерального значения». Arhivēts no oriģināla, laiks: 2021. gada 26. janvārī. Skatīts: 2021. gada 19. februārī. A Lengthy Deployment: The Jeannette Expedition in Arctic Waters as Described in Annual Reports of the Secretary of the Navy, 1880-1884. Определение "Жаннетты остров" в Большой Советской Энциклопедии The Mysterious Disappearance of Jeannette Island (on Google Maps) Freemaps.ru