Samanta Džeina Mortone (angļu: Samantha Jane Morton, dzimusi 1977. gada 13. maijā) ir angļu aktrise un režisore. Viņa ir vislabāk pazīstama, piedaloties neatkarīgajās filmās, par ko saņēmusi BAFTA televīzijas balvu, BIFA balvu, Zelta globusa balvu, kā arī nominēta divām Amerikas Kinoakadēmijas balvām, Emmy balvai un Ekrāna aktieru ģildes balvai. Savu aktrises karjeru iesākusi, piedaloties dažādos televīzijas seriālos, no sākuma dzimtajā Notingemā, vēlāk arī ITV un BBC. 1990. gados piedalījusies filmās "Emma" (Emma, 1996), "Džeina Eira" (Jane Eyre, 1997) un Under the Skin (1998). Par lomu Vudija Allena filmā "Salds un nekrietns" (Sweet and Lowdown, 1999) viņa nominēta Amerikas Kinoakadēmijas balvai kategorijā "Labākā aktrise otrā plāna lomā", savukārt par lomu Džima Šeridana filmā In America (2002) viņa saņēma nomināciju kategorijā "Labākā aktrise galvenajā lomā". Piedalījusies arī filmās Morvern Callar (2002), "Īpašais ziņojums" (2002), Control (2007), "Elizabete: Zelta laikmets" (2007), "Sinekdoha, Ņujorka" (2008), The Messenger (2009), "Kosmopolise" (2012), "Džons Kārters" (John Carter, 2012), Decoding Annie Parker (2013), "Fantastiskās būtnes — un kur tās meklēt" (2016), "Viņa teica" (2022) un "Valis" (2022). Vikikrātuvē par šo tēmu ir pieejami multivides faili. Skatīt: Samanta Mortone. IMDb profils (angliski) AllMovie profils (angliski)