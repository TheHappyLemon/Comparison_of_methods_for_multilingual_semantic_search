Halonas līcis (vjetnamiešu: Vịnh Hạ Long) ir populārs tūrisma galamērķis Vjetnamā. Tajā ir tūkstošiem kaļķakmens karsta veidojumu un dažādas formas un izmēra salu. Tā kopējā platība sasniedz 1553 km2. Kaļķakmens veidojies 500 miljonu gadu laikā, karsts — pēdējos 20 miljonos gadu. Halonas līcī ir vairākas endēmas augu un dzīvnieku sugas. Pētījumi liecina, ka šajā rajonā cilvēki dzīvojuši jau vairāku desmitu tūkstošu gadu senā pagātnē. 1994. gadā iekļauts UNESCO Pasaules mantojuma sarakstā. 2011. gada novembrī iekļauts septiņu jauno dabas brīnumu sarakstā. «The Provisional New 7 Wonders of Nature». new7wonders.com. Skatīts: 2011-11-11. Vikikrātuvē par šo tēmu ir pieejami multivides faili. Skatīt: Halonas līcis. Encyclopædia Britannica raksts (angliski) Brockhaus Enzyklopädie raksts (vāciski) UNESCO apraksts