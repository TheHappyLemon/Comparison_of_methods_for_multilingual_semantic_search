3. Saeimas vēlēšanas Latvijā notika 1928. gada 6. un 7. oktobrī. Šīs bija pirmās parlamenta vēlēšanas, kurās kandidējot, katram sarakstam bija jāiemaksā 1000 latu drošības nauda. Drošības nauda tika atmaksāta, ja parlamentā no saraksta tika ievēlēts vismaz viens deputāts. Vēlēšanās tika pieteikti 43 partijas, kopā dažādos vēlēšanu apgabalos piesakot 120 kandidātu sarakstus. Kopumā vēlēšanās piedalījās 937 968 pilsoņu, kas sastādīja 79,3% no visiem balsstiesīgajiem. Saeimā iekļuva 27 saraksti: Latvijas Sociāldemokrātiskā strādnieku partija — 25 vietas; Latviešu zemnieku savienība — 16 vietas; Latvijas vācu baltiešu partija — 6 vietas; Kristīgo zemnieku un katoļu partija — 6 vietas; Strādnieku un zemnieku partija — 6 vietas; Kristīgā apvienība un strādnieku partija — 4 vietas; Latvijas Jaunsaimnieku un sīkgruntnieku partija — 4 vietas; "Demokrātiskā Centra" un bezpartijisko sabiedrisko darbinieku saraksts — 3 vietas; Latgales Demokrātiskā zemnieku apvienība — 3 vietas; Progresīvā tautas apvienība — 3 vietas; Apvienotā sociāldemokrātu mazinieku partija, laukstrādnieku savienība, jaunsaimnieku un amatnieku saraksts — 2 vietas; Apvienotais vecticībnieku saraksts — 2 vietas; Cionistu organizācija "Mizrahi" — 2 vietas; Latgales Neatkarīgo sociālistu partija — 2 vietas; Nacionālā apvienība — 2 vietas; Latvijas pagastu un apriņķu pašvaldību krievu darbinieku savienība — 2 vietas; Pareizticīgo un vecticībnieku vēlētāju un apvienoto krievu organizāciju saraksts — 2 vietas; Poļu-katoļu Latvijas Poļu savienība — 2 vietas; Agrāko naudas noguldītāju un citu cietušo partija — 1 vieta; Agudas Jisroel — 1 vieta; Kristīgo darba ļaužu savienība — 1 vieta; Latgales latviešu apvienība un zemes arāju partija — 1 vieta; Latgales Sociāldemokrātiskā strādnieku partija — 1 vieta; Latvijas Darba savienība un tautas apvienība — 1 vieta; Miera, kārtības un ražošanas apvienība — 1 vieta; Latvijas tautiski sociāldemokrātiskā partija "Ceire-Cion" (Hitahdut) — 1 vieta; Latvijas ebreju sociāldemokrātiskā strādnieku organizācija "Bunds" — 1 vieta. «3.Saeimas vēlēšanas». www.cvk.lv (latviešu). Arhivēts no oriģināla, laiks: 2016-04-05. Skatīts: 2018-09-21. Arhivēts 2016-04-05 Wayback Machine vietnē. Latvijas enciklopēdija. 5. sējums. Rīga : Valērija Belokoņa izdevniecība. 2009. 73. lpp. ISBN 978-9934-8068-0-3. 3. Saeimas vēlēšanas