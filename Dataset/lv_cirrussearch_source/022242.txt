Maltas eiro monētas ir eiro monētas, kuras izdevusi Malta. Maltas eiro monētu valsts puses dizainā izmantoti trīs attēli. Uz 1, 2 un 5 centu monētām attēlots UNESCO Pasaules mantojuma objekts Mnaidra — templis, kas celts ceturtajā tūkstošgadē pirms mūsu ēras; uz monētas attēlots tā altāris. Uz 10, 20 un 50 centu monētām attēlots Maltas ģerbonis. Uz 1 un 2 eiro monētām attēlots Maltas krusts. Malta 2 eiro piemiņas monētas izdod kopš 2009. gada. No 2011. līdz 2015. gadam Malta izdos Maltas konstitucionālo tiesību vēsturei veltītu monētu sēriju. Kopīgi ar citām valstīm Malta 2009. gadā un 2012. gadā ir izdevusi Eiropas ekonomiskajai vienotībai veltītas monētas, kuras izdeva visas eirozonas valstis kopā. Turklāt Malta ir izdevusi vairākas zelta un sudraba piemiņas monētas, kas nav paredzētas apgrozībai. 2009 — 10 gadi kopš Eiropas Ekonomikas un monetārā savienības izveides 2012 — 10 gadi kopš eiro ieviešanas Uz Maltas monētām ir kaltuves zīme un dizainera iniciāļi. Kaltuves zīme ir burts F, kas apzīmē Parīzes naudas kaltuvi Francijā. Dizainera iniciāli ir burti NGB (dizaineris Noels Galea Basons) uz 1, 2 un 5 centu monētām.