Hela (poļu: Hel) ir pilsēta Polijas ziemeļos, Pomožes vojevodistē šaurās Helas pussalas virsotnē. Hela rakstos pirmoreiz minēta 1198. gadā. XIII gadsimtā pilsēta konkurēja ar Gdaņsku ostas nozīmības ziņā. Iesākumā Hela atradās 1,5 kilometru uz austrumiem no pašreizējā pilsētas centra., bet XV gadsimtā, kad jūra sāka pussalu noskalot, tā tika pārcelta uz mūsdienu vietu. 1526. gadā Polijas karalis Sigismunds II Augusts piešķīra Helu Gdaņskai, tā uz visiem laikiem atrisinot jautājumu par reģiona galveno ostu. XIX gadsimta beigās Hela kļuva par populāru atpūtas vietu. Pēc Pirmā pasaules kara pilsēta iekļāvās Polijā un tā tika pārvērsta par vienu no divām galvenajām Polijas kara flotes bāzēm. Polijas kampaņas laikā Helas garnizons sīvi pretojās vācu armijai un padevās tikai 2. oktobrī, kad Polija faktiski jau bija sakauta. Savukārt Helas vācu garnizons padevās tikai 1945. gada 10. maijā, jau pēc Vācijas kapitulācijas. Arī pēc kara Hela kalpoja kā kara flotes bāze, līdz 1996. gadā Polijas kara flote lielāko daļu no bāzes atstāja civilajām varas iestādēm. Mūsdienās Helas osta darbojas galvenokārt kā jahtu osta. Vikikrātuvē par šo tēmu ir pieejami multivides faili. Skatīt: Hela. Helas bāka https://bdl.stat.gov.pl/api/v1/data/localities/by-unit/042214011011-0934501?var-id=1639616&format=jsonapi; P2701: JSON; pārbaudes datums: 6 oktobris 2022.