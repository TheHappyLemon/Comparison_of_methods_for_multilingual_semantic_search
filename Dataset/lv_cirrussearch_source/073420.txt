Pelēkā mušmire (latīņu: Amanita spissa) ir indīga sēne.[nepieciešama atsauce] Cepurīte sākumā pusapaļa, vēlāk izpletusies, gandrīz plakana, līdz 12 cm plata, tumši brūna, pelēkbrūna vai pelēka, ar nelielām, koncentriskām pārslām. Kātiņš pelēks, zvīņains, ar pelēku gredzenu un bumbuļveida paresninājumu. Maksts saaugusi ar bumbuļveida paresninājumu un nav atdalāma. Lapiņas baltas. Mīkstums balts. Atrodama samērā reti skuju koku un lapu koku mežos gan vasarā, gan rudenī. Daži autori uzskata, ka šī sēne ir indīga, daži (Birkfelds, Heršels) — ka tā ēdama.[nepieciešama atsauce] Lai nesajauktu pelēko mušmiri ar indīgajām mušmirēm, it īpaši ar panteru mušmiri, pelēko mušmiri drīkst ievākt tikai labs sēņu pazinējs. Vikikrātuvē par šo tēmu ir pieejami multivides faili. Skatīt: Pelēkā mušmire.