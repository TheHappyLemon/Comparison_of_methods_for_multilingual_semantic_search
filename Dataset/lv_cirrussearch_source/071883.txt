Polijas—Lietuvas tatāri (lietuviešu: Lenkijos-Lietuvos totoriai, poļu: tatarzy polsko-litewscy, baltkrievu: літо́ўскія тата́ры) ir tatāru etniska grupa, kas no 14. gadsimta apdzīvo bijušo Lietuvas lielkņazistes teritoriju. Mūsdienās dzīvo Lietuvā (apm. 2500 cilvēku), Baltkrievijas rietumos (apm. 8500 cilvēku) un Polijas ziemeļaustrumos (apm. 2000 cilvēku). Jau senatnē pārgājuši uz apkārtējās tautas valodu (visbiežāk baltkrievu valodu), Polijas—Lietuvas tatāri saglabājuši tradīcijas un reliģiju — sunnītu islāmu. Pirmie tatāri Lietuvas liekņazistē ieradās kopā ar Tohtamišu no Zelta Ordas. Kopš tā laika tatāri Lietuvas karaspēkā tradicionāli dienēja kavalērijas vienībās, tai skaitā piedaloties Grunvaldes kaujā. Pēc tam, kad Polijas—Lietuvas tatāri bija pārgājuši uz baltkrievu valodu (ap 16. gadsimtu), arī reliģiskajos rakstos tika izmantota baltkrievu valoda, tomēr pierakstīta arābu rakstā. Tatāru ekspozīcija Trāķu pilī Mošeja Nemēžas ciemā Baltkrievu teksts arābu rakstā Vikikrātuvē par šo tēmu ir pieejami multivides faili. Skatīt: Polijas—Lietuvas tatāri.