Hannoveres dinastija (House of Hanover) bija Lielbritānijas monarhu dinastija, kas valdīja Hannoverē (1714.-1837.) un Lielbritānijas un Īrijas Apvienotajā Karalistē (1714.-1901.) Tā kā Lielbritānijas karaliene Anna Stjuarta mira, neatstājot pēcnācējus, Stjuartu dzimtas tiešā līnija bija izmirusi. Saskaņā ar 1701. gada Aktu par troņa mantošanu, kas liedza Lielbritānijas tronī atrasties katoļticīgam karalim, Lielbritānijas tronī kāpa to tuvākais radinieks Hannoveras kūrfirsts Georgs (vāc. Georg Ludwig von Hannover), dibinot Hannoveres dinastiju. Hannoveru dzimtas aizsākās ar Džeimsa I meitu Elizabeti, kura apprecējās ar senas vācu monarhu Velfu (vācu: Welfen) dzimtas Estes atzara (angl. House of Este, fr. d’Este, vāc. Die Este) pārstāvi, Pfalcas kūrfirstu un Bohēmijas karali Fridrihu V. Džordžs I, Lielbritānijas karalis un Īrijas karalis (1714.-1727.), Hannoveres elektors (1708.-1727.) Džordžs II Lielbritānijas karalis un Īrijas karalis (1727.-1760.), Hannoveres elektors (1727.-1760.) Džordžs III, Lielbritānijas karalis un Īrijas karalis (1760.-1800.), Lielbritānijas un Īrijas Apvienotās Karalistes karalis (1801.-1820.), Hannoveres elektors (1760.-1806.), Hannoveres karalis (1814.-1820.) Džordžs IV, Lielbritānijas un Īrijas Apvienotās Karalistes karalis, Hannoveres karalis (1820.-1830.) Viljams IV, Lielbritānijas un Īrijas Apvienotās Karalistes karalis, Hanoveres karalis (1830.-1837.) Viktorija, Lielbritānijas un Īrijas Apvienotās Karalistes karaliene (1837.-1901.), Indijas imperatore (1876.-1901.) Pēc karalienes un imperatores Viktorijas nāves tronī kāpa viņas un Saksijas Koburgas un Gotas hercoga Alberta (vāc. Albert Franz August Karl Emmanuel Herzog von Sachsen-Coburg-Gotha, 1819.-1861.) dēls Alberts Eduards, aizsākot Saksijas Koburgas un Gotas dinastiju, kuru karalis un imperators Džordžs V 1917. gadā lika pārdēvēt par Vindzoras dinastiju (lai nebūtu nekā kopīga ar Vācijas Impēriju, kas bija Lielbritānijas pretiniece Pirmajā pasaules karā). Plumb, J. H. The First Four Georges. Revised ed. Hamlyn, 1974. Redman, Alvin. The House of Hanover. Coward-McCann, 1960. Royal Genealogies Royal Family of Great Britain including the Houses of Hanover, Saxe-Coburg and Gotha and House of Windsor. Chronology of the House of Hanover Genealogy Die Welfen (de) official homepage of the House of Welf Succession laws in the House of Welf