KAT-TUN (japāņu: カトゥーン — katūn) ir japāņu popgrupa no kompānijas — Johnny & Associates. Grupa sastāv no 6 cilvēkiem. Grupas nosaukums tika izveidots no grupas dalībnieku uzvārdu pirmajiem burtiem: Kamenashi Kazuja (dzimis 1986. gada 23. februārī); Akanishi Jin (dzimis 1984. gada 4. jūlijā); Taguchi Junnosuke (dzimis 1985. gada 29. novembrī); Tanaka Koki (dzimis 1985. gada 5. novembrī); Ueda Tatsuja (dzimis 1983. gada 4. oktobrī); Nakamaru Yuichi ( dzimis 1983. gada 4. septembrī). Grupas dalībnieki ne tikai dzied un dejo, bet arī tēlo dažādās japāņu drāmās un reklāmās. Šobrīd šī grupa ir arī viena no populārākajām elku grupām Japānā. Grupa sākotnēji tika izveidota kā fona dejotāji grupas KinKi Kids dalībnieka Koiči Domoto mūzikas programmai — Pop Jam. Grupa piesaistīja sev lielu uzmanību un tāpēc tika saglabāta. Viņu debija tika paziņota, kad 2006. gada martā tika izlaists singls "Real Face".