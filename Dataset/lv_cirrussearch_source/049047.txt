Podļesnaja Tavla (erzju: Вирь Тавла Vir Tavla) ir ciemats Krievijas Mordovijas Republikas Kočkurovas rajonā un Podļesno-Tavlas ciema administratīvais centrs. Ciems izvietojies pie nelielas upes Tavlas mežu masīva tuvumā. Attālums līdz rajona centram Kočkurovai — ap 7 km un 19 km no dzelzceļa stacijas Vojevodskoje. Erzju valodas nosaukums ir toponīms, kurš satur tjurku leksiskos elementus: Tau/tav — «kalns». Domā, ka burtiskā tulkojumā Tavla varētu nozīmēt "kalnainā". Minēta "Saranskas muitas grāmatā" (1692). Saskaņā ar 1706. gada dokumentu Podļesnaja Tavlā bija 57 sētas. 1867. gadā ciematā tika uzcelta Kristus dzimšanas baznīca (atjaunota 2001. gadā). Penzas guberņas apdzīvoto vietu sarakstā (1869) Podļesnaja Tavla ir kroņa ciemats no 183 sētām Saranskas apriņķī; tajā bija 3 dzirnavas un pienotava ar sviesta ražotni. 1914. gadā Podļesnajā Tavlā bija 299 sētu. 1929. gadā tika izveidots komūna "Erzjaņ zorja" ("Erzju ausma"), no 1931. gada kolhozi "Erzja" un "Красный трактор" ("Sarkanais traktors"), no 1939. gada paplašinātais 18. partijas kongresa vārdā nosauktais kolhozs, kopš 1997. gada — lauksaimniecības un rūpniecības kooperatīvs, kopš 2001. gada — SIA "Tavla" (ООО "Тавла"). Iedzīvotāji pārsvarā erzju tautības. Ir kultūras nams (kas slēgts avārijas stāvokļa dēļ), pamatskola, kā arī eksperimentālā bērnu mākslas skola jaunā ēkā, lauksaimniecības uzņēmums SIA „Agrofirma Tavla”. 2006. gada 6. septembrī tika atvērts unikāls mājas muzejs “Etno-Kudo”, kurš nosaukts muzikanta un folklorista V. Romaškina vārdā. Viņa izveidotā folkloras grupa "Torama" joprojām ir aktīva ciemā. Vairums ēku Podļesnaja Tavlā būvētas no samana — neapdedzinātiem ķieģeļiem ar salmu un citiem piejaukumiem. Ciema Kristus piedzimšanas baznīca bija koka ēka, kas celta un iesvētīta 1867. gadā par godu Ziemsvētkiem, un padomju laikos tā tika pilnībā iznīcināta. Pēc Saranskas un Mordovijas bīskapijas izveidošanas atjaunotajai draudzei 2001.gadā tika nodota bijušās kolhoza ēdnīcas vienstāva koka ēka, kas pēc tam tika aplikta ar ķieģeļiem, virs jumta uzcelts apzeltīts kupols ar krustu, uzbūvēts neliels divu līmeņu astoņstūra zvanu tornis, kas vainagots ar telts formas jumtu un mazo kupolu. Tempļa teritoriju ieskauj māksliniecisks dzelzs žogs. Daļu vecās baznīcas ikonu bija pasargājuši ciema iedzīvotāji un atdevuši jaunajai baznīcai. Kopš 1980. gadiem pie Podļesnaja Tavlas atrodas kalnu slēpošanas komplekss ar augstumu starpību ap 50 m. Strādā ziemas sezonā. Ciematā piedzimis Padomju Savienības varonis Ivans Kudaškins. Skolas ēkā ir uzstādīta piemiņas plāksne. Zinātnieks I. Kargins . Kokgriezējs Kalaganoņs Kerjazs (pazīstams arī kā P. Rjabovs) Tavlas ciemats ir pazīstams ar kokgriezumiem, kam ir līdzība ar radnieciskajām Bogorodskajas rotaļlietām, bet ar savu īpašu krāsojumu. Tavliešu meistaru darbos galvenā vieta ir cilvēka tēlam dažādās dzīves situācijās, bieži piepildītās ar humoru. Kokgriešanas skolu 1970. gados nodibināja Ičalkovskas pedagoģiskās skolas absolvents Nikolajs Mastins, kurš vietējā skolā organizēja kokgriešanas pulciņu, kas pēc tam izvērtās par eksperimentālu bērnu mākslas skolu. Uz ciemu no Saranskas tiek organizētas ekskursijas pie kokgriezējiem un uz muzeju "Etno-Kudo". Ciemā tiek rīkoti starpreģionālie kokgriešanas festivāli, kā arī folkloras festivāli, kuros reizēm piedalās ārvalstu kopas. Izveidots koka skulptūru parks. Всё о Мордовии: Энциклопедический справочник сост. Н. С. Крутов, Е. М. Голубчик, С. С. Маркова. Саранск, Мордов. кн. изд-во, 2005, страницы=267, 775. isbn=5-7595-1662-0 «Cigankins: Лексико-семантическая характеристика отдельных пластов топонимической системы Мордовской АССР». Arhivēts no oriģināla, laiks: 2019. gada 9. maijā. Skatīts: 2019. gada 31. maijā. Портал Мордовии - с. Подлесная Тавла «В Мордовии открылся дом-музей основателя фольклорной группы «Торама» Владимира Ромашкина». Arhivēts no oriģināla, laiks: 2015-04-02. Skatīts: 2015-03-04. Моя Мордовия. Кочкуровский район. Подлесная Тавла, часть 2. «Горнолыжный комплекс с. Подлесная Тавла». Arhivēts no oriģināla, laiks: 2019. gada 31. maijā. Skatīts: 2019. gada 31. maijā. Youtube, skats no drona: Podļesnaja Tavla un kalnu slēpošanas komplekss Города и села Мордовии. Историко-экономический справочник. сост. А. Н. Поршаков, научн. ред. - докт. исторических наук, профессор А. В. Клеянкин, Саранск, Мордов. кн. изд-во Управления по делам издательств, полиграфии и книжной торговли Совета Министров Мордовской АССР, 1977. стр. 216. isbn=0-2-8-4-133 «ФГБОУ ВПО "МГУ им. Н. П. Огарёва: Каргин И. Ф.». Arhivēts no oriģināla, laiks: 2018. gada 2. decembrī. Skatīts: 2019. gada 31. maijā. Экскурсия в с. Подлесная Тавла День рождения хорошего человека Подлесная Тавла — ЭТНО-арт-территория Энциклопедия Мордовия, О. В. Дулкин Youtube: Вся Мордовия: Кочкуровский район