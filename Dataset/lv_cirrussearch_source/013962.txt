Koordinātas: 29°S 31°E﻿ / ﻿29°S 31°E﻿ / -29; 31 Kvazulu-Natāla (angļu: KwaZulu-Natal) ir viena no deviņām Dienvidāfrikas provincēm. Province atrodas valsts austrumu reģionā. Provinces administratīvais centrs ir Pjetermaricburga, taču lielākā pilsēta ir Durbana. Province robežojas ar Mpumalanas provinci ziemeļos, ar Austrumkāpas provinci dienvidrietumos, ar Frīsteitas provinci rietumos, kā arī ar Mozambiku ziemeļaustrumos, ar Svatini ziemeļos un ar Lesoto rietumos. Austrumos provinci apskalo Indijas okeāns. 2011. gadā Kvazulu-Natālas provincē dzīvoja 10,8 miljoni iedzīvotāju, pēc 2021. gada provizoriskajiem datiem provincē dzīvo 11,51 miljoni iedzīvotāju. Šī pēc iedzīvotāju skaita ir otra lielākā province valstī. Province ir izveidota 1994. gadā apvienojot Kvazulas un Natālas provinces vienā. Kvazulu-Natālā ir dzimis bijušais Dienvidāfrikas prezidents Jakobs Zuma un šeit dzīvo zulu cilvēki. Province ir pazīstama kā dārzu province. Pēc 2009. gada datiem, 39% no provinces iedzīvotājiem ir inficēti ar HIV, kas ir visaugstākais rādītājs starp visām Dienvidāfrikas provincēm. «South Africa Is Seen to Lag in H.I.V. Fight». The New York Times.