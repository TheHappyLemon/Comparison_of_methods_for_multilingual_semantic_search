Šis raksts ir par basketbolistu. Par mūziķi skatīt rakstu Prinss. Taišons Darels Prinss (angļu: Tayshaun Durell Prince; dzimis 1980. gada 28. februārī Komptonā, Kalifornijas štatā, ASV) ir profesionāls amerikāņu basketbolists, spēlē vieglā uzbrucēja pozīcijā, ASV basketbola izlases dalībnieks. Pašlaik (2013) pārstāv NBA klubu Memfisas "Grizzlies". Iepriekš visu karjeru aizvadījis Detroitas "Pistons". 2002. gada NBA draftā viņu "Pistons" izraudzījās pirmajā kārtā ar kopējo 23. kārtas numuru. Pirms karjeras NBA viņš pārstāvēja NCAA Kentuki universitātes basketbola komandu. Savā pirmajā sezonā viņš netika pie liela spēles laika, jo nebija iekļauts trenera izvēlētajā rotējošajā sastāvā. Viņš piedalījās vienīgi 42 spēlēs. Pirmajā izslēgšanas spēļu kārtā treneris sāka eksperimentēt ar sastāvu, tādējādi tika dota iespēja sevi pierādīt T. Prinsam. Viņš uzrādīja labu sniegumu. T. Prinss kļuva par pirmo spēlētāju visā līgas vēsturē, kurš izslēgšanas spēlēs gūst vairāk punktus nekā regulārajā sezonā (137 punktu sezonā, 141 izslēgšanas spēlēs). Pirmās kārtas izšķirošajā septītajā spēlē viņš guva 20 punktus 24 minūtēs. Nākamajās sezonās viņš turpināja uzlabot savu sniegumu, četras reizes iekļūstot simboliskajā aizsardzības otrajā izlasē (2005–2008). 2003.—2004. gada sezonā viņš kļuva par NBA čempionu "Pistons" sastāvā. 2013. gadā pārgāja uz Memfisas "Grizzlies". ASV basketbola izlases sastāvā izcīnījis zelta medaļu 2007. gada Amerikas čempionātā un 2008. gada Vasaras Olimpiskajās spēlēs Pekinā. Tayshaun Prince Info Page - Bio Arhivēts 2010. gada 1. decembrī, Wayback Machine vietnē., NBA.com. Retrieved 18 February 2007. James, Team USA bury Argentina for TOA gold, espn.com. Retrieved September 9, 2007. «Men's Gold Medal Match, Spain vs. United States». USA Today. 2008. gada 24. augustā. Arhivēts no oriģināla, laiks: 2012. gada 9. jūlijā. Skatīts: 2010. gada 28. augustā. (angliski) Edgars Bērziņš. «ASV basketbolisti izcīna zeltu». sportacentrs.com, 2008. gada 24. augustā. Skatīts: 2010. gada 28. augustā. Oficiālā mājaslapa NBA profils (angliski) Basketball Reference profils (angliski)