Vadims Krasnoslobodcevs (krievu: Вадим Анатольевич Краснослобо́дцев; dzimis 1983. gada 16. augustā) ir bijušais Kazahstānas hokejists, kreisās malas uzbrucējs. Karjeras laikā aizvadījis 474 spēles dažādos Kontinentālās hokeja līgas klubos. Kazahstānas hokeja izlases sastāvā Krasnoslobodcevs spēlējis deviņos pasaules čempionātos. Profesionāļa karjeru Krasnoslobodcevs uzsāka 2001. gadā, kad pievienojās Krievijas Augstākās līgas klubam Kurganas "Mostovik". 2004.—05. gada sezonu hokejists aizvadīja citā Augstākās līgas klubā — Habarovskas "Amur", bet 2005.—06. gada sezonā spēlēja Barnaulas "Motor" rindās. 2006. gada vasarā Vadims pievienojās Krievijas Superlīgas vienībai Ņižņekamskas "Ņeftehimik", taču 2008.—09. gada sezonā sāka spēlēt Astanas "Baris" sastāvā, ātri kļūstot par vienu no komandas uzbrukuma līderiem. "Baris" rindās Krasnoslobodcevs spēlēja līdz pat 2012.—13. sezonas noslēgumam, kad pārcēlās uz Ņižņijnovgorodas "Torpedo" rindām. "Torpedo" sastāvā uzbrucējs aizvadīja divas sezonas, taču 2015. gadā atgriezās "Baris". No 2016. līdz 2018. gadam spēlēja Vladivostokas "Admiral" rindās, taču tad, karjeras izskaņā, vienu sezonu aizvadīja Rumānijā. Kazahstānas hokeja izlases sastāvā Krasnoslobodcevs spēlējis deviņos pasaules čempionātos. Eliteprospects profils (angliski) Internet Hockey Database profils (angliski) Eurohockey profils (angliski)