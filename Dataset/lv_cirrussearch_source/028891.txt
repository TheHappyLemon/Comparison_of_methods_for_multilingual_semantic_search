Dienvidskotijas augstiene vai Dienvidu kalniene (angļu: Southern Uplands, skotu gēlu: Na Monaidhean a Deas) ir kalniene Apvienotajā Karalistē, Skotijas dienvidos starp Vidusskotijas zemieni un Anglijas robežu. Stiepjas austrumu—rietumu virzienā 220 km garumā. Stipri peneplenizēts, saposmots kaledonijas struktūru paliksnis, veidojas no vairākām pakalnu grupām. Vidējais augstums ap 500 m, augstākā virsotne ir Meriks (843 m vjl). Dominē lauku ainava, galvenie saimniecības veidi ir lauksaimniecība un mežrūpniecība. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 171. lpp. The Southern Uplands Partnership