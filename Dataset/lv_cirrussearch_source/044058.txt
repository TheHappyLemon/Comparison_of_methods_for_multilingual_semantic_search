Kameņecas muiža (poļu: Kamieniec, krievu: Каменец) bija Latgales muiža, kas atradās mūsdienu Preiļu novada Jaunaglonas ciemā. Muižas komplekss kopā ar zirgu staļļiem, kapellu un muižu ietverošo mūra sētu ir celts 18. gadsimtā. 20. gadsimtā pārbūvēts. To apdzīvojušas Felkerzāmu, tad Pavloviču un, visbeidzot, Reutu muižnieku dzimtas. Pēc agrārās reformas 1927. gadā tajā tika iekārtots katoļu sieviešu klosteris un ģimnāzija, kas darbojās no 1929. gada 18. novembrim līdz 1940. gada 17. jūnijam. Tās direktors bija monsinjors Aloizs Broks. Klosterī un ģimnāzijā darbojās Jēzus kongregācijas māsas, kas Jaunaglonā no Vīnes ieradās pēc arhibīskapa Antonija Springoviča aicinājuma. Pēc Latvijas okupācijas 1940. gadā muižā izveidoja Aglonas mehanizācijas skolu, tad lauksaimniecības skolu, vēlāk Jaunaglonas vidusskolu. Skola kā Viduslatgales Profesionālās vidusskolas struktūrvienība tika likvidēta 2015. gadā. Mūsdienās muižu apsaimnieko Aglonas katoļu draudze. Bijušais muižas parks atrodas valsts aizsardzībā Dabas aizsardzības parvalde - Jaunaglonas parks Vikikrātuvē par šo tēmu ir pieejami multivides faili. Skatīt: Kameņecas muiža. Napoleona Ordas Kameņecas muižas akvarelis