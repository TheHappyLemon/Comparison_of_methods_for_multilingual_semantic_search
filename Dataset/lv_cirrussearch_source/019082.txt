Medana (indonēziešu: Kota Medan) ir pilsēta Indonēzijas rietumos, Ziemeļsumatras provinces galvaspilsēta. Atrodas Sumatras salas ziemeļrietumos. Tā ir Sumatras lielākā pilsēta un trešā lielākā Indonēzijas pilsēta (aiz Džakartas un Surabajas). Pilsētā ir jaukts iedzīvotāju etniskais satāvs. Medanas pamatiedzīvotāji ir bataki, pastāv ievērojama javiešu kopiena, kā arī diezgan liela tamilu kopiena. Uzņēmējdarbība pārsvarā ir ķīniešu rokās. Medanas centrā saglabājusies koloniālā laika nīderlandiešu arhitektūra. Pilsētas ielās ir ievērojams skaits moto un velo rikšu. Līdz pat deviņpadsmitā gadsimta vidum Medana attīstījās lēni. XIX gadsimta 60. gados nīderlandiešu kolonisti, kas Medanas apkārtni pārvaldīja jau kopš 1658. gada, ierīkoja tabakas plantācijas. Medanas attīstība paātrinājās, un tā īsā laikā kļuva par Ziemeļsumatras galveno centru, kas sāka valdīt pār attīstību Indonēzijas rietumdaļā. Pilsētas tiesības Medana ieguva 1918. gadā. Medanas pilsētas platība ir 26 510 hektāri (265,10 km²) jeb 3,6% no kopējās Ziemeļsumatras teritorijas. Tādējādi, salīdzinot ar citām pilsētām / reģioniem, Medanā ir salīdzinoši maza teritorija ar samērā lielu iedzīvotāju skaitu. Ģeogrāfiski Medanas pilsēta atrodas 3° 30' - 3° 43' ziemeļu platuma un 98° 35' - 98° 44' austrumu garuma. Šī iemesla dēļ Medanas pilsētas topogrāfijai ir tendence slīpties uz ziemeļiem un tā atrodas 2,5 - 37,5 metru augstumā virs jūras līmeņa. Vikikrātuvē par šo tēmu ir pieejami multivides faili. Skatīt: Medana. Krievijas Lielās enciklopēdijas raksts (krieviski) Encyclopædia Universalis raksts (franciski)