Demars Darnels Derozans (angļu: DeMar Darnell DeRozan; dzimis 1989. gada 7. augustā Komptonā, Kalifornijas štatā, ASV) ir amerikāņu basketbolists, spēlē uzbrūkošā aizsarga un vieglā uzbrucēja pozīcijā. 2023. gadā viņš pārstāv Nacionālās basketbola asociācijas (NBA) klubu Čikāgas "Bulls", bet iepriekš daudzas sezonas spēlējis citā NBA komandā Toronto "Raptors". Piedalījies 4 NBA Visu Zvaigžņu spēlēs. ASV basketbola izlases spēlētājs, tās sastāvā uzvarējis 2016. gada olimpisko spēļu un 2014. gada Pasaules kausa turnīros. D. Derozans veiksmīgi aizvadīja vidusskolas gadus dzimtās Komptonas vidusskolas basketbola komandā un izlaiduma gadā (2008) tika uzskatīts par vienu no gada labākajiem vidusskolu absolventiem. Pēc vienas sezonas augstskolu basketbolā, pārstāvot Dienvidkalifornijas Universitātes (USC) komandu, 2008. gada NBA draftā viņu izraudzījās Toronto "Raptors" pirmajā kārtā ar kopējo 9. kārtas numuru. Jau no pirmās sezonas D. Derozans spēlēja nozīmīgu lomu "Raptors" sastāvā, sākot no otrās sezonas dodoties sākumsastāvā visās spēlēs, kurās piedalījās, ko turpinājis visu turpmāko karjeru. 2018. gada jūlijā D. Derozans tika iekļauts vērienīgā maiņas darījumā, kura rezultātā viņš kopā ar Jakobu Peltlu un pirmās kārtas drafta izvēles tiesībām nonāca Sanantonio "Spurs", kas pretī mainīja savu lielāko zvaigzni Kavai Leonardu, kā arī Deniju Grīnu. 2021. gada augustā D. Derozans sign-and-trade maiņas darījumā nonāca Čikāgas "Bulls". ASV izlases sastāvā D. Derozans ir kļuvis par 2016. gada olimpisko spēļu turnīra un 2014. gada Pasaules kausa uzvarētāju. Bulls Acquire DeMar DeRozan nba.com Vikikrātuvē par šo tēmu ir pieejami multivides faili. Skatīt: Demars Derozans. Olympedia profils (angliski) Munzüger Sport profils (vāciski) Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) ESPN NBA profils (angliski) RealGM Basketball profils (angliski)