Alberto Davids (itāļu: Alberto David; dzimis 1970. gada 26. martā Milānā) ir Luksemburgas un Itālijas starptautiskais lielmeistars šahā (1998). No 1990. gadu sākuma bijis viens no spēcīgākajiem Luksemburgas šahistiem. Daudzu starptautisko šaha turnīru uzvarētājs, tajā skaitā uzvarējis Flisingenā (Nīderlande, 1999), Parīzē (2003, 2005). 2011. gadā Rīgā uzvarējis starptautiskā šaha festivāla Rīgas Tehniskās universitātes Open 2011 "A" turnīrā. Kopš 2012. gada šaha turnīros pārstāv Itāliju. 2012. gadā Turīnā uzvarējis Itālijas šaha čempionātā. 2014. gadā šajā turnīrā izcīnījis bronzas medaļu. Pārstāvējis Luksemburgas un Itālijas komandas lielākajos komandu šaha turnīros: Pasaules šaha olimpiādēs piedalījies 7 reizes (1994-2002, 2006, 2014). Individuālajā vērtējumā izcīnījis sudraba (2002) medaļu; Eiropas komandu šaha čempionātos piedalījies 3 reizes (1992, 2001-2003). Individuālajā vērtējumā izcīnījis zelta (2003) medaļu. Par panākumiem turnīros FIDE 1998. gadā Davidam piešķīrusi starptautiskā lielmeistara (GM) nosaukumu. Bijis pirmais Luksemburgas šahists, kas kļuvis par šaha lielmeistaru. Riga Technical University Open 2011 Tournament A FIDE Transfers in 2012 «72nd Italian Championship 2012». Arhivēts no oriģināla, laiks: 2017. gada 3. aprīlī. Skatīts: 2017. gada 9. martā. GM Axel Rombaldoni is new Italian Chess Champion OlimpBase :: Men's Chess Olympiads :: Alberto David OlimpBase :: European Men's Team Chess Championship :: Alberto David Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)