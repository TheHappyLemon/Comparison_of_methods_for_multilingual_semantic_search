Miljons jeb 1000000 ir naturāls skaitlis, kas seko aiz 999999. Nākamais naturālais skaitlis pēc miljona ir 1000001. Romiešu skaitļu sistēmā miljonu apzīmē ar M. Binārajā skaitīšanas sistēmā miljons ir 11110100001001000000. Normālformā miljonu pieraksta šādi: 106. SI sistēmā miljona daudzkārtnis ir mega-, piemēram, megavats, megadžouls, megabaits un tamlīdzīgi. Kādas mērvienības miljono daļu raksta kā 10-6 un tās apzīmēšanai lieto prievārdu mikro-, piemēram, metra miljonā daļa ir mikrometrs (jeb mikrons), grama miljonā daļa ir mikrograms (µg). Nosaukums cēlies no itāļu valodas vārda (milione), kas atrodams jau 1299. gadā sacerētajā Marko Polo ceļojuma apraksta oriģinālajā nosaukumā Il Milione (t.i. "tūkstošu tūkstotis"). Plašāk lietots Renesanses laika matemātiķu (Pjero Borgi, Luca Pacioli, Nicolas Chuquet) darbos kā apzīmējums tūkstotim tūkstošu (1 000 000).