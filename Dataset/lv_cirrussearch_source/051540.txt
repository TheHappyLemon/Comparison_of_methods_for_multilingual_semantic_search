Fritjofs Martenss Mortensons (zviedru: Frithiof Martens Mårtensson; dzimis 1884. gada 19. maijā, miris 1956. gada 20. jūnijā) bija zviedru grieķu-romiešu stila cīkstonis, 1908. gada vasaras olimpisko spēļu čempions. Fritjofs Mortensons piedzima un uzauga Ēslēvā. Tur arī viņš sāka nodarboties ar cīņas sportu. Pēc tam, labāku treniņa apstākļu dēļ, viņš drīz pārgāja uz sporta klubu IK Malmö. 1908. gadā Mortensons pārstāvēja Zviedriju vasaras olimpiskajās spēlēs Londonā. Viņš cīnījās vidējā svara kategorijā (līdz 73 kg). Visās piecās savās cīņās viņš guva plecu uzvaras, tai skaitā finālā pār savu tautieti Mauricu Andersonu, un tādējādi ieguva zelta medaļu. 1909. gadā Fritjofs Mortensons startēja neoficiālā Eiropas čempionātā Malmē un ieguva tur titulu vidējā svara kategorijā. Pēc 1909. gada Mortensons pārcēlās uz Kopenhāgenu, lai mācītos par zobu tehniķi, un 1913. gadā uz ASV. Divus gadus vēlāk viņš atgriezās Stokholmā, kur nomira 1956. gadā. «Frithiof Mårtensson» (zviedru). Sveriges Olympiska Kommitté. Skatīts: 2020-01-05. Vikikrātuvē par šo tēmu ir pieejami multivides faili. Skatīt: Fritjofs Mortensons. Olympedia profils (angliski) FILA profils (angliski)