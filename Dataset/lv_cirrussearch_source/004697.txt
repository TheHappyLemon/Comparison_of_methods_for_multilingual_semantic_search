Lielais dižkoksngrauzis (latīņu: Ergates faber) — koksngraužu vaboļu suga, kura ir oficiāli aizsargājama Latvijā kā pirmās kategorijas aizsargājamā suga. Tā ir vislielākā koksngraužu vabole Eiropā — 23—60 mm gara. Sastopama Centrāleiropā, Dienvideiropā, Ukrainā, Kaukāzā, Turcijā un Rietumāfrikā. Kalnos šī vabole sastopama līdz 1000 metriem virs jūras līmeņa. Latvijā pēdējos gados suga noverota ļoti reti un sporādiski. Lielāks eksemplāru skaits pēdējo reizi noverots Rīgas un Ventspils rajonos 1950.-1956. gadā. Populācijas strauju samazināšanos izraisa atmirstošo koku izciršana. Pašlaik tiek aizsargātas dažas atradnes Piejūras dabas parkā. Sugas biotops ir veci priežu meži, izcirtumi un jūrmalas kāpas. Kāpuri attīstās vecu, atmirstošu priežu celmu un stumbru koksnē. Kāpuru attīstība ilgst 3-5 gadus. Imago sastopami uz celmiem, baļķiem, atmirstošu koku stumbriem. un to dobumos. Sugas aizsardzība Latvijā iekļauj sevī pasākumus saglabāt vecus priežu mežus Piejūras zemienē, saglabāt vecas atmirstošas priedes, izciršanai paredzētajās teritorijās. Suga iedalās divās varietātēs, kuras atšķiras ar ķermeņa garumu. Ergates faber var. grandiceps Tournier, 1872 Ergates faber var. opifex Mulsant, 1851 Dmitrijs Teļnovs (2004). Latvijas Entomoloģijas biedrība. Latvijas vaboļu (Insecta: Coleoptera) sugu saraksts. ISBN 9984-9768-0-7 Плавильщиков Н. Н., 1936. Жуки-дровосеки, ч. 1. — Фауна СССР, Насекомые жесткокрылые, т. 22. — Изд. АН СССР, М.-Л. — С. 63—65. 785 с. Latvijas Sarkanā grāmata. Redaktors Zandis Spuris. 4.sējums, Rīga-1998.gads, 78.lpp. ISBN 9984-559-06-8 BioLib Profil taxonu — druh tesařík zavalitý Ergates faber (Linnaeus, 1761)