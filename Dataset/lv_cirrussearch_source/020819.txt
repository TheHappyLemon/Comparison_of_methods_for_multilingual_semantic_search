Bādmuskava (vācu: Bad Muskau, augšsorbu: Mužakow) ir kūrortpilsēta Vācijā, Saksijas zemē, Gerlicas apriņķī pie Neises upes. Upes pretējā krastā atrodas Polijas pilsēta Lenkņica. Rakstos pirmoreiz minēta 1249. gadā un gadsimtiem saukusies Muskava (par Bādmuskavu, uzsverot kūrorta būtību, pilsēta nosaukta 1962. gadā). Līdz 1635. gadam - Bohēmijā, vēlāk - Saksijas sastāvā. No 1815. gada Vīnes kongresa - Prūsijas sastāvā. No 1871. gada - Vācijā. Pēc Otrā pasaules kara, kad robeža tika nosprausta pa Neises upi, Bādmuskava kļuva par robežpilsētu. Līdz 1991. gadam - VDR sastāvā. Pie pilsētas atrodas izcils ainavu parka paraugs - 19. gadsimtā izveidotais Firsta Piklera parks, kas iekļauts UNESCO Pasaules mantojuma sarakstā. Kopš 1945. gada 2/3 no parka teritorijas atrodas Polijā. Bādmuskavā dzimis augstmanis un Muskava parka izveidotājs Hermanis fon Piklers-Muskavs (Hermann von Pückler-Muskau, 1785-1871). 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Bādmuskava.