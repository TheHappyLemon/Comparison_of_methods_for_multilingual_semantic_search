Politiskais korektums jeb politkorektums (angļu: political correctness — 'politiskais korektums/pareizība') ir tādu runu un darbību izmantošana, kas izvairās no esošas vai iedomātas citu personu iespējamas apvainošanas. Parasti izvairās tieši no dažāda veidu minoritāšu, pārsvarā noteiktu rasu, tautību, reliģiju, seksuālo orientāciju un dzimumu pārstāvju apvainošanas. Pret politiskā korektuma pārkāpējiem bieži tiek vērstas juridiskas un/vai ekonomiskas represijas. Termins mūsdienu nozīmē radās ASV 20. gadsimta 70. gados, un to kreisi orientētie spēki lietoja, lai ironizētu par saviem ekstrēmistiem no marksistiskā spārna, kā arī par savu cenšanos nepateikt neko, kas varētu šos ekstrēmistus sakaitināt. Vēlāk, 80. gados, šī tēma kļuva vispārēja un parādījās noteiktu identificējošu vārdu nerakstīti un rakstīti aizliegumi, kuriem ne vienmēr bija sakars ar apvainošanu un kurus nepieprasīja potenciāli apvainojamās puses. Mūsdienu ASV ap 80% iedzīvotāju uzskata, ka politiskais korektums valstī ir kļuvis par problēmu, turklāt etnisko grupu vidū ar politkorektumu neapmierināto daudzums vislielākais ir tieši starp potenciāli apvainojamajām minoritātēm, īpaši starp indiāņiem (88%). Akadēmiskā terminu datubāze AkadTerm "In These Times": February 21, 2007 — A Politically Correct Lexicon, Your ‘how-to’ guide to avoid offending anyone BY Joel Bleifuss "The Atlantic": Americans Strongly Dislike PC Culture October 10, 2018 Sarmīte Grīnblate (2004. gada 13. janvāris) Vai latvietis runās politkorekti?. Providus