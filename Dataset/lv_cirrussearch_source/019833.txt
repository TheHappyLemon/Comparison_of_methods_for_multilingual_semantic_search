Tauta ir daudznozīmīgs jēdziens, ar ko visbiežāk saprot kādas valsts vai citas politiskas vienības iedzīvotāju (pilsoņu) kopumu, vai arī etnisku grupu, kurai ir kopīga valoda, kultūra, teritorija, reliģija un vēsture. Valoda ir viena no svarīgākajām tautas pazīmēm, lai gan tas nav viennozīmīgi, jo pastāv dažādas etniskas grupas, kas runā vienā un tajā pašā valodā. Jēdziens "tauta" tiek izmantots arī, lai apzīmētu cilvēku etnosociālās grupas, kas varētu būt sinonīms jēdzienam "nācija". Šajā gadījumā saprot, ka tauta ir kādas valsts vai teritorijas visu iedzīvotāju kopums, neatkarīgi no šo cilvēku tautībām. Skatīt Satversmes 2. pantu — "Latvijas valsts suverēnā vara pieder Latvijas tautai" Etnoss Nācija