Aņuja (krievu: Анюй) vai Eņīja (jakutu: Өньүүй — ‘upe’) ir upe Krievijas Federācijas ziemeļaustrumos, Kolimas labā krasta pieteka, tās otra lielākā pieteka. Plūst pa Sahas Republikas teritoriju. Aņuja veidojas saplūstot 654 km garajai Boļšojaņujai un 738 km garajai Malijaņujai; pašas Aņujas garums ir tikai 8,3 km; tās platums ap 800 m. Plūst pa Kolimas zemieni ziemeļu virzienā. Upes kritums neliels, paisuma laikā upē veidojas pretstraume. Aizsalst oktobra sākumā, ledus iziet jūnija sākumā. Upe kuģojama. Iepretī Aņujas ietekai Kolimas pretējā krastā atrodas Ņižņekolimskas ciemats. «Aņuja». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 50. lpp. Вода России. Анюй Определение "Анюй (река, приток Колымы)" в Большой Советской Энциклопедии Krievijas Lielās enciklopēdijas raksts (krieviski)