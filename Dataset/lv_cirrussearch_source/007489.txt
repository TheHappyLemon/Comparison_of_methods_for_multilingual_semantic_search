Lehký kulomet vz. 26, ZB vz. 26, ZB 26 bija Čehoslovākijas rokas ložmetējs, kurš tika konstruēts 1920. gados un tika iekļauts vairāku valstu bruņojumā (skatīt Lietotāji). Tas kļuva īpaši populārs Otrā Pasaules kara laikā un uz tā bāzes vēlāk tika konstruēti modernāki ložmetēji. ZB 26 kļuva slavens pateicoties savai vienkāršajai konstrukcijai, ātri nomainamajam stobram un vieglajai izgatavošanai. ZB 26 ložmetējs, kura konstruktors bija čehs Vaclavs Holeks, tika konstruēts 1924.-1926. gados. Jau 1926. gadā tas tika pieņemts Čehoslovākijas armijas bruņojumā. Vēlāk tas tika eksportēts uz ārvalstīm un tika pieņemts bruņojumā arī citu valstu armijās (piemēram, Irānā, Lietuvā, Polijā utt.) 1930. gada modifikācija — ZB 30 — tika pieņemta Rumānijas armijas bruņojumā, bet 1933. gada modifikācija — Lielbritānijā ar nosaukumu Bren. Pēc tam, kad Nacistiskā Vācija bija okupējusi Čehoslovākiju, 62 tūkstoši ložmetēju ZB 26 un ZB 30 nonāca vērmahta bruņojumā ar nosaukumu MG.26(t) un MG.30(t), un to ražošana turpinājās līdz 1940. gadam. Šie ložmetēji galvenokārt tika izmantoti okupēto teritoriju, mācību, apsardzes un policijas vienību bruņojumā, kā arī Waffen-SS daļās. Ložmetēju ražošana notika ne tikai Čehoslovākijā, bet arī Austrālijā, Lielbritānijā, Kanādā, Indijā (modifikācija Bren), Spānijā (ar nosaukumu F.A.O.) un Ķīnā. Ložmetējs ZB 26 tika plaši izmantots dažādos 1930.-1950. gadu konfliktos, kā piemēram, Otrajā Pasaules karā, Spānijas pilsoņu karā, Korejas karā u.c. Kaujās tas sevi parādīja kā uzticamu un vienkāršu ieroci. 1950. gados Lielbritānija modificēja savu Bren ložmetēju, lai tas varētu lietot patronu 7,62x51 mm NATO. Šie ložmetēji lietoja magazīnu, kurš bija lietojams arī ar šauteni L1A1. ZB 24: ložmetēja priekšgājējs ZB 27: vēlāka modifikācija ZB 30: vēlāka modifikācija ZGB 30/33: pēdējā modifikācija ZB 30 ložmetējam, kas bija paredzēta Lielbritānijas armijas izmēģinājumiem. ZGB 33 bija teju identisks Lielbritānijā vēlāk ražotajam Bren ložmetējam ZGB 39: Komercionālā ložmetēja Bren versija, kas lietoja cita kalibra patronas un savādākus tēmēkļus.  Bolīvija  Čehoslovākija  Dienvidslāvija  Ekvadora  Filipīnas  Ķīna  Lietuva  Peru  Rumānija  Slovēnija  Turcija  Korejas TDR  Vjetnama  Zviedrija