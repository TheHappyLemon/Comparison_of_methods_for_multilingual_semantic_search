Caurspīdīgās zebrzivtiņas, caurspīdīgo zebrzivtiņu ģints (Danionella) ir zebrzivju dzimtas (Danionidae) ģints, kas apvieno 4 saldūdens zivju sugas. Tās gandrīz visas savvaļā sastopamas Mjanmā, izņēmums ir Brahmaputras zebrzivtiņa (Danionella priapus), kas mājo Rietumbengāles štatā Indijā. Zinātniskais nosaukums Danionella atvasināts no radniecīgās zebrzivju ģints zinātniskā nosaukum Danio, to pārveidojot deminutīvā (pamazināmā formā). Toties vārds Danio atvasināts no bengāļu valodas un latviski nozīmē "rīsa grauds", "rīsa lauks", "ļoti mazs". Visas šīs ģints zivis ir ļoti maza auguma un ir vienas no mazākajām saldūdens zivīm pasaulē. Vismazākā ģintī un vienlaicīgi viena no vismazākajām zivīm pasaulē, kā arī viens no vismazākajiem mugurkaulniekiem pasaulē, ir caurspīdīgā zebrzivtiņa (Danionella translucida), kuras ķermeņa garums ir 10—11 mm. Lielākā ģintī ir vampīrzivtiņa (Danionella dracula), kuras ķermeņa garums var sasniegt 17 mm. Visām šīs grupas zivīm nav zvīņu, nav taustekļu un nav sānu līnijas, tās visas ir caurspīdīgas un tām visām cauri miesai var redzēt mugurkaulu un iekšējos orgānus. Dažām sugām uz astes stumbra ādas garenvirzienā ir gaišās krāsās, metāliski spīdīgas dekoratīvas svītras. Caurspīdīgo zebrzivtiņu ģints (Danionella) Caurspīdīgā zebrzivtiņa (Danionella translucida) Brahmaputras zebrzivtiņa (Danionella priapus) Mjičinas zebrzivtiņa (Danionella mirifica) Vampīrzivtiņa (Danionella dracula) FishBase: Genus: Danionella FishBase: Danionella priapus Britz, 2009 Danionella translucida. Etymology Peter Gottschalk Religion, Science, and Empire: Classifying Hinduism and Islam in British India Danios Definition Roberts, Tyson R. (1986). "Danionella translucida, a new genus and species of cyprinid fish from Burma, one of the smallest living vertebrates". Environmental Biology of Fishes. 16 (4): 231–241. doi:10.1007/BF00842977 Danionella translucida, a new genus and species of cyprinid fish from Burma, one of the smallest living vertebrates FishBase: Danionella dracula Britz, Conway & Rüber, 2009