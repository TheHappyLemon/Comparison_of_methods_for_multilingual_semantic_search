Aleksandrs Mahts (lietuviešu: Aleksandras Machtas; 1892. gada 18. oktobris Kauņa — 1973. gada 14. janvāris Telaviva) bija Izraēlas un Lietuvas uzņēmējs un šahists. Piedzimis Lietuvas ebreju ģimenē. Pirmā pasaules kara laikā devies bēgļu gaitās uz Ukrainu. Dzīvojis Jekaterinoslavā, 1917. gadā kļuvis par pilsētas čempionu. 1921. gadā atgriezies Lietuvā. Studējis ekonomiku Briselē. Pēc atgriešanās strādājis Lietuvas bankā Centralinis Zydu Bankas, kurā sācis kā ierindas darbinieks, bet laika gaitā ieņēmis vadošos amatus. 1920. un 1930. gados bijis viens no spēcīgākajiem Lietuvas šahistiem. Septiņas reizes uzvarējis Lietuvas šaha čempionātos (1923, 1924, 1926, 1927, 1928, 1931, 1932). Pasaules šaha olimpiādēs Lietuvas izlases sastāvā piedalījies 2 reizes (1930, 1935). 1931. gadā Klaipēdā ieņēmis 7. vietu 1. Baltijas valstu šaha čempionātā (uzvarējis Isaks Vistaneckis). 1936. gadā kopā ar ģimeni pārcēlies uz dzīvi Palestīnā, kur Telavivā bijis viens no Industrial Bank dibinātājiem un pārvaldniekiem. Banka veiksmīgi turpinājusi darboties arī pēc Izraēlas valsts nodibināšanas. Ar šahu pēc emigrācijas no Lietuvas vairs nav nodarbojies. Игорь Бердичевский. Шахматная еврейская энциклопедия (krievu). Москва : Russian Chess House, 2016. 163. lpp. ISBN 978-5-94693-503-6. OlimpBase :: Men's Chess Olympiads :: Aleksandras Machtas Šahista profils chessgames.com mājaslapā (angliski) Šahista profils 365chess.com mājaslapā (angliski)