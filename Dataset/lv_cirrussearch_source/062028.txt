Türksat 5B ir Turcijas uzņēmuma Türksat A.Ş. sakaru pavadonis. Orbītā tas tika palaists 2021. gada 19. decembrī. Ģeostacionārajā orbītā pavadonis nodrošina sakarus un datu pārraides pakalpojumus komerciālajiem un militārajiem lietotājiem, pārklājot Turciju, Rietumu un Vidējos Austrumus. Pavadonis tika izgatavots uz Airbus Defence and Space platformas Eurostar E3000EOR bāzes. 25 % pavadoņa daļu tika izgatavotas Turcijā. Divas sakaru iekārtas izgatavoja Turcijas uzņēmums Aselsan Electronic Industries. Kosmiskais aparāts ir apgādāts ar 50 Gbps Ku, Ka un X joslas raiduztvērājiem. Türksat 5A darbības laiks paredzēts 15 gadi, bet efektīvie elektriskie dzinēji ļauj pavadoni orbītas pozīcijā uzturēt vairāk nekā 30 gadu. Līgums par Türksat 5A būvi ar Airbus Defence and Space tika noslēgts 2017. gada oktobrī. Türksat 5B tika palaists 2021. gada 19. decembrī 03:58:39 UTC ar nesējraķeti Falcon 9 Block 5 no Kanaveralas zemesraga Gaisa spēku stacijas starta laukuma SLC-40. Ģeostacionāro orbītu Türksat 5B sasniedza vairāku mēnešu laikā. Tas tika izvietots punktā 42° austrumu garuma. TURKSAT 5B Communications Satellite Launched with Falcon 9 Rocket! İbrahim Sünnetçi, Aviation Turkey, Issue 10 - 2022 Türksat 5B Türksat (angliski) Turksat 5B Mission SpaceX (angliski) Türksat 5B Gunter Dirk Krebs (angliski) TURKSAT 5B n2yo.com, orbītas parametri (angliski)