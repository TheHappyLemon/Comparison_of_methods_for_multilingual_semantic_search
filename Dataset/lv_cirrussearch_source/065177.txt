Šis raksts ir par pilsētu Irānā. Par jemeniešu cilvēktiesību aizstāvi skatīt rakstu Tevekula Kermāna. Kermāna (persiešu: كرمان, Kermân, izrunā: [kʲeɾˈmɒːn]) ir pilsēta Irānas dienvidaustrumos, Kermānas ostāna administratīvais centrs. Izvietojusies plašā kalnu ielejā 980 km no valsts galvaspilsētas Teherānas. Pilsēta dibināta Sasanīdu impērijas laikā 3. gadsimtā kā Vehardašīras pierobežas nocietinājums. Par pilsētas dibinātāju uzskata impērijas pirmo valdnieku Ardašīru I. 7. gadsimtā pilsētu iekaroja musulmaņi. Jau 8. gadsimtā pilsēta bija slavena ar kašmira vilnas izstrādājumiem. Seldžuku valdīšanas laikā pilsēta lielā mērā saglabāja savu patstāvību, lai arī par to cīnījās otomaņi un persieši. Pilsēta ievērojami attīstījās Sefevīdu impērijas laikā. 1794. gadā pilsētu nopostīja kādžāri, cīnoties ar Zendu dinastijas pēdējo valdnieku Alihanu. Atjaunota 19. gadsimtā ziemeļrietumos no vēsturiskās pilsētas. https://www.citypopulation.de/Iran-MajorCities.html. «جمعیت به تفکیک تقسیمات کشوری» (persiešu valoda). Skatīts: 29 oktobris 2023. «Kermana». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 353. lpp. Vikikrātuvē par šo tēmu ir pieejami multivides faili. Skatīt: Kermāna. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)