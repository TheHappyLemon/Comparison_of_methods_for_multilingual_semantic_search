Krūmu sīļi (Aphelocoma) ir zvirbuļveidīgo (Passeriformes) kārtas viena no vārnu dzimtas (Corvidae) ģintīm, kas apvieno 7 sugas. Ģints zinātniskais nosaukums cēlies no grieķu un latīņu valodas, tā pirmā daļa ir grieķu vārds apheles, kas latviski nozīmē vienkāršs, bet latīņu vārds coma latviski nozīmē mati, tādējādi zinātniskais nosaukums akcentē faktu, ka krūmu sīļiem nav cekula, kāds parasti ir pārējiem Ziemeļamerikas sīļiem. Krūmu sīļi ir Jaunās pasaules putni, tie ir sastopami Centrālamerikas un ASV rietumos, kā arī austrumos Floridā dzīvo viena izolēta krūmu sīļu populācija — Floridas sīlis (Aphelocoma coerulescens). Krūmu sīļi ir iemīļojuši skrajus ozolu mežus, krūmājus un jauktu koku mežus. Krūmu sīļi ir nedaudz lielāki kā zilie sīļi (Cyanocitta), un salīdzinoši tiem ir garāka aste, nedaudz īsāki un noapaļotāki spārni, un uz to galvām nav cekulu. Galvas apspalvojums parasti ir koši zils. Dažām sugām virs acs ir šaura, balta svītra un ausu caurumiņu apsplavojums tumšs. Krūmu sīļu krūšu apspalvojums ir balts vai pelēks, bet mugura pelēka vai brūna, kas kontrastē ar koši zilo asti un spārniem. Toties zilais krūmu sīlis (Aphelocoma unicolor) ir viscauri zils, ārēji atgādinot uz ziemeļiem dzīvojošo pīniju sīli (Gymnorhinus cyanocephalus). Knābis un kājas krūmu sīļiem ir melnas. Krūmu sīļu ģints (Aphelocoma) Floridas sīlis (Aphelocoma coerulescens) Krūmu sīlis (Aphelocoma californica) Pelēkzilais sīlis (Aphelocoma ultramarina) Meksikas sīlis (Aphelocoma wollweberi) Santakrusas sīlis (Aphelocoma insularis) Vudhausa sīlis (Aphelocoma woodhouseii) Zilais krūmu sīlis (Aphelocoma unicolor) World Bird List: Crows, mudnesters & birds-of-paradise, 2020 Genus Aphelocoma (scrub jays) «Florida scrub-jay (Aphelocoma coerulescens)». Arhivēts no oriģināla, laiks: 2011. gada 11. janvārī. Skatīts: 2010. gada 12. novembrī. Arhivēts 2011. gada 11. janvārī, Wayback Machine vietnē. Ericson, Per G. P.; Jansén, Anna-Lee; Johansson, Ulf S. & Ekman, Jan (2005): Inter-generic relationships of the crows, jays, magpies and allied groups (Aves: Corvidae) based on nucleotide sequence data. Journal of Avian Biology 36: 222-234. Putni Dabā Krūmu sīļu foto galerija (animaldiversity)