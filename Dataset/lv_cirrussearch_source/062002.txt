Oni (gruzīnu: ონი) ir pilsēta Gruzijā, Račas-Lečhumi un Lejassvanetijas mhares lielākā pilsēta, municipalitātes centrs. Izvietojusies valsts ziemeļu daļā Račas novadā Rioni upes kreisajā krastā 210 km no valsts galvaspilsētas Tbilisi. Vēstures avotos Oni pirmoreiz minēta 15. gadsimtā kā Račas kņazistes centrs. Pēc Gruzijas pievienošanas Krievijai 1846. gadā Oni kļuva par Račas apriņķa centru. Caur pilsētu iet vēsturiskais Osetijas kara ceļš pāri Lielā Kaukāza grēdai no Kutaisi uz Vladikaukāzu. 1991. gadā pilsēta stipri cieta Račas zemestrīcē (7,0 balles pēc Rihtera skalas). Pilsētā vēsturiski mitusi nozīmīga Gruzijas ebreju minoritāte. Pēc PSRS sabrukuma lielākā daļa emigrējusi uz Izraēlu, paliekot tikai nelielam skaitam. Viena no Oni sadraudzības pilsētām ir Beerševa. Gruzijas 2014. gada tautas skaitīšana. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 531. lpp. Vikikrātuvē par šo tēmu ir pieejami multivides faili. Skatīt: Oni.