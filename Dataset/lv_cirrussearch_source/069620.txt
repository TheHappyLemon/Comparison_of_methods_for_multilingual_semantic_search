Čārlzs Makarturs Gankejs Teilors (angļu: Charles McArthur Ghankay Taylor; dzimis 1948. gadā Arthingtonā, Libērijā) ir Libērijas valstsvīrs un politiķis, Libērijas prezidents (1997–2003). Teilors bija viens no Rietumāfrikas ietekmīgākajiem karavadoņiem, kā arī viena no galvenajām figūrām Libērijas Pirmā pilsoņu kara izcelšanās laikā un 1987. gada militārā apvērsuma plāna Burkinafaso autors. Teilora valdīšanas laikā viņu apsūdzēja par nemiernieku apbruņošanu un atbalstīšanu kaimiņos esošajā Sjerraleonē, kur arī norisinājās pilsoņu karš. Otrā Libērijas pilsoņu kara sākuma laikā Teilors bija spiests atkāpties no prezidenta amata un doties trimdā, bet pēc tam viņš tika aizturēts, notiesāts. Sjerraleones īpašā tiesa viņam piesprieda 50 gadu cietumsodu un viņš tika ieslodzīts Lielbritānijā. Vikikrātuvē par šo tēmu ir pieejami multivides faili. Skatīt: Čārlzs Teilors. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski)