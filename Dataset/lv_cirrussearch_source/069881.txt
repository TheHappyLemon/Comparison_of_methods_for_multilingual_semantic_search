Leona Popoviča (horvātu: Leona Popović; dzimusi 1997. gada 13. novembrī Rijekā) ir horvātu kalnu slēpotāja, agrāk startēja visās disciplīnās, tagad specializējas slalomā. Pasaules kausa sacensībās debitēja 2015. gada 4. janvārī slalomā Zagrebā, bet jau pirmajā braucienā nefinišēja. 2015. gadā pirmo reizi piedalījās arī Pasaules čempionātā, labāko rezultātu sasniedza slalomā, kur ieņēma 27. vietu. Punktus Pasaules kausa ieskaitē pirmo reizi ieguva 2017. gada 24. februārī, kad sacensībās Šveicē ieņēma 18. vietu kombinācijā. 2018. gada ziemas olimpiskajās spēlēs Phjončhanā startēja tikai milzu slalomā, bet piedzīvoja kritienu un nefinišēja. Viņa guva smagu ceļgala traumu un bija spiesta veikt operāciju. Viņa izlaida visu 2018.—2019. gada sezonu. 2022. gada ziemas olimpiskajās spēlēs Pekinā startēja slalomā un ieņēma 23. vietu. 2023. gada 18. martā Pasaules kausa sezonas finālposmā Soldeu, Andorā, pirmo reizi izcīnīja vietu uz goda pjedestāla, ieņemot otro vietu un piekāpjoties tikai slovākietei Petrai Vlhovai. 2023. gada 12. novembrī, ieņemot otro vietu slaloma sacencībās Levi, Somijā, Popoviča otro rezi karjerā kāpa uz goda pjedestāla Pasaules kausa posmā. «Best Croatian Skier Out For Six Months». total-croatia-news.com (angļu). 2018. gada 15. februāris. Skatīts: 2023. gada 20. novembrī. «Emotional Vlhova finishes with a flourish by grabbing superb slalom win». fis-ski.com (angļu). 2023. gada 18. marts. Skatīts: 2023. gada 20. novembrī. «Sezonas labākā slalomiste Vlhova "uzdāvina" uzvaru Šifrinai, Popoviča atkārto labāko panākumu». sportacentrs.com. 2023. gada 12. novembris. Skatīts: 2023. gada 20. novembrī. Vikikrātuvē par šo tēmu ir pieejami multivides faili. Skatīt: Leona Popoviča. Olympedia profils (angliski) FIS profils (kalnu slēpošana) (angliski)