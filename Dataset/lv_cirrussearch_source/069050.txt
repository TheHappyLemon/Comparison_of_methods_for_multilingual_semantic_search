Homonhona (varaju: Homonhon) ir sala Filipīnu arhipelāgā, administratīvi ietilpst Austrumu Visaju reģiona Austrumsamaras provinces Givanas municipalitātē; sastāv no 8 barangajām. Apdzīvo galvenokārt varaji. Lielākā apdzīvotā vieta ir Kasugurana salas austrumu krastā. Izvietojusies arhipelāga dienvidaustrumos Visaju salu grupā. Atrodas Filipīnu jūras malā pie ieejas Leites līcī starp Samaru ziemeļos un Dinagatu dienvidos. Krasta līnija maz izrobota, piekrastē vairākas mazākas saliņas, lielākā no kurām ir Montokonana ziemeļrietumu piekrastē. Sala vulkāniskas izcelsmes, pauguraina. Valda subekvatoriāls musonu klimats. Homonhona ir viena no agrīnajām rietumu un austrumu civilizāciju kontakta vietām — tajā 1521. gada 16. martā sava pasaules apkuģojuma laikā kā pirmajā no Austrumāzijas salām piestāja Fernāna Magelāna ekspedīcija pēc Klusā okeāna šķērsošanas. ISLAND DIRECTORY. Islands of Philippines Vikikrātuvē par šo tēmu ir pieejami multivides faili. Skatīt: Homonhona.