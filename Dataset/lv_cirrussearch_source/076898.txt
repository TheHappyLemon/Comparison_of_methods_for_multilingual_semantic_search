Arčibalds Filips Primrouzs, Piektais grāfs Rouzberijs (angļu: Archibald Philip Primrose, 5th Earl of Rosebery; dzimis 1847. gada 7. maijā, miris 1929. gada 21. maijā) bija britu politiķis no Liberālās partijas. No 1894. gada marta līdz 1895. gada jūnijam — Lielbritānijas premjers pēc Viljama Gladstona demisijas. Dzimis Londonā, skotu augstmaņu ģimenē. Studēja Ītonā un Oksfordas Universitātē. 1878. gadā apprecējās ar Lielbritānijas bagātāko sievieti-ebrejieti Rotšīldu dinastijas pārstāvja Meira Amšela de Rotšīlda vienīgo meitu Hannu de Rotšīldi (Hannah de Rothschild). 1886. gadā un no 1892. līdz 1894. gadam Primrouzs bija valsts ārlietu ministrs (Foreign Secretary) Gladstona valdībā. Pēc Gladstona demisijas 1894. gadā kļuva par premjerministru. Valdībai bija mazi panākumi, tāpēc 1895. gadā Primrouzs demisionēja, bet 1896. gadā atkāpās no Liberāļu partijas vadības. Vikikrātuvē par šo tēmu ir pieejami multivides faili. Skatīt: Arčibalds Primrouzs. Encyclopædia Britannica raksts (angliski) Brockhaus Enzyklopädie raksts (vāciski)