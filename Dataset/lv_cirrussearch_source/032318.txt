Pārvēršanās ir bandinieka, kas izdarot gājienu sasniedzis pēdējo horizontāli, nekavējoša nomaiņa ar tās pašas krāsas brīvi izvēlētu jebkuru figūru, izņemot karali. Figūras izvēle skaitās pabeigta momentā, kad gājienu izdarošais spēlētājs ar izvēlēto figūru pieskaras pārvēršanās lauciņam. Bandinieka pārvēršanās ir viens no šaha spēles noteikumiem. Visbiežāk bandinieku pārvērš par dāmu. Reizēm uz galdiņa var rasties situācija, kad izdevīgāka ir vājā pārvēršanās, tas ir, pārvēršanās par zirdziņu, torni vai laidni. Vājā pārvēršanās var tikt izmantota: lai izvairītos no pata un panāktu uzvarētu pozīciju; lai izveidotu patu glābjoties no zaudējuma; lai bandinieku pavēršot par zirdziņu izdarītu starpšahu; lai bandinieku pārvēršot par zirdziņu izdarītu dubultuzbrukumu ("dakšiņu"); lai bandinieku pārvēršot par zirdziņu aizsargātos no pretinieka zirdziņa "dakšiņas". Fernando Saavedra 1. c7 Td6+ 2. Kb5 (2. Kc5? Td1 and 3...Tc1! Ja 2. Kb7? Td7 piesaistot bandinieku) 2. ... Td5+ 3. Kb4 Td4+ 4. Kb3 Td3+ 5. Kc2! Td4! 6. c8T! (draud 7.Ta8+; kļūda būtu 6.c8D? Tc4+! 7.Dxc4 pats) 6. ... Ta4 7. Kb3 un battie uzvar. ... H. Matisons, Rigaer Tageblatt, 1914 Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 315. lpp. ISBN 5-85 270-005-3. (krieviski)