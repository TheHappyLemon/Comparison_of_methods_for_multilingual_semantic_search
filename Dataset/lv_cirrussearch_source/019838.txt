Arturoprata (spāņu: Base Naval Capitán Arturo Prat) ir Čīles vissezonas polārstacija Antarktikā, pirmā Čīles atbalsta bāze reģionā. Izvietojusies Dienvidšetlendas salu vidusdaļā Griničas salas ziemeļaustrumos, Gesalagas pussalā Diskaveri līča austrumu krastā. Stacija izveidota 1947. gada 6. februārī kā Čīles Kara flotes pirmā atbalsta bāze Antarktikā ar nosaukumu Soveranija (Estación Meteorológica y Radiotelegráfica Soberanía). Nākamajā gadā pārdēvēta par godu Čīles flotes virsniekam Agustinam Arturo Pratam Čakonam (Agustín Arturo Prat Chacón), kurš gāja bojā abordāžas laikā Ikikes jūras kaujā 1879. gadā. Stacijā tiek īstenotas pētniecības programmas ģeoloģijā, glacioloģijā, jūras bioloģijā, okeanoloģijā un meteoroloģijā. Jūras bentosa izpētes programmai Diskaveri līcī izveidota speciāli aizsargāta teritorija Nr. 144. «INACH Base Naval Arturo Prat». Arhivēts no oriģināla, laiks: 2013. gada 5. decembrī. Skatīts: 2013. gada 15. jūnijā. LOS DERECHOS SOBERANOS E HISTÓRICOS DE CHILE EN EL TERRITORIO ANTÁRTICO «SITE OF SPECIAL SCIENTIFIC No 26 CHILE BAY (DISCOVERY BAY), GREENWICH ISLAND, SOUTH SHETLAND ISLANDS». Arhivēts no oriģināla, laiks: 2015. gada 23. septembrī. Skatīts: 2013. gada 15. jūnijā. Vikikrātuvē par šo tēmu ir pieejami multivides faili. Skatīt: Arturoprata.