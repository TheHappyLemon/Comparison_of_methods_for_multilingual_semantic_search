Miškolca (ungāru: Miskolc) ir pilsēta Ungārijas ziemeļaustrumos pie Šajo upes Bika kalnu (Bükk) piekājē. Trešā lielākā Ungārijas pilsēta. Apkārtnē tūristu iecienīti kūrorti — Miškolctapolca (Miskolctapolca) ar peldbaseinu alā un Lillafīreda (Lillafüred) Bika kalnos. Pilsēta pirmoreiz rakstos minēta 1210. gadā. 1365. gadā Ungārijas karalis Lajošs I tai piešķīra daļējas pilsētas tiesības. 1544. gadā turki nodedzināja Miškolcu. XVIII gadsimta sākumā Miškolca bija pretaustriešu sacelšanās līdera Ferenca II Rākoci rezidence, tāpēc 1707. gadā austrieši to izpostīja. Pēc Trianonas līguma noteikumiem Košice tika piešķirta Slovākijai, tāpēc Miškolca kļuva par Ungārijas ziemeļu daļas galveno centru. Starp pasaules kariem Miškolca strauji attīstījās kā smagās rūpniecības pilsēta. Arī pēc 2.pasaules kara saglabājās lielrūpniecības pārsvars. Pēc sociālisma sabrukuma Ungārijā un tirgus liberalizācijas Miškolca piedzīvoja smagu saimniecības lejupslīdi. Tā bija pilsēta ar vislielāko bezdarba līmeni valstī.[nepieciešama atsauce] Miškolcā dzimuši: Šāndors Ferenci (Ferenczi Sándor) (1873—1933) — psihoterapeits; Lērincs Sabo (Szabó Lőrinc) (1900—1957) — dzejnieks. Magyarország helységnévtára; publicēšanas datums: 30 oktobris 2023; pārbaudes datums: 5 novembris 2023; KSH kods: 30456. Vikikrātuvē par šo tēmu ir pieejami multivides faili. Skatīt: Miškolca. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski) Ebreju enciklopēdijas Austrumeiropā raksts (angliski) Austrumeiropas enciklopēdijas raksts (vāciski) Oficiālā tīmekļa vietne