Šis raksts ir par pilsētu. Par upi skatīt rakstu Poprada (upe). Poprada (slovāku: Poprad, ungāru: Poprád, vācu: Deutschendorf) ir pilsēta Slovākijas ziemeļdaļā, Tatru kalnu pakājē, vēsturiskajā Spišas reģiona pie Popradas upes. Tā ir desmitā lielākā Slovākijas pilsēta. Tūrisma uz ziema sporta centrs. Blakus pilsētai atrodas Popradas -Tatru lidosta, kas ir visaugstāk novietotā starptautiskā lidosta Eiropā (718 metri virs jūras līmeņa). Rakstos pirmoreiz minēta 1256. gadā. Tāpat kā visa Slovākija, gadsimtiem bijusi Ungārijas sastāvā, tomēr iedzīvotāju vairums šeit bija vācieši. No 1412. līdz 1770. gadam Poprada bija ieķīlāta Polijas kronim. Vēsturiskā Poprada bija tikai viena no sešām apdzīvotām vietām, kuras 1946. gadā tika apvienota vienotā pilsētā. Saskaņā ar 2006. gada 31. decembra datiem, pilsētā dzīvo 55 042 iedzīvotāji. No tiem 94,1% ir slovāki, 2,1% ir čigāni, 1% ir čehi, bet pārējās minoritātes nesasniedz procenta barjeru. 65,9% pilsētas iedzīvotāju ir Romas katoļi, bet 7,3% ir luterāņi. Poprada kandidēja uz 2006. gada ziemas olimpisko spēļu rīkošanu, taču tajā nenokļuva līdz pat galīgajam balsojumam, kurā tiesības rīkot Olimpiskās spēles izcīnīja Turīna. Pilsētā atrodas vairāki hokeja klubi. 2010. gadā izveidotais Popradas "Lev" 2011.—12. sezonu spēlēja Kontinentālājā hokeja līgā, nākamajā sezonā pārceļoties uz Prāgu, bet vietējā Slovākijas Ekstralīgā spēlē 1926. gadā izveidotā HK Popradas vienība. Visas trīs komandas savas spēles aizvada Tatravagonkas hallē. Popradā dzimuši vai uzauguši: Peters Bondra (Peter Bondra, dz. 1968) - hokejists Daniela Hantuhova (Daniela Hantuchová, dz. 1983) - tenisiste Pavols Hurajts (Pavol Hurajt, 1978) - biatlonists Miroslavs Lajčāks (Miroslav Lajčák, dz. 1963) - politiķis Jūliuss Šuplers (Július Šupler, dz. 1950) - hokeja treneris, hokejists Andrejs Kiska (slovāku: Andrej Kiska, dz. 1963) - Slovākijas uzņēmējs un politiķis Vikikrātuvē par šo tēmu ir pieejami multivides faili. Skatīt: Poprada. Q110227967.