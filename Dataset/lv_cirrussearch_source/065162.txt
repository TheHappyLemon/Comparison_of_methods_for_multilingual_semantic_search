Suržiks (ukraiņu: су́ржик) ir sarunvaloda, ko veido ukraiņu un krievu valodas sajaukums. Tā ir izplatīta Ukrainā, kā arī blakus esošajos Krievijas un Moldovas robežapgabalos. Kopējais runātāju skaits 10-20 miljoni. Suržiks veidojās lauku iedzīvotāju vidū, sajaucoties ukraiņu izrunai ar krievu sarunvalodu. Suržikam dažādos Ukrainas apgabalos un starp atsevišķiem runātājiem ir būtiskas atšķirības. Parasti gramatika un izruna paliek ukraiņu, tomēr ievērojama daļa vārdu krājuma, atkarībā no runātāja izglītības, valodas pieredzes un vispārējās runas situācijas, ir aizgūta no krievu valodas. «Juris Lorencs: Valoda un baznīca kara laikā». LA.LV (latviešu). Skatīts: 2023-01-19. «ukraiņu valoda». enciklopedija.lv (angļu). Skatīts: 2023-01-19.