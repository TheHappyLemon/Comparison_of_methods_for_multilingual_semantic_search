Manheima (vācu: Mannheim) ir pilsēta Vācijas rietumos, Bādenē-Virtembergā, pie Nekāras ietekas Reinā. Reinas upe atdala Manheimu no pretējā krastā esošās Ludvigshāfenes, kas atrodas Reinzemē-Pfalcā. Pilsētai ir regulārs plānojums, tās centrā slejas milzīga XVIII gs. celta Pfalcas elektoru pils, kurā mūsdienās atrodas Manheimas Universitāte. Pilsētā dislocēts ievērojams daudzums ASV karaspēka. No lielām kompānijām, kuru galvenās mītnes atrodas Manheimā, var minēt smērvielu ražotāju Fuchs Petrolub un celtniecības kompāniju Bilfinger Berger. Pilsēta pirmoreiz minēta 766. gada Loršas kodeksā. Tas bija neliels ciematiņš, līdz Pfalcas elektors Frīdrihs IV šeit XVI gs. beigās uzcēla pili. Trīsdesmitgadu kara laikā 1622. gadā pilsētu nopostīja Tillī karaspēks. 1720. gadā Manheima kļuva par Pfalcas galvaspilsētu. XVIII gs. Manheima bija slavena mūzikas pasaulē — šeit attīstījās t. s. Manheimas skola. 1885. gadā Kārlis Bencs Manheimā izgudroja un iedarbināja pasaulē pirmo automašīnu. Otrā pasaules kara laikā Manheima smagi cieta britu un ASV uzlidojumos. Manheimā dzimuši: Frīdrihs Engelhorns (Friedrich Engelhorn, 1821-1902) - rūpnieks,BASF dibinātājs; Rūdijs Altigs (Rudi Altig, 1937) — riteņbraucējs; Štefija Grāfa (Steffi Graf, 1969) — tenisiste; Paskāls Gross (Pascal Groß, 1991) — futbolists; Zeps Herbergers (Sepp Herberger, 1897—1977) — futbola treneris; Hermanis Millers (Hermann Müller, 1876—1931) — politiķis; Alberts Špērs (Albert Speer, 1905—1981) — arhitektsю Skats no Velna tilta Pilsētas panorāma Manheimas ūdenstornis, viens no pilsētas simboliem Tēlnieka Grupello skulptūras "Piramīda" augšdaļa Parādes laukumā 2022. gada Vācijas pašvaldību reģistrs; pārbaudes datums: 7 oktobris 2023. Bertha Benz Memorial Route Vikikrātuvē par šo tēmu ir pieejami multivides faili. Skatīt: Manheima. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Manheima