Maratons vīriešiem bija viena no 23 disciplīnām, kas tika aizvadīta vieglatlētikas sacensību ietvaros 1900. gada vasaras olimpiskajās spēlēs Parīzē. Sacensības notika 1900. gada 19. jūlijā. Starta vieta bija Kruakatelānā, Buloņas meža teritorijā, kur sportisti veica četru apļus pa stadionu un vēlāk devās Parīzes ielās. Maratonā startēja 13 sportisti no sešām valstīm. Maratona sacensības sākās pulksten 14:30 dienā, kad gaisa temperatūra pilsētā sasniedza gandrīz 40 °C. Sacensības uzsāka 13 sportisti, taču tikai 7 sportistiem izdevās veikt pilnu distanci. Atšķirībā no iepriekšējām olimpiskajām spēlēm šoreiz maratona distances garums bija nevis 40,26 kilometri, bet gan 42,195 kilometri. Maratona disciplīna bija viena no divām vieglatlētikas disciplīnām, kur medaļas neizcīnīja kāds no ASV komandas sportistiem. Zelta medaļu ieguva Luksemburgas sportists Mišels Teato. Viņa rezultāts bija 2.59:45. Mišels tiek uzskatīts par Franciju pārstāvošu sportistu, jo bija Luksemburgas iedzīvotājs, kas dzīvoja Parīzē. Vēlāk pēc viņa patiesās valstspiederības noteikšanas, Luksemburgas Lielhercogiste iesniedza oficiālu sūdzību Starptautiskajā Olimpiskajā komitejā un iesniedza lūgumu mainīt Teato piederību. 2004. gadā oficiāli šī sūdzība tika noraidīta. Joprojām tiek uzskatīts, ka Mišels Teato ir Francijas sportists un, ka šī ir pirmā Francijas uzvara olimpiskajā maratona distancē. Sudraba medaļu, ar rezultātu 3.04:17 ieguva Francijas sportists Emīls Šampions, bet bronzas medaļu ar rezultātu 3.37:14 izcīnīja Zviedrijas sportists Ernsts Fasts. Šī bija Zviedrijas pirmā medaļa olimpiskajās spēlēs. Pirmoreiz maratona sacensībās olimpiskajās spēlēs bija pārstāvēta Kanāda, Lielbritānija un Zviedrija. (*) — distance bija 40 kilometri. Pamatraksts: Vieglatlēti 1900. gada vasaras olimpiskajās spēlēs Maratona sacensībās startēja 13 sportisti no 6 valstīm. Kanāda, Lielbritānija, Luksemburga un Zviedrija pirmo reizi bija pārsrāvētas maratona sacensībās. Iekavās norādīts startējošo sportistu skaits no attiecīgās valsts.  ASV (2)  Francija (4)  Kanāda (1)  Lielbritānija (3)  Luksemburga (1)  Zviedrija (2) «Athletics at the 1900 Paris Summer Games: Men's Marathon». Sports Reference. Arhivēts no oriģināla, laiks: 2020. gada 21. septembris. Skatīts: 2020. gada 21. septembris. USA Track & Field. «2004 USA Olympic Team Trials: Men’s Marathon Media Guide Supplement» (pdf). Santa Barbara, California : USA Track & Field, 2004. 11. lpp. Skatīts: 2011. gada 21. februāris. «Marathon, Men». Olympedia. Skatīts: 2020. gada 23. augusts. «Michel THEATO (1878-1919)». pierrelagrue-jo.com. Skatīts: 2017. gada 20. aprīlis. «Paris 1900 Athletics — marathon men». Starptautiskā Olimpiska komiteja. Skatīts: 2020. gada 9. septembris. Vieglatlētika 1900. gada vasaras olimpiskajās spēlēs — maratons vīriešiem (Sports Reference) (angliski) Vieglatlētika 1900. gada vasaras olimpiskajās spēlēs — maratons vīriešiem (Olympedia) (angliski) Vieglatlētika 1900. gada vasaras olimpiskajās spēlēs — maratons vīriešiem (Olympics) (angliski) De Wael, Herman. Herman's Full Olympians: "Athletics 1900". Accessed 18 March 2006. Available electronically at [1] Arhivēts 2006. gada 11. februārī, Wayback Machine vietnē.. Mallon, Bill. The 1900 Olympic Games, Results for All Competitors in All Events, with Commentary. Jefferson, North Carolina : McFarland & Company, Inc., Publishers, 1998. ISBN 0-7864-0378-0.