Yeti Airlines ir 1998. gadā dibināta Nepālas lidsabiedrība. Tās galvenā mītne atrodas Katmandu un bāzes lidosta ir Katmandu Tribhuvanas lidosta. Nodrošina iekšzemes lidojumus. Kopš 2013. gada lidsabiedrībai aizliegts veikt lidojumus Eiropas Savienībā. 2019. gadā Yeti Airlines kļuva par pirmo klimatneitrālo lidsabiedrību Dienvidāzijā. 2023. gada 15. janvārī lidsabiedrības turbopropelleru lidmašīna "ATR 72" bija iesaistīta aviokatastrofā, kad lidaparāts, kas lidoja no Nepālas galvaspilsētas Katmandu uz Pokharu, nolaišanās laikā strauji zaudēja augstumu un iegāzās aizā tikai dažu kilometru attālumā no lidostas. Katastrofā gāja bojā 72 cilvēki. Vikikrātuvē par šo tēmu ir pieejami multivides faili. Skatīt: Yeti Airlines. Oficiālā tīmekļa vietne «Nepal crash: Dozens killed as plane crashes near Pokhara airport» (en-GB). 2023-01-15. Skatīts: 2024-01-09. «Aviokatastrofā Nepālā vismaz 68 bojāgājušie». www.lsm.lv (latviešu). Skatīts: 2024-01-09.