Žoržs Lambērs Kazimirs Nagelmakers (franču: Georges Lambert Casimir Nagelmackers; dzimis 1845. gada 25. jūnijā, miris 1905. gada 10. augustā) bija beļģu inženieris un uzņēmējs. Dibinājis uzņēmumu Compagnie Internationale des Wagons-Lits, kas kļuva pazīstams kā Austrumu ekspreša dzelzceļa līniju operators. Startējis 1900. gada vasaras olimpiskajās spēlēs, kur izcīnīja zelta medaļu jāšanas sacensībās pasta piegādē. Žoržs Nagelmakers dzimis baņķieru ģimenē ar interesi par dzelzceļu un ciešām saiknēm ar Beļģijas karaļa Leopolda II galmu, un ieguva būvinženiera izglītību. Pēc izglītības iegūšanas viņš 10 mēnešus ceļoja pa Ameriku, un šajā laikā viņš bieži devās braucienos ar vilcieniem, kam bija Pullman tipa vagoni. Viņš pārliecinājās, ka Pullman tipa vagoniem Eiropā būtu pieprasījums. Pēc tam, kad tika noraidīts priekšlikums sadarboties Eiropas tirgus attīstībā, Nagelmakers atgriezās Eiropā. 1870. gadā viņš publicēja priekšlikumu izstrādāt guļamvagonus Eiropas tirgum ar nosaukumu Projet d'Installation de wagons-lits sur les chemins de fer du continent (Projekts guļamvagonu uzstādīšanai uz kontinenta dzelzceļiem). Tomēr Francijas—Prūsijas karš aizkavēja Beļģijas valdības koncesijas piešķiršanu un viņa pirmā guļamvagonu dienesta izveidi. 1873. gadā Žoržs Nagelmakers nodibināja uzņēmumu Georges Nagelmackers & Company, kas vēlāk kļuva par Compagnie Internationale des Wagons-Lits (CIWL). Viņa galvenā mītne atradās Parīzē un izveidoja Compagnie Internationale des Grands Hotels, lai attīstītu un pārvaldītu luksusa viesnīcas visos tā vilcienu maršrutos. Viņa stratēģija ietvēra vilcienu operatoru pārliecināšanu pievienot saviem vilcieniem viņa guļamvagonus un restorānu vagonus, lai dažādotu vilcienu ceļotāju izvēli. Pirmais tikai CIWL vilciens sāka darboties 1882. gadā. Austrumu ekspresis tika palaists 1883. gada 4. oktobrī. Vēlāk viņš nopirka līniju Mudanja-Bursa un 1891. gadā pārdeva to frančiem. 1893. gadā viņš nopirka arī Izmiras-Kasabas dzelzceļu, ko arī nākamajā gadā pārdeva frančiem. 1900. gadā viņš startēja vasaras olimpiskajās spēlēs Parīzē, kur startēja jāšanas pasta piegāžu sacensībās. Šajās sacensībās viņš ieguva godalgoto pirmo vietu. «Georges Nagelmackers». Olympedia. Skatīts: 2021. gada 26. decembris. Mark Tungate. The Escape Industry: How Iconic and Innovative Brands Built the Travel Business. Kogan Page Publishers, 2017. ISBN 9780749473518. «George Nagelmackers». Irps-wl.org.uk. Skatīts: 2017. gada 30. septembris. «Equestrianism at the 1900 Paris Summer Games: Mixed Four-In-Hand Competition». Sports Reference. Arhivēts no oriģināla, laiks: 2021. gada 21. decembris. Skatīts: 2021. gada 21. decembris. Vikikrātuvē par šo tēmu ir pieejami multivides faili. Skatīt: Žoržs Nagelmakers. Encyclopædia Britannica raksts (angliski) Olympedia profils (angliski) Žoržs Nagelmakers (Sports Reference profils) (angliski)