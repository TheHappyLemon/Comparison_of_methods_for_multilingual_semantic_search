Keri bāka (igauņu: Keri tuletorn, zviedru: Fyrtornet på Kockskär) atrodas uz Keri salas Baltijas jūrā. Keri sala pieder Igaunijai. Pirmā bāka salā tika uzcelta 1724. gadā. Bākas apakšējā akmens daļa tika uzcelta 1803. gadā un sākotnēji uz tā atradās koka tornis. Koka tornis nostāvēja šeit līdz 1854. gadam, kad tika nojaukts. Pašreizējais dzelzs tornis uz pamata tika novietots 1854. gadā. Keri bāku veido divas pakāpes: 15 m augsts akmens mūra tornis pamatā un 16 m augsts apaļš, cilindrveida metāla tornis ar laternu un galeriju. Bākas krāsojums: akmens tornis — balts, dzelzs tornis — tumši sarkans. Bākas augstums ir 31 m. Gaismas elements atrodas 31 m virs jūras līmeņa. Gaismas signāls ir balta gaisma (2 s deg, 13 s pārtraukums). Gaismas signāls redzams 11 jūras jūdžu attālumā. Bāka darbojas visu gadu diennakts tumšajā laikā. 2003. gadā Igaunijas pasts izdeva pastmarku veltītu Keri bākai. Vikikrātuvē par šo tēmu ir pieejami multivides faili. Skatīt: Keri bāka. Estonian Maritime Navigation Keri bāka 2005 Pastmarka