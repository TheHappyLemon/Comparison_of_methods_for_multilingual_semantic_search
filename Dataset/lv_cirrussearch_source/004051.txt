Monika Anna Marija Belluči (itāļu: Monica Anna Maria Bellucci; dzimusi 1964. gada 30. septembrī) ir itāļu aktrise un modele. Attēlojusi lomas vairākās plaši pazīstamās filmās: "Dzīvoklis" (L'Appartement; 1996), "Malēna" (Malèna; 2000), "Vilku brālība" (Le pacte des loups; 2001), "Neatgriezeniskais" (2002), "Asterikss un Obelikss: Misija Kleopatra" (2002), "Matrikss atjaunots" (2003), Matrikss — Revolūcija (2003), "Kristus ciešanas" (2004), "Brāļi Grimmi" (2005), "Nošauj viņus" (Shoot 'Em Up; 2007), "Pipas Lī privātā dzīve" (2009), "Atmaskotāja" (The Whistleblower, 2010), "007: SPEKTRS" (2015), "Uz Piena Ceļa" (On the Milky Road, 2016), "Dzīves labākie gadi" (The Best Years of a Life, 2019), The Man Who Sold His Skin (2020). No 1990. līdz 1994. gadam Belluči bija precējusies ar fotogrāfu Klaudio Karlosu Baso. Sākot no 1999. gada Belluči bija precējusies ar aktieri Vinsentu Kaselu. Vecākā meita no šīs laulības — Deva Kasela ir slavena fotomodele. 2013. gada augustā Belluči un Kasels paziņoja par šķiršanos. Vikikrātuvē par šo tēmu ir pieejami multivides faili. Skatīt: Monika Belluči. IMDb profils (angliski) AllMovie profils (angliski) Box Office Mojo profils (angliski) Fashion Model Directory profils (angliski)