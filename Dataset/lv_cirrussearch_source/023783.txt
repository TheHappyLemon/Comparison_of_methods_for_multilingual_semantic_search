Izlūkošanas kaujas kāpurķēžu bruņutehnika (angļu: Combat Vehicle Reconnaissance (Tracked), saīsināti — CVR(T)) ir Lielbritānijā radītu kājnieku kaujas mašīnu sērija. 2014. gada septembrī Latvija noslēdza līgumu ar Lielbritāniju par 123 šīs platformas mašīnu iegādi sauszemes spēku kājnieku brigādes mehanizācijas programmā. FV101pirmās paaudzes/FV107jaunākas paaudzes FV107 Scimitar — paredzēts kaujām ar smago pretinieku tehniku, aprīkots ar 30 mm L21 RARDEN lielgabalu. Uzlādējams uzreiz ar 3 gab. lādiņiem, šaušanas ātrums 90 šāviņi min. FV107 Sultan — komandvadības modifikācija, tajā var braukt 5 karavīri, aprīkots ar 7,62 mm ložmetēju. FV107 spartan — desanta modifikācija, tajā var braukt 7 karavīri, aprīkots ar 7,62 mm ložmetēju FV107 samaritan — sanitārā modifikācija, 4 cietušo pārvešanai. FV107 samson — tehnikas evakuācijas un remonta bruņu transportieris. Latvijas armijai paredzētās FV107 tehnikas būs aprīkotas ar jaunākās paaudzes sakaru ierīcēm, uzlabotas tēmēšanas ierīces lielgabaliem, papildu universālie balsteņi ložmetējiem, dīzeļdzinēji u.c. Viens no būtiskajiem uzlabojumiem ir, ka vairāk kā 30 bruņumašīnas būs aprīkotas ar video vadāmām ”spike” prettanku raķetēm. Atkarībā no „spike” modifikācijas, raķete spēj pilnībā iznīcināt jebkāda bruņojuma tanku 4 km attālumā ar 100% precizitāti un mērķim nav jābūt tiešās redzamības zonā. Raķete pēc izšaušanas tiek vadīta ar video palīdzību (kamera ir iebūvēta lidojošajā raķetē). Bruņumašīnas galvenais trumpis ir, tā vieglais svars. Bruņumašīna ir izgatavota no alumīnija sakausējuma (dūralumīnija). Mašīnas svars atkarībā no modifikācijas svārstās no 5 līdz 8 tonnām un ar papildbruņām 10t. Ražotājs apgalvo, ja bruņumašīna būtu izgatavota no tērauda, tad tās svars būtu ̴2,3 reizes smagāks. Bruņumašīnas standarta braukšanas ātrums pa ceļu ir 80 km/h maksimālais ātrums 110 km/h. Bruņumašīnas kāpurķēdes masas spiediens uz ceļu 1 cm2 ir tāds pats kā pieauguša cilvēka zābaka masas spiediens uz ceļu 1 cm2. Līdz art to bruņumašīnai ir labas bezceļa braukšanas īpašības — kur var iziet cilvēks, tur var izbraukt šī kaujas mašīna. Arī degvielas patēriņš ir zems, ar pilnu bāku atkarībā no dzinēja tipa var nobraukt 450-650 km Līdz ar to, šai kaujas mašīnai nav nepieciešama atbalsta tehnika — fantonu tilti, degvielu cisternu vedēji u.c. Tāpat gabarītie izmēri ļauj manevrēt pa mežu un šaurās pilsētu ielās. Bruņumašīnas transmisija ir izgatavota tā, lai pagriešanās brīdī, tanks nevis piebremzē vajadzīgo pusi, bet tieši pretēji, padod jaudu pretējai pusei, tādējādi nesamazinot ātrumu.  Apvienotie Arābu Emirāti  Apvienotā Karaliste  Beļģija  Botsvāna  Bruneja  Čīle  Filipīnas  Hondurasa  Indonēzija  Irāna  Īrija  Jordānija  Jaunzēlande  Latvija  Malaizija  Nigērija  Omāna  Spānija  Taizeme  Tanzānija  Togo  Venecuēla https://www.gov.uk/government/news/latvian-army-purchases-uk-armoured-combat-vehicles «Paraksta starpvaldību nodomu protokolu ar Lielbritāniju par kājnieku brigādes mehanizācijas uzsākšanu». Latvijas Republikas Aizsardzības ministrija. 2014-02-27. Skatīts: 2014-05-02.