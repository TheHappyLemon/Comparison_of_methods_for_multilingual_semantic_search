Maschinenfabrik Berthold Hermle AG (no vācu: "Bertolda Hermles iekārtu ražotne"), saukts par Hermle, ir Vācijas uzņēmums, kas nodarbojas ar universālo frēzēšanas iekārtu un apstrādes centru ražošanu. Uzņēmuma ražoto produktu klāsts ietver C sērijas, B 300 sērijas un MT sērijas apstrādes centrus. Kopš 2011. gada 31. decembra, Bertolda Hermles AG iekārtu ražotne darbojas kopā ar deviņām filiālēm, kas sadalītas divos biznesa segmentos: vietējā tirgus pārdošanas segmentā, iekļaujot sevī trīs filiāles, kā arī ārvalstu pārdošanas segmentā, iekļaujot sešas filiāles, kuras atrodas Šveicē, Krievijā, Nīderlandē, Itālijā un Amerikas Savienotajās Valstīs. Kompānijas ražotās apstrādes iekārtas tiek izmantotas instrumentu ražošanai, veidņu, presformu un sērijveida ražošanas detaļu izgatavošanai, tostarp medicīnas aprīkojuma, optikas, aviācijas un auto industrijā. 1938. gadā Bertolds Hermle Vācijas ciemā Gosheimā nodibināja Bertolda Hermles skrūvju fabriku. 1957. gadā uzsākta frēzmašīnu ražošana. 1990. gadā uzņēmums tika pārdēvēts par Maschinenfabrik Berthold Hermle AG. "Maschinenfabrik Berthold Hermle AG"