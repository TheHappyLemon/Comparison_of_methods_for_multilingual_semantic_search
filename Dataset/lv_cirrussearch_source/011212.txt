Deniss Paršins (krievu: Денис Паршин; dzimis 1986. gada 1. februārī) ir krievu hokejists, kreisais malējais uzbrucējs. Pašlaik (2020) spēlē Kontinentālās hokeja līgas kluba Rīgas "Dinamo" sastāvā. Savu profesionālā spēlētāja karjeru Paršins uzsāka 2003.—04. sezonā, kad debitēja Krievijas Superlīgas kluba Maskavas CSKA rindās. 2004. gada NHL draftā Paršinu izvēlējās Kolorādo "Avalanche", taču uz Ziemeļameriku uzbrucējs nedevās. Paršins piedalījies 2010. gada Kontinentālās hokeja līgas Zvaigžņu spēlē. 2011. gada 1. jūnijā Paršins pagarināja savu līgumu ar CSKA uz nākamajām trim sezonām. CSKA rindās uzbrucējs turpināja spēlēt līdz pat 2012.-13. gada sezonas ievadam, kad pārcēlās uz Ufas "Salavat Julajev", savukārt 2013. gada vasarā hokejists noslēdza līgumu ar Ņižņijnovgorodas "Torpedo". 2014. gada maijā noslēdza trīs gadu līgumu ar Omskas "Avangard". Vēlāk spēlēja arī Ufas "Salavat Julajev", Ņižņijnovgorodas "Torpedo", Magņitogorskas "Metallurg" un slovāku HK Košice rindās. 2020. gada augustā pievienojās Rīgas "Dinamo". Eliteprospects profils (angliski) Internet Hockey Database profils (angliski) Eurohockey profils (angliski) KHL profils (angliski)