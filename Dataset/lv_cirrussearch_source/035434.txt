Karloss Sainss Vaskezs de Kastro (spāņu: Carlos Sainz Vázquez de Castro; dzimis 1994. gada 1. septembrī Madridē), pazīstams arī kā Karloss Sainss jaunākais (Karloss Sainss Jr.) jeb vienkārši kā Karloss Sainss, ir profesionāls spāņu pirmās formulas sacīkšu braucējs, kurš 2022. gada sezonā pārstāv Scuderia Ferrari komandu. Karloss Sainss jaunākais ir divkārtējā Pasaules rallija čempiona Karlosa Sainsa dēls. Karjeru sāka kartingā. 2010. gadā sāka piedalīties Formula BMW sacensībās, pārstāvot EuroInternational komandu. Viņš kļuva arī par Red Bull Junior Team programmas dalībnieku. Karjeras turpinājumā startēja Formula Renault 2.0, Formula 3, GP3 Series un Formula Renault 3.5 Series sacensībās. 2011. gadā uzvarēja Formula Renault 2.0 Ziemeļeiropas kausā (NEC). 2014. gadā kļuva par Formula Renault 3.5 Series uzvarētāju. 2015. gadā Sainss kļuva par pilotu Formula 1 komandā Toro Rosso. Viņa komandas biedrs bija Makss Verstapens. Jau savā pirmajā sacīkstē Austrālijas Grand Prix izcīnīja punktus, finišējot 9. vietā. 2015. gada sezonā ieguva 18 punktus, ieņemot 15. vietu kopvērtējumā. 2016. gada vasarā tika paziņots, ka arī 2017. gada F1 sezonā Karloss Sainss jr. turpinās pārstāvēt Scuderia Toro Rosso komandu. Savā otrajā sezonā Formula 1 ar 46 punktiem ierindojās 12. vietā kopvērtējumā. 2017. gada sezonas izskaņā, sākot ar ASV Grand Prix, Sainss sāka pārstāvēt Renault F1 komandu, kurā brauca līdz 2018. gada beigām. 2019. gada sākumā Sainss pievienojās McLaren komandai, aizvietojot Fernando Alonso un kļūstot par Lando Norisa komandas biedru. 2019. gada Brazīlijas Grand Prix, ieņemot 3. vietu, pirmo reizi kāpa uz goda pjedestāla F1 sacensībās. 2019. gada sezonas kopvērtējumā ieņēma 6. vietu un izcīnīja 96 punktus. Arī nākamajā sezonā ieņēma 6. vietu, vienās sacīkstēs kāpjot uz goda pjedestāla (2. vieta Itālijas Grand Prix). 2020. gada Štīrijas Grand Prix pirmo reizi karjerā uzstādīja ātrāko apļa laiku. Pirms 2021. gada sezonas parakstīja divu gadu līgumu ar Ferrari, aizvietojot Sebastiānu Fetelu. Sezonas laikā četras reizes izcīnīja vietu uz goda pjedestāla — 2. vieta Monako un 3. vieta Ungārijas, Krievijas un Abū Dabī Grand Prix. Sezonas kopvērtējumā tika iegūta 5. vieta. «Formula Renault 2.0 NEC 2011 standings». driverdb.com (angļu). 2019. gada 17. novembrī. Skatīts: 2022. gada 9. aprīlī. «2014 Formula Renault 3.5 Series season review». formulascout.com (angļu). 2014. gada 29. oktobrī. Skatīts: 2022. gada 9. aprīlī. «Sainz to race for Scuderia Toro Rosso». alphatauri.com (angļu). 2014. gada 28. novembris. Skatīts: 2022. gada 9. aprīlī. «Carlos Sainz to race for McLaren from 2019». mclaren.com (angļu). 2018. gada 16. augusts. Arhivēts no oriģināla, laiks: 2019. gada 9. maijā. Skatīts: 2022. gada 9. aprīlī. «The wait is over! Sainz celebrates his first F1 podium - and McLaren's first in 2,072 days». formula1.com (angļu). 2019. gada 17. novembrī. Skatīts: 2022. gada 9. aprīlī. «Carlos Sainz F1 fastest laps». gpracingstats.com (angļu). Skatīts: 2022. gada 9. aprīlī. «Sainz confirmed as Leclerc's Ferrari team mate for 2021». formula1.com (angļu). 2020. gada 14. maijs. Skatīts: 2022. gada 9. aprīlī. Vikikrātuvē par šo tēmu ir pieejami multivides faili. Skatīt: Karloss Sainss jaunākais. Oficiālā tīmekļa vietne (angliski) (spāņu) Twitter profils Karloss Sainss F1 mājaslapā (angliski) Statistika driverdb.com vietnē (angliski)