Gobustana (azerbaidžāņu: Qobustan), arī Gobustanas valsts mākslas un vēstures rezervāts (Qobustan dövlət tarixi-bədii qoruğu), ir arheoloģiskais dabas rezervāts Lielais Kaukāza dienvidaustrumu daļā, Azerbaidžānā. Atrodas uz rietumiem no Gobustanas pilsētas un 64 km uz dienvidrietumiem no Baku. Gobustanas teritoriju veido daudzas aizas (azerbaidžāņu: gobu), no kurām dažas ir diezgan dziļas. Rezervātā ir atrodami vairāk nekā 6000 gravējumi klintīs, kas tapuši pirms 5000—40 000 gadiem. Te atrodas arī apdzīvotu alu, apmetņu, apbedījumu paliekas. Klinšu uzraksti iekļauti 5 manatu banknotes reversā. 1966. gadā Gobustana tika atzīta par Azerbaidžānas vēstures pieminekli, tas tika darīts ar mērķi saglabāt senos kokgriezumus, relikvijas šajā reģionā. 2007. gadā Gobustanas senie klinšu gleznojumi (petroglifi) tika iekļauti UNESCO Pasaules mantojuma sarakstā. Mūsdienās Gobustana ir populārākais dabas rezervāts valstī. Gobustanas pilsētā ticis atvērts petroglifiem veltīts muzejs, kura interjeru un ekspozīciju veidoja Latvijas uzņēmums Dd Studio. «Muzeju Gobustānā izveido latvieši». Latvijas sabiedriskais medijs. Skatīts: 2015. gada 30. maijā. Vikikrātuvē par šo tēmu ir pieejami multivides faili. Skatīt: Gobustana. Gobustana Qobustan petroglyphs Museum under open sky