Ajdina (turku: Aydın) ir pilsēta Turcijas dienvidrietumos, Ajdinas ila administratīvais centrs un lielākā apdzīvotā vieta. Formāli kopš 2014. gada Ajdinas municipalitāte iekļauj visu Ajdinas ilu kā vienu no lielpilsētas pašvaldībām (büyükşehir belediyeleri). Pati Ajdina atrodas Efeleras ilčē Lielās Menderesas ielejā 50 km no Egejas jūras krasta. Pilsēta zināma kopš senatnes kā Anteja (Ανθέα) un Eijantija (Ευανθία), vēlāk Seleikīdu impērijas laikā kā Seleikija pie Meandras (Σελεύκεια επί του Μαιάνδρου) un Erinina (Ερυνίνα). Romas impērijas un Bizantijas laikā zināma Trallesa (Tralles, Τράλλεις). Otomaņu Impērijas laikā pilsēta dēvēta par Gizelhisaru (Güzelhisar — ‘skaistā pils’). Pilsēta vēlāk nonāca Ajdinu dinastijas īpašumā un to sāka dēvēt tagadējā vārdā. Pilsēta ievērojami nopostīta grieķu—turku kara laikā. Vikikrātuvē par šo tēmu ir pieejami multivides faili. Skatīt: Ajdina. Encyclopædia Britannica raksts (angliski)