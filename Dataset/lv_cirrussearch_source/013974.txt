Deivids Klārksons (angļu: David Clarkson; dzimis 1984. gada 31. martā) ir kanādiešu hokejists, labais malējais uzbrucējs. Pašlaik (2017) Klārksons spēlē Nacionālās hokeja līgas kluba Vegasas "Golden Knights" sastāvā. No 2001. līdz 2005. gadam Klārksons spēlēja Ontārio hokeja līgas klubos Belevillas "Tigers" un Kičeneras "Rangers", taču 2005. gada augustā hokejists noslēdza līgumu ar NHL klubu Ņūdžersijas "Devils", rudenī uzsākot savu profesionālā spēlētāja karjeru AHL kluba Albani "River Rats" sastāvā. 2006.—07. sezonā Klārksons aizvadīja savas pirmās septiņas spēles "Devils" rindās. Jau 2007.—08. sezonā Deivids bija nostiprinājies NHL kluba sastāvā. Jau drīz vien Klārksons kļuva pazīstams ar savu aso spēli un kaušanās prasmi. 2011.—12. sezonu Klārksons noslēdza kā viens no kluba rezultatīvākajiem spēlētājiem. 2012.—13. gada NHL sezonas lokauta laikā spēlēja Austrijas hokeja līgas kluba Zalcburgas "Red Bull" rindās. 2013. gada 5. jūlijā Klārksons noslēdza līgumu uz nākamajām septiņām sezonām ar Toronto "Maple Leafs". 2014.—15. gada sezonas vidū tika aizmainīts uz Kolumbusas "Blue Jackets". 2017. gada jūnijā līgas paplašināšanās draftā viņu izvēlējās Vegasas "Golden Knights". Nākamajā sezonā kopā ar "Golden Knights" sasniedza Stenlija kausa finālsēriju, tajā gan ar 1—4 piekāpjoties Vašingtonas "Capitals". Eliteprospects profils (angliski) Internet Hockey Database profils (angliski) Hockey-Reference profils (angliski)