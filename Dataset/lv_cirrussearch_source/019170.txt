Gaismas zobens (angļu: Lightsaber) ir izdomāts ierocis, ko popularizēja Džordža Lūkasa zinātniskās fantastikas filmu sērija "Zvaigžņu kari". To veido metāla projektors, kurš projicē spilgtu lāzera asmeni. Gaismas zobens tiek uzskatīts par vispopulārāko ieroci filmu vēsturē. Gaismas zobenam līdzīgi ieroči bija minēti literatūrā jau pirms "Zvaigžņu kariem", tai skaitā Aizeka Azimova 1952. gada grāmatu sērijā Lucky Starr. Gaismas zobena vizualizācija filmā "Zvaigžņu kari" tika veidota korejiešu animatora Nelsona Šina vadībā. Šins veidoja specefektu, izmantojot rotoscope tehniku. Šins paskaidroja Lucasfilm personālam, ka tā kā gaismas zobens ir izgatavots no gaismas, zobenam vajadzētu izskatīties "mazliet nestabilam". Viņš ieteica ievietot ik pa laikam vienu kadru, kurā gaisma bija daudz vājāka, nekā citos kadros, veidojot gaismas vibrēšanu. Efekta radīšanas process ilga vienu nedēļu. Gaismas zobeni filmās "Jaunā cerība" un "Impērija dod atbildes triecienu" ir vai nu zili (džediem) vai sarkani (sitiem). Filmā "Džedu atgriešanās" Lūka Debesgājēja (Marks Hemils) gaismas zobens ir zaļā krāsā. Filmās "Klonu uzbrukums" un "Situ atriebība" Meisam Vindū (Semjuels Džeksons) gaismas zobens ir violetā krāsā. Animācijas seriālā "Klonu kari" tiek izmantoti arī dzelteni gaismas zobeni un filmā "Ļaunumu vēstošā ilūzija" ir arī redzams gaismas zobens ar diviem asmeņiem. Filmā "Spēks mostas" ir redzams pulsējošs gaismas zobens ar aizsargu. Sophie Borland. «Lightsabre wins the battle of movie weapons». Daily Telegraph, 2008-01-21. Skatīts: 2008-01-26. «Star Wars: Episode VII - The Force Awakens Official Teaser Trailer #1 (2015) - J.J. Abrams Movie HD». Youtube.com. Skatīts: 2015. gada 7. janvārī. Vikikrātuvē par šo tēmu ir pieejami multivides faili. Skatīt: Gaismas zobens. Gaismas zobens StarWars.com (angliski)