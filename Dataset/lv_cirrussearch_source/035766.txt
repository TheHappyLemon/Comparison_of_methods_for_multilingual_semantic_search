Džoels Bendžamins (angļu: Joel Benjamin; dzimis 1964. gada 11. martā Ņujorkā) ir ASV starptautiskais lielmeistars šahā (1986). 1982. gadā Kopenhāgenā izcīnījis bronzas medaļu Pasaules junioru šaha čempionātā U20 vecuma grupā. 1985. gadā dalījis otro vietu Hastingsas (Anglija) jaungada šaha festivālā. 1988. gadā uzvarējis Sentdžonsas (Kanāda) starptautiskajā šaha turnīrā. Vēlākajos gados uzvarējis starptautiskajos šaha turnīros Kannās (1989), Honolulu (1996), Stokholmas Rilton Cup (1996/97), Sidnejā (1999), Edmontonā (2000), Filadelfijas World Open (2006). Daudzkārtējais ASV šaha čempionātu laureāts, tajā skaitā dalījis 1.—2. vietu ar Niku de Firmianu 1987. gadā, uzvarējis 1997. gadā, dalījis 1.—3. vietu ar Aleksandru Šabalovu un Jāsiru Seiravanu 2000. gadā. Par panākumiem turnīros FIDE 1980. gadā Bendžaminam piešķīrusi starptautiskā meistara (IM), bet 1986. gadā — starptautiskā lielmeistara (GM) nosaukumu. Pārstāvējis ASV komandu lielākajos komandu šaha turnīros: Pasaules šaha olimpiādēs piedalījies 6 reizes (1988—1996, 2002). Komandu vērtējumā izcīnījis sudraba (1990) un bronzas (1996) medaļas; Pasaules komandu šaha čempionātos piedalījies 2 reizes (1993—1997). Komandu vērtējumā izcīnījis zelta (1993) un sudraba (1997) medaļas. Individuālajā vērtējumā izcīnījis zelta (1993) medaļu. 1997. gadā bijis viens no superdatora Deep Blue šaha atklātņu bibliotēkas veidotājiem tā uzvarētajā mačā pret toreizējo Pasaules čempionu šahā Gariju Kasparovu. 33rd US Championship; 1987 46th US Championship; September 25 — October 6, 2000 OlimpBase :: Men's Chess Olympiads :: Joel Benjamin OlimpBase :: World Men's Team Chess Championship :: Joel Benjamin USCF bio of Joel Benjamin Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)