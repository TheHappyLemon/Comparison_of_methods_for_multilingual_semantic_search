Braiens Kelijs (angļu: Brian Kelly; dzimis 1978. gada 3. novembrī Jorkā) ir Īrijas starptautiskais meistars šahā (1998). Piedzimis Anglijā, taču jau divu gadu vecumā ģimene pārcēlusies uz Īrijas pilsētu Limeriku, bet vēlāk uz Ziemeļīrijas galvaspilsētu Belfāstu. Tā kā abi Kelija vecāki bijuši Īrijas pilsoņi, tad šaha turnīros viņš pārstāvējis Īriju. Divas reizes uzvarējis Īrijas šaha čempionātos (1995, 2007). 1994. gadā dalījis pirmo vietu arī Ziemeļīrijas šaha čempionātā. Piedalījies arī Lielbritānijas šaha čempionātos. Lielbritānijas komandu šaha čempionātos bijis Belfāstas Metodistu koledžas un Kembridžas Universitātes šaha komandu kapteinis. Pārstāvējis Īrijas komandu lielākajos komandu šaha turnīros: Pasaules šaha olimpiādēs piedalījies 6 reizes (1994, 1998, 2002-2008). Individuālajā vērtējumā izcīnījis zelta (1994) medaļu; Eiropas komandu šaha čempionātos piedalījies 2 reizes (2003-2005). Par panākumiem turnīros FIDE 1998. gadā Kelijam piešķīrusi starptautiskā meistara (IM) nosaukumu. Bijis arī viens no spēcīgākajiem Go spēlētājiem Īrijā. OlimpBase :: Men's Chess Olympiads :: Brian Kelly OlimpBase :: European Men's Team Chess Championship :: Brian Kelly Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)