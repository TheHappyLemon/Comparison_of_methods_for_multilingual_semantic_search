Džankoja (ukraiņu un krievu: Джанкой, Krimas tatāru: Canköy) ir pilsēta Krimas pussalas ziemeļos Ukrainā. Krimas Autonomās Republikas republikas nozīmes pilsēta, Džankojas rajona centrs. Nosaukums cēlies no Krimas tatāru can — ‘dvēsele’ un köy — ‘ciems’, vai no Krimas tatāru valodas stepes dialekta cañı köy — ‘jaunais ciems’. Izvietojusies Ziemeļkrimas kanāla krastā, tā pašteces posma beigās, ievērojams dzelzceļa mezgls. Džankojas ciems pirmoreiz minēts 1784. gadā. Strauji sāka augt pēc Sevastopoles dzelzceļa līnijas izbūves 1870. gados. Pilsētas tiesības kopš 1926. gada. Krimas aneksijas laikā 2014. gada martā to okupēja Krievijas bruņotie spēki. Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 186. lpp.