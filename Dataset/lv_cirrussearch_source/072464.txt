Klods Monē, pilnā vārdā Oskars Klods Monē (franču: Oscar-Claude Monet; dzimis 1840. gada 14. novembrī, miris 1926. gada 5. decembrī), bija franču gleznotājs, viens no impresionisma virziena dibinātājiem, brīvdabas ainavu gleznotājs. Klods Monē dzimis Parīzē. Kad viņam bija pieci gadi, ģimene pārcēlās uz dzīvi Havrā, Normandijā. Monē tēvs vēlējās viņu iesaistīt darbā ģimenes pārtikas preču veikalā, tomēr tas viņam neizdevās. Monē pievērsās glezniecībai. 16 gadu vecumā iepazinās ar gleznotāju Eiženu Budēnu (Eugène Boudin), kuram patika gleznot brīvā dabā, Normandijas jūrmalā. Viņš Klodam Monē iemācīja brīvdabas glezniecības tehniku. Kad Monē tika iesaukts armijā, viņš dienēja Alžīrijā. Ar tantes gādību Klods Monē varēja pamest armiju, ja vien studētu mākslu kādā universitātē. To arī Klods Monē darīja, bet viņam nepatika tradicionālās mākslas studijas universitātē. Viņš studēja Parīzē. 1860. gadu vidū gleznoja reālisma gleznas, kuras izstādīja Parīzes gleznu galerijās. 1860. gadu beigās pievērsies ainavu glezniecībai brīvā dabā, kas kļuva par pamatu impresionismam. Termins ‘impresionisms’ ir radies no 1872. gadā gleznotās gleznas “Impresija. Saullēkts” nosaukuma. Citi pazīstamākie darbi ir “Ruānas katedrāles” sērija, britu parlamenta mājvietas Vestminsteras pils sērija, “Ūdensrožu” sērija, "Siena kaudzes" sērija. No 1860. līdz 1870. gadam Monē regulāri bija finansiālas grūtības. Viņš nereti iznīcināja savas gleznas, lai nebūtu tās jāatdod kreditoriem. Miris 1926. gada 5. decembrī no plaušu vēža. Impresija. Saullēkts. (1872.g.) Sieviete zaļajā kleitā (1866.g.) Sēnas krastā (1868.g.) Sieviete ar saulessargu. Monē kundze ar dēlu. (1875.g.) Ūdensrozes un japāņu tiltiņš (1897 - 1899.g.) «Kolds Monē (1840 - 1926)» (latviešu). VEZUR. Arhivēts no oriģināla, laiks: 2018. gada 19. Novembris. Skatīts: 2019. gada 31. janvārī. Vikikrātuvē par šo tēmu ir pieejami multivides faili. Skatīt: Klods Monē. «Kolds Monē (1840 - 1926)» (latviešu). VEZUR. Arhivēts no oriģināla, laiks: 2018. gada 19. novembrī. Skatīts: 2019. gada 30. janvārī. «Klods Monē» (angļu). artcyclopedia. «Kloda Monē darbi» (angļu). museumsyndicate. Arhivēts no oriģināla, laiks: 2013. gada 12. jūnijā. Skatīts: 2013. gada 30. oktobrī. Arhivēts 2013. gada 12. jūnijā, Wayback Machine vietnē. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)