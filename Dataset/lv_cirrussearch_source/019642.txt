Pūblijs Kornēlijs Scīpions Afrikānis (latīņu: Publius Cornelius Scipio Africanus; dzimis 236. gadā p.m.ē., miris 183. gadā p.m.ē.), par Afrikāni iesaukts pēc uzvaras pār kartāgiešiem Zamas kaujā, bija Romas republikas politiķis un karavadonis. Pazīstams kā Hanibāla uzvarētājs Otrajā pūniešu karā. Dzimis senā, ietekmīgā dzimtā. Jau jaunībā iesaistījās cīņās pret Hanibālu. Romiešiem katastrofālās kaujas pie Kannām 216. gadā p.m.ē. liecinieks. 210. gadā p.m.ē. ieradās Ibērijā. Līdz 206. gadam p.m.ē. komandēja romiešu spēkus, 206. gadā uzvarēdams kartāgiešus Ilipas kaujā, un padzenot tos no Ibērijas pussalas. 204. gadā p.m.ē. no Sicīlijas iebruka Kartāgā un 202. gadā sakāva Hanibāla komandētos kartāgiešus, uzvarot Otrajā pūniešu karā. 190. gadā p.m.ē. piedalījās romiešu-sīriešu karā. Pēc tam, apvainots līdzekļu piesavināšanā, dzīvoja savā lauku īpašumā, kur arī miris. Scīpiona nāves apstākļi un apbedīšanas vieta nav zināmi. Vikikrātuvē par šo tēmu ir pieejami multivides faili. Skatīt: Scīpions Afrikānis. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Pasaules vēstures enciklopēdijas raksts (angliski)