Progress M-18M (Прогресс М-18М; SKS apzīmējums ISS-50P) bija Krievijas automātisks kravas kosmosa kuģis kravu nogādāšanai uz Starptautisko kosmisko staciju (SKS). To palaida 2013. gada februārī. Bija trešais kuģis, kas saslēdzies ar SKS sešu stundu laikā pēc starta. Kopējā kravas masa starta brīdī bija 2638 kg. Īpašajās tvertnēs ietilpa degviela 800 kg, skābeklis (50 kg), ūdens (420 kg). Hermētiskajā kravas telpā (pavisam 1368 kg) atradās iekārtas stacijas apkalpošanai un zinātniskajiem pētījumiem, pārtikas preces, apģērbs, higiēnas, medicīnas preces, tai skaitā 101 kg amerikāņu segmentam. Progress M-18M startēja no Baikonuras kosmodroma 2013. gada 11. februārī 14:41:46 UTC ar nesējraķeti Sojuz-U. 14:50 UTC kosmosa kuģis atdalījās no pēdējās pakāpes un iegāja orbītā. Saslēgšanās ar SKS notika tajā pašā dienā 20:35:21 UTC pie Pirs moduļa automātiskā režīmā. 2013. gada 25. jūlijā 20:44 UTC Progress M-18M atvienojās no SKS. 23:53 UTC kosmosa kuģis iedarbināja dzinēju bremzēšanas manevram. Kosmosa kuģis nogāja no orbītas un sadega Zemes atmosfērā. Nesadegušās daļas 26. jūlijā aptuveni 00:42 UTC iekrita Klusā okeāna dienviddaļā. Прогресс М-18М Центр Управления космическими полетам (krieviski) Russia’s Progress M-18M Spacecraft Splashes Down in Pacific RIA Novosti, 2013-07-26, (angliski) Progress M-18M lapa SKS Lidojumu vadības centrā Arhivēts 2013. gada 14. februārī, Wayback Machine vietnē. (krieviski)