Baltijas—Amerikas līnija (angļu: Baltic America Line) jeb Baltijas—Amerikāņu līnija (Baltic American Line) bija transatlantiskās kuģniecības uzņēmums, kas nodrošināja regulāru tvaikoņu satiksmi līnijā Liepāja–Danciga–Hamburga–Ņujorka. 1899. gadā Dānijas akciju sabiedrība "Austrumāzijas kompānija" (dāņu: A/S Det Ostasiatiske Kompagni) Pēterburgā nodibināja meitas kompāniju "Krievu Austrumāzijas tvaikoņu sabiedrību" (Русское Восточно-Азиатское общество). 1906. gadā tā atklāja tvaikoņu satiksmi Liepāja – Roterdama – Ņujorka. Kad Pirmā pasaules kara laikā Liepājai uzbruka Vācijas karaspēks, no 1914. līdz 1917. gadam kuģi kursēja līnijā Arhangeļska – Hammerfesta – Ņujorka, bet pēc lielinieku apvērsuma 1918. gadā kompāniju slēdza. 1921. gadā tā atsāka darboties kā Baltijas—Amerikāņu līnija ar kuģiem "Igaunija" (6503 BRT), kuģi "Polija" (7858 BRT), "Lietuva" (6852 BRT) un "Latvija" (8596 BRT, pārdeva Japānai 1924). Lielās depresijas laikā 1930. gadā kompāniju likvidēja un kuģus pārdeva "Gdiņas Amerikas līnijai". Reklāmas brošūra Galvenā kāpņu telpa Dāmu salons un mūzikas telpa Kuģa kajīte Kuģis "Igaunija" Kuģis "Polija" Kuģis "Lietuva" Kuģis "Latvija" Baltic American Line