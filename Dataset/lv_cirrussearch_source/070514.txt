Sers Maikls Skudamors Redgreivs (angļu: Sir Michael Scudamore Redgrave; dzimis 1908. gada 20. martā, miris 1985. gada 21. martā) bija angļu aktieris, režisors, producents, scenārists un autors. Filmējies tādu režisoru kā Alfreda Hičkoka, Frica Langa, Orsona Velsa, Sidnija Lūmeta, Džozefa Lousija un Franklina Šafnera filmās. Par dalību filmā Mourning Becomes Electra (1947) Redgreivu nominēja Amerikas Kinoakadēmijas balvai kategorijā "Labākais aktieris galvenajā lomā". Par filmām The Night My Number Came Up (1955) un Time Without Pity (1957) viņu nominēja arī BAFTA kino balvai kategorijā "Labākais britu aktieris". Saņēmis Kannu kinofestivāla labākā aktiera balvu par lomu filmā The Browning Version (1951). Atveidojis lomas arī filmās "Lēdija izzūd" (1938), Dead of Night (1945), "Noslēpums aiz durvīm" (Secret Beyond the Door, 1947), 1984 (1954), The Dam Busters (1955), "Misters Arkadins" (1955), The Loneliness of the Long Distance Runner (1962), "Nevainīgie" (1961), The Hill (1966), Battle of Britain (1969), Goodbye, Mr. Chips (1969), The Go-Between (1971) un Nicholas and Alexandra (1971). Maikls Regdreivs ir aktieru Vanesas, Korina un Linnas Redgreivas tēvs. Vikikrātuvē par šo tēmu ir pieejami multivides faili. Skatīt: Maikls Redgreivs. IMDb profils (angliski) Internet Broadway Database profils (angliski) AllMovie profils (angliski)