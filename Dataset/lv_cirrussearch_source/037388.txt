Platpieri, platpieru ģints (Hypophthalmichthys) ir viena no melnvēderu dzimtas (Xenocyprididae) ģintīm, kas apvieno 3 saldūdens zivju sugas. Visas ģints sugas ir Āzijas izcelsmes zivis, bet divas no tām — baltais platpieris un raibais platpieris — plaši introducētas daudzviet pasaulē. Tās izmanto pārtikā, kā arī, lai dīķos ierobežotu aļģu augšanu. Visas trīs sugas savos dabīgajos izplatības areālos ir apdraudētas vai gandrīz apdraudētas dēļ pārāk intensīvas zvejniecības, ūdenstilpju piesārņojuma un dzīvošanai piemērotas vides izzušanas (uz upēm sabūvētie aizsprosti traucē zivju populācijai attīstīties). Latvijā sastopamas 2 platpieru ģints sugas — baltais platpieris (Hypophthalmichthys molitrix) un raibais platpieris (Hypophthalmichthys nobilis). Abas sugas ievestas 1960. gados vai vēlāk. Baltais platpieris 1980. gadā tika ielaists Valdemārpils ezerā. Viens pieaudzis eksemplārs jūras piekrastē pie Daugavas grīvas tika noķerts 1996. gadā. Arī raibais platpieris 1990. un 1992. gadā (pa vienam eksemplāram) noķerts Rīgas līča piekrastē. Populāciju izveidošanās savvaļā nav zināma. Platpieru ģints(Hypophthalmichthys) Baltais platpieris (Hypophthalmichthys molitrix) Lielzvīņu platpieris (Hypophthalmichthys harmandi) Raibais platpieris (Hypophthalmichthys nobilis) FishBase: Genus: Hypophthalmichthys IUCN: Hypophthalmichthys molitrix IUCN: Hypophthalmichthys nobilis IUCN: Hypophthalmichthys harmandi «Latvijas Daba: Karpu dzimta». Arhivēts no oriģināla, laiks: 2016. gada 8. jūlijā. Skatīts: 2017. gada 7. februārī. Latvijas Daba: Baltais platpieris Latvijas Daba: Raibais platpieris