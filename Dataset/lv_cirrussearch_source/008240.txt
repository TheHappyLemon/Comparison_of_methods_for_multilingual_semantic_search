Stīvs Malingss (angļu: Steve Mullings; dzimis 1982. gada 28. novembrī Sentelizabetes apgabalā, Jamaikā) ir profesionāls jamaikiešu vieglatlēts, startē sprinta distancēs. Starptautisko vieglatlēta karjeru uzsāka ar izcīnīto bronzas medaļu Panamerikas junioru čempionāta 100 m distancē. 2004. gada Jamaikas čempionāts S. Malingsam bija veiksmīgs, tajā viņš kļuva par nacionālo čempionu 200 m (20,22 s). Tādējādi sportists izcīnīja ceļazīmi uz 2004. gada Olimpiskajām spēlēm Atēnās, taču viņš tika diskvalificēts uz diviem gadiem par testosterona lietošanu. S. Malingss atgriezās sacensību apritē 2006. gadā, taču pirmajā sezonā neuzrādīja labus rezultātus. 2007. gadā piedalījās Pasaules čempionāta 4x100 m stafetes pusfinālā (saņēma sudraba medaļu par komandas biedru izcīnīto 2. vietu finālā). 2008. gadu viņš izlaida. 2009. gada Jamaikas čempionātā S. Malingss ierindojās otrajā vietā aiz Olimpiskā čempiona Useina Bolta. 2009. gada Pasaules čempionāta 4x100 m distancē viņš izcīnīja zelta medaļu Jamaikas izlases sastāvā. 2011. gada novembrī viņš saņēma mūža diskvalifikāciju par atkārtotu pieķeršanu dopinga lietošanā. Biography Mullings, Steve Arhivēts 2012. gada 22. oktobrī, Wayback Machine vietnē., IAAF Malingss saņem mūža diskvalifikāciju IAAF profils (angliski) Trach and Field vieglatlēta profils (angliski) IAAF Dimanta līgas profils (angliski)