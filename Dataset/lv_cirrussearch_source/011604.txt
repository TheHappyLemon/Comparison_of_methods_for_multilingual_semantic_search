Frānsiss Fords Kopola (Francis Ford Coppola; dzimis 1939. gada 7. aprīlī) ir amerikāņu kino režisors, producents un scenārists. Viņš tiek uzskatīts par vienu no Holivudas visinovatīvākajiem un ietekmīgākajiem kinorežisoriem. F. F. Kopola saņēmis piecas Amerikas Kinoakadēmijas balvas. 1970. gadā kopā ar Edmundu Nortu par labāko oriģinālscenāriju filmai "Patons". 1972. gadā kopā ar Mario Pjuzo saņēma Kinoakadēmijas balvu kā labākie adaptētā scenārija autori filmai "Krusttēvs". Savukārt 1974. gadā viņš saņēma Kinoakadēmijas balvu kā labākais režisors un labākais adaptētā scenārija autors (kopā ar Mario Pjuzo) par filmu "Krusttēvs 2". 2010. gadā F. F. Kopolam piešķirta Ērvinga Tālberga memoriālā balva. Tāpat karjeras laikā saņēmis BAFTA kino balvu, Zelta globusa balvas. Filma "Krusttēvs 2" bija pirmais turpinājums, kas saņēmis Kinoakadēmijas balvu kā labākā filma. Par filmām "Saruna" (1974) un "Mūsdienu apokalipse" (1979) viņš ir saņēmis Zelta palmas zaru Kannu kinofestivālā. Viņa meita Sofija Kopola arī ir pazīstama kinorežisore. 1963: The Terror 1963: Dementia 13 1966: You're a Big Boy Now 1968: Finian's Rainbow 1969: The Rain People 1970: "Patons" (Patton) (scenārija autors) 1972: "Krusttēvs" (The Godfather) 1974: "Saruna" (The Conversation) 1974: "Krusttēvs 2" (The Godfather Part II) 1979: "Mūsdienu apokalipse" (Apocalypse Now) 1982: One from the Heart 1983: The Outsiders 1983: Rumble Fish 1984: Cotton Club 1986: Captain EO 1986: "Pegija Sjū precas" (Peggy Sue Got Married) 1987: Gardens of Stone 1988: Tucker: The Man and His Dream 1989: "Ņujorkas stāsti" (New York Stories) (otrās epizodes autors) 1990: "Krusttēvs 3" (The Godfather Part III) 1992: "Drakula" (Bram Stoker's Dracula) 1996: "Džeks" (Jack) 1997: The Rainmaker 2007: "Jaunatne bez jaunības" (Youth Without Youth) 2009: Tetro 2011: "Starp divām pasaulēm" (Twixt) 2024 Megalopolis «Francis Ford Coppola». Arhivēts no oriģināla, laiks: 2010-11-14. Skatīts: 2010-10-18. Vikikrātuvē par šo tēmu ir pieejami multivides faili. Skatīt: Frānsiss Fords Kopola. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski) IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski)