Barbora Krejčīkova (čehu: Barbora Krejčíková; dzimusi 1995. gada 18. decembrī) ir čehu tenisiste, uzvarējusi vienā Grand Slam vienspēļu turnīrā (French Open 2021); kā arī desmit dubultspēļu Grand Slam turnīru uzvarētāja (septiņas sieviešu dubultspēlēs un trīs jauktajās dubultspēlēs). B. Krejčīkova ir arī 2020. gada vasaras olimpisko spēļu čempione sieviešu dubultspēlēs un 2021. gada WTA Finals dubultspēļu uzvarētāja. Uzvarējusi sešos WTA turnīros vienspēlēs un 16 dubultspēlēs. Viņa ir arī Federācijas kausa ieguvēja (2018) Čehijas izlases sastāvā un bijusī pasaules pirmā rakete dubultspēlēs. Veiksmīgi startējusi arī junioru turnīros, ir trīs junioru Grand Slam turnīru uzvarētāja dubultspēlēs; viena junioru Grand Slam turnīra fināliste dubultspēlēs (Australian Open 2013); bijusi pasaules trešā rakete junioru rangā. Barbora Krejcikova WTA mājaslapa (angliski) Vikikrātuvē par šo tēmu ir pieejami multivides faili. Skatīt: Barbora Krejčīkova. Olympedia profils (angliski) Munzüger Sport profils (vāciski) WTA tenisistes profils (angliski) ITF profils (angliski) Billijas Džīnas Kingas kausa profils (angliski) tennisabstract.com profils (angliski)