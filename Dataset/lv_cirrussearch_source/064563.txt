Izpildītājmāksla jeb skatuves māksla ir mākslas veidu grupa, kurā ietilpst deja, mūzika, teātris, iluzionisms, performances māksla un citi mākslas veidi, kuros mākslinieki parasti uzstājas skatītāju priekšā. Tā no tēlotāja mākslas atšķiras tādā ziņā, ka izpildītājmākslā tiek izmantots paša mākslinieka ķermenis un galvenais ir izpildījums jeb performance, bet tēlotāja mākslā tiek radīts mākslas darbs, izmantojot materiālus, piemēram, mālu, metālu, akmeni vai krāsas. Teātris, mūzika, deja un cita veida performances ir sastopamas visās pasaules kultūrās. Mūzikas un dejas vēsture aizsākās aizvēsturiskajos laikos, savukārt cirka pirmsākumi ir identificēti Senajā Ēģiptē. Ar izpildītājmākslu ir saistītas daudzas profesijas, kā arī izpildītājmāksla ir uzskatāma par izklaidi, it sevišķi kopš audio un video ierakstu attīstība ir radījusi iespēju izpildītājmākslu patērēt privāti. Izpildītājmāksas mērķis bieži vien ir izteikt savas emocijas un jūtas. «izpildītājmāksla | Tēzaurs». tezaurs.lv. Skatīts: 2022-12-04. Oliver, Sophie Anne (2010-02-01). "Trauma, bodies, and performance art: Towards an embodied ethics of seeing". Continuum 24 (1): 119–129. doi:10.1080/10304310903362775. ISSN 1030-4312.