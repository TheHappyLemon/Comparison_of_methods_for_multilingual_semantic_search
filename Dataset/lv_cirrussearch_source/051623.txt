Ana Ivanoviča (serbu: Ана Ивановић vai Ana Ivanović, dzimusi 1987. gada 6. novembrī Belgradā, Serbijā) ir bijusī serbu tenisiste. Bijusi WTA ranga līdere 2008. gadā. Ana Ivanoviča ir 2008. gada Francijas atklātā čempionāta tenisā sieviešu vienspēļu uzvarētāja. 2007. gada Francijas atklātajā čempionātā tenisā Ivanoviča piekāpās Žustīnei Enānai un 2008. gada Austrālijas atklātajā čempionātā finālā zaudēja Marijai Šarapovai. Karjeras laikā izcīnījusi 15 WTA un 5 ITF titulus vienspēlēs. Pirmo reizi viņa pievērsa sev uzmanību, spēlējot junioru Vimbldonas finālā 2004. gadā, kurā zaudēja Katerīnai Bondarenko. 2004. gadā Cīrihes turnīrā viņa apspēlēja Venusu Viljamsu ar rezultātu 7-6, 7-6. 2005. gadā Ana ieguva savu pirmo titulu. Tas notika Kanberā. Šajā gadā viņa apspēlēja arī Amēliju Moresmo, kura bija izlikta ar trešo numuru. Ana sāka spēlēt tenisu piecu gadu vecumā. Viņa lūdza vecākus aizvest viņu uz tenisa treniņiem pēc tam, kad redzēja pa televizoru, kā spēlē Monika Seleša. Tagad viņas favorīts tenisā ir Rodžers Federers. Anas vecāki atbalsta viņas nodarbošanos. Viņas māte Dragana, juriste, un tēvs Miroslavs, pašnodarbināts uzņēmējs, apmeklē visas Anas spēles. Anai patīk spēlēt basketbolu, ar jaunāko brāli Milošu, kā arī viņai patīk iepirkties, skatīties filmas un spēlēt sudoku. 2016. gada 28. decembrī Ana Ivanoviča paziņoja par profesionālās karjeras beigām. «Bio on Official Website». Anaivanovic.com. Arhivēts no oriģināla, laiks: 2012-06-03. Skatīts: 2012-06-04. «WTA profile». Wtatennis.com. Skatīts: 2012-06-04. «Ana Ivanovic, former World No.1 and Grand Slam champion, announced today the end of her 14-year tennis career». WTA. 2016-12-28. Skatīts: 2017-10-26. «Henin seals French title hat-trick (angliski)». CNN. 09.06.2007. Skatīts: 01.07.2008.. «Sharapova stuns Serb in Aussie final (angliski)». CNN. 26.01.2008. Skatīts: 01.07.2008.. Vikikrātuvē par šo tēmu ir pieejami multivides faili. Skatīt: Ana Ivanoviča. Oficiālā tīmekļa vietne (angliski) Olympedia profils (angliski) Munzüger Sport profils (vāciski) WTA tenisistes profils (angliski) ITF profils (angliski) Billijas Džīnas Kingas kausa profils (angliski) Tennis Temple profils (angliski) tennisabstract.com profils (angliski)