Žirona (katalāņu: Girona, spāņu: Gerona) ir Spānijas pilsēta Katalonijas ziemeļaustrumos, Žironas provinces administratīvais centrs. Vēsturiski pilsēta veidojusies vairāku Teras upes pieteku vietā ap cietoksni, kas tika uzcelts Senās Romas laikā. No 12. līdz 15. gadsimtam, kad Spānijas karalis padzina ebrejus no Katalonijas, šeit atradās viena no pazīstamākajām Eiropas kabalistikas skolām. Francijas robežas tuvums nereti kalpoja par iemeslu aplenkumiem un pilsētas īslaicīgai pārejai franču rokās. Mūsdienās pilsētas 39 km² plašajā teritorijā dzīvo gandrīz simts tūkstoši iedzīvotāju. Daudzās baznīcas, vēsturiskās celtnes un citi arhitektūras objekti kalpo par iemeslu tam, ka Žirona ir viens no tūristu mērķiem, apmeklējot Kataloniju. Pilsētā darbojas Žironas universitāte. Satiksmi nodrošina autobusi, dzelzceļš, kā arī Žironas lidosta. 2023. gada Spānijas municipālais reģistrs. Žirona — tūkstots aplenkumu pilsēta (krieviski) Žironas universitāte (katalāniski) Žironas lidosta Arhivēts 2011. gada 27. augustā, Wayback Machine vietnē. (angliski) Vikikrātuvē par šo tēmu ir pieejami multivides faili. Skatīt: Žirona. Encyclopædia Britannica raksts (angliski) Krievijas Lielās enciklopēdijas raksts (krieviski)