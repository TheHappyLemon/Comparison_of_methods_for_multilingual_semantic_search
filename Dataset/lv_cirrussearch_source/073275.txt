Šis raksts ir par PAL krāsu kodējuma standarts. Par citām jēdziena PAL nozīmēm skatīt nozīmju atdalīšanas lapu. PAL (angļu: Phase Alternating Line) ir analogās televīzijas krāsu kodējuma standarts. Vēsturiski tas ir trešais krāsu kodējuma standarts pēc NTSC un SECAM. Televīzija Latvijā uz PAL (no SECAM) pārgāja 1998. gadā. PAL standartu parasti lieto televīzijas formātiem ar 625 rindām kadrā un kadru frekvenci 25Hz. Dažreiz jēdzienu PAL lieto, lai aprakstītu jebkādu videosignālu (videoieraksta formātu) ar 25Hz kadru frekvenci un 625 rindām kadrā (piem. DVD). Krāsu signālu gaišuma signālam pievieno, lietojot QAM modulētu subnesēju, kura frekvence ir 4,43MHz (NTSC lieto līdzīgu metodi, tikai subnesēja frekvence ir apmēram 3,38MHz, SECAM lieto frekvences modulāciju). QAM modulatora vienā ieejā padod R-Y , bet otrā — B-Y krāsu starpības signālus. Demodulējot ar QAM demodulatoru atkal iegūst abus krāsu starpības signālus. Lai sinhronizētu dekoderi (demodulatoru), katras TV rindas sākumā ir no 10 nemodulēta subnesēja cikliem veidots bursts. Lai cīnītos ar fāzes kropļojumiem pārraides traktā, kas izpaužas kā krāsas toņa neatbilstība, subnesēja frekvences fāze tiek mainīta ik rindu, kropļojumus "izsmērējot" un padarot acij nemanāmākus redzes inerces dēļ, no kā arī sistēmas nosaukums — "fāzi mainoša rinda". PAL dekoderos fāzu kropļojumu kompensācijai parasti papildus lieto vienas rindas ilguma aiztures līnijas (arī SECAM lieto šādas aiztures līnijas, bet neprecīzākas). Sasummējot aizturēto un neaizturēto signālu, novērš paļaušanos uz redzes inerci uz vertikālās krāsu izšķirtspējas rēķina. Signālam ir 25 kadri sekundē ar 625 (576 redzamajām) horizontālajām rindām. Puskadru secība: sekundārais (odd; first; upper) kam seko primārais (even; second; lower). Latvija uz PAL pārgāja 1998. gadā, bet 2010. gada jūnijā pārgāja uz ciparu televīziju. Kabeļtīklos ciparu TV signāls tiek pārveidots PAL, tādējādi abonenti var lietot analogos PAL televizorus. PAL B/G/D/K/I Standarta PAL signāls, kuram atšķiras tikai audio kanāla frekvences un joslu platumi. B/G tiek izmantots lielākajā daļā Rietumeiropas; I - Apvienotajā Karalistē, Īrijā, Honkongā un Makau D/K - lielākajā daļā Austrumeiropas D - Ķīnā PAL-M Brazīlijā, līdzīgs NTSC signālam (29,97 kadri sekundē), atšķiras tikai krāsu kodēšana, kas ir kā PAL. PAL-Nc Argentīnā, savietojams ar PAL-B/G, D/K, H, I PAL-N Paragvaja un Urugvaja, ieraksts kasetē krāsins ir skatāms uz PAL-B/G, D/K, H, I iekārtām PAL-L Tiek izmantots atsevišķu viesnīcu iekšējās TV sistēmās, netiek lietots nacionālajās publiskajās apraides sistēmās. Visi PAL signāli, izņemot PAL-M ir savstarpēji savietojami. Analogā televīzija SECAM NTSC ATSC Televizors