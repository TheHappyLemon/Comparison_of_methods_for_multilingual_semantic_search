"Helovīns" (angļu: Halloween) ir 2018. gada ASV šausmu filma, kuras režisors ir Deivids Gordons Grīns. Šī ir filmu sērijas vienpadsmitā filmā un tiešs turpinājums Džona Kārpentera 1978. gada tāda paša nosaukuma filmai, ignorējot visus iepriekšējos turpinājumus. Filmā galvenās lomas atveido Džeimija Lī Kērtisa, Džūdija Grīra, Endija Matičaka, Vills Patons un Virdžīnija Gārdnere. Filma stāsta par Loriju Strodu (Kērtisa), kura 40 gadus kopš notikumiem pirmajā filmā atkal sastopas ar sērijveida slepkavu Maiklu Maijersu. Pēc filmas "Helovīns 2" iznākšanas 2009. gadā studija Dimension Films plānoja izdot divus turpinājumus, tomēr tas nenotika. Tā rezultātā studija zaudēja tiesības uz intelektuālo īpašumu un to, ar Džona Kārpentera iesaisti, ieguva Blumhouse Productions. 2017. gada septembrī tika apstiprināts, ka Džeimija Lī Kērtisa atgriezīsies "Helovīna" franšīzē un atveidos galveno lomu. Filmas filmēšana norisinājās 2018. gada janvārī un februārī Dienvidkarolīnā. Filmas "Helovīns" pirmizrāde notika 2018. gada 8. septembrī un to izplatīja Universal Pictures. Filma saņēma pozitīvas kritiķu atsauksmes, slavējot Kērtisas aktierspēli, Grīna režiju, filmas toni un šausmu momentus, dēvējot to par vislabāko "Helovīna" sērijas filmu kopš oriģinālās. Tīmekļa vietnē Rotten Tomatoes filmai ir 79% vērtējums. Filma guva arī lielus finansiālus panākumus, nopelnot 259,9 miljonus ASV dolāru pie 10 miljonu budžeta. Filmai izdoti divi turpinājumi: "Helovīns nogalina" (Halloween Kills, 2021) un "Helovīns beidzas" (Halloween Ends, 2022). «Halloween (2018)». Box Office Mojo. Skatīts: 2023. gada 5. novembrī. «Danny McBride on 'Halloween': 'I just hope that we don't f*** it up and piss people off'». Yahoo Sports (en-US). 2017-11-13. Skatīts: 2023-11-05. Ryan Parker. «Jamie Lee Curtis Returning to ‘Halloween’ Franchise». The Hollywood Reporter (en-US), 2017-09-15. Skatīts: 2023-11-05. Padraig Cotter. «Blumhouse's Halloween Sequel Officially Wraps Production». ScreenRant (angļu), 2018-02-23. Skatīts: 2023-11-05. Bryan Bishop. «2018’s Halloween is a slasher movie that actually has a message». The Verge (angļu), 2018-09-10. Skatīts: 2023-11-05. Peter Debruge. «Film Review: ‘Halloween’». Variety (en-US), 2018-09-09. Skatīts: 2023-11-05. Jonathan Barkan. «TIFF 2018: HALLOWEEN Review - The Shape is Back!». Dread Central (en-US), 2018-09-09. Skatīts: 2023-11-05. «Halloween - Rotten Tomatoes». www.rottentomatoes.com (angļu). 2018-10-19. Skatīts: 2023-11-05. IMDb profils (angliski) AllMovie profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)