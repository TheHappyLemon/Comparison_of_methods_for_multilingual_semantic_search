Šis raksts ir par automašīnu ražotāju. Par citām jēdziena Fords nozīmēm skatīt nozīmju atdalīšanas lapu. Ford Motor Company jeb Ford ir ASV autobūves kompānija, kas ražo "Ford" markas automobiļus. Pasaulē ceturtā lielākā autobūves kompānija pēc visu laiku saražoto automobiļu daudzuma. Trešais lielākais ASV tirgū pēc GM un Toyota, un otrais Eiropā pēc Volkswagen. Ieņem 10. vietu lielāko ASV publisko kompāniju sarakstā Fortune 500 (2011) un 25. vietu lielāko pasaules korporāciju sarakstā Global 500 (2011). Galvenais kompānijas birojs atrodas Dīrbornā (Detroitas piepilsētā, Mičiganas štatā), bet Eiropas galvenā filiāle — Ķelnē, Vācijā. 1903. gadā Henrijs Fords nodibināja auto koncernu, nosaucot to savā vārdā - "Ford". Kompānija Ford bija pirmais ražošanas uzņēmums, kas uzsāka izmantot klasisko autoražotnes konveijeru, lai atvieglotu ražošanu, palielinātu apjomus, samazinātu izmaksas.. Pirmais masveidā veiksmīgais kompānijas modelis bija Ford Model T, ko ražoja no 1908. līdz 1926. gadam. 1914. gada 5. janvārī uzņēmums ieviesa astoņu stundu darba diena un dubultoja algu (5 $) par darba dienu. 1920. gadu beigās PSRS valdība noslēdza ar Ford kompāniju līgumu par palīdzību rūpnīcas izveidē Ņižņijnovgorodā. Pirmie rūpnīcas modeļi GAZ-A un GAZ-АА, bija licencētas Ford automobiļu kopijas. Latvijā 1930. gadu beigās rūpnīcā Ford-Vairogs tika ražoti automobiļi pēc Ford licences. Mūsdienās lielajā koncernā ietilpst astoņas auto markas: Ford, Mazda, Lincoln, Volvo Cars, Mercury, Jaguar Cars, Land Rover. Ford pieder 57 rūpnīcas 16 dažādās pasaules valstīs, 2002. gadā tika izveidota rūpnīca Krievijā. 2007. gada otrajā kvartālā Ford Motor Company pārdeva apakšuzņēmumu Aston Martin. Bet 2008. gadā kompānija Jaguar Cars un Land Rover pārdeva Indijas kompānijai Tata Motors. 2010. gadā Ford pārdeva arī Volvo Cars Ķīnas kompānijai Zhejiang Geely. 2003. gadā Ford atzīmēja 100 gadu pastāvēšanas jubileju. Kompāniju Ford Motor jau vairāk ka 100 gadus kontrolē Fordu ģimene. Tomēr Ford Motor Company ir publiska kompānija, kuras akcijas kotējās Ņujorkas fondu biržā. Fordu ģimenei 2010. gada oktobrī piederēja 40% akciju, pārējās atradās brīvajā apgrozījumā. Direktoru padomes priekšsēdētājs ir Viljams Fords, jaunākais, prezidents — Alans R. Malalijs. Pamatraksts: Ford Model T Pirmais Ford sērijveidā ražotais automobilis bija Ford Model T modelis, to ražoja no 1908. līdz 1927. gadam, šo auto varēja iegādāties vidējās sabiedrības slāņa pārstāvji, jo tas tika ražots uz konveijera un tā cena bija 850 amerikāņu dolāru, kas bija nesalīdzināmi zemāka cena par citiem auto, kas tika ražoti tai pašā laika posmā (citu auto cenas svārstījās no 2000 - 3000 dolāru). Pirmajā ražošanas gadā tika saražotas 12 tūkstoši Model T. Līdz 1927. gadam tika saražoti 15 miljoni šī modeļa automobiļi, jo pieprasījums pārsniedza piedāvājumu, un šis rekords vel nav pārspēts līdz mūsdienām. Henrijs Fords to bija iecerējis kā praktisku, pieejamu transportu parastam cilvēkam, un tas ātri kļuva novērtēts tā zemo izmaksu, izturības, daudzpusības un vieglās apkopes dēļ. Vairāk nekā 15 miljoni modeļu T tika uzbūvēti Detroitā un Hailendas parkā, Mičiganā. Automašīna tika montēta arī Ford rūpnīcā Mančestrā, Anglijā, un rūpnīcās kontinentālajā Eiropā. Ford Model T bija četras durvis, nolaižams jumts, tas bija aprīkots ar četru cilindru dzinēju, kas attīstīja līdz 20 Zs (15 kW) lielu jaudu un spēja sasniegt 72 km/h lielu ātrumu. Kompānija ražo plašu vieglo un komerctransporta Ford markas automobiļu spektru. Kompānija ir sadalīta trīs struktūrvienības pēc ģeogrāfiskā stāvokļa: Ford North America, Ford Asia Pacific un Ford of Europe. Iepriekš katrai struktūrvienībai bija savs modeļu sortiments, bet 2006. gadā kompānijas vadība nolēma par labu "Vienotai Ford" stratēģijai, pēc kuras vadoties Ford pamazām sāks ražot globālus automobiļus, kopīgus visiem tirgiem, un par pirmo kļuva Ford Focus III modelis. Ford uzņēmumi atrodas ASV, Krievijas Federācijā, Kanādā, Meksikā, Vācijā, Brazīlijā, Argentīnā, Spānijā, Ķīnā un citās valstīs. Ford of Europe galvenais birojs atrodas Ķelnē (Vācija). Struktūrvienības prezidents un ģenerāldirektors ir Stīvens Odels. Ford 2GA Ford 300 Ford 7W Ford 7Y Ford Anglia Ford Aspire Ford Bantam Ford Capri Ford Classic Ford Comète Ford Consul Ford Contour Ford Corcel Ford Corsair Ford Carousel Ford Cortina Ford Cougar Ford Country Sedan Ford Country Squire Ford Coupe Ford Courier Ford Crestline Ford Crestliner Ford Crown Victoria Ford Crusader Ford Custom Ford Custom Deluxe Ford Customline Ford CX Ford Delivery Car Ford Del Rey Ford Del Rio Ford Deluxe Ford Ecosport Ford Eifel Ford Eight Ford Elite Ford Escort Ford EXP Ford Everest Ford Fairlane Ford Fairmont Ford Falcon Ford Festiva Ford Fiesta Ford Five Hundred Ford Flexible Fuel Vehicle Ford Flex Ford Freestar Ford Freestyle Ford Focus Ford Focus C-Max Ford Fusion Ford Galaxie Ford Galaxy Ford Granada Ford Grand Marquis Ford GT Ford GT40 Ford GTX1 Ford Ikon Ford Ka Ford Kalos Ford Köln Ford Laser Ford Linha Ford LTD Ford LTD II Ford LTD Crown Victoria Ford Mainline Ford Marauder Ford Maverick Ford Meteor Ford Model 4-46 Ford Model 8-46 Ford Model 01 Ford Model 2 Ford Model 40 Ford Model 48 Ford Model 50 Ford Model 67 Ford Model 68 Ford Model 73 Ford Model 74 Ford Model 77 Ford Model 78 Ford Model 81 Ford Model 82 Ford Model 91 Ford Model 92 Ford Model A Ford Model AC Ford Model B Ford Model C Ford Model F Ford Model K Ford Model N Ford Model R Ford Model S Ford Model T Ford Model V-18 Ford Model Y Ford Mondeo Ford Mustang Ford Orion Ford P68 Ford P69 Ford Pampa Ford Parklane Ford Pilot Ford Pinto Ford Popular Ford Prefect Ford Probe Ford Pronto Ford Pulsar Ford Puma Ford Ranchero Ford Ranch Wagon Ford Rheinland Ford Roadster Ford RS200 Ford RS2000 Ford Sedan Delivery Ford Scorpio Ford Sierra Ford Skyliner Ford S-MAX Ford Special Ford SportKa Ford Standard Ford StreetKa Ford Sunliner Ford Starliner Ford Super Deluxe Ford Squire Ford Taurus Ford Taunus Ford Telstar Ford Tempo Ford Ten Ford Ten-Ten Ford Territory Ford Thunderbird Ford Torino Ford Tourneo Ford Ute Ford Vedette Ford Versailles Ford Victoria Ford Woody Ford Zephyr Ford Zodiac Ford ZX2 Ford Aerostar Ford E-Series Ford Econovan Ford Freestar Ford Transit Ford Windstar Ford Bronco Ford Bronco II Ford Escape Ford Excursion Ford Expedition Ford Explorer Ford Bronco Ford Bronco II Ford C-Series Ford CL-Series Ford Cargo Ford Everest Ford F-Series Ford Freighter Ford H-Series Ford jeep Ford L-series Ford LCF Ford Lobo Ford Model AA Ford Model TT Ford N-Series Ford Panel truck Ford R-Series Ford Ranchero Ford Ranchero Rio Grande Ford Ranger Ford Ranger EV Ford T-series Ford Transcontinental Ford Transit Ford Model TT Ford Vannette Ford W-Series Ford Windstar Kompānija Ford aktīvi piedalās sporta sacensībās visā pasaulē. Kompānijai ir pašai sava rallija komanda un tā piedāvā dzinējus citām komandām. Ford ir viens no četriem ražotājiem trijās lielākajās NASCAR sērijās: Sprint Cup Series, Nationwide Series un Camping World Truck Series. Pamatkomandas ir Roush Fenway Racing, Yates Racing un Richard Petty Motorsports. Ford ir sena rallija vēsture, Ford komanda piedalās Pasaules rallija čempionātā no pašiem tā pirmsākumiem 1973. gadā. Ford komandu 1979. gadā pārstāvēja Hannu Mikola, Bjorns Valdegards un Āri Vatanens, Ford Escort RS1800 piloti. B grupā Ford panākumus guva ar Ford RS200. 1999. gadā, dažādos etapos, Ford izmantoja dažādas Ford Focus WRC versijas. 2006. gadā, BP-Ford World Rally Team kļuva par otro Ford rallija komandu pēc Focus RS WRC 06. Ford Kompānija bija viena no dzinēju piegādātājām Formula 1 sacīkšu automobiļiem (Cosworth markas dzinēji) 37 gadu garumā (1967—2004). 2000. gadā kompānija iegādājās Stewart Grand Prix komandu, pārsaucot to par Jaguar Racing. 2004. gadā komanda tika pārdota koncernam Red Bull, savukārt uzņēmums Cosworth — Džeraldam Forsaitam un Kevinam Kalhovenam. Ford ar savas markas dzinējiem ir uzvarējusi 176 Grand Prix sacensībā laika periodā no 1967. līdz 2003. gadam, kopā ar Lotus Cars un McLaren F1 komandām. «2010 Form 10K, Ford Motor Company». United States Securities and Exchange Commission. Fortune 500 Fortune Global 500 Aston Martin pārdots (db.lv) Ford vēlas pārdot Volvo «Red Bull give Jaguar F1 wings». Arhivēts no oriģināla, laiks: 2007. gada 27. maijā. Skatīts: 2006. gada 6. maijā. Arhivēts 2007. gada 27. maijā, Wayback Machine vietnē. Vikikrātuvē par šo tēmu ir pieejami multivides faili. Skatīt: Ford Motor Company. Encyclopædia Britannica raksts (angliski) Brockhaus Enzyklopädie raksts (vāciski) Encyclopædia Universalis raksts (franciski) Globālā kompānijas mājaslapa