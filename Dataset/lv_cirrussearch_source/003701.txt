Jānis Leitis (dzimis 1989. gada 13. aprīlī Rīgā) ir bijušais latviešu vieglatlēts, startējis tāllēkšanas un 400 m disciplīnās, retāk skrēja citas sprinta distances. Latvijas rekordists 400 m distancē (45,53, uzstādīts 2018. gadā), personiskais rekords tāllēkšanā — 7,98 metri (2011). J. Leitis ir 2009. gada Eiropas čempions tāllēkšanā U-23 vecuma grupā. Pirmais starptautiskais panākums J. Leitim bija 2008. gadā, kad viņš ierindojās 14. vietā 400 m skrējienā Pasaules junioru čempionātā. 2009. gadā viņš kļuva par Eiropas čempionu U-23 vecuma grupā, kad sacensībās Kauņā uzvarēja ar 7,90 m tālu personisko rekordu. Atzīstami startēja 2010. gada Eiropas čempionātā pieaugušajiem, tomēr, aizlecot tuvu savam personiskajam rekordam (7,87 m), nekvalificējās finālam, paliekot 20. vietā kopvērtējumā. Divkārtējs Latvijas čempions tāllēkšanā, tāpat vienu reizi uzvarējis arī 200 m sprintā. 2012. gada Eiropas čempionāta priekšskrējienā J. Leitis laboja savu personisko rekordu 400 m skrējienā par vairāk kā pussekundi (45,92 s), kvalificējoties pusfinālam. Viņa uzstādītais rezultāts bija otrs visu laiku labākais Latvijas vieglatlētu sasniegums 400 m distancē, tikai par 0,04 sekundēm atpaliekot no Vjačeslava Kočerjagina 1991. gadā uzstādītā Latvijas rekorda. Nākamajā dienā notikušajā pusfinālā viņš savu personisko rekordu uzlaboja līdz 45,88 sekundēm, tādējādi atkārtot V. Kočerjagina rezultātu un kvalificējoties 2012. gada vasaras olimpiskajām spēlēm. Eiropas čempionāta kopvērtējumā viņš ierindojās 9. vietā. Lai varētu startēt 4×100 metru stafetē, J. Leitim bija jāpiedalās tāllēkšanas kvalifikācijā (citādi viņam nebūtu atļauts startēt citās Eiropas čempionāta disciplīnās), kvalifikācijā viņam vienīgajā ieskaitītajā mēģinājumā izdevās tikai 5,88 metrus tāls lēciens (32. vieta). Čempionāta noslēgumā J. Leitis startēja 4×100 metru stafetes komandas sastāvā kopā ar Ņikitu Paņkinu, Sandi Sabajevu un Jāni Mezīti, priekšsacīkstēs ieņemot 12. vietu ar rezultātu 40,46 sekundes. 2012. gada vasaras olimpiskajās spēlēs viņš priekšsacīkstēs ar 46,41 s ātru skrējienu ierindojās 35. vietā, tādējādi nekvalificējoties nākamajai kārtai. 2013. gada janvārī uzstādīja Latvijas rekordu 400 m telpās. 2017. gada 25. jūnijā Eiropas komandu čempionāta otrās līgas sacensībās Telavivā J. Leitis laboja Latvijas rekordu 400 m distancē, kura līdzautors pats bija kopš 2012. gada, par 0,28 sekundēm, paceļot to līdz 45,60 s. 2018. gada Eiropas čempionātā savā 400 m priekšskrējienā uzstādīja jaunu Latvijas rekordu (45,56 s) un iekļuva pusfinālā. Pusfinālā viņš atkārtoti laboja rekordu (45,53 s), bet finālā neiekļuva, kopvērtējumā ieņemot 15. vietu. Pēc karjeras beigām kļuvis par uztura speciālistu, docētājs Rīgas Stradiņa universitātes Sporta un uztura katedrā. «2012. gada Olimpisko spēļu profils». London2012.com. Arhivēts no oriģināla, laiks: 2012. gada 18. jūlijā. Skatīts: 2012. gada 21. jūlijā. «Jānis Leitis». Olimpiade.lv. Arhivēts no oriģināla, laiks: 2012. gada 27. jūlijā. Skatīts: 2012. gada 21. jūlijā. «Leitis otro dienu pēc kārtas labo Latvijas rekordu, bet finālā netiek». Sportacentrs.com (lv-LV). 2018-08-08. Skatīts: 2018-08-08. Jānis Leitis - Eiropas U-23 čempions tāllēkšanā «Leitis ar personisko rekordu pusfinālā, visas trīs šķēpmetējas finālā». Sportacentrs.com. 2012. gada 27. jūnijā. Skatīts: 2012. gada 27. jūnijā. «Leitis atkārto Latvijas rekordu 400 metros». Sportacentrs.com. 2012. gada 28. jūnijā. Skatīts: 2012. gada 28. jūnijā. «Leitim pieticīgs starts tāllēkšanā». Sportacentrs.com. Skatīts: 2012. gada 30. jūnijā. «Latvijas 4x100 metru stafetes komandai 12. vieta Eiropā». Sportacentrs.com. 2012. gada 30. jūnijā. Skatīts: 2012. gada 30. jūnijā. «Leitim 35. vieta 400 metros, Pekinas čempions Merits izstājas». Sportacentrs.com. 2012. gada 4. augustā. Skatīts: 2012. gada 4. augustā. «Leitis labo Latvijas rekordu 400m telpās». Sportacentrs.com. 2013. gada 26. janvārī. Skatīts: 2013. gada 26. janvārī. Leitis Jāņos sev uzdāvina Latvijas rekordu 400 metru skrējienā LSM «Sprinteris Leitis ar valsts rekordu iekļūst EČ pusfinālā». Sportacentrs.com (lv-LV). 2018-08-07. Skatīts: 2018-08-07. «Uztura speciālists: Modernie izaicinājumi kalpo ātram rezultātam, nevis veselībai». www.santa.lv. Skatīts: 2023-08-24. «Jānis Leitis». www.rsu.lv (latviešu). Skatīts: 2023-08-24. «Jauno sezonu sāk arī Jānis Leitis, Māra Grīva,Pauls Pujāts un Laura Igaune(papildināts)». Arhivēts no oriģināla, laiks: 2016. gada 10. martā. Skatīts: 2015. gada 14. jūnijā. Leitim jauns personiskais rekords - 7,98 metri «Jānis Leitis trīssolī aizlec 16,12 m». Arhivēts no oriģināla, laiks: 2016. gada 11. martā. Skatīts: 2015. gada 15. jūnijā. Olympedia profils (angliski) LOK profils The Sport.org profils (angliski) IAAF profils (angliski) Latvijas vieglatlēta(-es) profils Leitis: "Ceru, ka spēšu ielēkt elitē"