Sers Džons Vinsents Hērts (angļu: Sir John Vincent Hurt; dzimis 1940. gada 22. janvārī, miris 2017. gada 25. janvārī) bija angļu aktieris. Pirmā nozīmīgā loma Hērtam bija filmā A Man for All Seasons (1966). Par lomu Olivera Stouna filmā "Pusnakts ekspresis" (Midnight Express, 1978), Hērts ieguva Zelta globusa balvu, BAFTA kino balvu, kā arī tika nominēts Amerikas Kinoakadēmijas balvai kā labākais aktieris otrā plāna lomā. BAFTA balvai ticis nominēts arī par dalību Ridlija Skota filmā "Svešais" (1979). Par Deivida Linča filmu "Ziloņcilvēks", Hērts otro reizi tika nominēts Kinoakadēmijas un Zelta globusa balvai. Hērts ir piedalījies arī tādās filmās kā Champions (1984), The Hit (1984), Nineteen Eighty-Four (1984), Scandal (1989), The Field (1990), "Robs Rojs" (Rob Roy, 1995), "Dogvila" (2003), "Ellespuika" (Hellboy, 2004), "Atslēga" (2005), The Proposition (2005), "V ir vendeta" (2005), "Ellespuika II: Zelta armija" (Hellboy II: The Golden Army, 2008), "Indiana Džonss un kristāla galvaskausa karaļvalsts" (2008), Outlander (2008) un "Skārdnieks, drēbnieks, zaldāts, spiegs" (2011), "Izdzīvo tikai mīlētāji" (2013), kā arī "Harijs Poters" filmu sērijā. Džons Hērts ir atveidojis Kara Doktoru Lielbritānijas televīzijas seriālā Doctor Who. Vikikrātuvē par šo tēmu ir pieejami multivides faili. Skatīt: Džons Hērts. IMDb profils (angliski) AllMovie profils (angliski)