Pjērs Fēlikss Gvatari (franču: Pierre-Félix Guattari; dzimis 1930. gada 30. aprīlī, miris 1992. gada 29. augustā) bija franču psihoterapeits, psihiatrs, filozofs, semiotiķis un aktīvists. Kopā ar Žilu Delēzu pazīstams kā diloģijas "Kapitālisms un šizofrēnija" (Capitalisme et Schizophrénie) autors. Pirmais tās sējums "Antiedips" (L'Anti-Œdipe) tika izdots 1972. gadā, bet otrais — "Tūkstoš plato" (Mille plateaux) 1980. gadā. Pirms tam mācījās pie Žaka Lakāna. Vēlāk strādāja La Borde psihiatriskajā klīnikā. Darbojās ar antikolonistiskajā, trockistiskajā avīzē "Komunistiskais ceļš" (La Voie Communiste), aktīvi piedalījās 1968. gada studentu nemieros Francijā, pēc kuriem Parīzes VIII universitātē arī iepazinās ar savu domubiedru Delēzu. Astoņdesmitajos gados iekļāvās zaļo kustībā, attīstot ekozofijas jēdzienu. Vikikrātuvē par šo tēmu ir pieejami multivides faili. Skatīt: Fēlikss Gvatari. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski)