Rotalioidejas (Rotalioidea) ir foraminīferu virsdzimta rotaliīdu kārtā. Virsdzimtu 1839. gadā izveidoja vācu dabaszinātnieks Kristiāns Gotfrīds Ērenbergs. Ģeohronoloģiski rotalioidejas ir zināmas no konjakas stāva augšējā krīta līdz mūsdienām. Čaula brīva, trohoīda, vēlajās stadijās reizēm spiraliski plakana, reti turpmāk vienrindu. Visiem ir sekundāru kanālu sistēma, reizēm ar dubultām sieniņām un septām. Atvere ir bez lūpas, septāla, spraugas vai poru rindas veidā, vai arī sietveidīga. Trohoīdām sugām tā atrodas septālās virsmas pamatnē, kas tajā pat laikā ir kameru ventrālā puse, spirāliski plakanām sugām veidojas mediāni vai septu pamatnē vai pa visu septas virsmu, attītajām - terminālajā galā. Atveres reizēm sākotnēji var nebūt, bet tā izveidojas septu pamatnēs sieniņu rezorbcijas rezultātā pirms nākamās kameras izveidošanās. Satiksme starp kamerām notiek caur starpkameru caurumiem, vienkāršiem vai sarežģītiem ar kameru sekundārajām starpsieniņām. Dažām sugām pēdējā kamera vienmēr ir ar plānām sienām un fosilā stāvoklī nesaglabājas. Sieniņas veidotas no radiāli slāņaina kalcīta. Papildus skeleta veidojumi var būt umbonālā diska, pauguriņu, ķīļu, tiltiņu, šuvju sabiezinājumu u.c. elementu veidā. Diskorboideju virsdzimtā ir iekļautas šādas dzimtas: dzimta: Ammoniidae Saidova, 1981 dzimta: Chapmaninidae Thalmann, 1938 † dzimta: Cuvillierinidae Loeblich & Tappan, 1964 † dzimta: Elphidiellidae Holzmann & Pawlowski, 2017 dzimta: Elphidiidae Galloway, 1933 dzimta: Haynesinidae Mikhalevich, 2013 dzimta: Miogypsinidae Vaughan, 1928 † dzimta: Notorotaliidae Hornibrook, 1961 dzimta: Pseudorbitoididae Rutten, 1935 † dzimta: Rotaliidae Ehrenberg, 1839 Incertae sedis ģints: Rotaliidium Vicedo & Robles-Salcedo in Vicedo et al., 2019 † ģints: Zagrosaria Consorti & Rashidi, 2020 † (†) - izmirušu organismu grupa. Д. В. Обручев, Основы палеонтологии (Общая часть. Простейшие), издательство "Наука", Москва, 1959. г., 304. lpp. World Foraminifera Database