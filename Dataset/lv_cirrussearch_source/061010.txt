Djego Lopess Rodrigess (spāņu: Diego López Rodríguez, dzimis 1981. gada 3. novembrī) ir bijušais Spānijas futbolists, spēlēja vārtsarga pozīcijā, bijis Spānijas futbola izlases dalībnieks. Savas karjeras sākumā pavadījis septiņus gadus Real Madrid klubā, pārstāvot vairākas komandas. La Liga turnīrā debitējis 2005–06. gada sezonā. 2007. gadā pievienojies Villarreal komandai, kur kļuvis par komandas pamatvārtsargu. 2012. gada maijā pievienojies Sevilla, kur viņš nospēlēja tikai astoņus mačus, līdz 2013. gada janvārī atgriezies Real Madrid. Tur viņš kļuva par komandas pamatvārtsargu, izkonkurējot Ikeru Kasiljasu. 2014. gadā Lopess pārcēlās uz Itālijas Serie A komandu AC Milan, bet 2016. gadā atgriezies Spānijā un pievienojies Espanyol. 2022. gada vasarā, kā brīvais aģents, pārgājis uz Rayo Vallecano. Spānijas futbola izlases sastāvā aizvadījis vienu spēli – 2009. gadā pret Maķedoniju. Real Madrid Copa del Rey: 2013–14 UEFA Čempionu līga: 2013–14 Espanyol Segunda Division: 2020–21 WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)