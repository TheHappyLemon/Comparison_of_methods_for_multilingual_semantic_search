"Rotaļlietu stāsts 2" jeb "Rotaļlietas stāsts 2" (angļu: Toy Story 2) ir 1999. gada ASV datoranimācijas filma. Filma veidota Pixar Animation Studios studijā sadarbībā ar Walt Disney Pictures. Filmas režisors ir Džons Laseters. Oriģinālvalodā lomas ieskaņojuši Toms Henkss, Tims Alens, Dons Riklss, Džims Vārnijs un Kelsijs Gramers. Filmas pirmizrāde notika 1999. gada 13. novembrī Holivudā. Filma ir turpinājums 1995. gada filmai "Rotaļlietu stāsts". 2010. gadā filmai izdots turpinājums "Rotaļlietu stāsts 3". Filmā Vudiju nolaupa kāds leļļu kolekcionārs. Bazs un citas rotaļlietas dodas viņu glābt. Filmā Šerifu Vudiju nolaupa leļļu kolekcionārs Als Makvigins, jo Vudijs centās glābt savu draugu pingvīnu no pārdošanas. Nonākot Ala dzīvoklī, Vudijs uzzina par savu pagātni un to, ka bijis zvaigzne 1950-to gadu rietumu bērnu šovā. Viņš satiek arī citus šī šova dalībniekus, tajā skaitā Petu Prosektoru un kovbojmeiteni Džesiju, Vudijs arī uzzina, ka viņi visi tiks nogādāti Japānā, lai viņus demonstrētu rotaļlietu muzejā, kas kolekciju pieņems tikai tad, ja tajā būs Vudijs. Ierodas Vudija draugi ar Bazu Gaismasgadu, taču Pets Prospektors viņu pierunā palikt. Vēlāk Vudijs tomēr nolemj mukt, taču kopā ar Džesiju, Petu un rotaļu zirgu, taču Pets Prospektors cenšas viņus apturēt. Filmas beigās Vudijs laimīgi nonāk atpakaļ pie sava īpašnieka Endija, un ar viņu kopā ierodas Džesija un viņas zirgs, kuri pievienojās Vudija un Baza piedzīvojumiem arī nākamajās filmās. «Toy Story 2». Box Office Mojo. Skatīts: 2023. gada 7. aprīlī. Lasseter, John; Brannon, Ash; Unkrich, Lee (1999-11-24), Toy Story 2, Pixar Animation Studios, Walt Disney Pictures. Atjaunināts: 2021-03-23 IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)