STS-129 bija Space Shuttle Atlantis apgādes ekspedīcija uz Starptautisko kosmisko staciju (SKS). Stacijas lidojumu programmā šī misija apzīmēta kā ULF3. Starts notika 2009. gada 16. novembrī, uz zemes atgriezās 27. novembrī. STS-129 misijas uzdevums bija nogādāt uz staciju rezerves daļas, kas izvietotas uz divām atklātām platformām ExPRESS Logistics Carrier. Veiktas trīs iziešanas kosmosā. Ar kosmoplānu uz zemes atgriezās SKS 21. ekspedīcijas dalībniece Nikole Stota. Kosmoplāna Atlantis apkalpe augšupceļā un lejupceļā: Sākotnēji ar šo misiju no stacijas bija paredzēts atgriezt uz zemi Robertu Tirsku, bet sakarā ar lidojumu aizkavēšanos tika nolemts, ka Stota atgriezīsies ar STS-129, bet Tirsks — ar Sojuz TMA-15. Primārā Atlantis krava bija divas platformas ExPRESS Logistics Carrier ELC1 un ELC2 rezerves daļu nogādāšanai SKS. Tukšas platformas masa ir 4445 kg ar 30 m³ tilpumu. ELC1 tika pievienots pie stacijas P3 fermas Unpressurized Cargo Carrier Attachment Systems, bet ELC2 — S3 fermas augšējās kravas pievienošanas struktūras. Uz ExPRESS Logistics Carrier-1 atradās amonjaka tvertne Ammonia Tank Assembly, akumulatoru uzlādes ierīce Battery Charge Discharge Unit, manipulatora daļa Space Station Remote Manipulator System Latching End Effector, žiroskops Control Moment Gyro, slāpekļa tvertne Nitrogen Tank Assembly, sūknis Pump Module, Plasma Contactor Unit un divus tukšus Passive Flight Releasable Attachment Mechanisms. Uz ExPRESS Logistics Carrier-2 atradās augstspiediena gāzes tvertne High Pressure Gas Tank, kravas konteiners Cargo Transport Container 1 (CTC-1), kas uzmontēts uz Small Adapter Plate Assembly, Mobile Transporter/Trailing Umbilical System, žiroskops Control Moment Gyro, slāpekļa tvertne Nitrogen Tank Assembly, sūknis Pump Module, Utility Transfer Assembly (UTA) Flight Support Equipment (FSE), viens tukšs Payload Passive Flight Releasable Attachment Mechanism. Uz ELC2 atradās arī materiālu ekspozīcijas iekārta MISSE-7 eksperimentu veikšanai atklātā kosmosā. MISSE-7 sastāv no diviem portfeļa lieluma konteineriem Passive Experiment Containers (PECs): MISSE 7A un MISSE 7B. Tie tika atvērti un uzstādīti kosmonautu iziešanas kosmosā laikā. Daļa eksperimentu ir pasīvi, daļa — aktīvi, kuriem tiek pievadīta elektroenerģija un datu kanāli, ļaujot rezultātus noraidīt uz zemi. Par MISSE 7A eksperimentiem atbild ASV Jūras kara flotes Pētniecības laboratorija, bet MISSE 7A sagatavoja ASV Gaisa spēku Pētniecības laboratorija, NASA, Boeing un citi rūpnieciskie un akadēmiskie sadarbības partneri. Aptuveni vienu gadu pēc uzstādīšanas abi konteineri tiks aizvērti un atgriezti uz zemi. Ar Atlantis tika nogādāta stacijā un uzstādīta antenas pakete S-band Antenna Sub-Assembly (SASA). Tā bija sabojājusies, un misijas STS-120 laikā 2007. gadā to nomontēja, lai uz zemes to saremontētu. Pakete paredzēta signālu pastiprināšanai, noraidīšanai un saņemšanai no translācijas pavadoņu sistēmas Tracking Data and Relay Satellite. Transportēšanas laikā SASA atradās Atlantis kravas telpas sānmalā. To uz stacijas Z1 sekcijas uzstādīja pirmās iziešanas kosmosā laikā. 16. novembris 19:28 — 17. novembris 01:28 UTC Atlantis startēja 2009. gada 16. novembrī 19:28:11 UTC no Kenedija kosmosa centra starta kompleksa LC39A mobilās starta platformas MLP-2. Nesēja konfigurācija: Ārējā degvielas tvertne ET-133, cietas degvielas starta paātrinātāji — komplekts BI-140 ar dzinējiem RSRM-108, kosmosa kuģis OV-104 Atlantis ar dzinējiem SSME1 Nr. 2048, SSME2 Nr. 2044, SSME3 Nr. 2058, borta programmatūras versija OI-34. Pēc ieiešanas orbītā 21:12 UTC tika atvērtas kosmoplāna kravas telpas durvis, izvērsta Ku joslas sakaru antena un aktivizēts manipulators. 17. novembris 09:28 — 18. novembris 01:28 UTC Apkalpe dienu pavadīja, pārbaudot Atlantis karstumaizsardzības plākšņu stāvokli ar manipulatoram pievienoto stieni, kam galā ir sensoru sistēma. Pēc inspekcijas stienis tika nolikts, bet manipulators satvēra paleti ExPRESS Logistics Carrier 1, kuru trešajā dienā paredzēts izcelt. 18. novembris 09:28 — 19. novembris 01:28 UTC 18. novembrī 16:51 UTC Atlantis pieslēdzās pie SKS pie Harmony moduļa Pressurized Mating Adapter-2. Lūkas uz staciju tika atvērtas 18:28 UTC. Nikole Stota formāli beidza dalību SKS 21. ekspedīcijā un pievienojās STS-120 apkalpei. 19:52 UTC ar kosmoplāna manipulatoru, kuru vadīja Melvins un Bresniks, tika izcelts ExPRESS Logistics Carrier 1. Tālāk to pārņēma stacijas manipulators, kuru vadīja Vilmors un Viljamss, un 21:27 UTC tas tika pievienots pie P3. 19. novembris 09:28 — 20. novembris 00:58 UTC 2009. gada 19. novembrī notika pirmā iziešana kosmosā, kurā piedalījās Maikls Formens un Roberts Setčers. Darbības koordinēja Bresniks, bet stacijas manipulatoru vadīja Melvins un Vilmors. Iziešana sākās 14:24 UTC. Sākumā kosmonauti no kosmoplāna kravas telpas paņēma S-joslas sakaru antenu un to uzstādīja uz fermas Z1. Pēc tam Setčers nodarbojās ar Japānas manipulatora satvērēja un mobilās transportsistēmas Mobile Base System satvērēja iesmērēšanas darbiem. Formens pa to laiku uzstādīja kabeļus antenai Destiny moduim, uz Unity moduļa nomainīja rokturi pret tādu, kuram ir skavas amonjaka caurulēm, kas būs nepieciešamas Tranquility modulim nākamgad. Viņš uz Unity veiksmīgi savienoja kabeli, ko neizdevās paveikt misijas STS-128 laikā. 18:30 kosmonauti bija pabeiguši pamatdarbus par divām stundām agrāk neka plānots. Viņi atgriezās uz slūžu kameru, lai paņemtu instrumentus, kas nepieciešami papilddarbu veikšanai. Formens arī papildināja sava skafandra skābekļa krājumus. Kosmonauti uz S3 fermas izvērsa kravas pievienošanas sistēmu Payload Attach System (PAS), ko neizdevās izdarīt iepriekšējo misiju laikā. Soreiz to izdevas paveikt ar āmura palīdzību. iziešana beidzās 21:01 UTC. Stacijas iekšienē pa to laiku Harmony modulī kosmonauti veica sagatavošanas darbus moduļa Tranquility ierašanai. 20. novembris 08:58 — 21. novembris 00:28 UTC Kosmonauti nodarbojās ar mantu pārnešanu no Atlantis uz staciju, kā arī eksperimentu rezultātu iekraušanu kosmoplānā. 21. novembris 08:28 — 21. novembris 23:58 UTC 2009. gada 21. novembrī 11:32 UTC ar Atlantis manipulatoru, kuru vadīja Melvins un Setčers, no kosmoplāna kravas telpas tika izcelta platforma ExPRESS Logistics Carrier 2. 12:12 UTC to pārņēma stacijas manipulators, kuru vadīja Viljamss un Franks de Vinne. Paleti pārnesa uz S3 segmentu, kur to piestiprināja 14:08 UTC. Otrā iziešana kosmosā, kurā piedalījās Maikls Formens un Rendolfs Bresniks, sākās 14:31 UTC. Sākumā kosmonauti devās uz Atlantis kravas telpu, kur paņēma instrumentus. Pēc tam devās uz Columbus modui, kur uzstādīja GATOR (Grappling Adaptor to On-Orbit Railing) antenu montējumu, kas sastāv no antenas kuģu identifikācijas sistēmai un papildu amatieru radio antenu. Tad no fermas segmenta S1 uz P1 pārvietoja Floating Potential Measurement Unit, kas reģistrē elektrisko potenciālu stacijas apkārtnē. Tas bija nepieciešams, lai atbrīvotu vietu alfa magnētiskajam spektrometram. Viņi atgriezās uz slūžu kameru, un 16:58 UTC papildināja savu skafandru skābekļa krājumus. Tad devās uz S3 , kur veica kravu stiprināšanas mehānismu izvēršanu. Tas tika pabeigts 17:57 UTC. Pēc tam uz fermas viņi uztādīja antenu signālu uztveršanai no skafandru ķiveru bezvadu kamerām, ko pabeidza 18:18 UTC. Tā kā visi plānotie pamatdarbi tika paveikti ātrāk nekā paredzēts, tad viņiem tika doti papilduzdevumi. 19:03 UTC kosmonauti uz S3 izvērsa vēl vienu kravu stiprināšanas mehānismu, pie kura nākamgad paredzēts piestiprināt ELC-4. Pēc tam viņi atvienoja, apskatīja, nofotografēja un vēlreiz savienoja kabeli, kuru nevarēja savienot STS-128 misijas laikā. Šis kabelis tika savienots iepriekšējā iziešanā, bet instrumentu rādījumi nebija tādi kā vajadzīgs. Visbeidzot kosmonauti uz Pressurized Mating Adaptor 1 instrumentu turētāju un pārvietoja posmainu kāju turētāju. 20:33 UTC viņi atgriezās slūžu kamerā. 22. novembris 07:58 — 22. novembris 23:28 UTC Diena tika pavadīta bez nozīmīgiem notikumiem atslodzes režīmā. 23. novembris 07:28 — 23. novembris 23:58 UTC Trešā iziešana kosmosā, kurā piedalījās Roberts Setčers un Rendolfs Bresniks, sākās 13:24 UTC. Iziešana aizkavējās par stundu sakarā ar problēmu dzeramā ūdens ventilī Setčera skafandrā. Sākumā Setčers devās uz S3 sekciju, kur piestiprināta ELC-1 platforma. Viņš no tās noņēma skābekļa tvertni High Pressure Gas Tank (HPGT). Tad to ar stacijas manipulatoru, kuru vadīja Melvins un Vilmors, pārvietoja uz Quest moduli. Pa to laiku Bresniks devās uz Atlantis kravas telpu, kur paņēma eksperimentu bloku MISSE 7A un 7B. Viņš to pārnesa uz ECL-2 platformu, kur to arī nostiprināja, aktivēja un pārbaudīja. Tad abi kosmonauti pārvietojās uz Quest moduli, kur uzstādīja skābekļa tvertni. Papildus pamatuzdevumiem viņi no Quest demontēja pretmeteorīdu vairogus, kurus nostiprināja kravas platformā External Stowage Platform 2. Bresniks pārvietoja kāju turētājus. Setčers atlaida bultskrūvi, sagatavojot demontāžai amonjaka tvertni, kuru nomainīs misijas STS-131 laikā. Setčers uzlika izolācijas pārklājus kamerām uz mobilās servisa sistēmas un Canadarm2 galam. Pa to laiku Bresniks uzstādīja šķidruma pārslēdzēju uz P1/P3 saskatnē, pēc tam to pašu veica pie S1/S3. Pa to laiku daži kosmonauti stacijas iekšienē nodarbojās ar iziešanas atbalstu, bet citi veica mantu pārvietošanu starp kosmoplānu un staciju. De Vinne un Melvins nomontēja un sapakoja urīna pārstrādes iekārtu Urine Processor Assembly/Distillation Assembly (UPA DA), kuru pārnesa uz Atlantis. 24. novembris 06:58 — 24. novembris 22:28 UTC Atlantis dzinēji tika iedarbināti uz 27 minūtēm, lai veiktu stacijas orbītas pacelšanu par 1,5 km. 17:40 UTC kosmoplāna un stacijas apkalpju locekļi sapulcējās Harmony modulī, lai atvadītos viens no otra. Atlantis apkalpei pievienojās arī Nikole Stota, kura stacijā bija pavadījusi gandrīz trīs mēnešus. Lūkas starp staciju un kosmosa kuģi tika aizvērtas 18:12 UTC. 25. novembris 06:28 — 25. novembris 22:28 UTC Atlantis no stacijas atvienojās 09:53 UTC. Kosmoplāns pie SKS bija pievienots 6 diennaktis 17 stundas 2 minūtes. Pēc tam tas veica tradicionālo stacijas aplidojumu. 11:36 UTC Atlantis iedarbināja dzinējus un attālinājās no SKS. 26. novembris 06:28 — 26. novembris 21:58 UTC Apkalpe veica kosmoplāna sistēmu pārbaudi un mantu pakošanu pirms atgriešanās uz zemes. 27. novembris 06:28 — 27. novembris 14:44 UTC Atlantis 11:01 UTC aizvēra kravas telpas durvis. 13:37 UTC kosmoplāna dzinēji tika iedarbināti uz 2 minūtēm 47 sekundēm, lai veiktu bremzēšanas manevru. 14:12 UTC kosmosa kuģis iegāja atmosfērā. Atlantis 14:44:23 UTC nolaidās Floridā, Kenedija kosmosa centrā, uz skrejceļa Nr. 33. STS-129 MCC Status Report #07 (angliski) STS-129 MCC Status Report #11 (angliski) STS-129 MCC Status Report #15 (angliski) STS-129 NASA mājaslapā