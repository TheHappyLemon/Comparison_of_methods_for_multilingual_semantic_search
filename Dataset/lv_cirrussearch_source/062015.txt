Iekšējā Kartlija (gruzīnu: შიდა ქართლი) ir viena no Gruzijas mharēm. Izvietojusies valsts vidienē starp Lielā Kaukāza un Mazā Kaukāza grēdām. Rietumos robežojas ar Imeretiju, austrumos — ar Mchetu-Mtianeti, dienvidos — ar Lejaskartliju un Samchi-Džavahetiju. Mhares ziemeļu daļu kontrolē Krievijas atbalstītā separātiskā Dienvidosetija; tur izveidota Dienvidosetijas pagaidu administrācija. Lielākās pilsētas mharē ir Gori (administratīvais centrs), Hašuri, Kaspi un Kareli. Mhare ietver vēsturiskā Gruzijas novada Kartlijas ziemeļu daļu ap Kuras upi. Apvidus kalnains, galvenās grēdas ir Trialetas grēda dienvidos uz robežas ar Lejaskartliju un Lielā Kaukāza priekškalnes uz robežas ar Dienvidosetiju. Klimats ir kontinentāls, gada vidējā temperatūra ap 11° C. Attīstīta galvenokārt augļkopība. Vikikrātuvē par šo tēmu ir pieejami multivides faili. Skatīt: Iekšējā Kartlija.