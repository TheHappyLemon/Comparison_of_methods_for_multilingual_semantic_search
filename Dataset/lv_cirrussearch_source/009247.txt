Antss Lāneotss (igauņu: Ants Laaneots) ir bijušais Igaunijas aizsardzības spēku komandieris (2006—11). Dzimis 1948. gadā lauksaimnieka ģimenē. 1948. gada martā kopā ar māti un tēvoci tika izsūtīts uz Krasnojarskas apgabalu Krievijā. Igaunijā atgriezās 1958. gadā. 1965. gadā Lāneotss pabeidza vidusskolu, bet pēc tam mācījās Harkivas Augstākajā tanku skolā un Maļinovska vārdā nosauktajā bruņutanku akadēmijā Maskavā. No 1970. līdz 1978. gadam dienēja tanku divīzijā Ukrainas PSR, no 1981. līdz 1987. gadam Kazahstānas PSR austrumos, no sākuma motorizēto strēlnieku divīzijā, bet pēc tam bija 78. tanku divīzijas komandieris, kura bāzējās Kazahstānas PSR. No 1987. gada marta līdz 1989. gadam piedalījās Etiopijas pilsoņu karā kā kājnieku divīzijas komandiera adjutants, pēc tam Etiopijas armijas 12. korpusa padomnieks. No 1989. gada augusta Lāneotss dzīvo Igaunijā, bija militārais komisārs Tartu, Aizsardzības spēku ģenerālštāba komandieris un Baltijas aizsardzības pētniecības centra priekšnieks. No 2001. līdz 2006. gadam Igaunijas aizsardzības spēku mācību centra priekšnieks. Kopš 2006. gada ir Igaunijas aizsardzības spēku komandieris. Dienot Padomju armijas rindās, ieguvis pulkveža pakāpi, kuru viņam piešķīra 1987. gadā. 2008. gadā ieguva ģenerālleitnanta pakāpi, bet 2011. gadā ģenerāļa pakāpi. 1 ordenis un medaļas (PSRS), 2. šķiras Ērgļa krusts un 8 citi Igaunijas apbalvojumi. Precējies, ģimenē dēls un meita. Biogrāfija