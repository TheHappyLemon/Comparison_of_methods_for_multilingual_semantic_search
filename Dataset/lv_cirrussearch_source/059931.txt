Lorina (krievu: Лорино, čukču: Ԓьурэн — ‘atrastais mājoklis’, naukaniešu: Лъуӷраӄ, unazigmita: Нуӄаӄ — ‘iztrūkstošais’) ir ciems Krievijas ziemeļaustrumos, Čukotkas autonomā apvidus Čukotkas rajonā. Izvietojies Čukču pussalas austrumos Beringa jūras Mečigmenas līča krastā pie Lorenas upes ietekas jūrā. 90 % iedzīvotāju ir čukči un eskimosi. Sena apdzīvota vieta, vēstures avotos pirmoreiz minēta 1736. gadā. Mūsdienu ciems atrodas kādreizējā eskimosu Nukakas ciema vietā. 1950. gados Lorina bija viens no reģiona ciemiem, uz kuru pārcēla iedzīvotājus no likvidētajiem čukču un eskimosu piekrastes ciemiem. Galvenā iedzīvotāju nodarbošanās ir tradicionālās jūras dzīvnieku medības, zveja, briežkopība un dienesta un pajūgu suņkopība. Lorinā darbojas vidusskola, bērnudārzs, bibliotēka, kultūras centrs, novadpētniecības muzejs. 40 km garš autoceļš savieno ar Lavrentijas ciemu un 15 km attālajiem Lorinas karstajiem avotiem. Меновщиков Г. А. Местные названия на карте Чукотки. Краткий топонимический словарь Официальный сайт администрации Чукотского муниципального района. ПОСЕЛЕНИЯ ЧУКОТСКОГО РАЙОНА Vikikrātuvē par šo tēmu ir pieejami multivides faili. Skatīt: Lorina. basov_chukotka Пешком из Лорино в Лаврентия basov_chukotka Лорино "never sleep" basov_chukotka В самом чукотском селе