Marķīzs Huans Antonio Samarančs (spāņu: Juan Antonio Samaranch Torelló; dzimis 1920. gada 17. jūlijā Barselonā, Spānijā, miris 2010. gada 21. aprīlī Barselonā) bija katalāņu tautības Spānijas diplomāts un sporta funkcionārs. Viņš bija septītais Starptautiskās Olimpiskās komitejas prezidents laika posmā no 1980. līdz 2001. gadam, kad šos amata pienākumus pārņēma beļģis Žaks Roge. Par SOK prezidentu viņš tika ievēlēts 83. SOK sesijā Maskavā, Krievijā. Laikā, kad Samarančs bija savā amatā, olimpiskās spēles kļuva finansiāli veiksmīgākas. Viņš ieviesa tradīciju, ka katru olimpisko spēļu noslēguma ceremonijā, SOK prezidents nosauc šīs par labākajām olimpiskajām spēlēm visā tās vēsturē. Vienīgo reizi, kad viņš neteica šos vārdus, bija 1996. gada vasaras olimpiskās spēles Atlantā, ASV, kuru organizatoriskais līmenis tika ļoti kritizēts. Beijing strikes gold in the propaganda Olympics (angliski) Vikikrātuvē par šo tēmu ir pieejami multivides faili. Skatīt: Huans Antonio Samarančs. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Olympedia profils (angliski) Munzüger Sport profils (vāciski) IFBB profils (angliski) IMDb profils (angliski)