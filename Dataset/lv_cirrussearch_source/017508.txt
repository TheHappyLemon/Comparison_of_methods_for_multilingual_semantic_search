Skots Hartnels (angļu: Scott Hartnell; dzimis 1982. gada 18. aprīlī) ir bijušais kanādiešu hokejists, kreisās malas uzbrucējs. Karjeras laikā aizvadījis 1249 spēles Nacionālās hokeja līgas klubos Našvilas "Predators", Filadelfijas "Flyers" un Kolumbusas "Blue Jackets". Profesionāļa karjeru Hartnels uzsāka 2000.—01. gada sezonā NHL kluba Našvilas "Predators" rindās. "Predators" Hartnels spēlēja līdz pat 2007. gada vasarai, kad tika aizmainīts uz Filadelfijas "Flyers". Tieši "Flyers" sastāvā Hartnels aizvadīja savas veiksmīgākās sezonas, 2012. gadā spēlējot arī līgas Visu Zvaigžņu spēlē. 2014. gada jūnija nogalē tika aizmainīts uz Kolumbusas "Blue Jackets". 2017. gada jūlijā atgriezās Našvilas "Predators" sastāvā, noslēdzot ar to viena gada līgumu. Īsi pirms nākamās sezonas sākuma paziņoja par karjeras beigšanu. Kanādas hokeja izlases rindās spēlējis 2006. gada Pasaules čempionātā. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)