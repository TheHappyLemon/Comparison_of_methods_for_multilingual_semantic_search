Innlandete (norvēģu: Innlandet) ir viena no 11 Norvēģijas filkēm. Izvietojusies valsts dienvidaustrumos, robežojas ziemeļos ar Trendelāgu, ziemeļrietumos — ar Mēri un Rumsdāli, rietumos — ar Vestlanni, dienvidos — ar Vikeni, bet austrumos — ar Zviedriju. Filkes administratīvais centrs ir Hāmara. Filke izveidota 2020. gada 1. janvārī, kad reģionālās reformas gaitā apvienoja Hēdmarkas un Oplannes filkes. Nosaukums nozīmē ‘Iekšzeme’ un tā ir vienīgā Norvēģijas filke, kurai nav izejas uz jūru. Filki veido 34 komūnas, lielākās no kurām ir Ringsakere, Hāmara un Jēvīka. Store norske leksikon. Innlandet Vikikrātuvē par šo tēmu ir pieejami multivides faili. Skatīt: Innlandete.