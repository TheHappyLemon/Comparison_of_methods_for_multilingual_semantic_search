Leonīds Šteins (krievu: Леонид Захарович Штейн; 1934. gada 12. novembris, Kameņecpodoļska, Hmeļnickas apgabals - 1973. gada 4. jūlijs, Maskava) bija padomju starptautiskais lielmeistars šahā (1962). Ļvivas šaha skolas audzēknis. Divas reizes uzvarējis Ukrainas šaha čempionātos (1960, 1962). PSRS sporta biedrības «Avangard» čempions šahā (1955). Trīs reizes uzvarējis PSRS šaha čempionātos (1963, 1965, 1966). 1960. gados ticis uzskatīts par vienu no reālākajiem Pasaules šaha nosaukuma pretendentiem, taču vienmēr piedzīvojis sāpīgas neveiksmes, kas liegušas Šteinam piedalīties pretendentu turnīros. 1962. gadā starpzonu turnīrā Stokholmā dalījis 6.-8. vietu. Lai gan papildus turnīrā pārliecinoši apsteidzis Pālu Benko un Svetozaru Gligoriču, tomēr FIDE ieviestās vienas valsts šahistu kvotas dēļ (no vienas valsts pretendentu turnīrā varēja spēlēt tikai 3 šahisti) Šteins palika ārpus pretendentu turnīra. 1964. gadā starpzonu turnīrā Amsterdamā atkal atkārtojās situācija ar kvotām - Šteins ieņēma 5. vietu, taču tā kā pirms viņa bija jau 3 PSRS šahisti, tad viņš atkal palika ārpus pretendentu turnīra. 1967. gada starpzonu turnīrā Susā (Tunisija) vienas valsts kvotas beidzot bija atceltas, taču arī šoreiz Šteinam neizdevās iekļūt pretendentu turnīrā. Viņš dalīja 6.-8. vietu un bija līderis papildus turnīrā par vienīgo vietu papildus turnīrā. Izšķirošajā partijā Vlastimils Horts piedāvāja Šteinam neizšķirtu, bet Šteins atteicās un zaudēja, kā rezultātā par papildus turnīra uzvarētāju kļuva Semjuels Reševskis. Daudzu lielu starptautisku turnīru uzvarētājs: 1967. gadā Maskavā un Sarajevā (kopā ar Borislavu Ivkovu), 1969. gadā Tallinā. Viens no pēdējiem lielākajiem Šteina panākumiem bija dalīta 1. vieta (kopā ar Anatoliju Karpovu) Aleksandra Aļehina memoriālā 1971. gadā. PSRS izlases sastāvā uzvarējis Pasaules šaha olimpiādēs 1964. un 1966. gadā, izcīnot arī individuālo zelta (1964) un sudraba (1966) medaļu. Tāpat bijis divkārtējs Eiropas komandu šaha čempionāta uzvarētājs (1965, 1970), izcīnot arī individuālo sudraba (1965) un bronzas (1970) medaļu. 1961. gadā bijis PSRS studentu izlases līderis, kas uzvarējusi Pasaules studentu komandu šaha čempionātā. 1970. gadā piedalījies PSRS un pārējās pasaules mačā Belgradā, kur pie 1. galdiņa vienā partijā aizvietojis toreizējo Pasaules čempionu Borisu Spaski, taču zaudējis Bentam Larsenam. Pāragri miris 1973. gada vasarā Maskavas viesnīcā īsi pirms izbraukšanas uz Eiropas komandu čempionātu. Oficiālā diagnoze bija miokarda infarkts. Championship of Ukraine - Kiev 14.5-10.6.1960 31 Championship of Ukraine Kiev May 1962 Championship of DSO "Avangard"- 1960 XXXI Championship of URS Leningrad 1963 33 Championship of USSR Tallinn 21.11-24.12.1965 34 Championship of USSR Tbilisi 28.12.1966-2.2.1967 1962 Stockholm Interzonal Tournament «1964 Amsterdam Interzonal Tournament». Arhivēts no oriģināla, laiks: 2016. gada 6. maijā. Skatīts: 2014. gada 13. martā. 1967 Sousse Interzonal Tournament International Tournament 20.5-17.6.Moscow 1967 Sarajevo 1967 International Tournament Tallinn 20.2-15.3.1969 Memorial Alexander Alekhine 1971 USSR vs Rest of the World: Belgrade 1970 "The Match of the Century" Leonīds Šteins šahista profils vietnē chessgames.com Leonīds Šteins šahista profils vietnē 365chess.com Leonīds Šteins šahista profils vietnē chesstempo.com Leonīds Šteins šahista profils vietnē olimpbase.org (Pasaules šaha olimpiādes) Leonīds Šteins šahista profils vietnē olimpbase.org (Eiropas komandu šaha čempionāti) Leonīds Šteins šahista profils vietnē olimpbase.org (Pasaules studentu komandu šaha čempionāti) Leonīds Šteins šahista profils vietnē olimpbase.org (PSRS komandu čempionāti) Leonīds Šteins šahista profils vietnē olimpbase.org (PSRS komandu kausi)