Andris Sprūds (dzimis 1971. gada 13. jūlijā Liepājā) ir Latvijas ārpolitikas pētnieks, pasniedzējs un politiķis. Viņš ir Rīgas Stradiņa universitātes profesors, 14. Saeimas deputāts un Latvijas Republikas aizsardzības ministrs. Pārstāv partiju "Progresīvie". 1997. gadā ieguvis maģistra grādu Centrāleiropas vēsturē Centrāleiropas Universitātē Budapeštā un 1998. gadā — politikas zinātnes maģistra grādu starptautiskajās attiecībās Latvijas Universitātē, bet 2005. gadā aizstāvējis zinātņu doktora grādu politikas zinātnē Jagaiļa Universitātē (Krakova, Polija), kā arī studējis un pētījis Kolumbijas, Džona Hopkinsa, Oksfordas un Upsālas universitātēs, Norvēģijas Starptautisko attiecību institūtā un Japānas Enerģijas ekonomikas institūtā dažādās ar energodrošību un politiku Baltijas jūras reģionā, pēcpadomju valstu iekšpolitiku un ārpolitiku, kā arī transatlantisko attiecību jomās. Bijis Latvijas Ārpolitikas institūta Konsultatīvās padomes loceklis un ilggadējs direktors. 2022. gada 1. oktobrī A. Sprūds tika ievēlēts 14. Saeimā no partijas "Progresīvie" saraksta, nebūdams tās biedrs. Saeimā strādā Ārlietu un Eiropas lietu komisijās. 2022. gada 24. novembrī ievēlēts par Saeimas Eiropas lietu komisijas priekšsēdētāju. 2023. gadā iestājies partijā "Progresīvie". 2023. gada 15. septembrī ievēlēts par aizsardzības ministru Evikas Siliņas Ministru kabinetā. «Andris Sprūds». RSU (angļu). Skatīts: 2022-11-26. «14. SAEIMAS VĒLĒŠANAS». sv2022.cvk.lv. Skatīts: 2022-11-26. «14. SAEIMAS VĒLĒŠANAS». sv2022.cvk.lv. Skatīts: 2022-11-26. «Andris Sprūds». www.lai.lv (latviešu). Skatīts: 2022-11-26. «Saeimas Eiropas lietu komisiju vadīs Andris Sprūds». www.lsm.lv (latviešu). Skatīts: 2022-11-26.