Anatolijs Leins (angļu: Anatoly Lein; krievu: Анатолий Яковлевич Лейн; dzimis 1931. gada 28. martā Ļeņingradā, miris 2018. gada 1. martā) bija ebreju izcelsmes PSRS un ASV starptautiskais lielmeistars šahā (1968). 1948. gadā Ļeņingradā beidzis vidusskolu (tagadējo 2. Sanktpēterbugas ģimnāziju). Vēlāk dzīvojis Karēlijā, kur trīs reizes uzvarējis Karēļu-somu PSR šaha čempionātos (1951, 1954, 1955). 1963. gadā Čeļabinskā uzvarējis Krievijas PFSR šaha čempionātā. No 1961. līdz 1972. gadam septiņas reizes piedalījies PSRS šaha čempionātu finālos, kuros labāko rezultātu sasniedzis 1967. gadā Tbilisi, kad ieņēmis 6. vietu. 1971. gadā pēc papildu mačturnīra uzvarējis Maskavas pilsētas šaha čempionātā. Daudzu starptautisko šaha turnīru uzvarētājs, tajā skaitā 1968. gadā Sarajevā kopā ar Dragoļubu Čiriču dalījis 1.-2. vietu, 1970. gadā Maskavā, 1972. gadā Hosē Raula Kapablankas memoriālā Kubā, 1973. gadā Novisadā. Pārstāvējis PSRS komandu Eiropas komandu šaha čempionātā 1965. gadā un gan komandu, gan individuālajā vērtējumā izcīnījis zelta medaļas. Divas reizes uzvarējis PSRS komandu šaha čempionātos: 1963. gadā Krievijas PFSR komandas sastāvā, bet 1969. gadā - Maskavas komandas sastāvā. Par panākumiem turnīros FIDE 1964. gadā Leinam piešķīrusi starptautiskā meistara (IM), bet 1968. gadā - starptautiskā lielmeistara (GM) nosaukumu. 1976. gadā emigrējis uz ASV un kļuvis par šīs valsts pilsoni. 1976. gadā dalījis pirmo vietu ASV atklātajā šaha čempionātā. Pārstāvējis ASV komandu Pasaules šaha olimpiādē 1978. gadā un komandu vērtējumā izcīnījis bronzas medaļu. 1979. gadā uzvarējis starptautiskajā šaha turnīrā Brisbenā. Vairākkārt uzvarējis Ņūdžersijas štata šaha čempionātos (1992-1995). Arī sirmā vecumā saglabājis interesi par šahu. Piedalījies Pasaules senioru šaha čempionātos, kuros izcīnījis 2 sudraba (1992, 1996) un 2 bronzas (1997, 1999) medaļas. 2013. gada maijā piedalījies Chicago Open šaha turnīrā. «Вторая Санкт-Петербургская Гимназия». Arhivēts no oriģināla, laiks: 2016. gada 5. martā. Skatīts: 2008. gada 10. jūlijā. Arhivēts 2016. gada 5. martā, Wayback Machine vietnē. «Championship of Russia - Cheliabinsk 1963». Arhivēts no oriģināla, laiks: 2016. gada 5. aprīlī. Skatīts: 2016. gada 30. jūnijā. 34 Championship of USSR Tbilisi 28.12.1966-2.2.1967 «Championship of Moscow - 14.2-12.3.1971». Arhivēts no oriģināla, laiks: 04.03.2016. Skatīts: 30.06.2016. «International Tournament - Moscow 23.6-6.7.1970». Arhivēts no oriģināla, laiks: 20.03.2016. Skatīts: 30.06.2016. OlimpBase :: European Men's Team Chess Championship :: Anatoly Lein OlimpBase :: Soviet Team Chess Championship :: Anatoly Lein OlimpBase :: Men's Chess Olympiads :: Anatoly Lein Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)