Roberts Hemonds Patriks (angļu: Robert Hammond Patrick; dzimis 1958. gada 5. novembrī) ir amerikāņu aktieris. Pazīstams, attēlojot ļaundaru vai cienījamu autoritatīvu tēlu lomas. Savu kino aktiera karjeru uzsācis 1986. gadā. 1990. gadā attēlojis nelielu lomu filmā "Cietais rieksts 2". Kļuvis atpazīstams, attēlojot galveno antagonistu, T-1000, Džeimsa Kemerona filmā "Terminators 2: Pastarā diena" (1991). Šo pašu tēlu attēlojis arī filmās "Veina pasaule" (1992) un "Pēdējais varonis" (1993). Piedalījies arī filmās Fire in the Sky (1993), "Striptīzs" (Striptease, 1996), "Policisti" (Cop Land, 1997), "Fakultāte" (1998), "Spiegu bērni" (2001), "Čārlija eņģeļi: Pilna jauda" (2003), "Vienība 49: Uguns slazdā" (Ladder 49, 2004), "Sirds robeža" (2005), "Mūsu tēvu karogi" (2006), "Mēs esam Maršali" (We Are Marshall, 2006), "Tilts uz Terabitiju" (2007), "Vīri, kas skatās uz kazām" (The Men Who Stare at Goats, 2009), "Slepenā mītne" (2012), "Identitātes zagle" (2013), "Bezgalīgā mīlestība" (Endless Love, 2014), The Laundromat (2019) un "Godīgs zaglis" (2020). «Yahoo! TV Q&A: ‘Last Resort’s’ Robert Patrick says he’s not the villain this time». Yahoo Entertainment (en-US). 2012-10-11. Skatīts: 2023-07-11. Vikikrātuvē par šo tēmu ir pieejami multivides faili. Skatīt: Roberts Patriks. IMDb profils (angliski) AllMovie profils (angliski)