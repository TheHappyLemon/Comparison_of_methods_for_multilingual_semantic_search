Dāvids Burļuks (krievu: Давид Давидович Бурлюк, dzimis 1882. gada 21. jūlijā [v.s. 9. jūlijā], miris 1967. gada 15. janvārī) bija mūsdienu Ukrainā dzimis krievu/amerikāņu dzejnieks un gleznotājs. Viens no krievu futūrisma pamatlicējiem. Dzimis agronoma ģimenē. Viņam bija 2 brāļi un 3 māsas. Brālis Vladimirs un māsa Ludmila kļuva par māksliniekiem, brālis Nikolajs par dzejnieku. Mācījās Sumas pilsētas Aleksandra ģimnāzijā. Spēlējot ar brāli bērnībā negadījuma rezultātā zaudēja aci. Turpmākās dzīves laikā staigāja ar stikla protēzi, kas kļuva par viņa stila daļu. No 1898. līdz 1910. gadam mācījās Kazaņas un Odesas mākslas skolās. Pirmais viņa darbs tika izdrukāts 1899. gadā. Studēja glezniecību pie profesora Vilija Ditca Minhenē un Antona Ažbe Parīzē. 1907—1908. gadā atgriezās Krievijā, kur sāka piedalīties mākslas izstādēs. No 1911. līdz 1914. gadam kopā ar Vladimiru Majakovski studēja Maskavas glezniecības, tēlniecības un arhitektūras skolā. Publicēja darbus futūristiskajos krājumos Садок Судей, "Pļauka sabiedrības gaumei" u.c. Pirmajā pasaules karā netika iesaukts armijā, jo viņam nebija kreisās acs. Dzīvoja Maskavā, publicēja dzeju, darbojās laikrakstos un rakstīja gleznas. 1915. gada pavasarī nokļuva Ufas guberņā, kur atradās viņa sievas muiža. Dāvida māte Ludmila Mihņeviča tajā laikā dzīvoja 112 km attālumā no Ufas, Buzdjakas ciemā. Divu gadu laikā izveidoja ap 200 gleznu. 37 no tām tiek atzītas par ietekmīgāko un visspožāko 20. gadsimta sākuma krievu mākslas kolekcijas daļu, glabājas Mihaila Ņesterova vārdā nosauktajā baškīru valsts mākslas muzejā. Šī darbu kolekcija ir viena no viņa vispilnīgākajām un kvalitatīvākajām darbu kolekcijām Krievijā. Burļuks bieži apciemoja Ufas mākslas pulciņu, kur iepazinies ar mākslinieku Aleksandru Tjuļkinu. No 1918. līdz 1920. gadam kopā ar Vasiliju Kamenski un Vladimiru Majakovski devās viesizrādēs pa Urāliem, Sibīriju un Tālajiem Austrumiem. 1919. gada jūnijā kopā ar ģimeni apmetās Vladivostokā. 1920. gadā emigrēja uz Japānu, kur divu gadu laikā pētīja austrumu kultūru un nodarbojās ar glezniecību. Šeit viņš izveidoja ap 300 gleznu. Pēc to pārdošanas viņam pietika naudas, lai 1922. gadā pārceltos uz ASV. Ņujorkā viņš aktīvi darbojās propadomju grupās un, sarakstot poēmu par godu Oktobra revolūcijas desmitgadei, vēlējās, lai viņu atzītu par "krievu futūrisma tēvu". Bija laikraksta Русский голос ("Krievu balss") pastāvīgais redaktors. Kopā ar savu sievu Mariju Jeļiņevsku (1894—1967) izdeva krājumus, brošūras un žurnālus, kurus ar draugu palīdzību izplatīja PSRS teritorijā. Kopš 1930. gada patstāvīgi izdeva žurnālu Color and Rhyme ("Krāsas un atskaņa"). Burļuks ar saviem darbiem piedalījās padomju mākslinieku grupas "13" izstādēs. Apmeklēja Padomju Savienību 1956. un 1965. gadā. 1949. gadā kopā ar sievu devās ceļojumā pa Francijas dienvidiem. 1962. gadā apceļoja Austrāliju un Itāliju, devās uz Prāgu, kur dzīvoja Dāvida māsa. Burļuka mākslas darbi tika izstādīti Brisbenā. Miris 1967. gada 15. janvārī. Kremēts. Mūsdienās viņa pēcteči dzīvo ASV un Kanādā. Poēmas «Толстой. Горький». — New-York: Изд-во Марии Никифоровны Бурлюк, 1928—1929. — 32 с. Poēma «Десятый Октябрь: Поэма.» — New-York : Изд. Марии Никифоровны Бурлюк, 1928. — 24 с.: ил. Grāmata «Энтелехизм»: Теория. Критика. Стихи. Картины. (1907—1930). — New-York: Изд. Марии Никифоровны Бурлюк, 1930. — 24 с. Grāmata «Рерих: (Жизнь. Творчество) (1917—1930)» — New-York: Изд. Марии Никифоровны Бурлюк, 1930. — 31 с.: ил.  Monogrāfija «Радио-манифест», Dzejoļu krājums «1/2 Века: (Издано к пятидесятилетию со дня рождения поэта)» — New-York: Изд. Марии Н. Бурлюк, 1932. — 18 с. Бурлюк Д. Д. Галдящие «бенуа» и Новое Русское Национальное Искусство (Разговор г. Бурлюка, г. Бенуа и г. Репина об искусстве). СПб.: Книгопечатня Шмидт, 1913. 22 с. Бурлюки М. Н. и Д. Д. По следам Ван Гога: Записки 1949 года, вступ. ст. Вл. Полякова. М. : Изд. Grundrisse, 2016. 252 c. Бурлюк Д. Филонов: Повесть / Подг. текста, примеч.,коммент. и послесл. В. Полякова. М.: Гилея, 2017. Vikikrātuvē par šo tēmu ir pieejami multivides faili. Skatīt: Dāvids Burļuks. Exhibition Futurism and After: David Burliuk, 1882-1967 The Ukrainian Museum in New York, USA. October 31, 2008 - April 26, 2009 David Burliuk. Russian Art in America. New York, 1928. Exhibition Crossroads: Modernism in Ukraine, 1910-1930,(2006-2007) The Ukrainian Museum in New York, USA. REVISITING THE PAST: David Burliuk, father of Ukrainian Futurism in America Figureworks.com/20th Century work at www.figureworks.com English translations of 4 poems, 1910-1915 Includes English translations of four poems, 109-112 English translations of 5 poems, 1910-1916 David Burliuk: Biographical sketch Arhivēts 2015. gada 29. janvārī, at Archive.is