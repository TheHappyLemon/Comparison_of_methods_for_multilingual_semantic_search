Alfrēds Hotorns Hills (Alfred Hawthorn Hill), plašāk pazīstams kā Benijs Hills (Benny Hill; dzimis 1924. gada 21. janvārī, miris 1992. gada 20. aprīlī) bija angļu komiķis, aktieris un dziedātājs. Viņš plašāk zināms no televīzijas programmas "Benija Hilla šovs". Sākot ar 1969. gadu, Benija Hilla šovu (The Benny Hill Show) varēja vērot Temzas televīzijā, kur tas palika līdz pat tā nobeigumam 1989. gadā. Tam bija ļoti daudz vienas stundas īpašo šovu. Cilvēkiem ārpus Lielbritānijas šis šovs patika, jo īpaši amerikāņiem, kur šo šovu varēja skatīt jau no septiņdesmitajiem gadiem, un viņi bija pārsteigti par to, ka Lielbritānijā šis šovs netika novērtēts, un savā ziņā tas tāds ir joprojām. Vēlāk Bens Eltons viņu kritizēja par seksismu, tāpat kā citi komiķi astoņdesmitajos gados, un tādēļ Temzas Televīzija bija spiesta pārtraukt šovu 1989. gadā. Citējot viņa biogrāfijas sarakstītāju, Marku Levizonu, "Lielbritānijā, Benijs Hills joprojām ir tabu... Esmu redzējis cilvēkus viebjoties, dzirdot viņa vārdu." Benijs Hills bija ļoti smags (108 kg), un viņa ārsti viņu brīdināja, ka viņam ir steidzami jāsamazina masa, lai dzīvotu. Hillam tas neizdevās, un viņš nomira Lieldienu brīvdienās 1992. gada 20. aprīlī. Vikikrātuvē par šo tēmu ir pieejami multivides faili. Skatīt: Benijs Hills. IMDb profils (angliski) AllMovie profils (angliski)