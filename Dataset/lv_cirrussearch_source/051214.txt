Marica (bulgāru: Марица) arī Eirosa (grieķu: Έβρος) un Meriča (turku: Meriç) ir 490 kilometrus gara Egejas jūrā ietekoša upe Bulgārijā (kur tā tek pirmos 309 kilometrus), kā arī Grieķijā un Turcijā, kur tā gandrīz visā tecējumā veido abu valstu robežu. Iztece - no Rilas kalniem uz dienvidiem no Sofijas. Bulgārijas teritorijā tek austrumu - dienvidaustrumu virzienā, pie Edirnes pagriežas uz dienvidiem. Izveidojot purvainu deltu, ietek Egejas jūrā 14,5 kilometrus uz austrumiem no Aleksandropoles. Lielākās pietekas - Topolnica, Sazlijka, Tundža, Ergene (kreisās) un Vača, Arda, Eritropotama (labās). Maricas krastos atrodas Pazardžika, Plovdiva, Parvomaja, Dimitrovgrada, Svilengrada, Edirne, Didimotihona. Vikikrātuvē par šo tēmu ir pieejami multivides faili. Skatīt: Marica. Encyclopædia Britannica raksts (angliski) Krievijas Lielās enciklopēdijas raksts (krieviski)