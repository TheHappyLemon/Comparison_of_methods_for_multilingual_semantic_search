Pensilvānija (angļu: Pennsylvania, izrunā: [ˌpɛnsɨlˈveɪnjə]), oficiāli Pensilvānijas Sadraudzība (Commonwealth of Pennsylvania), ir viens no Amerikas Savienoto Valstu štatiem, atrodas Ziemeļaustrumu reģionā. Pensilvānijas administratīvais centrs ir Harisberga. Pensilvānija robežojas ar Delavēras, Mērilendas, Ņūdžersijas, Ņujorkas, Ohaio un Rietumvirdžīnijas štatiem, kā arī ar vienu no Lielajiem ezeriem — Ēri ezeru. Štatu apskalo arī Delavēras estuārs — Atlantijas okeānam piederīgs līcis. 1681. gadā Anglijas karalis Čārlzs II dāvāja lordam Viljamam Pennam lēņu tiesības pār Jaunās Pasaules zemēm, kuras vēlāk sāka dēvēt par Pensilvāniju. 1682. gadā, ieradies savā feodā, lords Penns, kurš pats bija kvēkers, sāka veicināt kvēkeru pārcelšanos uz Jauno Pasauli. Līdz ar angļiem tur ieradās visai liels skaits kvēkeru un luterāņu no vācu zemēm, Nīderlandes u.c. Eiropas valstīm. Bez tam turp pārcēlās visai liels skaits vācu menonītu (pirmie vācieši ieradās Filadelfijā 1683. gadā). «U.S. Census Bureau QuickFacts». U.S. Census Bureau. Skatīts: 17.03.2022. Vikikrātuvē par šo tēmu ir pieejami multivides faili. Skatīt: Pensilvānija. Encyclopædia Britannica raksts (angliski) Krievijas Lielās enciklopēdijas raksts (krieviski)