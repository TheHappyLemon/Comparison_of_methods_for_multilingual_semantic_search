Pludmales futbols ir sporta veids, kas izveidots uz tradicionālā futbola spēles likumiem. Spēle norisinās smilšainās pludmalēs, turklāt īpaša nozīme ir bumbas pārvaldīšanas tehnikai. Pirmie mēģinājumi vienveidot noteikumus tika uzsākti 1992. gadā ar Vispasaules Pludmales Futbola Organizācijas dibinātājiem. Mīkstās un staignās smiltis liek spēlētājiem daudz improvizēt, izmantot skaistus tehniskus paņēmienus (piemēram, sitieni kritienā caur sevi - "šķērītēs"). Kompaktie spēles laukuma izmēri (28 x 37 metri) ļauj spēlētājiem gūt vārtus praktiski no jebkāda stāvokļa, pat ar taisnu sitienu no saviem vārtiem. Attiecīgi, spēles laikā var redzēt 60 sitienus pa sāncenšu vārtiem (salīdzinājumam, lielajā futbolā var par visu spēli kopā redzēt 20 sitienus pa vārtiem un tas ir pieklājīgs rādītājs). Vidēji vārti tiek gūti 3-4 minūšu laikā, bet vidējs mača rezultāts ir aptuveni 11 iesistas bumbas spēles laikā (tradicionālajā futbolā pēdējos gados norma ir 2,5 vārti). Pludmales futbols radās Brazīlijā un izauga līdz starptautiska sporta veida nozīmes līmenim. Zināmu sportistu piedalīšanās sacensībās no liela futbola, tādi, kā francūzis Ēriks Kantonā, spāņi Mičels un Hulio Saninass un brazīļi Romario, Žuniors un Ziko sekmēja televīzijas translāciju paplašinājumu - pludmales futbolu sāka rādīt 170 pasaules valstīs. Tas padarīja pludmales futbolu par vienu no pašiem dinamiskāk attīstošajiem sporta veidiem pasaulē un piesaistīja lielu daudzumu reklāmu un sponsoru. Pamatraksts: FIFA Pasaules kauss pludmales futbolā Līdz 2005. gadam tika veikti tā saucamie neoficiālie pasaules kausi. Nospiedošs pārsvars tajos bija Brazīlijas izlasei, kura uzvarēja 9 turnīros. Tikai vienu reizi tās hegemoniju pārkāpa Portugāle. No 2005. gada uz Kopakabanas pludmales Riodežaneiro sākās oficiālie kausi. Par pirmo čempionu kļuva Francijas izlase. 2006. gadā čempionātu uzvarēja brazīlieši. Beach Soccer World Cup - Overview