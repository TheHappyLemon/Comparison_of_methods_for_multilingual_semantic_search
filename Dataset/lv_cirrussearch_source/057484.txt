2008. gada Turcijas iebrukums Irākā, ar segvārdu Operācija „Saule” (turku: Güneş Harekâtı) sākās 2008. gada 21. februārī, kad Turcijas Bruņotie spēki iesūtīja savas vienības Irākas ziemeļos, lai uzbruktu Kurdistānas Strādnieku partijai (PKK), kas ir starptautiski atzīta teroristiska organizācija. Saskaņā ar sākotnējo informāciju, operācijā piedalās vairāku tūkstošu karavīru lielas vienības, bet vēlāk noskaidrojies, ka iesaistīto vienību sastāvs ir vairāki simti karavīru. Iebrukums sekoja Turcijas un PKK konflikta saasinājumam iepriekšējo divu mēnešu laikā, kad Turcija īstenoja Irākā vairākkārtēju PKK apmetņu bombardēšanu. Turcijas bruņoto spēku ģenerālštābs par iebrukumu paziņoja savā interneta vietnē jau nākamajā dienā, norādot, ka tas ir „pirmais sauszemes spēku iebrukums” kopš 2003. gada iebrukuma Irākā. Citas valstis aicina Turciju iespējami ātrāk izbeigt iebrukumu un turpmāk atturēties no šādām operācijām. 21. februārī Turcija Irākas ziemeļos uzsāka PKK pozīciju bombardēšanu no gaisa, lai „iznīcinātu reģiona organizatorisko infrastruktūru”. Bombardēšana ilga no 10.00 līdz 18.00. Turcijas valdība paziņoja, ka Turcijas valsts prezidents Abdullahs Gils operācijas dienā zvanījis Irākas prezidentam Džalalam Talabani, lai sīkāk informētu par iebrukumu. Turcijas prezidents arī esot uzaicinājis Talabani ierasties vizītē Turcijā. Turcijas premjers Redžeps Tajips Erdogans paziņoja, ka ir zvanījis Irākas premjeram Nouri Al-Maliki naktī, kad sākta sauszemes iebrukuma operācija, kā arī vēlāk esot zvanījis ASV prezidentam Džordžam V. Bušam. Pirms operācijas uzsākšanas Turcija informēja par to ASV valdību un ASV aicināja Turciju censties uzbrukt tikai PKK, „ierobežot operāciju mērogu un apjomu” un sadarboties ar Irākas un kurdu amatpersonām. Iebrukums sākās 2008. gada 21. februārī, plkst. 17.00. Saskaņā ar ziņām no „NTV Turkey”, operācijā iesaistīti aptuveni 10.000 karavīri un tie ir iegājuši Irākas teritorijā aptuveni 10 km no robežas, galvenokārt Harkukas reģionā. Ziņojumā no „CNN Türk” teikts, ka operācijā arī iesaistīti 3.000 īpašo vienību karavīri. Saskaņā ar Irākas ārlietu ministra ziņojumu, Turcijas spēki Irākā iegājuši tikai 5 km no robežas. Operācijas sākumā Irākas teritorijā esot bijuši arī 60 Turcijas tanki, bet nākamajā dienā tie esot atgriezušies Turcijā. Kaujas gatavībā ir arī kurdu kaujinieku pešmergas vienības, kas nav ļāvušas turku militārajiem novērotājiem pamest savu nometņu teritorijas. Irākas amatpersonas arī ziņo, ka pešmerga nav atļāvusi turku vienībām šķērsot robežu. Irākas amatpersonas paziņojušas, ka Turcijas vienības nav šķērsojušas Haburas tiltu, kas ir galvenais ceļš, lai iekļūtu Irākā, kā arī neesot ziņots, ka Turcijas spēki būtu sastapušies ar PKK kaujiniekiem. Amatpersonas toties Turcijas armiju apvaino vairāku tiltu sagraušanā. Saskaņā ar Turcijas drošības dienesta konfidenciāla informatora ziņojumu, 24. februārī sadursmēs nogalināti astoņi turku karavīri un, līdz ar to, kopējais sauszemes operācijā zaudēto karavīru skaits sasniedzis 15. Informators arī ziņo, ka nogalināti vismaz 16 PKK kaujinieki un, ka sauszemes kaujas norisinās 15 dažādās vietās visā diezgan sarežģītajā kalnu apvidū. PKK ir izdevies notriekt vienu Turcijas helikopteru un par tā ekipāžas tālāko likteni nav informācijas. Turcijas spēki, turpinot virzību tālāk Irākas teritorijā, iznīcina nemiernieku apmetnes, loģistikas centrus un munīcijas krājumus. Kurdistānas reģiona pārvalde izteikusi Turcijas rīcības nosodījumu un pieprasījusi armijai nekavējoties atkāpties. Pārvalde arī ir pieprasījusi nekavējoties sākt četrpusējas sarunas starp Turciju, ASV, Irāku un reģiona pārvaldi. Reģiona pārvaldes prezidents Masuds Barzani, neskatoties uz to, ka pārvalde nav iesaistīta Turcijas un PKK konfliktā, brīdinājis, ka iespējamo civilpersonu upuru gadījumā tiks rīkoti plaši pretošanās pasākumi un, ja tiktu nodarīts kaitējums kurdu iedzīvotājiem, ir dots rīkojums būt gatavībā un veikt pretuzbrukumu.  Eiropas Savienība — Ārlietu padomnieks Haviers Solana preses konferencē Slovēnijā paziņoja, ka „mēs saprotam Turcijas satraukumu (..) bet uzskatām, ka šāda rīcība nav labākā atbilde. Mums ir svarīga Irākas teritoriālā integritāte.” Eiropas Komisijas oficiālais pārstāvis paziņoja, ka „Eiropas Savienība izprot Turcijas nepieciešamību aizstāvēt tās iedzīvotājus no terorisma un paziņo, ka Turcijai būtu jāizvairās no nesamērīgas karadarbības un būtu jāievēro cilvēktiesības un likumi.”  Apvienoto Nāciju Organizācija — Ģenerālsekretārs Bans Kimūns izplatīja paziņojumu, ar kuru aicināja Turcijas pusi „atturēties iespēju robežās” un respektēt starptautiski atzītas robežas, bet PKK aicināja nekavējoties izbeigt PKK iebrukumus Turcijā.  Austrālija — Ārlietu ministrs Stīvens Smits aicināja Turciju respektēt Irākas suverenitāti un iespējami drīzāk izvest karaspēku.  Vācija — Ārlietu ministrija Turciju aicināja nesaasināt reģionā saspīlējumu.  Irāka — Irākas valdība Turcijas vēstniekam Bagdādē iesniedza protesta notu. Irākas valdības oficiālais pārstāvis paziņoja, ka „mūsu viedoklis ir tāds, ka Turcijai ir jārespektē Irākas suverenitāte un jāizvairās no jebkādas militāras darbības, kas apdraudētu drošību un stabilitāti.” 26. februārī Irākas valdība izteica izteiktāku protestu, paziņojot, ka „vienpusēja karadarbība ir nepieņemama un apdraud kaimiņvalstu labās attiecības.”  Krievija — Ārlietu ministrija izteica cerību, ka meklējams politisks risinājums, respektējot Irākas suverenitāti un reģionālo drošību, bet atzina, ka „nav pieļaujama kādas valsts teritorijas izmantošana teroristu uzbrukumu gatavošanai pret kaimiņu valsti.”  Apvienotā Karaliste — Ārlietu ministrija paziņoja ka „aicina Turciju iespējami ātrāk izvest no Irākas karaspēku un veikt visu iespējamo, lai nepieļautu kaitējumu civiliedzīvotājiem.” 23. februārī Turcijas ārlietu ministrs Ali Babadžans telefona sarunā informēja Apvienotās Karalistes ārlietu sekretāru Deividu Milibandu par operācijas gaitu un abi apmainījās ar oficiālajiem viedokļiem.  ASV — oficiālie viedokļi ir dažādi. Admirālis Gregorijs Smits izplatīja paziņojumu, kurā teikts, ka „ASV turpina atbalstīt Turcijas tiesības uz pašaizsardzību pret PKK teroristu darbību.” ASV vēstniecība Turcijā nesniedza nekādus komentārus. ASV valsts sekretāra palīga vietnieks Eiropas un Eirāzijas lietās Metjū Briza paziņoja, ka ASV un Turcija veiksmīgi sadarbojās, apmainoties ar izlūkdienestu informāciju un kopš 2007. gada visa rīcība ir saskaņota un „noteiktie mērķi līdz šim tika sasniegti pietiekami labi.” Viņš arī piebilda, ka „sauszemes iebrukums ir pavisam cits līmenis (..) Viss, ko varu pateikt ir tas, ka līdz šim mēs esam salīdzinoši labi strādājuši.” ASV aizsardzības sekretārs Roberts Geitss 24. februārī paziņoja: „Es izsaku cerību, ka tas būs īslaicīgi, ka tas būs precīzi un izvairīsies no nevainīgu dzīvību zaudējumiem un, ka viņi, tiklīdz misija būs izpildīta, dosies prom.” Paul de Bendern. «Turkey launches major land offensive into N.Iraq». Reuters, 2008-02-22. Arhivēts no oriģināla, laiks: 2008-02-26. Skatīts: 2008-02-22. Paul de Bendern. «Turk's gather in solidarity for soldiers' funerals». Reuters, 2008-02-25. Skatīts: 2008-02-25. «Kurdish rebels say kill 47 Turkish soldiers in N.Iraq». Arhivēts no oriģināla, laiks: 2008-02-26. Skatīts: 2008-02-24. «BASIN AÇIKLAMASI». 2008. Arhivēts no oriģināla, laiks: 2008-02-27. Skatīts: 2008-02-24. BBC NEWS | Middle East | Turkey admits loss of helicopter «Turkish raids kill dozens in Iraq; Zebari warns of destabilisation». AFP. 2008-02-23. Arhivēts no oriģināla, laiks: 2008-02-26. Skatīts: 2008-02-23. «Foreign Terrorist Organizations List». United States Department of State. Skatīts: 2007-08-03. Jim Muir. «Turkey border tensions fuel confusion». BBC News, 2008-02-22. Skatīts: 2008-02-22. Sabrina Tavernise, Arsu, Sebnem. «Turkey Says It Has Sent Ground Troops Into Iraq». The New York Times, 2008-02-22. Skatīts: 2008-02-22. «HIGHLIGHTS - Turkey launches ground operation vs PKK in the Northern Iraq (updated at GMT 1202)». Hurriyet. 2008-02-22. Skatīts: 2008-02-22. «Turkish president invites Iraqi counterpart to visit Turkey». Xinhua News Agency. 2008-02-22. Skatīts: 2008-02-23. Selcan Hacaoglu, Torchia, Christopher. «Turkish Troops Enter Iraq Seeking Rebels». Associated Press, 2008-02-22. Arhivēts no oriģināla, laiks: 2008-02-25. Skatīts: 2008-02-22. «Turkey Told US, Iraq of Incursion Plan». Associated Press. 2008-02-22. Arhivēts no oriģināla, laiks: 2008-02-26. Skatīts: 2008-02-22. Mark Bentley. «Turkish Army Begins Ground Assault on PKK in Iraq (Update9)». Bloomberg, 2008-02-22. Teksts "accessdate-2008-02-24" ignorēts Mariam Karouny. «Iraq protests Turkish incursion into Northern Iraq». Reuters, 2008-02-22. Skatīts: 2008-02-22. Tina Susman, Comert, Yesim. «Turkish troops invade Iraq in pursuit of rebel Kurds». Houston Chronicle, 2008-02-22. Skatīts: 2008-02-23. Christopher Torchia. «Turkey Launches Ground Operation in Iraq». Baltimore Sun, 2008-02-22. Skatīts: 2008-02-22.[novecojusi saite] «Turkish troops enter north Iraq». BBC News. 2008-02-22. Skatīts: 2008-02-22. «News - AlertNet». Arhivēts no oriģināla, laiks: 2008. gada 26. februārī. Skatīts: 2008. gada 24. februārī. «Iraqi Kurds condemn Turkey incursion, call for troops withdrawal». Xinhua. 2008-02-23. Skatīts: 2008-02-23. «Barzani warns of large scale resistance». Press TV. 2008-02-23. Arhivēts no oriģināla, laiks: 2008-02-26. Skatīts: 2008-02-23. «Barzani says Kurds will fight back against Turkish troops». The Earth Times. 2008-02-23. Arhivēts no oriģināla, laiks: 2012-09-22. Skatīts: 2008-02-23. «EU's Solana: Turkey incursion "not best response"». Reuters. 2008-02-22. Skatīts: 2008-02-22. «Secretary-General concerned by latest escalation of tension along Turkish-iraqi border». Department of Public Information of the United Nations. 2008-02-22. Skatīts: 2008-02-22. «Australia tells Turkey — leave Iraq». Herald Sun. 2008-02-24. Arhivēts no oriģināla, laiks: 2008-02-26. Skatīts: 2008-02-24. «Iraq says Turkey incursion 'unacceptable'». AFP. 2008-02-26. Arhivēts no oriģināla, laiks: 2012-10-01. Skatīts: 2008-02-28. «UK urges Turkey to leave Iraq as early as possible». Reuters. 2008-02-22. Skatīts: 2008-02-22. «Tens of PKK terrorists killed, Turkey continues diplomatic initiatives (UPDATED)». Hurriyet. 2008-02-24. Skatīts: 2008-02-24. Selçuk Gűtaṣli. «US seemingly approves ground operation». Today's Zaman, 2008-02-23. Arhivēts no oriģināla, laiks: 2008-02-26. Skatīts: 2008-02-23. Gaisa uzbrukumu karte