TI-Raleigh bija profesionāla Nīderlandes šosejas riteņbraukšanas komanda, kura pastāvēja laika posmā no 1974. līdz 1983. gadam. Komandu izveidoja un vadīja Peters Posts. Komanda guva panākumus klasikās un daudzdienu sacensībās. Tās pazīstamākie pārstāvji bija Jops Zūtemelks, Jans Rāss, Gerijs Knetemans, Henī Keipers, Deivs Loids, Urss Freilers, Henks Luberdings, Renē Peinens, Johans van der Velde un Dītrihs Tūravs. Komanda bija pazīstama ar savu disciplīnu un tās specialitāte bija komandu brauciens. Komandas velosipēdus izgatavoja Jans le Grands. Komandu sponsorēja Lielbritānijas velosipēdu ražotājs Raleigh un Raleigh pārvaldītājsabiedrība Tube Investments (TI). 1983. gada sezonas beigās komanda tika sadalīta, jo radās nesaskaņas starp bijušo pasaules čempionu Janu Rāsu un komandas vadītāju Peteru Postu. Septiņi braucēji sekoja Postam uz jaunizveidoto Panasonic komandu, bet seši braucēji pievienojās Rāsam Kwantum komandā. Joop Holthausen. Het geheim van Raleigh. Amsterdam : Arbeiderspers, 2005. ISBN 90-809676-3-7. «New teams of the TI-Raleigh cyclists» (Dutch). Arhivēts no oriģināla, laiks: 2008-04-08. Skatīts: 2008-03-20.