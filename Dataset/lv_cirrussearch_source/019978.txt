SES-7 (agrāk zināms kā ProtoStar II) ir Nīderlandē bāzētā uzņēmuma SES World Skies (tagad SES) sakaru pavadonis. Tas orbītā tika palaists 2009. gada maijā. Pavadonis paredzēts sakaru nodrošināšanai Dienvidāzijā un Āzijas — Klusā okeāna reģionam Pavadoni izgatavoja uzņēmums Boeing uz platformas BSS-601HP bāzes. SES-7 uzstādīti fiziski 22 Ku joslas 10 S joslas raidītāji. S joslas raidītājus, sauktus par Indostar-II jeb Cakrawarta 2, izmanto Indonēzijas pavadoņu televīzijas uzņēmums Indovision. Sākotnēji Boeing pavadoni ar nosaukumu Galaxy 8iR izgatavoja uzņēmumam PanAmSat (tagad Intelsat). 2002. gada novembrī PanAmSat lauza līgumu. 2008. gada 14. janvārī Boeing noslēdza līgumu ar Bermudās reģistrētu uzņēmumu ProtoStar par pavadoņa ProtoStar II piegādi. ProtoStar vajadzībām pielāgots neizmantotais Galaxy 8iR, tam pievienojot 10 S joslas raidītājus, kas nodrošinātu nokalpojušā pavadoņa Indostar-I pārklājumu. ProtoStar II tika palaists 2009. gada 16. maijā 00:57 UTC ar nesējraķeti Proton-M/Briz-M no Baikonuras kosmodroma 200. starta laukuma 39. palaišanas iekārtas. Ģeostacionāro orbītu ProtoStar II sasniedza ar savu dzinēju palīdzību un izvietots punktā 108° austrumu garuma. Pēc pārbaudēm un testēšanas 2009. gada 16. jūnijā Boeing pavadoni ProtoStar II/IndoStar-II nodeva pasūtītājam ProtoStar. 2009. gada jūnijā ProtoStar bankrotēja. Tā pavadoņi ProtoStar I un ProtoStar II tika pārdoti izsolēs. Izsolē 2009. gada 16. decembrī ProtoStar II nopirka SES. 2010. gada maijā ProtoStar II tika pārdēvēts par SES-7. 2009 - Launches to Orbit and Beyond PanAmSat Cancels Galaxy 8iR Contract Arhivēts 2012. gada 14. februārī, Wayback Machine vietnē. Andrews Space & Technology, 2002-11-14, (angliski) Boeing Awarded Contract for Direct-to-Home Entertainment Satellite Arhivēts 2011. gada 24. maijā, Wayback Machine vietnē. Boeing, 2008-01-14, (angliski) Boeing Hands Over IndoStar II/ProtoStar II Satellite Following Successful In-Orbit Tests ProtoStar, 2009-06-16, (angliski) SES-7 SES vietnē (angliski) Indostar 2 / ProtoStar 2 → SES 7 Gunter Dirk Krebs (angliski)