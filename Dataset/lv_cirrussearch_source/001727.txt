Škoda 15T (tiek dēvēts arī par ForCity) ir trīs apvienotu vagonu, pilnībā zemās grīdas vienvirziena tramvajs, kuru ražo Čehijas transportbūves uzņēmums Škoda Transportation Plzenes pilsētā. Izstrādājot tramvaju, tika ņemta vērā pieredze ar iepriekšējo tramvaja modeli Škoda 14T Prāgas tramvaju sistēmā. Tramvaja testēšana Prāgas tramvaju sistēmā deva neviennozīmīgus rezultātus, tramvaja asīm bija pārāk augsta un nevienmērīga slodze, riteņi pagriezienos nebija piemēroti infrastruktūrai. Tāpēc tika izsludināts konkurss par jauna šarnīrveida savienojumu zemās grīdas tramvaja radīšanu. Tramvajam Škoda 15T ir trīs daļas, četri ratiņi un divi šarnīrveida savienojumi. Savienojumi tika aizgūti no tramvajiem Tatra KT8D5, Düwag GT8 un Vario LF3, bet dizains ļoti atšķiras no tiem. Ļoti īsā pārkare ļauj tramvaja priekšu veidot atbilstošu tramvaja platumam, kas ir pretēji, piemēram, tramvaja Tatra KT8D5 vai Vario LF3 "apgrieztajiem" purngaliem. Tramvajam ir vienas vērtnes durvis vadītājam un sešas divvērtņu izbīdāmās durvis pasažieriem. Tramvajs Škoda 15T tiek ražots divās modifikācijās: Škoda 15T Prague, kas ir paredzēts Prāgas tramvaju sistēmai un Škoda 15T Riga, kas speciāli ir modificēts Rīgas tramvaju sistēmai. Prāgas sabiedriskā transporta uzņēmums 2005. gadā rīkotajā konkursā par jaunu tramvaju piegādi par uzvarētāju atzina uzņēmumu Škoda. Škoda saņēma tiesības piegādāt 250 tramvaju Škoda 15T vagonus 17 miljardu Čehijas kronu vērtībā, 2005. gada martā tika parakstīts līgums ar ražotāju. Testa braucieni ar pirmo prototipu notika 2009. gadā, bet 2010. gadā pirmie tramvaji tika piegādāti. Piegādes turpināsies līdz 2018. gadam. Konkursa atlases komiteja atzina, ka Škoda piedāvājums ir vienīgais pilnvērtīgais piedāvājums, pārējie pretendenti tika atzīti par zaudētājiem. Uzņēmuma Inekon vadība apgalvoja, ka uzņēmums ir pietiekami agri iesniedzis savu piedāvājumu, lai tā ekonomiskos aspektus varētu izpētīt. 2006. gadā Inekon iesniedza sūdzību konkurences padomē, tā noskaidroja, ka Inekon savu piedāvājumu iesniedza laicīgi — 52 dienas pirms konkursa beigām, tāpat arī uzņēmums Škoda, bet tā piedāvājums bija labāks. Inekon gan apgalvoja, ka Prāgas sabiedriskā transporta uzņēmums noslēdzot līgumu ņēma vērā to, ka Škoda jau tagad piegādā rezerves daļas. 2006. gada sākumā Brno apgabaltiesas prokurors Jaroslav Tesak nolēma apmierināt Inekon prasību, liekot pārskatīt noslēgto līgumu. Konkurences padome atzina tomēr to par spēkā esošu. 2008. gada maijā Brno apgabaltiesas prokurore David Raus, pamatojoties uz to, ka ir slēpti fakti un priekšrocības, lika vēlreiz lietu pārskatīt. "Konkurences padome neizskatīja pietiekami kārtīgi izmeklēšanas jautājumu, kas bija saistīts ar piedāvājuma iesniegšanu beidzamajā brīdī, ņemot vērā to, ka tas ir ilgtermiņa piegāžu līgums, kas stājies spēkā nekavējoties, nedrīkst pieļaut tā korumpētību." Vēl joprojām turpinas tiesāšanās un jaunu pierādījumu vākšana. 2008. gada 23. maijā uzņēmums Škoda Transportation noslēdza līgumu ar Rīgas sabiedriskā transporta uzņēmumu "Rīgas satiksme" par 20 tramvaju Škoda 15T (ForCity) piegādi par summu 1,3 miljardi čehu kronu, ar iespēju piegādāt vēl 32 vienības. Konkursu Rīgas sabiedriskā transporta uzņēmums "Rīgas satiksme" izziņoja 2007. gada decembrī un pavisam pieteicās 9 pretendenti. Rīgai paredzētie tramvaji nedaudz atšķiras no Prāgai domātajiem. To garums ir 31,600 metri (Prāgas tramvajam attiecīgi — 31,400 m) un ir trīs ratiņu piedziņa. Tie ir nokrāsoti zili baltā krāsā. Rīgai domātie tramvaji spēj izturēt salu līdz pat −40 °C. Līgums paredz, ka 20 tramvajus ir paredzēts piegādāt 2010. gada laikā. 2010. gada 29. martā pirmais šāds tramvajs tika piegādāts. 2010. gada 15. aprīlī jaunais tramvajs tika prezentēts. No 2010. gada 1. jūnija jaunais tramvajs uzsāka pasažieru pārvadāšanu 6. tramvaju maršrutā. Tramvaja izskats un informācija par to ilgu laiku tika turēti slepenībā, tomēr 2007. gada decembrī idejas par tramvaju tika prezentētas sabiedrībai. 2008. gada februārī uzņēmums iDNES izstrādāja pirmo skici. Pirmais prototips tika radīts jau marta vidū, un 2008. gada 25. martā Strešovices tramvaju depo, kas atrodas Prāgā, tas tika prezentēts (kopš 1993. gada MHD muzejs). Tehnisku problēmu dēļ Lieldienās tas tomēr netika testēts. Iepriekšējās skices bija neprecīzas, tādēļ tās nācās pārstrādāt un tas radīja lielu ažiotāžu masu medijos. Preses konference, kurā oficiāli prezentēja tramvaja Škoda 15T skices un vizualizāciju notika 2008. gada 10. aprīlī. Tika paziņots tirdzniecības nosaukums Škoda 15T (ForCity) un veikti salīdzinājumi ar iepriekšējo tramvaja modeli Škoda 14T (Elektra). 2008. gada 17. septembrī tramvaja prezentācijā Škoda rūpnīcā Plzeņā piedalījās arī Prāgas mērs Pavla Béma, bet starptautisko pirmizrādi tramvajs piedzīvoja 2008. gada 23. — 26. septembrī rūpnīcā Innotrans pie Berlīnes. Škoda 15T ir pilnībā zemās grīdas tramvajs. Tas sastāv no trim daļām, kuras savā starpā ir saistītas ar šarnīru. Posmu skaitu var palielināt, radot tramvaju ar lielāku ietilpību. Pasažieru iekļuvi tramvajā nodrošina 6 durvis (pa divām durvīm katrā daļā), vadītājam ir savas atsevišķās durvis ar pakāpienu tramvaja pirmajā daļā, kas ļauj uzreiz nokļūt vadītāja kabīnē. Tramvajam ir divu veidu šasijas: priekšējā (viena tramvaja priekšā, otra tramvaja aizmugurē) un starpposmu — pie šarnīriem. Katru asi darbina divi sinhronie motori ar pastāvīgiem magnētiem, katram ritenim ir savs dzinējs, kas ļauj riteņiem griezties dažādos ātrumos, novēršot buksēšanu. Tramvaja izkārtojums ir līdzīgs tramvajam Škoda 14T, kuru piegādāja Prāgai 2005. gadā. Tramvajā ir gaisa kondicionētājs, tramvaja vadītājam ir pieejama videokameru sistēma un manuālā braukšanas kontrole. Vadītāja kabīne no salona ir atdalīta ar daļēji caurspīdīgu starpsienu un durvīm. Tramvaja salons ir zemās grīdas augstumā starp 350 un 450 mm virs sliedēm . Augstuma atšķirības kompensē rampas. Pasažieru sēdvietas ir izvietotas šķērsām pēc 2 + 1 sistēmas, lielākā daļa no tām ir braukšanas virzienā. Sēdekļi ir vai nu polsterēti vai no koka apdares. Tas tā tiek darīts, lai katrā tramvaja daļā būtu citādi sēdekļi (plastmasas, plastikāta ar polsterējumu, koka apdares). Tramvaju dizaina autors ir arhitekts Patriks Kotas. Savienotā tramvaja Škoda 15T prototips 2009. gada 5. martā tika sākts testēt Škodas rūpnīcas depo Plzeņā. Pirmos testa braucienu pa ielām tas veica naktī no 16. uz 17. martu, bet pirmais dienas testa brauciens notika 18. martā. Tramvajam tika dots reģistrācijas numurs 115, jo tas bija Plzeņas prototips (iepriekšējais prototips Tatra T3R.SLF; reģ. nr. 114). Testa braucieni pa Plzeņu ilga līdz jūnija vidum, naktī no 14. uz 15. jūniju tas tika uzkrauts uz kravas mašīnas un aizvests uz Prāgu. Pēc dažu braucienu veikšanas tika uzsākta tiesvedība pret Škodu, bet tramvajs tik un tā 2009. gada 24. jūlijā saņēma reģistrācijas numuru 9200. 2009. gada septembrī tramvajs tika izstādīts izstādē International Engineering Fair Brno pilsētā, kur tas saņēma MSV zelta medaļu. Tramvajs Škoda 15T Prāgā. Zemās grīdas tramvajs Škoda 15T Prāgā. Konstrukcija, kas pagriezienos var izbīdīties. Tramvajs ŠKODA 15T Rīgā. Sabiedriskais transports Rīgā Tramvaju satiksme Rīgā Pasažieru ietilpība ir balstīta ar aprēķinu 5 cilvēki/m² Pasažieru ietilpība ir balstīta ar aprēķinu 8 cilvēki/m² Novou tramvaj, přivítá v Rize modernizovaná trať[novecojusi saite], skoda.cz (8-9 lpp.) (čehiski) Zemās grīdas tramvaju Rīgā ievedīs tikai pa tumsu, tvnet.lv, 29.03.2010. Tramvaja Škoda 15T prezentācija Arhivēts 2010. gada 18. aprīlī, Wayback Machine vietnē., tvnet.lv, 15.04.2010. Pirmos pasažierus uzņems zemās grīdas tramvajs, delfi.lv, 01.06.2010. Informācija Škoda mājaslapā (Prague) Informācija Škoda mājaslapā (Riga) Zemās grīdas tramvaja Škoda 15T izmēģinājuma brauciens Rīgā YouTube