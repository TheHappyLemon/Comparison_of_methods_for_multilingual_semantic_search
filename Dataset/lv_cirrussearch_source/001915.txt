Roberts Lengdons (angļu: Robert Langdon) ir Dena Brauna konspiratīvo romānu tēls, Hārvarda Universitātes reliģiskā simbolisma profesors. Kā galvenais tēls bijis romānos "Eņģeļi un dēmoni" (2000), "Da Vinči kods" (2003), "Zudušais simbols" (2009) un "Inferno" (2013). Autors Dens Brauns savu romānu galveno varoni Lengdonu aprakstījis kā savu iedomāto otro "es". Tādējādi arī Lengdons ir dzimis 1964. gada 22. jūnijā Ekseterā, Ņūhempšīras štatā, ASV, tāpat kā Dens Brauns. Kaut arī romānu ekranizācijās viņu atveido Toms Henkss, romānā viņš tiek pielīdzināts Harisonam Fordam tvīda kostīmā. Par viņa bērnību ziņas ir ļoti maz. Zināms, ka studiju gados viņš spēlēja ūdenspolo. Robertam ir fenomenāla atmiņa. Bet dažkārt viņam nākas pārvarēt klaustrofobiju, kas attīstījusies bērnībā gūtas psiholoģiskas traumas dēļ, kad viņš reiz bija iekritis akā un tur pavadījis ilgāku laiku. Brauns atzinis, ka savu romānu galvenajam tēlam Robertam Lengdonam piešķīris tādu pašu uzvārdu, kāds ir Džonam Lengdonam — profesoram no Drekselas Universitātes Filadelfijā, kurš ir ambigrammu sastādīšanas speciālists. Viņa zīmējumi izmantoti Brauna romāna "Eņģeļi un dēmoni" ilustrēšanai.. «Letter Man». City Paper. Arhivēts no oriģināla, laiks: 2015-10-01. Skatīts: 2014-12-27. Oficiālā tīmekļa vietne (angliski)