Heksaoksibenzols (heksahidroksibenzols, С6(ОН)6) pieder pie daudzvērtīgajiem fenoliem. Heksaoksibenzols ir balti adatveida kristāli. Ūdenī šķīst slikti. Iegūst no glioksāla, kas sodas klātienē veido tetraoksihinonu, kuru reducē ar cinku un acetilhlorīdu līdz heksaoksibenzola heksaacetātam. Var iegūt, reducējot trihinoilu C6O6 ar alvas hlorīda sālsskābu šķīdumu. Laba iegūšanas metode ir 1,2,4,5-tetraoksi-3,6-diaminobenzola oksidēšana ar slāpekļskābi. Var iegūt tieši no neorganiskām vielām - laižot oglekļa monoksīdu pāri sakarsētam kālijam, veidojas heksaoksibenzola kālija sāls (COK)6: 6CO + 6K → (COK)6 (COK)6 veidojas arī, iegūstot kāliju no kālija karbonāta. Paskābinot šo sāli, izdalās heksaoksibenzols. Labs reducētājs, momentāni reducē sudraba nitrāta šķīdumu.