Paulu Žorže Gomešs Bentu (portugāļu: Paulo Jorge Gomes Bento, dzimis 1969. gada 20. jūnijā) ir Portugāles futbola treneris un bijušais futbolists, spēlēja pussarga pozīcijā, bijis Portugāles futbola izlases dalībnieks. Kopš 2023. gada jūlija Bentu ir Apvienoto Arābu Emirātu futbola izlases galvenais treneris. Savas spēlētāja karjeras laikā pārstāvējis divus no Portugāles spēcīgākajiem klubiem – Benfica un Sporting CP. Kopumā Portugāles Premjerlīgā nospēlējis 284 mačus un guvis 16 vārtus. Četrus gadus pavadījis arī Spānijā. Portugāles futbola izlases sastāvā piedalījies 2000. gada Eiropas čempionātā un 2002. gada FIFA Pasaules kausā. Savu trenera karjeru sācis Sporting. 2010. gadā kļuvis par Portugāles futbola izlases galveno treneri. Vadījis izlasi 2012. gada Eiropas čempionātā un 2014. gada FIFA Pasaules kausā. Vēlāk strādājis Brazīlijā, Grieķijā un Ķīnā, bet 2018. gadā kļuvis par Dienvidkorejas futbola izlases treneri. 2019. gada Āzijas kausā viņa vadītā Dienvidkorejas izlase aizkļuva līdz ceturtdaļfinālam, kurā piekāpās Katarai. Vadīja izlasi arī 2022. gada FIFA Pasaules kausa finālturnīrā, izkļuva no grupas, bet zaudēja astotdaļfinālā Brazīlijai. Pēc šī zaudējuma atkāpās no Dienvidkorejas izlases galvenā trenera amata. 2023. gada 9. jūlijā kļuva par Apvienoto Arābu Emirātu futbola izlases galveno treneri. Estrela Amadora Portugāles kauss: 1989–90 Benfica Portugāles kauss: 1995–96 Sporting CP Portugāles Premjerlīga: 2001–02 Portugāles kauss: 2001–02 Supertaça Cândido de Oliveira: 2002 Sporting CP Portugāles kauss: 2006–07, 2007–08 Supertaça Cândido de Oliveira: 2007, 2008 Olympiacos Grieķijas Superlīga: 2016–17 «Bentu pēc zaudējuma Brazīlijai atkāpjas no Dienvidkorejas galvenā trenera amata». sportacentrs.com. 2022. gada 6. decembrī. Skatīts: 2023. gada 16. augustā. «New UAE boss Paulo Bento faces big challenges as Whites look to future». arabnews.com (angļu). 2023. gada 10. jūlijs. Skatīts: 2023. gada 16. augustā. Munzüger Sport profils (vāciski) Soccerbase trenera profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)