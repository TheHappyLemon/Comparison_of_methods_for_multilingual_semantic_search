Mirjama Gesnere (vācu: Miriam Gössner; dzimusi 1990. gada 21. jūnijā Garmišā-Partenkirhenē, Vācijā) ir vācu biatloniste un distanču slēpotāja. Sākotnēji trenējusies biatlonā. Karjeras sākumā izcīnīja vairākas medaļas pasaules junioru čempionātā biatlonā. Viņas ātro slēpošanu pamanīja Vācijas distanču slēpošanas izlases treneri un M. Gesnere tika iekļauta Vācijas slēpotāju izlasē. 2009. gadā startēja Pasaules čempionātā distanču slēpošanā, kur izcīnīja sudraba medaļu Vācijas stafetes izlases sastāvā 4×5 km stafetē. 2010. gada ziemas olimpiskajās spēlēs Vankūverā M. Gesnere atkal startēja distanču slēpošanā un pārsteidzoši izcīnīja sudraba medaļu Vācijas stafetes izlases sastāvā 4×5 km distancē. Sekojošajās sezonās M. Gesnere vairāk pievērsās biatlonam un startēja biatlona Pasaules kausa sacensību seriālā, taču pārstāvēja Vācijas izlasi arī distanču slēpošanas sacensībās (tostarp izcīnīja 4. vietu 2013. gada Pasaules čempionātā distanču slēpošanā 10 km brīvā stila distancē). Vikikrātuvē par šo tēmu ir pieejami multivides faili. Skatīt: Mirjama Gesnere. Olympedia profils (angliski) Munzüger Sport profils (vāciski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)