Zintis Ekmanis (dzimis 1958. gada 17. maijā) ir karjeru beidzis latviešu bobslejists. Dzimis Pabažos. Savas sportista karjeras laikā pārstāvējis sākotnēji Padomju Savienību, bet vēlāk — Latviju. Pašlaik Latvijas Bobsleja federācijas viceprezidents un valdes loceklis. Ekmanis sāka nodarboties ar bobsleju 1980. gados, ap to laiku, kad Padomju Savienībā notika pirmie bobsleja izmēģinājumi. 1984. gada Sarajevas ziemas olimpiskajās spēlēs Ekmanis ieguva bronzas medaļu divnieku ekipāžu sacensībās. "Četriniekos" sportists palika 12. vietā. 1985. gada FIBT pasaules čempionātā Ekmanis atkal ieguva bronzu divniekos. Zintis Ekmanis ir arī 1988. gada Pasaules kausa bobslejā bronzas medaļnieks divnieku sacensībās. Arī citās sacensībās bobslejists ir ieguvis augstus rezultātus. Viņš ir 1985. gada Eiropas čempions (no latviešu pilotiem šo titulu pa reizei ir ieguvuši arī Jānis Ķipurs, Sandis Prūsis un Jānis Miņins), kā arī 1992. gada Latvijas čempions. Ekmanis beidza karjeru pēc 1994. gada Olimpiskajām spēlēm. Saīsinājumi: OS — Olimpiskās spēles, PČ — Pasaules čempionāts, PK — Pasaules kauss, V. — Vieta. «LTV 7 "Sporta studijā" - Zintis Ekmanis». eSports. 05.02.2008. Arhivēts no oriģināla, laiks: 28.10.2008. Skatīts: 16.11.2008. «Federācija». Bobslejs LV. Arhivēts no oriģināla, laiks: 2008. gada 20. oktobrī. Skatīts: 2008. gada 16. novembrī. Vikikrātuvē par šo tēmu ir pieejami multivides faili. Skatīt: Zintis Ekmanis. Olympedia profils (angliski) LOK profils