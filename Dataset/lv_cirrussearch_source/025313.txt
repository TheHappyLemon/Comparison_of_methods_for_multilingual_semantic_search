Hildesheima (vācu: Hildesheim) ir pilsēta Vācijas centrālajā daļā Lejassaksijā uz dienvidaustrumiem no Hannoveres. Pilsēta ir liels militārās infrastruktūras centrs. No 815. gada bijusi Hildesheimas bīskapijas galvaspilsēta. Bīskapija līdz pat 1803. gadam bija viena no valstīm, kura ietilpa Svētā Romas impērijā. 1945. gada 22. martā Hildeshaima smagi cieta Sabiedroto uzlidojumā. Gāja bojā gandrīz viss vēsturiskais centrs. XX gadsimta 70. gados uzsāka atjaunot pilsētas vēsturisko centru, nojaucot neizteiksmīgo pēckara apbūvi un atjaunojot vēsturiskās ēkas. Pilsētas centrālais laukums tika atjaunots tikai 1984.—1990. gadā. Uzlidojumos tikai daļēji cieta IX gadsimtā celtā Hildesheimas katedrāle, kura iekļauta UNESCO Pasaules mantojuma sarakstā. Sarakstā iekļauta arī romāniskā Sv. Mihaila baznīca (Michaeliskirche), kura celta XI gadsimtā. Ādolfs Bertrams (Adolf Bertram, 1859—1945) — arhibīskaps Ludolfs fon Ceilens (Ludolph van Ceulen, 1540—1610) — matemātiķis Heinrihs II (Heinrich II., 973/978—1024) — Sv.Romas impērijas imperators Ādolfs Hurvics (Adolf Hurwitz, 1859—1919) — matemātiķis Hanss Ādolfs Krebss (Hans Adolf Krebs, 1900—1981) — bioķīmiķis Diāna Krīgere (Diane Kruger, 1976) — aktrise Mikaels Šenkers (Michael Schenker, 1955) — mūziķis 2022. gada Vācijas pašvaldību reģistrs; pārbaudes datums: 7 oktobris 2023. Vikikrātuvē par šo tēmu ir pieejami multivides faili. Skatīt: Hildesheima. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)