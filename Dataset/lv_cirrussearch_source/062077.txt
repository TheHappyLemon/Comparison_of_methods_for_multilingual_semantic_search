Ustjordinska (krievu: Усть-Ордынский, burjatu: Харгана) ir ciemats Irkutskas apgabalā Krievijas Federācijā. Ustjordinskas Burjatu apvidus administratīvais centrs, līdz 2007. gadam Ustjordinskas Burjatu autonomā apvidus administratīvais centrs. Izvietojies apgabala dienvidrietumos Kudas upes krastos 62 km no Irkutskas. Ciemata teritorijā Kudā ietek vairākas upītes, tajā skaitā Orda, no kuras cēlies ciemata nosaukums. Apdzīvotā vieta zināma kopš 19. gadsimta pirmās puses kā burjatu ciems Hudžira, vēlāk — Hargana vai Harhana. 20. gadsimta sākumā tas kļuva par Erihitbulagatas aimaka centru, bet pēc Ustjordinskas Burjatu-Mongoļu nacionālā apvidus izveidošanas 1937. gadā kļuva par tā centru un tika pārdēvēts par Ustjordu (Усть-Орда). 1941. gadā ciematam piešķirts pilsētciemata statuss, un tas tika pārdēvēts tagadējā vārdā. 1991. gadā pilsētciemats reorganizēts par lauku apdzīvoto vietu. Encyclopædia Britannica raksts (angliski)