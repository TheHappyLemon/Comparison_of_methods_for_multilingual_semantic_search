Roberts Kempiņskis (poļu: Robert Kempiński; dzimis 1977. gada 11. jūlijā Gdaņskā) ir Polijas starptautiskais lielmeistars šahā (1996). 1991. gadā uzvarējis Polijas jauniešu šaha čempionātā U14 vecuma grupā. Pēc gada bijis labākais Polijas jauniešu šaha čempionātā U20 vecuma grupā. Sekmīgi pārstāvējis Poliju Eiropas un pasaules jauniešu šaha čempionātos. Trīs reizes pēc kārtas uzvarējis Eiropas jauniešu šaha čempionātos: U16 vecuma grupā (1993) un U18 vecuma grupā (1994, 1995). 1995. gadā uzvarējis Pasaules jauniešu šaha čempionātā U18 vecuma grupā. Daudzkārtējais Polijas šaha čempionātu dalībnieks, kuros izcīnījis sešas medaļas: divas zelta (1997, 2001), sudraba (1999) un trīs bronzas (1998, 2004, 2005). Divkārtējais bronzas medaļists Polijas ātrā šaha čempionātos (1997, 2015), kā arī ieguvis bronzas medaļu (1999) Polijas čempionātā šaha ātrspēlē. Daudzu starptautisko šaha turnīru laureāts. 1994. gadā uzvarējis Zlīnā, 1995. gadā - Česke Budejovicē. 2001. gadā dalījis pirmo vietu Akibas Rubinšteina memoriālā Polaņicazdrojā, bet 2006. gadā uzvarējis šajā turnīrā. 2007. gadā uzvarējis Drēzdenes starptautiskajā šaha turnīrā ZMD, bet 2008. gadā bijis labākais citā Drēzdenes starptautiskajā šaha turnīrā Porzellan-Cup. 2009. gadā dalījis pirmo vietu Spānijas pilsētas Benidormas tradicionālajā šaha festivālā. 2011. gadā Varšavā izcīnījis bronzas medaļu Eiropas ātrā šaha čempionātā un dalījis pirmo vietu Bavārijas atklātajā šaha čempionātā Bādvīsē. 2004. gadā Tripolē piedalījies Pasaules šaha čempionātā pēc izslēgšanas sistēmas, kurā zaudējis 1. kārtā. Pārstāvējis Polijas komandu lielākajos komandu šaha turnīros: Pasaules šaha olimpiādēs piedalījies 6 reizes (1996-2006); Eiropas komandu šaha čempionātos piedalījies 6 reizes (1997-2005, 2015). Individuālajā vērtējumā izcīnījis 2 sudraba (1999, 2015) medaļas. Par panākumiem turnīros FIDE 1995. gadā viņam piešķīrusi starptautiskā meistara (IM), bet 1996. gadā - starptautiskā lielmeistara (GM) nosaukumu. «XLIII Memoriał Akiby Rubinsteina Polanica Zdrój 2006». Arhivēts no oriģināla, laiks: 2013. gada 22. oktobrī. Skatīts: 2017. gada 22. decembrī. «ZMD Schachfestival 2007». Arhivēts no oriģināla, laiks: 2010. gada 6. decembrī. Skatīts: 2017. gada 22. decembrī. Robert Kempinski gewinnt Porzellan-Cup 2008 «Ikaros Chess Festival - Aegean Chess Championship 2009». Arhivēts no oriģināla, laiks: 2009. gada 19. septembrī. Skatīts: 2017. gada 22. decembrī. «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2017. gada 22. decembrī. OlimpBase :: Men's Chess Olympiads :: Robert Kempiński OlimpBase :: European Men's Team Chess Championship :: Robert Kempiński Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)