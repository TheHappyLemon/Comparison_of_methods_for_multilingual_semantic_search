Banāni ir pārtikā plaši lietoti augļi, kas tiek iegūti no banānaugiem, parasti no nosmailinātā banāna (Musa acuminata) vai Musa × paradisiaca. Tos iegūst arī no citām banānaugu ģints sugām, piemēram, Musa balbisiana, Musa fehi un Musa troglodytarum. Par banāniem dēvē arī Ensete ventricosum augļus, lai gan strikti ņemot, tas nepieder banānaugu ģintij. No botāniskā viedokļa banāns ir oga ar daudzām sēklām un plānu mizu. Banāni ir aptuveni 15 cm gari un 3—4 cm diametrā. Banāni ir vieni no senākajiem kultūraugiem, un tropu valstīs ir viens no nozīmīgākajiem pārtikas augiem, kā arī svarīga eksporta prece. Tie galvenokārt tiek kultivēti zemēs starp 30° Z un 30° D paralēli un ne augstāk par 2000 metriem virs jūras līmeņa. Vislabākā banānu raža ir tad, ja gaisa temperatūra dienā ir no +26 līdz +35 °C, bet naktī — no +22 līdz +28 °C. Arī zemēs, kur ir zemāka gaisa temperatūra, iegūst banānu ražu, bet zemēs, kur tā ilgstošākā laika posmā var būt zem +10 °C, banāni vairs netiek kultivēti. Vislielākā banānu raža gada laikā tiek iegūta Indijā. Tur izaudzēto banānu daudzums veido aptuveni ceturtdaļu no pasaulē izaudzētās ražas. Morton, Julia F. Fruits of Warm Climates. Florida Flair Books, 1987. 29–46. lpp. ISBN 978-0961018412. Grattan, F. J. H. An Introduction to Samoan Custom. Apia, Western Samoa : Samoa Printing & Publishing, 1948. 69. lpp. «Fruit Identification Outline». Arhivēts no oriģināla, laiks: 2011. gada 20. novembrī. Skatīts: 2014. gada 10. decembrī. Meiser, G.Gaelen. «Musa "Banana"». texasriviera.com. Arhivēts no oriģināla, laiks: 2012. gada 10. Novembris. Skatīts: 2012. gada 10. novembrī. «FAOSTAT» (angliski). Skatīts: 2011. gada 23. augustā. Vikikrātuvē par šo tēmu ir pieejami multivides faili. Skatīt: banāni.