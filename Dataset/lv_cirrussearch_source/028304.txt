Ivans Aivazovskis (krievu: Иван Константинович Айвазовский, ukraiņu: Іван Костянтинович Айвазовський), īstajā vārdā Ovaness Aivazjans (armēņu: Հովհաննես Այվազովսկի, dzimis 1817. gada 29. jūlijā, miris 1900. gada 2. maijā), bija armēņu izcelsmes Krievijas Impērijas gleznotājs — marīnists, uzgleznojis apmēram 6000 darbu. Dzimis nabadzīgā armēņu tirgotāja ģimenē, tomēr labo sekmju dēļ ieskaitīts Simferopoles ģimnāzijā un vēlāk Pēterburgas Ķeizariskajā mākslas akadēmijā. Iegūtā akadēmijas stipendija ļāva apceļot daudzas pasaules valstis. 1844. gadā viņš kļuva par Krievijas Galvenā jūras štāba gleznotāju. No 1845. gada radīja arī daudzus darbus Osmaņu impērijas galmam. Mūža nogali pavadīja dzimtajā Feodosijā, kur ar saviem līdzekļiem piedalījās pilsētas attīstībā. Aivazovska zināmākā glezna ir jūras aina ar kuģa katastrofā izdzīvojušajiem "Devītais vilnis". Gleznojis dažādu ostu skatus, jūras kauju skatus un atsevišķus kuģus. Sevišķi iemīļota Aivazovska tēma ir jūrnieku cīņa ar viļņiem un vētru. Gleznojis arī nedaudz sauszemes ainavas, galvenokārt Armēnijas un Turcijas skatus. Devītais vilnis (1850) Konstantinopoles ainava (1856) Varavīksne (1873) Bosfors (1878) Vētraina jūra naktī. (1849) Vikikrātuvē par šo tēmu ir pieejami multivides faili. Skatīt: Ivans Aivazovskis.