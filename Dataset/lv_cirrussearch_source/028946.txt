Nacionālā galerija (angļu: The National Gallery) ir mākslas muzejs Trafalgaras laukumā, Londonā, Apvienotajā Karalistē. Ceturtais apmeklētākais mākslas muzejs pasaulē pēc Luvras, Britu muzeja un Metropoles mākslas muzeja. Dibināts 1824. gadā, kad britu valdība no tirgotāja Džona Džūljusa Angeršteina iegādājās 38 gleznas, 1838. gadā gleznas pirmoreiz bija pieejamas sabiedrības apskatei pašreizējās muzeja telpās. Neoklasicismā celto muzeja ēku projektējis Viljams Vilkinss. Ēka vairākkārt paplašināta, tikai fasāde pret Trafalgaras laukumu lielākoties palikusi nemainīga. Muzeja kolekcijā ir ap 2000 gleznu, kas tapušas no 13. gadsimta vidus līdz 1900. gadam. Te atrodama plašākā itāļu renesanses gleznu izstāde ārpus Itālijas. Latest Visitor Figures, ALVA, 2014. Retrieved on 10 July 2014. Top 100 Art Museum Attendance, The Art Newspaper, 2014. Retrieved on 10 July 2014. Vikikrātuvē par šo tēmu ir pieejami multivides faili. Skatīt: Nacionālā galerija. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)