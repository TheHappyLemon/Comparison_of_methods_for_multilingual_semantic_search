Kujāvija (poļu: Kujawy) ir vēsturisks reģions Vislas kreisajā krastā. Mūsdienās Kujāvija ietilpst Polijas Kujāvijas-Pomožes vojevodistes teritorijā. Pirmo reizi Kujāvijas zeme piemināta Romas pāvesta Inocenta II 1136. gada bullā Ex commisso nobis. No 1233. līdz 1306. gadam pastāvēja Kujāvijas hercogiste, ko 1332. gadā okupēja Vācu ordenis, bet 1343. gadā to kopā ar kaimiņos esošo Dobriņas zemi atdeva Polijas karalim Kazimiram III Lielajam. Pēc Polijas dalīšanas 1772. gadā Kujāvijas ziemeļdaļu anektēja Prūsijas karaliste, bet pēc 1815. gada Vīnes kongresa lēmumiem tās dienviddaļu anektēja Krievijas impērija. Pēc Pirmā pasaules kara 1919. gadā Kujāviju iekļāva atjaunotajā Polijas valstī. Vikikrātuvē par šo tēmu ir pieejami multivides faili. Skatīt: Kujāvija. Encyclopædia Britannica raksts (angliski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski)