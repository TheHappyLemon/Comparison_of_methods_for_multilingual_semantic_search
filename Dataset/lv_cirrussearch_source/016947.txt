Polijas 1. leģiona kājnieku divīzija (poļu: 1 Dywizja Piechoty Legionów) bija no Pirmā pasaules kara poļu leģionāriem izveidota Polijas armijas militārā vienība (1919—1939). Divīzija piedalījās Poļu—padomju karā un Latgales atbrīvošanas cīņās (1919—1920), aizstāvēja Poliju kaujās ar Vērmahtu Otrā pasaules kara sākuma Polijas kampaņā (1939). Sakarā ar atteikšanos dot uzticības zvērestu Vācijas ķeizaram 1917. gada jūlijā tika izformēta Austroungārijas armijas Poļu leģionu I brigāde (1914—1917), ko bija komandējis Juzefs Pilsudskis un Marians Janušaitis-Žegota (Januszajtis-Żegota). Pēc Centrālo lielvalstu sakāves Pirmajā pasaules karā leģiona veterāni 1919. gada 20. februārī to atjaunoja kā Polijas 1. leģiona kājnieku divīziju. Kā viena no vispieredzējušākajām un labāk bruņotajām Polijas militārajām vienībām Polijas 1. leģiona kājnieku divīzija 3. Polijas armijas sastāvā piedalījās daudzās izšķirīgajās kaujās pret Sarkano armiju Poļu—padomju kara laikā 1919. un 1920. gadā: Viļņas ofensīva 1919. gada 19.–21. aprīlī; Kaujas pie Daugavpils un citas Latgales atbrīvošanas kaujas 1920. gada 3.—25. janvārī; Kaujas pie Žitomiras un Borispoles Kijevas ofensīvas laikā 1920. gada aprīlī—jūnijā; Kauja pie Varšavas 1920. gada 12.—25. augustā; Kauja pie Nemunas 1920. gada 15.—25. septembrī; Pēc kara beigām divīziju daļēji demobilizēja un izvietoja Viļņas apkaimē. Pirms Otrā pasaules kara sākuma 1939. gada martā divīziju atkal mobilizēja un tā piedalījās Varšavas aizstāvēšanā pret no ziemeļiem uzbrūkošo vācu armiju. Divīzija cīnījās 1939. gada 7. septembra kaujā pie Pultuskas un 11.—13. septembra kaujās pie Kalušinas. Pēc zaudējuma kaujā pie Falkovas 1939. gada 22. septembrī divīzija beidza pastāvēt. 1. kājnieku leģiona pulks (komandieris pulkvedis K. Burčaks) 5. kājnieku leģiona pulks (komandieris pulkvežleitnants K. Babinskis) 6. kājnieku leģiona pulks (komandieris pulkvedis K. Burčaks) 1. vieglās artilērijas leģiona pulks (komandieris pulkvedis S. Engels) 1. vieglās artilērijas pulks (komandieris pulkvežleitnants M. Podļevskis) 1. smagās artilērijas divizions (komandieris majors V. Sviderskis) 1. inženieru bataljons (komandieris kapteinis T. Vejtko) Kavalērijas eskadrons (komandieris majors B. Kuļiks) Seidner, Stanley S. Marshal Edward Śmigły-Rydz Rydz and the Defense of Poland, New York, 1978.