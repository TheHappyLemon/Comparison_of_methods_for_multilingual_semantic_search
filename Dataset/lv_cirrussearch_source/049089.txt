Jeloustonas nacionālais parks (angļu: Yellowstone National Park) ir pirmais un vecākais nacionālais parks pasaulē. To 1872. gada 1. martā izveidoja ASV Vaiomingas štata teritorijā (neliela daļa parka teritorijas atrodas arī Aidaho un Montānas štatos). Jeloustonas nacionālais parks ir slavens ar geizeriem, karstajiem avotiem un citiem ģeotermāliem veidojumiem. Jeloustonas nacionālā parka teritorijā dzīvo daudz grizlilāču, vilku, bizonu un aļņu. Parks ir nosaukts par godu dzeltenajām klintīm (angļu: Yellow stone) Jeloustonas Lielajā kanjonā. Parkā atrodas Jeloustonas upes augštece, no kuras tas ieguvis savu vēsturisko nosaukumu. Tuvojoties 18. gadsimta beigām, franču mednieki upi nosauca par Roche Jaune, kas, iespējams, ir tulkojums no Hidatsa indiāņu vārda Mi tsi a-da-zi ("Dzeltenā akmens upe"). Vēlāk amerikāņu mednieki franču nosaukumu angļu valodā padarīja par "dzelteno akmeni". Lai gan parasti tiek uzskatīts, ka upe tika nosaukta pēc dzeltenajiem akmeņiem, kas redzami Jeloustonas Lielajā kanjonā, indiāņu nosaukuma avots nav skaidrs. Annual Visitation Highlights Macdonald, James S. Jr. (December 27, 2006). "History of Yellowstone as a Place Name". Archived from the original on January 21, 2013. Retrieved December 14, 2008. "Yellowstone: A Brief History of the Park" (PDF). U.S. Department of the Interior. Archived from the original (PDF) on April 14, 2008. Vikikrātuvē par šo tēmu ir pieejami multivides faili. Skatīt: Jeloustonas nacionālais parks. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski)