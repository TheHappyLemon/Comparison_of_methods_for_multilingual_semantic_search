Frozinone (itāļu: Frosinone) ir pilsēta un komūna Itālijas centrālajā daļā, Lacio reģionā, Frozinones provinces administratīvais centrs. Izvietojusies Apenīnu pussalas rietumdaļā 48 km no Tirēnu jūras krasta un 90 km no valsts un reģiona galvaspilsētas Romas. Pilsēta dibināta 6. gadsimtā p.m.ē. kā Fruscìno stratēģiskais priekšpostenis herniku cilts zemēs. 386. gadā p.m.ē. nonāca Romas varā, kas to pārveidoja par Frusino municipiju ar romiešu garnizonu. Viduslaikos pilsēta vairākkārt nopostīta; 13. gadsimtā kļūst par hercogistes centru, bet kopš 14. gadsimta tās ietekmi mazināja kaimiņos esošā Alatri. Kopš 1927. gada provinces centrs. https://demo.istat.it/?l=it. Vikikrātuvē par šo tēmu ir pieejami multivides faili. Skatīt: Frozinone. Encyclopædia Britannica raksts (angliski)