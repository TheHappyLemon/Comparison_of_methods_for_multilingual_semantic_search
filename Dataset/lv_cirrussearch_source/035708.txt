Oļegs Kubarevs (baltkrievu: Алег Кубараў; krievu: Олег Кубарев; dzimis 1966. gada 8. februārī Žodzinā) ir Baltkrievijas futbola treneris un bijušais futbolists, spēlējis pussarga pozīcijā. 2016. gada sezonā izcīnījis Latvijas Virslīgas čempiona titulu kā FK Spartaks Jūrmala galvenais treneris, vadījis arī Riga FC un FK Jelgava. Kopš 2022. gada Kubarevs ir Tadžikistānas U-21 izlases galvenais treneris. Futbolista karjeru sācis dzimtās pilsētas Žodzinas klubā "Torpedo". Vēlāk spēlējis dažādos Baltkrievijas klubos, bet 1994. gadā Krievijā — Ņižņevartovskas "Samotlor-XXI". 1995. gada sezonu aizvadījis Latvijas Virslīgas komandā Rēzeknes "Vairogs", nospēlējot 27 spēles. 1996. gadā neilgu laiku spēlējis arī Kazahstānā, tomēr tajā pašā gadā atgriezies Baltkrievijā, karjeru turpinot Mogiļevas "Torpedo-Kadino". Trenera karjeru sācis Minskas SKAF kā spēlējošais treneris. Pēc spēlētāja karjeras beigām strādājis Baltkrievijas klubos Minskas "Lokomotiv", FK Darida un FK Minsk, pārsvarā kā asistents. 2006. gadā kļuvis par sava pirmā kluba Žodzinas "Torpedo" galveno treneri, bet 2009. gadā sācis vadīt citu Baltkrievijas klubu — FK Gomeļ. Ar Gomeļas klubu 2010. gadā uzvarējis Baltkrievijas 1. līgā, bet 2011. gadā kļuvis par Baltkrievijas kausa ieguvēju un izcīnījis trešo vietu Baltkrievijas čempionāta augstākajā līgā, 2012. gadā ieguvis Baltkrievijas superkausu. 2013. gada februārī tika apstiprināts par Latvijas Virslīgas kluba Jūrmalas "Spartaks" galveno treneri. Tomēr pilnu sezonu klubā nenostrādāja, un tā paša gada jūlijā sadarbība tika pārtraukta. Vēlāk Kubarevs vadījis Moldovas klubus Kišiņevas "Zimbru" un "Dacia". Ar Zimbru komandu izcīnīja Moldovas kausu un kļuva arī par Moldovas superkausa ieguvēju. Pirms 2016. gada sezonas atgriezies Jūrmalas "Spartakā", atkārtoti stājoties galvenā trenera amatā. Sezonas pirmajā pusē aizveda Jūrmalas klubu līdz Latvijas Kausa finālam, kur ar 0:1 piekāpās FK Jelgava. Sezonu noslēdza ar izcīnītu Latvijas Virslīgas čempionu titulu, kas bija pirmais "Spartaks" kluba vēsturē. 2016. gada novembra beigās tika panākta vienošanās par Kubareva kļūšanu par Baltkrievijas kluba Saļihorskas "Šahtjor" galveno treneri. 2017. gada jūlijā tika atbrīvots no amata, bet drīz pēc tam kļuva par Žodzinas "Torpedo-BelAZ" galveno treneri. 2019. gada 29. martā tika apstiprināts par Latvijas Virslīgas kluba Riga FC galveno treneri. Ar šo klubu nostrādāja tikai četras spēles. 2019. gada jūnijā pēc Mariana Pahara atkāpšanās kļuva par FK Jelgava galveno treneri. 2020. gada augustā pēc tika atbrīvots no amata. Molodečnas "Metallurg" Baltkrievijas PSR čempions: 1991 Baltkrievijas PSR kausa ieguvējs: 1990, 1991 FK Gomeļ Baltkrievijas kausa ieguvējs: 2010–11 Baltkrievijas superkausa ieguvējs: 2012 Kišiņevas "Zimbru" Moldovas kausa ieguvējs: 2013–14 Moldovas superkausa ieguvējs: 2014 FK Spartaks Jūrmala Latvijas Virslīgas čempions: 2016 «O. Kubarev - Trophies» (angļu). soccerway.com. Skatīts: 2016. gada 8. oktobrī. «Jūrmalas "Spartaku" trenēs baltkrievs Kubarevs». sportacentrs.com. 2013. gada 7. februāris. Skatīts: 2016. gada 8. oktobrī. «"Spartaks" šķiras no Kubareva un Moroza». sportacentrs.com. 2013. gada 27. jūlijs. Skatīts: 2016. gada 8. oktobrī. «Kubarevs atgriežas un nomaina Koliņko pie "Spartaka" stūres». sportacentrs.com. 2015. gada 22. decembris. Skatīts: 2016. gada 8. oktobrī. «Čempiones "Spartaka" treneris nepaliek - Kubarevs atgriežas Baltkrievijā». sportacentrs.com. 2016. gada 29. novembris. Skatīts: 2016. gada 14. decembrī. «Coach Oleg Kubarev signs contract with Torpedo-BelAZ» (angļu). ctv.by. Skatīts: 2017. gada 29. septembrī.[novecojusi saite] «Oficiāli: par čempiones "Riga" galveno treneri kļūst Kubarevs». sportacentrs.com. Skatīts: 2019. gada 28. martā. «FK «Jelgava» jauns galvenais treneris». jelgavniekiem.lv. 2019. gada 12. jūnijā. Skatīts: 2019. gada 5. jūlijā. «Pārspēļu zonā nokļuvusī "Jelgava" šķiras no galvenā trenera Kubareva». Sportacentrs.com (latviešu). 2020-08-24. Skatīts: 2020-08-25. WorldFootball profils (angliski) Transfermarkt spēlētāja profils (angliski) Transfermarkt trenera profils (angliski)