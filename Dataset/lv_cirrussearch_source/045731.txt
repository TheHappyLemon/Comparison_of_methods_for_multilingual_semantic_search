Skaties arī jēdzienu ar līdzīgu nosaukumu: Kališa Pomorska. Kališa (poļu: Kalisz) ir pilsēta Polijas rietumdaļā, Lielpolijas vojevodistē Prosnas upes krastos. Esot vissenākā Polijas pilsēta, jo to esot pieminējis Ptolemajs (kā Calisia Dzintara ceļā). Viens no Polijas valsts veidošanās centriem. Kališa bija viena no svarīgākajām pilsētām viduslaiku Polijā. 13. - 14. gadsimtā tā bija Kališas kņazistes centrs. 1343. gadā Polijas karalis Kazimirs III Kališā noslēdza līgumu ar Teitoņu ordeni par Austrumpomerānijas atdošanu Ordenim. 16. gadsimtā pilsētas attīstība apstājās un to izkonkurēja Poznaņa. No 1793. gada tā atradās Prūsijā, no 1815. gada - Krievijas Impērijā, no 1919. gada - Polijā. 1813. gadā Kališā noslēdza līgumu starp Prūsiju un Krieviju par aliansi pret Napoleonu I. Stipri nopostīta abos pasaules karos, sevišķi Pirmajā. Kališā dzimuši: Adams Asniks (Adam Asnyk, 1838 - 1897) - dzejnieks Staņislavs Sakss (Stanisław Saks, 1897 - 1942) - matemātiķis Staņislavs Vojcehovskis (Stanisław Wojciechowski, 1869 - 1953) - Polijas prezidents https://bdl.stat.gov.pl/api/v1/data/localities/by-unit/023015761011-0936569?var-id=1639616&format=jsonapi; P2701: JSON; pārbaudes datums: 6 oktobris 2022. Vikikrātuvē par šo tēmu ir pieejami multivides faili. Skatīt: Kališa. Encyclopædia Britannica raksts (angliski) Krievijas Lielās enciklopēdijas raksts (krieviski) Ebreju enciklopēdijas Austrumeiropā raksts (angliski) Austrumeiropas enciklopēdijas raksts (vāciski)