Šis raksts ir par upi. Par citām jēdziena Pripete nozīmēm skatīt nozīmju atdalīšanas lapu. Pripete (baltkrievu: Прыпяць, ukraiņu: Прип'ять) ir upe Baltkrievijā un Ukrainā, Dņepras pieteka. Garums 775 km. Sākas Volīnijas grēdā un ietek Kijivas ūdenskrātuvē. Ieleja lielākoties nav izveidojusies, paliene 6—14 km plata. Pavasaros upe plaši pārplūst, Pinskas purvos pat līdz 25—30 km platumā. Smiltājos bieži maina tecējumu, meandrē, veido vecupes. Vidustecē iztaisnota. 24% baseina aizņem purvi. Baltkrievijā upe viscaur kuģojama, savienota ar Vislas baseinu un Nemunu. Pripetes paliene un Pripetes purvi ir dabiskā robeža starp Baltkrieviju un Ukrainu. Pripetes vidustecē ierīkots ainavu liegums Viduspripete. Horiņa — 659km, Stira — 494km, Pciča — 421km, Ubarca — 292km, Uža — 256km, Jasjeļda — 242km, Sluča — 197km, Stohida — 188km. Vikikrātuvē par šo tēmu ir pieejami multivides faili. Skatīt: Pripete. Encyclopædia Britannica raksts (angliski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski)