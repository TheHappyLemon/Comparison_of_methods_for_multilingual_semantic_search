"Supernova 2017" bija 62. starptautiskā Eirovīzijas dziesmu konkursa Latvijas nacionālā atlase. Līdz 2016. gada 28. oktobrim notika dziesmu iesniegšana. Tika iesūtītas 168 dziesmas. Pirmo reizi visā Eirovīzijas vēsturē pie balsošanas tika ņemti vērā arī mūzikas straumēšanas pakalpojuma Spotify klausīšanās dati. Atlašu un pusfinālu rezultāti tika paziņoti pēc fināla. Jau trešo gadu pēc kārtas konkurss "Supernova" notika LTV koncertstudijā Latvijas Televīzijas augstceltnē, Zaķusalā, Rīgā. Šogad, atšķirībā no iepriekšējiem gadiem, tika izmainīts skatuves dizains. Tabulā uzskaitītas visas "Supernova 2017" kvalificējušās dziesmas un izpildītāji. "Supernova 2017" žūrijas sastāvā bija: Kaspars Roga — grupas "Prāta Vētra" bundzinieks un mūzikas video direktors, Guntars Račs — dziedātājs, dziesmu autors, DJ Rudd — producents (atlases, pusfināls), Dons — dziedātājs (pirmā atlase), Intars Busulis — dziedātājs (otrā atlase, fināls), Petri Mannonens — UMG Somijas un Baltijas reģiona direktors (pusfināls), Marija Naumova — dziedātāja, 2002. gada Eirovīzijas Dziesmu konkursa uzvarētāja (fināls). Pirmā atlase norisinājās 5. februārī. Uz pusfinālu kvalificējās dziesmas, kuras izpildīja Lauris Valters (atlases uzvarētājs), Linda Leen, Miks Dukurs un Franco Franco. Pasvītrotais dalībnieks/grupa bija uzvarējis pēc skatītāju balsīm, kā arī visā vakarā. Otrā atlase norisinājās 12. februārī. Uz pusfinālu kvalificējās dziesmas, kuras izpildīja My Radiant You (atlases uzvarētāji), Triana Park, Santa Daņeļeviča un The Ludvig. Pasvītrotais dalībnieks/grupa bija uzvarējis pēc skatītāju balsīm, kā arī visā vakarā. Pusfināls norisinājās 19. februārī. No 8 dziesmām uz pusfinālu kvalificējās 4 dziesmas, kuras izpildīja Triana Park (pusfināla uzvarētāji), The Ludvig, My Radiant You un Santa Daņeļeviča. Pasvītrotais dalībnieks/grupa bija uzvarējis pēc skatītāju balsīm, kā arī visā vakarā. "Supernova 2017" fināls norisinājās 26. februārī. Tajā tika izpildītas 4 dziesmas. Konkursā uzvarēja grupas Triana Park dziesma Line, kura pārstāvēs Latviju 2017.gada Eirovīzijas Dziesmu konkursā Kijevā. Vēl vakara laikā kā viesmākslinieks uzstājās žūrijas loceklis Intars Busulis un pagājušā gada Latvijas pārstāvis 2016. gada Eirovīzijā Justs Sirmais ar savas dziesmas "Message To You" pirmatskaņojumu. «Tiks izsludināti konkursa “Supernova 2017” dalībnieki». supernova.lsm.lv. DELFI Izklaide. «'Supernova' pārraksta vēsturi – balsojumā iekļaus 'Spotify' datus». delfi.lv, 2016. gada 24. okt.. "Supernova 2017" mājaslapa