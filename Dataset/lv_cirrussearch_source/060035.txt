"Morbiuss" (angļu: Morbius) ir 2022. gada ASV supervaroņu filma par Marvel Comics tēlu Morbiusu, ko veidojusi studija Columbia Pictures sadarbībā ar Marvel. Izplatītājs ir Sony Pictures Releasing un tā ir plānota kā trešā filma Sony Zirnekļcilvēka visumā. Filmas režisors ir Daniels Espinosa, scenāristi Mets Sazams un Bērks Šārpless. Galveno lomu, Morbiusu, atveido Džēreds Leto, pārējās lomās Mets Smits, Adrija Arhona, Džareds Hariss, Als Madrigals un Tairīzs Gibsons. Filmā pēc mēģinājumiem sev izārstēt retu asins slimību Morbiuss kļūst par vampīru. Pēc paziņojuma par jauna paplašinātā visuma izveidošanu, iedvesmojoties no Zirnekļcilvēka komiksu tēliem, jaunā filmu sērija sākās ar filmu "Venoms" (2018), un Sony paziņoja, ka veidos filmu par Morbiusu. Sazams un Šārpless pabeidza scenāriju 2017. gada novembrī, un 2018. gada jūnijā Leto un Espinosa pievienojās projektam. Tā paša gada beigās sākās pārējo aktieru atlase un 2019. gada februārī Londonā sākās filmēšana, kas ilga līdz 2019. gada jūnijam. Filmas "Morbiuss" pirmizrāde ASV un Latvijā notika 2022. gada 1. aprīlī, kas bija atliktā pirmizrāde no 2020. gada jūlija saistībā ar COVID-19 pandēmijas ierobežojumiem. Filmas pasaules kases ieņēmumi ir vairāk nekā 167 miljoni ASV dolāru. «Morbius (2022)». Rotten Tomatoes (Fandango). Skatīts: 2022. gada 26. janvāris. Anthony D'Alessandro. «Morbius Shaves Teeth To $39M+ Opening – Sunday AM Box Office Update». Deadline Hollywood, 2022. gada 3. aprīlis. Skatīts: 2022. gada 3. aprīlis. «Morbius». Box Office Mojo. Skatīts: 2022. gada 7. oktobrī. IMDb profils (angliski) Metacritic profils (angliski) Rotten Tomatoes profils (angliski)