Alans Poindeksters (Alan Goodwin "Dex" Poindexter; dzimis 1961. gada 5. novembrī, miris 2012. gada 1. jūlijā) bija NASA kosmonauts, Jūras kara flotes lidotājs. Pēc Džordžijas Tehnoloģiju institūta absolvēšanas Poindeksters iestājās Jūras kara flotē, kur dienēja kā lidotājs. 1998. gadā tika uzņemts NASA astronautu kandidātu grupā. 2002. gada decembrī viņš tika apstiprināts par pilotu misijai STS-120, bet pēc Columbia katastrofas šī misija tika atlikta. 2006. gada jūlijā Poindeksters tika apstiprināts par pilotu misijai STS-122. Pirmais kosmiskais lidojums notika 2008. gada februārī misijā STS-122 Atlantis pilota amatā. Otrais lidojums notika 2010. gada aprīlī misijā STS-131 kā Discovery komandierim. Poindeksters NASA atstāja 2010. gadā un atgriezās Jūras kara flotē. Alans Poindeksters gāja bojā 2012. gada 1. jūlijā Pensakolabīčā Floridā ūdens motocikla avārijā. Poindekstera biogrāfija NASA vietnē (angliski)