Klintons Ričards Dokinss (angļu: Clinton Richard Dawkins; dzimis 1941. gada 26. martā) ir britu etologs, evolucionārais biologs un rakstnieks. Laikā no 1995. līdz 2008. gadam bija Oksfordas Universitātes Sabiedrības izpratnes par zinātni profesors. Kļuvis pazīstams ar savu 1976. gada grāmatu The Selfish Gene, kas popularizēja uz gēniem centrētu evolūcijas teoriju. 1982. gadā ar grāmatu The Extended Phenotype R. Dokinss parādīja evolucionārās bioloģijas koncepciju. Tāpat pazīstamas ir viņa grāmatas The Blind Watchmaker (1986) un The God Delusion (2006) (latviešu valodā izdota 2014. gadā, Dieva delūzija). Strādājis arī Kalifornijas Universitātē Bērkli. Ir Londonas Karaliskās sabiedrības (Royal Society) loceklis. Ietekmējies no tādiem zinātniekiem kā Čārlza Darvina, Ronalda Fišera, Džordža Viljamsa, V. D. Hamiltona, Denjela Deneta un Bērtranda Rasela. Par savu darbu ir saņēmis vairākus dažāda mēroga apbalvojumus. Vikikrātuvē par šo tēmu ir pieejami multivides faili. Skatīt: Ričards Dokinss. Oficiālā tīmekļa vietne