Suņu roze (Rosa canina), arī mežrozīte, ir rožu ģints suga. Tās dabiskais izplatības areāls ir Eiropa, Ziemeļāfrika un Āzijas rietumi. Tas ir vidēji augsts krūms (augstums no 1–5 m). Suņu rozes lapas ir nepāra plūksnaini saliktas no 5 vai 7 iegareni ovālām vai lancetiskām lapiņām. Ziedi parasti ir sārtā krāsā. Tās auglis ir riekstiņu kopauglis ar sulīgu augļsedzi. Kad auglis nogatavojas, tas iegūst spilgti sarkanu krāsu. Suņu roze stilizētā veidolā plaši sastopama Eiropas heraldikā. Nav plaši izplatīta Latvijas teritorijā, sastopama galvenokārt valsts rietumdaļā. «Suņu roze» (latviski). Sugu enciklopēdija Latvijas daba. Skatīts: 2015. gada 10. februārī.