Šis raksts ir par pilsētu Slovakijā. Par pilsētu Polijā skatīt rakstu Ilava (Polija). Ilava (slovāku: Ilava) ir pilsēta Slovākijā, Trenčīnas apgabala Ilavas apriņķa centrs pie Vāhas upes. Pilsētā atrodas 13. gadsimta pils, kas 16. gadsimtā pārveidota renesanses stilā. No 1693. gada - klosteris, bet no 1856. gada līdz mūsdienām - cietums. Rakstos pirmoreiz minēta 1332. gadā. Pilsētu dibinājuši templieši. Tāpat kā visa Slovākija, gadsimtiem bijusi Ungārijas sastāvā, pilsētas ungāriskais nosaukums bija Illava (ungāru: Illava). Pēc Pirmā pasaules kara iekļāvās Čehoslovākijā. No 1993. gada - Slovākijas sastāvā. Pēc etniskā sastāva vairums pilsētas iedzīvotāju ir slovāki (98,1 %). Pēc reliģiskās piederības - katoļi (87,2 %), nereliģiozi (7,9 %). Ilava ir hokejistu Ivana Barankas (Ivan Baranka, 1985), Marcela Hosas (Marcel Hossa, 1981), Tomāša Kopecka (Tomáš Kopecký, 1982) un Mareka Kvapila (Marek Kvapil, 1985) dzimtā pilsēta. Vikikrātuvē par šo tēmu ir pieejami multivides faili. Skatīt: Ilava.