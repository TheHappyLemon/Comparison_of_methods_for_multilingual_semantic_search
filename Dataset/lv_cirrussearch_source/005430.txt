phpMyAdmin ir atvērtā pirmkoda tīmekļa pielikuma rīks, kas uzrakstīts PHP valodā un tas ir paredzēts MySQL datubāžu pārvaldīšanai izmantojot tīmekļa saskarni. phpMyAdmin ļauj izmantojot pārlūkprogrammu pārvaldīt MySQL serveri, izpildot SQL komandas un apskatīt datubāzu un tabulu saturu. Šis pielikums ir ļoti populārs starp tīmekļa izstrādātājiem, jo ļauj pārvaldīt MySQL datubāzi bez tiešas SQL komandu ievades, nodrošina lietotājiem draudzīgu saskarni. phpMyAdmin tiek plaši izmantots praksē, jo izstrādātāji aktīvi attīsta savu produktu, ņemot vērā visus MySQL datubāzu pārvaldības sistēmu jauninājumus. Lielākā daļa interneta pakalpojumu sniedzēji izmanto šo pielikumu kā vadības paneli, lai sniegtu saviem klientiem iespēju pārvaldīt viņiem piešķirtās datubāzes. Pieteikums tiek izplatīts saskaņā ar GNU Vispārējo publisko licenci, un tāpēc daudzi citi izstrādātāji integrē to savos produktos, piemēram, XAMPP, Denwer, AppServ. Idejas aizsācējs 1997. gadā bija vācu izstrādātājs Tobiass Ratšillers, un phpMyAdmin pamatā tiek balstīts uz MySQL Webadmin pielikumu, tāpat kā līdzīgā lietojumprogramma phpPgAdmin. No 2001. gada šo projektu no tā dibinātāja Tobiasa pārņēma Delisle Marks, iesākot kopā ar Oliveru Milleru (Olivier Müller) un Loïc Chapeaux jaunu ēru phpMyAdmin vēsturē. Šobrīd Mark Delisle ir projekta administrators un ir sniedzis lielāko ieguldījumu phpMyAdmin sistēmā (uzrakstītā koda veidā). Galvenie projekta palīgi ir Michal Čihař, Sebastians Mendels un Hermans van Rinks. Sākot ar 3.0.0 versiju, phpMyAdmin pievienojās GoPHP5 iniciatīvai un atteicās no savietojamības atbalsta ar vecākām PHP un MySQL versijām. Lai izmantotu phpMyAdmin 3.0.0 un augstāku versiju, ir nepieciešams PHP 5.2 un MySQL 5 atbalsts. vecāku PHP un MySQL versiju izmantošanai, tiek attīstīta otra skripta versija (2.x), taču tās atbalsts ir ierobežots ar atrasto ievainojamību slēgšanu un jaunu funkciju pievienošana nenotiek. Savās phpMyAdmin sākuma versijās nebija atļauts: Darbs ar saglabātajām procedūrām, funkcijām, trigeriem, iezīmēm: izveidot, labot, dzēst, importēt, eksportēt. Sakārtot datus pēc vairākām kolonnām vienlaikus. Grafiski attēlot tabulu struktūru. Tādēļ arī tika radīta līdzīga lietojumprogramma Adminer (bijušais phpMinAdmin). Tīmekļa saskarne MySQL datubāzu pārvaldības Var importēt datus no CSV uz SQL Var eksportēt datus dažādos formātos: CSV, SQL, XML, PDF (caur TCPDF bibliotēku), ISO/IEC 26300, Word, Excel, LaTeX un citi Administrēt vairākus serverus Izveidot PDF datubāzu pārskatus Izveidot sarežģītus vaicājumus izmantojot vaicājumu pēc piemēra (QBE) Meklēt globāli datubāzē vai tabulās Pārveidojot saglabātos datus jebkurā formātā, izmantojot iepriekš uzskaitītās funkcijas Aktīvo vaicājumu pārskats Programmatūra ir pieejama 64 dažādās valodās, to uztur The phpMyAdmin Project. Vēl viens ļoti līdzīgs rīks ir phpPgAdmin, nodrošina līdzīgu funkcionalitāti PostgreSQL lietošanā. Tas sākotnēji sākās kā atvasinājums no phpMyAdmin, bet tagad tā dzinis ir pilnībā atšķirīgs. Lai pārvaldītu MySQL datu bāzi, līdzīga alternatīva ir Adminer (iepriekš phpMinAdmin), tam ir visas standarta phpMyAdmin funkcijas, bet tas saiet vienā PHP failā. Chive ir nākamās paaudzes MySQL datubāzu pārvaldības rīks, kas cenšas būt lieliska phpMyAdmin alternatīva. Oficiālā tīmekļa vietne phpMyAdmin SourceForge.net lapa