Stanozolols ir anaboliskais steroīds — dihidrotestosterona atvasinājums, kam 2. un 3. pozīcijā pievienots pirazola heterocikliskais gredzens. Stanozololu izmanto medicīnā olbaltumvielu biosintēzes traucējumu un kaheksijas ārstēšanā. Stanozolols veicina traumu un apdegumu dzīšanu, atveseļošanos pēcoperāciju periodā un pēc staru terapijas. Lieto arī toksiskās strumas, osteoporozes, dažu anēmijas veidu ārstēšanai. Preparāta izmantošana sportā ir pilnībā aizliegta. Nelegāli tiek izmantots kā dopings. Lieto arī kā dopingu sacīkšu zirgiem. Kopā ar nandrolonu, klenbuterolu, metandienonu un metiltestosteronu ietilpst tā saucamajā dopinga preparātu "lielajā piecniekā", kurus laboratorijās nosaka ar vislielāko jutību. «Substances and Methods Prohibited at All Times». WADA. Arhivēts no oriģināla, laiks: 2014-08-05. Skatīts: 2014-07-22. Win, Place, and Dope Slate, May 1, 2009