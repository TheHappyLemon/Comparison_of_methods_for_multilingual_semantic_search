Anna Gomisa (franču: Anna Gomis; dzimusi 1973. gada 6. oktobrī) ir bijusī franču brīvā stila cīkstone, 2004. gada vasaras olimpisko spēļu bronzas medaļas ieguvēja, četrkārtīgā Pasaules un Eiropas čempione. Anna Gomisa piedalījās 2004. gadā vasaras olimpiskajās spēlēs. Šīs spēles bija pirmās, kurās tika iekļauta sieviešu brīvā cīņa. Viņa izcīnīja pirmo vietu savā atlases grupā un iekļuva pusfinālā, kur zaudēja japānietei Saori Jošidai. Cīņā par trešo vietu viņa pieveica zviedrieti Īdu-Terēsi Kārlsoni un ieguva bronzas medaļu. Pasaules čempionātos Anna Gomisa ieguva četras zelta (1993. gadā gaiļa, 1996. gadā spalvas, 1997. un 1999. gadā vieglajā svarā), divas sudraba (1994. gadā gaiļa, 1998. gadā spalvas svarā) un divas bronzas medaļas (1995. gadā vieglajā, 2010. gadā spalvas svarā). Annas Gomisas medaļu pūrā arī deviņas Eiropas čempionātā medaļas (4 zelta, 1 sudraba un 4 bronzas), kuras viņa izcīnīja laika posmā no 1993. līdz 2007. gadam arī trīs dažādās svara kategorijās. 2001. gadā viņa ieguva bronzas medaļu Vidusjūras spēlēs, bet četrus gadus vēlāk kļuva arī par šo spēļu čempioni. Vispār pirmo medaļu viņa ieguva 1993. gadā 19 gadu vecumā un pēdējo 2010. gadā 36 gadu vecumā. 1999. gadā Annu Gomisu FILA izvirzīja balvai "Gada labākā sieviešu cīkstone" un 2009. gadā uzņēma savā Slavas zālē. «Anna GOMIS» (franču). almeria.franceolympique.com. Arhivēts no oriģināla, laiks: 2016-03-04. Skatīts: 2019-07-22. John Grasso. Historical Dictionary of Wrestling (angļu). Scarecrow Press, 2014. 117.—118. lpp. Annas Gomisas profils Starptautiskās cīņas federācijas mājaslapā. Arhivēts 2019. gada 23. jūlijā, Wayback Machine vietnē. (angliski) Olympedia profils (angliski) FILA profils (angliski)