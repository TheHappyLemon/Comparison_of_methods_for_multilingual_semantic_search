Sarkanās Armijas šaurums (krievu: Пролив Красной Армии) ir jūras šaurums Ziemeļu Ledus okeānā Krievijā. Tas atdala Severnaja Zemļas arhipelāga Oktobra Revolūcijas salu dienvidos no Komsomoļecas ziemeļos un Pioņeras rietumos un savieno Karas jūru dienvidrietumos un Laptevu jūru ziemeļaustrumos. Šaurums ir 144 km garš un šaurākajā vietā 10 km plats. Pārsvarā cauru gadu klāts ar ledu un tikai retumis no tā atbrīvojas. Šauruma krasti stipri izroboti, lielākoties kalnaini un krauji, klāti ar ledājiem, no kuriem noplūst aisbergi. Šaurumu 1931. gadā atklāja ekspedīcija Georgija Ušakova un Nikolaja Urvanceva vadībā. «Большая российская энциклопедия. КРА́СНОЙ А́РМИИ ПРОЛИ́В». Arhivēts no oriģināla, laiks: 2021. gada 28. jūlijā. Skatīts: 2020. gada 18. novembrī. «Национальный атлас России. Северная Земля». Arhivēts no oriģināla, laiks: 2019. gada 22. jūnijā. Skatīts: 2020. gada 18. novembrī.