Jovanka Houska (angļu: Jovanka Houska; dzimusi 1980. gada 10. jūnijā Londonā) ir Lielbritānijas starptautiskā lielmeistare šahā (2000). No 1988. līdz 2000. gadam vairākkārt pārstāvējusi Angliju Eiropas un Pasaules junioru šaha čempionātos. 2000. gadā uzvarējusi Eiropas junioru šaha čempionātā U20 vecuma grupā. Izcīnījusi arī divas bronzas medaļas: 1990. gadā Pasaules junioru šaha čempionātā U10 vecuma grupā un 1998. gadā Eiropas junioru šaha čempionātā U18 vecuma grupā. Četras reizes uzvarējusi Lielbritānijas sieviešu šaha čempionātos (2008, 2009, 2010, 2011). Daudzu starptautisko šaha turnīru laureāte, tajā skaitā 1999. gadā dalījusi otro vietu Klatovā (Čehija), 2007. gadā dalījusi pirmo vietu ar Antoanetu Stefanovu dāmu konkurencē Gibraltāras šaha festivālā un dalījusi otro vietu ar Lelu Džavahišvili Monreālas turnīrā MonRoi International Women's Grand-Prix Final (uzvarēja Pīa Kramlinga). 2008. gadā Belgradā kopā ar Svetlanu Matvejevu dalījusi otro vietu starptautiskajā sieviešu šaha turnīrā. 2009. gadā dalījusi otro vietu Londonas starptautiskajā šaha turnīrā London Chess Classic Open. 2021. gada novembrī Rīgā ierindojusies 43. vietā 2021. gada "FIDE Chess.com Grand Swiss" turnīrā sievietēm. Piedalījusies Pasaules šaha čempionātos pēc izslēgšanas sistēmas: 2006. gadā Jekaterinburgā 1. kārtā uzvarējusi Almīru Skripčenko, bet 2. kārtā zaudējusi Cjiņai Kaņjinai; 2010. gadā Antakjā 1. kārtā uzvarējusi bez spēles, bet 2. kārtā zaudējusi Humpi Koneru. Pārstāvējusi Anglijas komandu lielākajos komandu šaha turnīros: Pasaules šaha olimpiādēs piedalījusies 9 reizes (1998-2010, 2014-2016); Eiropas komandu šaha čempionātos piedalījusies 8 reizes (1999-2011, 2015). Komandu vērtējumā izcīnījusi bronzas (2001) medaļu. Individuālajā vērtējumā izcīnījusi sudraba (2015) medaļu. Par panākumiem turnīros FIDE 1999. gadā Houskai piešķīra starptautiskās meistares (WIM), bet 2000. gadā - starptautiskās lielmeistares (WGM) nosaukumu. 2005. gadā saņēmusi starptautiskā meistara nosaukumu vīriešiem (IM). Vairāku grāmatu autore par pusatklātajām atklātnēm. Play the Caro-Kann: A Complete Chess Opening Repertoire Against 1 e4, Everyman Chess, 2007, ISBN 1-85744-434-5 Starting Out: The Scandinavian, Everyman Chess, 2009, ISBN 1-85744-582-1 Dangerous Weapons: The Caro-Kann: Dazzle Your Opponents!, Everyman Chess, 2010, ISBN 1-85744-635-6 British Chess Champions 2021 FIDE Chess.com Women's Grand Swiss 2006 FIDE Knockout Matches «2010 FIDE Knockout Matches». Arhivēts no oriģināla, laiks: 2016. gada 5. martā. Skatīts: 2017. gada 13. aprīlī. OlimpBase :: Women's Chess Olympiads :: Jovanka Houska OlimpBase :: European Women's Team Chess Championship :: Jovanka Houska Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)