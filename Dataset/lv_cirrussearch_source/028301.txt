Sirta (arābu: سرت) ir pilsēta Lībijā, tā atrodas pusceļā starp Tripoli un Bengāzī Vidusjūras Sirtas līča krastā. 20. gadsimta sākumā itāļi izveidoja apmetni vietā, kur atradās 19. gadsimtā Osmaņu celts cietoksnis. Pilsēta savu uzplaukumu piedzīvoja pēc Otrā pasaules kara. Sirtā piedzima bijušais Lībijas diktators Muammars Kadāfi. Kad 1969. gadā Muammars Kadāfi sagrāba varu Lībijā, viņš sāka pilsētas atjaunošanu un investēja lielus līdzekļus pilsētas sakopšanā. Pēc 1988. gada lielākā daļa valdības ēku un Lībijas parlaments tika pārvietots no Tripoles uz Sirtu. Lībijas pilsoņu kara laikā Sirta bija Kadāfi uzticīgo spēku pēdējais nocietinājums, kurā 2011. gada 20. oktobrī Kadāfi gāja bojā. Kauju laikā Sirta smagi cieta un daudzas ēkas tika iznīcinātas, tomēr sešus mēnešus pēc kara, gandrīz 60 000 iedzīvotāju (70%) bija atgriezušies pilsētā. 2015. gada februārī pilsētu ieņēma Ansar al-Sharia, kas tiek uzskatīts par Islāma valsts atzaru. No 2016. gada augusta līdz decembrim ASV kara aviācija veica uzlidojumus kaujinieku ieņemtajai pilsētai, līdz ANO atbalstītās Lībijas valdības karaspēkam izdevās pārņemt šo pilsētu savā kontrolē. «World Gazetteer». Arhivēts no oriģināla, laiks: 2012. gada 16. decembrī. Skatīts: 2015. gada 22. martā. «Arhivēta kopija». Arhivēts no oriģināla, laiks: 2011. gada 24. decembrī. Skatīts: 2011. gada 22. oktobrī. Dobbs, L. (16 April 2012). Libya: Displaced Return to Rebuild Gaddafi's Hometown — Face Needs? allAfrica. Accessed 22 April 2012 ASV pārtrauc militāro operāciju Lībijā Aigars Smiltnieks lsm.lv, 2016. gada 21. decembrī Vikikrātuvē par šo tēmu ir pieejami multivides faili. Skatīt: Sirta.