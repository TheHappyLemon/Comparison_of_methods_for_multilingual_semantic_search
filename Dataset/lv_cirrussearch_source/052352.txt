Sony (japāņu: ソニー株式会社, Sonī Kabushiki kaisha), ir daudznacionāls Japānas uzņēmums, ko 1946. gadā nodibināja Akio Morita un Masaru Ibuka. Nosaukums "sony" ir veidots no diviem vārdiem: latīņu sonus (skaņa) un angļu sunny boys (saules zēni) Japānā pieņēmušo nozīmi jaunie ģēniji. Uzņēmums ir viens no vadošajiem elektronikas un datortehnikas rūpniecībā. 1946. gadā Masaru Ibuka atvēra nelielu elektrotehnikas veikalu Tokijā. Uzņēmumam bija 530$ kapitāls un 8 strādnieki, nākamajā gadā pie viņa pievienojās kolēģis Akio Morita, kas kopā viņi izveidoja uzņēmumu ar nosaukumu Tōkyō Tsūshin Kōgyō Kabushiki Kaisha (東京通信工業株式会社 — 'Tokijas Sakaru rūpniecības uzņēmums'). Uzņēmusm radīja Japānas pirmo magnetafonu Type-G. 1958. gadā uzņēmums nomainīja esošo vārdu uz Sony. Veidotāji bija pārliecināti par panākumiem nākotnē, tādēļ attīstīja izklaides elektronikas rūpniecību. Pavērsiena punkts bija licences iegūšana tranzistoru ražošanā, kas tika iegūta pēc ASV uzņēmuma Bell laboratories atļaujas. Drīz pēc tam uzņēmumā tika uzsākta radiouztvērēju ražošana. Līdz ar pirmajiem panākumiem uzņēmuma nosaukums 1958. gadā tika nomainīts uz Sony. Tādējādi Sony kļuva par pirmo Japānas uzņēmumu, kas sava nosaukuma attēlošanai izmantoja latīņu alfabēta burtus. Ņemot vērā zaudējumu amerikāņiem Otrajā pasaules karā, šāda rīcība Japānā izraisīja pretrunīgu reakciju. Turpmāko gadu desmitu gaitā Sony iekaroja pasaules tirgus ar novatoriskām tehnoloģijām un atraktīvu dizainu, kā arī ar firmas politiku veidot pēc iespējas kompaktākas ierīces. 1990. gados Sony katru gadu izlaida aptuveni 500 jaunu produktu. Uzņēmums ir izdevis Playstation 2 — vispārdotāko spēļu konsoli un uzņēmumam šobrīd pieder Columbia Pictures filmu studijai. 2022. gada 31. janvārī tika paziņots, ka Sony par 3,6 miljardiem ASV dolāru iegādāsies datorspēļu izstrādātāju Bungie. «Sony Global – Corporate Information». Arhivēts no oriģināla, laiks: 2012. gada 10. maijā. Skatīts: 2014. gada 27. marts. «Consolidated financial results for the fiscal year ended March 2014, Sony Corporation» (PDF). Vikikrātuvē par šo tēmu ir pieejami multivides faili. Skatīt: Sony. Encyclopædia Britannica raksts (angliski) Brockhaus Enzyklopädie raksts (vāciski) Sony oficiālā mājaslapa Sony globālā mājaslapa (angliski)