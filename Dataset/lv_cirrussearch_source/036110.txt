Šis raksts ir par kosmonautu. Par citām jēdziena Starkovs nozīmēm skatīt nozīmju atdalīšanas lapu. Frederiks Starkovs (Frederick Wilford Sturckow; dzimis 1961. gada 11. augustā) ir ASV lidotājs, atvaļināts Jūras kājnieku korpusa pulkvedis, bijušais NASA kosmonauts. Pirmajā kosmiskajā lidojumā Starkovs devās 1998. gadā misijā STS-88 (pirmā Starptautiskās kosmiskās stacijas montāžas misija) kā kosmosa kuģa pilots. Otro lidojumu viņš veica 2001. gadā misijā STS-105 kā pilots. Trešajā lidojumā, kas notika 2007. gada jūnijā misijā STS-117, Starkovs bija kosmoplāna Atlantis komandieris. Ceturtajā lidojumā Starkovs devās 2009. gada augustā — septembrī misijā STS-128 kā kosmosa kuģa Discovery komandieris. NASA Starkovs atstāja 2013. gada martā. 7. maijā paziņots, ka Riks Starkovs kļuvis par Virgin Galactic pilotu. Shuttle astronaut to pilot Virgin's passenger spaceship STEPHEN CLARK, SPACEFLIGHT NOW, 2013-05-07, (angliski) NASA biogrāfija