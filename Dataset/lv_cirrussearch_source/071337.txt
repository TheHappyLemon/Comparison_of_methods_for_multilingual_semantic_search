Lote Lī (norvēģu: Lotte Lie; dzimusi 1995. gada 6. septembrī) ir Norvēģijā dzimusi Beļģijas biatloniste. Viņai ir dubultā pilsonība, jo māte ir beļģiete, bet tēvs ir norvēģis. Sākotnēji viņa pārstāvēja Norvēģiju, bet kopš 2019. gada startē Beļģijas komandas sastāvā. Ar biatlonu sāka nodarboties desmit gadu vecumā. Starptautiskās sacensībās debitēja 2013. gada Pasaules čempionātā jauniešiem Obertilliahā, labāko rezultātu sasniedza 10 km individuālajā distancē, ieņemot 4. vietu. Pēc gada pasaules čempionātā jauniešiem šajā pašā distancē ieguva 5. vietu. Stafetē startēja jau jurioru konkurencē un Norvēģijas komandas sastāvā bija 4. vietā. 2017.—2018. gada sezonā sāka piedalīties IBU kausā. Sākot ar 2019. gadu, nolēma pārstāvēt Beļģiju. Pasaules kausa sacensībās debitēja 2020. gada 24. janvārī Pokļukā ar 53. vietu 15 km individuālajā distancē. Tā paša gada februārī pirmo reizi piedalījās Pasaules čempionātā. Labāko individuālo rezultātu sasniedza 15 km distancē, ieņemot 45. vietu, startēja arī abās jauktajās stafetēs. 1+1 jauktajā stafetē kopā ar Florānu Klodu ieņēma 20. vietu. 2020.—2021. gada sezonā viņa jau regulāri startēja Pasaules kausa izcīņā. 2021. gada janvārī Oberhofas posmā spēja sasniegt uz to brīdi labāko stafetes rezultātu Beļģijas biatlona vēsturē, kopā ar Florānu Klodu ieņemot 12. vietu 1+1 jauktajā stafetē. 2021. gada Pasaules čempionātā Pokļukā 15 km individuālajā distancē ieņēma 36. vietu, kas deva arī pirmos punktus Pasaules kausa ieskaitē. Pasaules kausa posmā Nove Mesto viņa vēlreiz ieguva pasaules kausa punktus, ieņemot 36. vietu iedzīšanā, bet 1+1 jauktajā stafetē kopā ar F. Klodu pirmo reizi sasniedza labāko desmitnieku, finišējot 9. vietā. 2021.—2022. gada sezonas pirmajā Pasaules kausa posmā Estešundā laboja savu karjeras rekordu, 15 km distancē izcīnot 15. vietu. Rezutātu progress turpinājās, un Ansī notiekošajā posmā viņa pirmo reizi kvalificējās masu startam, kurā ieguva 13. vietu. Oberhofā kopā ar F. Klodu sasniedza sesto vietu 1+1 jauktajā stafetē. Savās pirmajās ziemas olimpiskajās spēlēs 2022. gadā Pekinā viņa ieguva 64. vietu sprintā un 45. vietu 15 km individuālajā distancē. Sezonu noslēdza 28. vietā Pasaules kausa kopvērtējumā. 2022.—2023. gada sezonas sākumā Kontiolahti pirmo reizi individuāli iekļuva labāko desmitniekā (10. vieta 15 km distancē). 2023. gada Pasaules čempionātā Oberhofā labāko rezultātu sasniedza sprintā, ieņemot 21. vietu. 2024. gada Pasaules čempionātā Nove Mesto ieguva 8. vietu jauktajā stafetē, bet individuāli labākais rezultāts bija 15 km distancē — 18. vieta. Viņa pirmo reizi pasaules čempionātā kvalificējās distancei ar kopēju startu. «Tok NM-medalje i vinter – nå skal skiskytteren gå for Belgia». nrk.no (norvēģu). 2019. gada 11. septembris. Skatīts: 2024. gada 15. februārī. «Who am I?». lottelie.com (angļu). Skatīts: 2024. gada 15. februārī. «Belgium's best relay result!». lottelie.com (angļu). Skatīts: 2024. gada 15. februārī. «Biathlon : Lotte Lie entame sa saison par un joli Top 10 à Kontiolahti». rtbf.be (franču). 2022. gada 30. novembris. Skatīts: 2024. gada 15. februārī. Vikikrātuvē par šo tēmu ir pieejami multivides faili. Skatīt: Lote Lī. Olympedia profils (angliski) The Sport.org profils (angliski) IBU profils (angliski) biathlon.com.ua profils (ukrainiski) FIS profils (distanču slēpošana) (angliski)