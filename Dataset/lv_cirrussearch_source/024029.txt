Wings ir 1927. gada ASV mēmā filma par Pirmo pasaules karu. Filmas režisors ir Viljams A. Velmans. Filmā galvenās lomas atveido Klāra Bova, Čarrlzs Rodžers, Ričarsds Arlens un Gērijs Kūpers, kuram šī loma bija veiksmīgās Holivudas karjeras sākums. Filma ir romantiska kara drāma, ko scenāristi Houps Lorings un Luiss Laitons sarakstījuši, balstoties uz Džona Monka Saundersa stāsta motīviem, Paramount studijas tā laika lielākajai zvaigznei Klārai Bovai. Velmans tika noalgots kā režisors, jo bija vienīgais no Holivudas režisoriem, kas piedalījies Pirmajā pasaules karā kā lidotājs, Ričardam Arlenam un Džonam Monkam Saundersam arī bija militāro aviatoru pieredze. Filma tika filmēta Kellijfīldā, Sanantonio, no 1926. gada 7. septembra līdz 1927. gada 7. aprīlim. Vairāki simti statistu un apmēram 300 pilotu piedalījās filmēšanas procesā, tajā skaitā arī ASV Bruņoto gaisa spēku piloti un lidmašīnas. Balstoties uz filmas tehniskajiem risinājumiem un reālismu, pēc filmas pirmizrādes tā uzstādīja latiņu nākotnes aviācijas filmām un bieži tika salīdzināta ar citām šāda tipa filmām. Filma 1929. gadā ieguva pirmo Amerikas Kinoakadēmijas balvu nominācijā "Izcilākā filma", līdz ar to tā ir vienīgā mēmā filma, kas ieguvusi šo balvu dotajā nominācijā. Vēl filma ieguva Kinoakadēmijas balvu nominācijā "Labākie inženierzinātņu efekti" (Rojs Poumrojs). Filma Wings bija viena no pirmajām filmām, kurā tiek parādīts cilvēka kailums. 1997. gadā filmu iekļāva Kongresa bibliotēkas Nacionālajā kino reģistrā kā "kulturālu, vēsturisku vai estētiski ievērojamu". «WINGS (A)». Famous Lasky Film Service. Britu filmu klasifikācijas padome. 1928. gada 12. janvāris. Arhivēts no oriģināla, laiks: 2014. gada 7. Maijs. Skatīts: 2014. gada 7. maijā. «WINGS (PG)». Paramount Pictures. Britu filmu klasifikācijas padome. 2013. gada 22. februāris. Arhivēts no oriģināla, laiks: 2014. gada 7. Maijs. Skatīts: 2014. gada 7. maijā. Bennett, Carl. "Progressive Silent Film List: Wings." Silent Era, 2012. Pārbaudīts: 2012. gada 27. februārī. 2011. gada Kinoakadēmijas balvas ieguvējs filma "Mākslinieks" formāli netiek definēta kā mēmā filma «Dorothy Wellman dies at 95». Variety. 2009. gada 17. septembris. Skatīts: 2013. gada 2. februāris. Vikikrātuvē par šo tēmu ir pieejami multivides faili. Skatīt: Wings. Encyclopædia Britannica raksts (angliski) IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Rotten Tomatoes profils (angliski)