Piemērs Dubultšahs ir pozīcija šahā spēlē, kurā pretinieka karalim vienlaicīgi uzbrūk divas figūras vai figūra un bandinieks. Dubultšahs rodas, kad viena figūra pieliek šahu un vienlaicīgi atklāj līniju citas figūras darbībai, kura līdz ar to piesaka otro šahu. Parasti , no šaha var aizsargāties ar trīs paņēmieniem: aiziet ar karali, ņemt uzbrūkošo figūru vai aizsegt karali no tās iedarbības. Dubultšaha gadījumā karalim paliek tikai viena iespēja — aiziet no apdraudētā lauciņa, jo nav iespējams vienlaicīgi ne aizsegties no abām uzbrūkošajām figūrām, ne arī tās vienlaikus ņemt. Dubultšahs šaha partijā bieži vien ir kombinācijas sastāvdaļa. Rēti–Tartakovers, 1910 Pazīstams piemērs ir partija Rēti–Tartakovers (Vīne, 1910), kurā pēc gājieniem 1.e4 c6 2.d4 d5 3.Zc3 dxe4 4.Zxe4 Zf6 5.Dd3 e5?! 6.dxe5 Da5+ 7.Ld2 Dxe5 8.0-0-0! Zxe4?? (Skat. diagrammu.) 9.Dd8+!! (dāmas upuris ar sekojošu dubultšahu) Kxd8 10.Lg5++ un baltie mato pēc 10...Ke8 11.Td8# vai 10...Kc7 11.Ld8#. Šahs Шахматы: Энциклопедический словарь / Гл. ред. А.Е. Карпов. Москва : Советская энциклопедия. 1990. 480. lpp. ISBN 5-85 270-005-3. (krieviski) Н. И. Журавлев. Шаг за шагом (krievu). Москва : ФиС, 1986. 194.—205. lpp.