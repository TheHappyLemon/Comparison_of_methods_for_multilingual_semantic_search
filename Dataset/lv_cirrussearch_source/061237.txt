Ī Sojona (이소연, Yi So-yeon, revidētajā romanizācijā: I Soyeon, Makkjūna-Reishauera: I So-yŏn); dzimusi 1978. gada 2. jūnijā) ir pirmā Dienvidkorejas kosmonaute. Ī bija viena no diviem kandidātiem, kas tika izvēlēti 2006. gada 25. decembrī pirmajam Korejas kosmonauta lidojumam kosmosā. Otrs kandidāts bija Ko Sans. Vienam no viņiem ar krievu kosmosa kuģi Sojuz 2008. gada aprīlī 13. viesekspedīcijas sastāvā bija paredzēts doties uz Starptautisko kosmisko staciju. 2007. gada sākumā abi pretendenti devās uz Krieviju, lai gatavotos kosmiskajam lidojumam. 2007. gada 5. septembrī par galveno kandidātu lidojumam tika nosaukts Ko Sans, bet Ī Sojona palika par viņa dublieri. 2008. gada 7. martā Sojona tika pārcelta treniņiem ar primāro apkalpi, un 10. martā tika paziņots, ka Ko Sans ir nomainīts pret Ī Sojonu. Tas notika pēc tam, kad Krievijas Federālā kosmiskā aģentūra lūdza nomainīt Ko sakarā ar viņa neatļautām darbībām kosmonautu sagatavošanas centrā. 2008. gada 8. aprīlī startēja nesējraķete Sojuz-FG ar kosmosa kuģi Sojuz TMA-12, kurā bez Ī atradās arī krievu kosmonauti Sergejs Volkovs un Oļegs Konoņenko. 10. aprīlī kuģis saslēdzās ar SKS. Pēc ierašanās stacijā Sojona izjuta lielas galvassāpes, un reibonis bija divas dienas. Ik pēc desmit minūtēm viņa vēma. Uz zemi Ī Sojona atgriezās 19. aprīlī kuģī Sojuz TMA-11 kopā ar Juriju Maļenčenko un Pegiju Vitsoni. Nolaišanās notika neplānotā ballistiskā trajektorijā, kuras laikā apkalpe piedzīvoja desmitkārtīgu pārslodzi. Pēc atgriešanās Korejā Ī Sojona sūdzejās par sāpēm mugurā, un tika hospitalizēta. Tas tiek skaidrots ar to, ka kosmiskā lidojuma laikā viņas augums pagarinājas par 3 cm. Pēc kosmiskā lidojuma viņa oficiāli skaitās Korejas Aerokosmisko pētījumu institūta vecākā pētniece, lai gan faktiski viņa nekādus pētījumus neveic. Viņa ceļo va Dienvidkoreju, uzstājoties ar lekcijām bērniem un plašākai publikai, piedalās radioraidījumos. Associated Press. «South Korea to announce its first astronaut». International Herald Tribune, 2007-09-04. Arhivēts no oriģināla, laiks: 2008-03-14. Skatīts: 2008-03-10. Sangwon Yoon. «South Korea taps robotics expert as 1st astronaut». Houston Chronical, 2007-09-04. Arhivēts no oriģināla, laiks: 2011-06-29. Skatīts: 2008-03-10. Associated Press. «S. Korea names woman as first astronaut». CNN.com, 2008-03-10. Arhivēts no oriģināla, laiks: 2008-03-15. Skatīts: 2008-03-10. Soyeon's Odyssey Ī Sojonas intervija Morris Jones, SpaceDaily, 2011-02-01 (angliski) «S. KOREA'S FIRST ASTRONAUT HOSPITALIZED AFTER ROUGH LANDING». Arhivēts no oriģināla, laiks: 2008. gada 8. maijā. Skatīts: 2008. gada 22. aprīlī.