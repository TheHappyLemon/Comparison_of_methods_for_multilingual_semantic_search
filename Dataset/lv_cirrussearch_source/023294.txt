Aleksandrs Griščuks (krievu: Александр Игоревич Грищук; dzimis 1983. gada 31. oktobrī, Maskavā) ir Krievijas starptautiskais lielmeistars šahā (1999). Šahu iemācījis spēlēt tēvs, kad Aleksandram bija četri gadi. Agri atklājies šahista talants. Uzvarējis Krievijas junioru čempionātos dažādās vecuma grupās: U10, U12, U14 un U16. 1992. gadā Pasaules junioru čempionātā U10 vecuma grupā ieņēmis 2. vietu. 14 gadu vecumā kļuvis par FIDE starptautisko meistaru (IM), bet 16 gadu vecumā par starptautisko lielmeistaru (GM). Veiksmīgi spēlējis spēcīgos starptautiskos turnīros. 2009. gadā uzvarējis Krievijas šaha čempionātā. Trīs reizes ir uzvarējis Pasaules čempionātā šaha ātrspēlē (2006, 2012, 2015). Regulāri piedalījies Pasaules šaha čempiona izcīņas ciklos, kur guvis atzīstamus panākumus, lai gan vienmēr nedaudz pietrūcis līdz galvenajam mērķim. 2000. gadā Pasaules šaha čempionātā pēc izslēgšanas sistēmas Teherānā ticis līdz pufinālam, kur zaudējis Aleksejam Širovam ar 1½:2½. 2004. gadā Tripolē nokļuvis līdz ceturtdaļfinālam, kur zaudējis nākamajam Pasaules čempionam Rustamam Kosimdžonovam ar 1:3. Neveiksmīgi spēlējis 2007. gada Pasaules šaha čempionāta Mehiko, kur palicis pēdējā, 8. vietā. 2011. gadā pretendentu mačos Kazaņā iekļuvis finālā, kur piekāpies Borisam Gelfandam ar 2½:3½. 2011. gadā Pasaules kausa izcīņā Hantimansijskā finālā zaudējis Pjotram Svidleram ar 1½:2½. 2013. gadā pretendentu turnīrā Londonā kopā ar Gelfandu dalījis 5.-6. vietu. 2016. gadā Novosibirskā bijis otrais Krievijas vīriešu šaha čempionāta superfinālā. 2018. gada martā Berlīnē palicis 6. vietā pretendentu turnīrā. 2021. gada aprīlī Jekaterinburgā ieņēmis 6. vietu Pasaules šaha čempionāta pretendentu turnīrā. 2021. gada jūnijā Bukarestē dalījis 2.-4. vietu Grand Chess Tour 1. posma turnīrā. Vairākkārt pārstāvējis Krievijas izlasi lielākajos komandu šaha turnīros: Pasaules šaha olimpiādēs piedalījies 9 reizes (2000-2016). Komandu vērtējumā izcīnījis 2 zelta (2000, 2002), 3 sudraba (2004, 2010, 2012) un bronzas (2016) medaļas, bet individuālajā - bronzas (2000) medaļu, Pasaules komandu šaha čempionātos piedalījies 7 reizes (2001-2015, 2019). Komandu vērtējumā izcīnījis 4 zelta (2005, 2010, 2013, 2019) un sudraba (2001) medaļas, bet individuālajā - zelta (2005), 2 sudraba (2001, 2011) un bronzas (2010) medaļu, Eiropas komandu šaha čempionātos piedalījies 7 reizes (1999, 2003, 2007, 2011-2017). Komandu vērtējumā izcīnījis 3 zelta (2003, 2007, 2015), sudraba (2017) un bronzas (2013) medaļas, bet individuālajā - zelta (2011) medaļu. Pieckārtējs Eiropas klubu komandu šaha čempionāta uzvarētājs: 2001. gadā Krievijas komandas "Norilsky Nikel Norilsk" sastāvā, 2003. un 2004. gadā Francijas komandas "NAO Paris" sastāvā, 2008. gadā Krievijas komandas "Ural Sverdlovsk" sastāvā, 2012. gadā Azerbaidžānas komandas "SOCAR Baku" sastāvā. Precējies ar Ukrainas šaha lielmeistari Natāliju Žukovu. 2007. gadā ģimenē piedzima meita. 2000 FIDE Knockout Matches «2004 FIDE Knockout Matches». Arhivēts no oriģināla, laiks: 2016. gada 6. jūlijā. Skatīts: 2014. gada 2. aprīlī. World Chess Championship 2007 Mexico City 2011 Candidates Event 2011 World Cup 2013 Candidates Event ChessPro. Суперфинал чемпионата России. Новосибирск 2016. Все о турнире «2018 FIDE World Chess Candidates Tournament 10.-27.03.2018.». Arhivēts no oriģināla, laiks: 24.03.2018. Skatīts: 28.03.2018. 2020-2021 FIDE World Chess Candidates Tournament Grand Chess Tour Bucharest 2021 Aleksandrs Griščuks šahista profils vietnē fide.com Aleksandrs Griščuks šahista profils vietnē chessgames.com Aleksandrs Griščuks šahista profils vietnē 365chess.com Aleksandrs Griščuks šahista profils vietnē chesstempo.com Aleksandrs Griščuks šahista profils vietnē olimpbase.org (Pasaules šaha olimpiādes) Aleksandrs Griščuks šahista profils vietnē olimpbase.org (Eiropas komandu šaha čempionāti) Aleksandrs Griščuks šahista profils vietnē olimpbase.org (Pasaules komandu šaha čempionāti) Aleksandrs Griščuks šahista profils vietnē olimpbase.org (Eiropas klubu komandu šaha čempionāti)