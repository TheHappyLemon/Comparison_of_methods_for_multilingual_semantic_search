Portugāles sieviešu futbola izlase ir nacionālā sieviešu futbola komanda, kas pārstāv Portugāli starptautiskās futbola sacensībās. Izlasi pārvalda Portugāles Futbola federācija. FIFA Pasaules kausa sievietēm finālturnīrā debitēja 2023. gadā. Grupu turnīrā uzvarēja vienu spēli pret Vjetnamu, nospēlēja neizšķirti pret ASV, piedzīvoja zaudējumu pret Nīderlandi un nespēja izkļūt no grupas. Eiropas čempionāta finālturnīrā debitēja 2017. gadā Nīderlandē, grupu turnīrā ieņēma ceturto vietu, izcīnot vienu uzvaru un divreiz zaudējot, līdz ar to neiekļuva izslēgšanas spēlēs. Komanda sākotnēji nekvalificējās 2022. gada Eiropas čempionāta finālturnīram, jo zaudēja Krievijai kvalifikācijas play-off spēlēs. Pēc Krievijas izslēgšanas valsts īstenotā iebrukuma Ukrainā dēļ Portugāle tika iekļauta finālturnīra dalībnieču vidū. Finālturnīrā vienā spēlē nospēlēja neizšķirti un piedzīvoja divus zaudējumus, neizkļuva no grupas. Izlase regulāri piedalās Algarves kausā, jo ir tā rīkotāja. Labāko rezultātu sasniedza 2018. gadā, ieņemot trešo vietu. 2023. gada jūnija FIFA Pasaules rangā sievietēm izlase bija 21. vietā. «UEFA decisions for upcoming competitions relating to the ongoing suspension of Russian national teams and clubs». FIFA.com (angļu). 2022. gada 2. maijā. Skatīts: 2022. gada 18. jūnijā. «Algarve Cup (Women)». rsssf.com (angļu). Skatīts: 2022. gada 18. jūnijā. «Women's Ranking». FIFA.com (angļu). Skatīts: 2023. gada 26. jūlijā. Vikikrātuvē par šo tēmu ir pieejami multivides faili. Skatīt: Portugāles sieviešu futbola izlase. Sieviešu izlase Portugāles Futbola federācijas vietnē (portugāliski)