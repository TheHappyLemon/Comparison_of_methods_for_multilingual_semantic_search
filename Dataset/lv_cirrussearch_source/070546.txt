USS Arizona bija līnijkuģis, ko uzbūvēja Amerikas Savienoto Valstu flotes vajadzībām 1910. gadu vidū. Nosaukta par godu 48. štatam, tas bija otrais un pēdējais kuģis Pennsylvania klasē. Pēc nodošanas ekspluatācijā 1916. gadā, Arizona palika štatā Pirmā pasaules kara laikā, kā arī pavadīja prezidentu Vudro Vilsonu uz nākamo Parīzes miera konferenci. 1919. gadā kuģi atkal izvietoja ārzemēs, lai aizstāvētu Amerikas intereses Grieķu-turku kara laikā. Divus gadus vēlāk kuģi pārcēla uz Klusā okeāna floti, kuras pakļautībā kuģis palika līdz savai bojāejai. 20. gadsimta 20. un 30. gados Arizona regulāri izmantota flotes mācībās, tostarp ikgadējās flotes problēmu mācībās, izņemot visaptverošās kuģa modernizācijas laikā no 1929. līdz 1931. gadam. Kuģis atbalstīja palīdzības pasākumus pēc 1933. gada zemestrīces netālu no Longbīčas, Kalifornijā, un vēlāk piedalījās 1934. gada Džeimsa Kegnija filmā Here Comes the Navy, pirms budžeta samazinājumi izraisīja ievērojamus kuģa dīkstāves periodus ostā no 1936. līdz 1938. gadam. 1940. gada aprīlī Klusā okeāna flotes bāzes ostu pārcela no Kalifornijas uz Pērlhārboru Havaju salās, lai atturētu Japānas imperiālisma izplatīšanos. 1941. gada 7. decembrī japāņi uzbruka Pērlhārborai, un Arizonu skāra vairākas no gaisa nomesta bruņas caururbjošas aviobumbas. Viena detonēja ar sprāgstvielu pildītā kuģa korpusa nodalījumā, nogremdējot līnijkuģi un nogalinot 1177 tā virsniekus un apkalpes locekļus. Atšķirībā no daudziem citiem kuģiem, kuriem tajā dienā uzbruka, Arizona bija tik neatgriezeniski bojāts, ka to vairāk neatjaunoja izmantošanai Otrajā pasaules karā. Kuģa vraks joprojām atrodas Pērlhārboras ostā, kā līnijkuģa Arizona memoriāls, kas uzcelts virs kuģa vraka un veltīts visiem uzbrukuma laikā bojā gājušajiem jūrniekiem. Sīkākai informācijai skatīt Pērlhārboras bombardēšana. 1940. gada rudenī kuģim Arizona Bremertonā veica remontu un modernizāciju. 22. oktobrī Arizona saskrējās ar citu līnijkuģi Oklahoma. 1941. gada 7. decembrī līnijkuģis Arizona atradās Pērlhārborā pie "kaujas kuģu rindas" ārējā mola ar peldošo kuģi darbnīcu Vestal ostas pusē. Kuģim Arizona uzbruka japāņu horizontālie bumbvedēji Nakajima B5N no aviācijas bāzeskuģa Kaga un, pēc Japānas datiem, mini zemūdene. Viena torpēda trāpīja 35. špangauta zonā, taču bojājumi bija nenozīmīgi. Tajā pašā laikā Arizona saņēma no 5 līdz 8 trāpījumus, ko radīja 800 kg bumbas. Viena no bumbām, caursitot klāju blakus galvenā lielgabalu torņa Nr.2 iekārtai, eksplodēja improvizētajā noliktavā kuģa katapultas pulvera lādiņu uzglabāšanai. Rezultātā kuģis Arizona sāka grimt dzelmē ar savu priekšgalu, un, neskatoties uz savlaicīgiem kuģa komandas centieniem cīnīties par kuģa izglābšanu, līnijkuģis drīz vien nogrima ar pakaļgalu uz okeāna grunts. 1941. gada 29. decembrī kuģi Arizona izslēdza no karakuģu kaujas sastāva, bet 1942. gada 1. decembrī no flotes sarakstiem. Kā kuģi, kas zaudēts ienaidnieka uguns iedarbībā, USS Arizona tas apbalvots ar kaujas zvaigzni. Sešdesmito gadu sākumā, pieminot traģēdiju Pērlhārborā, amerikāņi uzcēla memoriālu virs līnijkuģa korpusa, kas gulēja zem ūdens. Katru gadu 7. decembrī šeit notiek kristiešu piemiņas dievkalpojums mirušo jūrnieku un lidotāju dvēselēm. Arizona komanda 1924. gadā Kuģis pēc modernizācijas 1930. gados Līnijkuģis Arizona grimst pēc japāņu bumbas izraisīta sprādziena Shematiska grafiks, kas parāda kuģim radītos bojājumus Skats no gaisa uz USS Arizona memoriālu, redzams kuģa vraks zem ūdens un izplūdušie eļļas pleķi no kuģa nodalījumiem https://web.archive.org/web/20170307204802/http://www.nvr.navy.mil/SHIPDETAILS/SHIPSDETAIL_BB_39.HTML «USS Arizona: That Terrible Day». University of Arizona Special Collections. «Peer Into a Fallen Battleship at Pearl Harbor». YouTube. National Geographic. 2016. gada 7. decembris. USS Arizona (BB-39), 1916—1941 Online Library of Selected Images (US Navy) NavSource Online: Battleship Photo Archive BB-39 USS Arizona Construction — 1918 USS Arizona Memorial (U.S. National Park Service)