Jēdzienam narkotikas ir dažādas nozīmes. Tās var būt saistītas ar psihotropo vielu lietošanas iedarbību vai juridisko statusu. Daudzo nozīmju un vārda negatīvās nokrāsas dēļ mūsdienās to vairs neuzskata par lietojamu terminu farmakoloģijas zinātnē. Vārda "narkotikas" vēsturiskā pamatnozīme ir vielas, kas pastiprina miegainību un novērš sāpes (vārds ir cēlies no grieķu vārda 'narkotikos', kas nozīmē "stindzinošs" vai "padarīt nejūtīgu"). Šajā gadījumā par narkotikām agrāk uzskatīja vienīgi opioīdus (pārsvarā morfiju un heroīnu). Mūsdienās pēc šīs definīcijas strīdīgi arī benzodiazepīnus, alkoholu vai pat marihuānu var uzskatīt par narkotikām, bet to nevar attiecināt uz kokaīnu, LSD un kofeīnu. Par narkotikām sauc arī narkomāniju izraisošas psihotropās vielas vai preparātus. Šajā gadījumā par narkotikām var uzskatīt opioīdus, benzodiazepīnus, kokaīnu, alkoholu un kofeīnu, strīdīgi arī marihuānu un LSD var uzskatīt par narkotikām. Par narkotikām dēvē dabīgas vai sintētiskas vielas, kas ir klasificētas atbilstoši ANO 1961. gada 30. marta Vienotajai konvencijai par narkotiskajām vielām, bet dabīgas vai sintētiskas vielas, kas ir klasificētas atbilstoši 1971. gada 21. februāra Konvencijai par psihotropām vielām, ir aizliegtas psihotropas vielas. Šajā gadījumā par narkotikām uzskata opioīdus, kokaīnu un marihuānu, bet terminu neattiecina uz benzodiazepīniem, alkoholu, LSD un kofeīnu. Par narkotikām mēdz dēvēt jebkuru ar likumu aizliegtu psihotropu vielu vai preparātu vai tikai ar ārsta atļauju lietojamu psihotropu vielu vai preperātu. Šajā gadījumā par narkotikām (atkarībā no valsts likumdošanas) var uzskatīt opioīdus, benzodiazepīnus, kokaīnu, marihuānu un LSD, bet to nevar attiecināt uz alkoholu un kofeīnu. Jebkuru apreibinošu vielu, kas tiek lietota labsajūtas sasniegšanai, sauc par baudvielu. Mūsdienās, kad lielākā daļa baudvielu ir aizliegtas, šis vārds ir novecojis un nereti sarunvalodā narkotikas ir sinonīms baudvielām. Tai pat laikā ļoti bieži par narkotikām neuzskata alkoholu un kofeīnu (lai gan tās bieži vien var klasificēt kā narkotikas), kamēr tikpat legālas, bet sabiedrībā mazāk pieprasītas un iecienītas baudvielas (sarkanā mušmire, sintētiskā marihuāna vai pat enerģijas dzērieni) tiek uzskatītas par narkotikām (sauktas par legālajām narkotikām). Psihotropās vielas — satur informāciju par narkotiku veidiem, vēsturi, ietekmi uz veselību Narkomānija Vieglās un smagās narkotikas Julien, Robert M. A Primer of Drug Action. 11th edition. Claire D. Advokat, Joseph E. Comaty, eds. New York: Worth Publishers: 2008. page 537. WHO | Lexicon of alcohol and drug terms published by the World Health Organization. Who.int (2010-12-09). Atjuanots: 2011-09-24. «Arhivēta kopija». Arhivēts no oriģināla, laiks: 2007. gada 6. janvārī. Skatīts: 2012. gada 21. jūlijā. Svešvārdu vārdnīca, Jumava, 2009 Par narkotisko un psihotropo vielu un zāļu likumīgās aprites kārtību[novecojusi saite] (I nodaļa. Vispārīgie noteikumi), likumi.lv. Atjaunots: 2013. gada 14. februārī. Latviešu konversācijas vārdnīca (A.Švābe, A.Būmanis, K.Dišlers), Grāmatu apgādniecība A.Gulbis, Izdots: 1927. Eksotiskās narkotikas Lielbritānijā, Tvnet.lv. Atjaunots: 2013. gada 14. februārī. Legālās narkotikas drīzumā var kļūt par pagātni, Diena.lv. Atjaunots: 2013. gada 14. februārī. Enerģijas dzērieni — legālās narkotikas?!, Tvnet.lv. Atjaunots: 2013. gada 14. februārī. Valsts nespēj aizliegt „legālās narkotikas”, Kasjauns.lv. Atjaunots: 2013. gada 14. februārī.