AG2R Citroën Team (UCI komandas kods: ACT) ir Francijas riteņbraukšanas komanda, kura piedalās UCI ProTour. Tās sponsori ir Ag2r Group, Francijas apdrošināšanas un pensiju fondu grupa un La Mondiale Group, kura ir Francijas pensiju fondu pārvaldīšanas un apdrošināšanas kompānija. 2009.—2010. gada sezonā komandu pārstāvēja Latvijas riteņbraucējs Gatis Smukulis. 1992. gadā Vinsents Lavenī neilgi pēc profesionālās braucēja karjeras beigām izveidoja profesionālu komandu, kā galveno sponsoru piesaistot Chazal. Lavenī jau iepriekš bija piesaistījis Chazal kā sponsoru savai pēdējai profesionālai komandai kā braucējs. Kompānija komandu sponsorēja no 1992. līdz 1995. gadam. 1996. gadā komandas sponsorēšanu pārņēma Petit Casino, lielveikalu kafijas veikaliņu ķēde. Šajā laikā komanda bija riteņbraukšanas otrajā divīzijā. 1997. gadā par komandas sponsoru kļuva Casino, iepriekšējā sponsora mātes uzņēmums, kurš darbojās lielveikalu biznesā, ievērojami palielinot budžetu. Lavenī komanda tika pie dalības lielākajās sacensībās, ieskaitot klasiskajās sacensībās. Komandas līderi šajā laikā bija Aleksandrs Vinokurovs, Jāns Kirsipū un Lauri Auss. 2000. gadā galvenā sponsora lomu pārņēma apdrošināšanas kompānija Ag2r Prevoyance. Komanda turpināja gūt panākumus ar Lorānu Brošāru, Jānu Kirsipū un Žanu Patriku Nazonu. 2006. gadā komanda pievienojās UCI ProTour, parakstot līgumus ar Fransisko Mansebo un Kristofu Moro. Fassa Bortolo komandas aiziešana no bija atbrīvojusi vietu un AG2R bija vienīgā komanda, kura uz to pretendēja, jo Comunidad Valenciana brīvprātīgi atsauca savu kandidatūru, bet bijušā Fassa Bortolo sporta direktora Džankarlo Ferreti jaunveidotajai komandai trūka finansiālo garantiju. Ag2r veiksmīgi startēja 2006. gada Tour de France, kur vienā no posmiem uzvarēja Silvēns Salzati un dienu līdera godā pavadīja Sirils Desēls. Pēc 2006. gada Tour de France 7. posma Rinaldo Nočentini kļuva par līderi pēc veiksmīga atrāviena kopā ar komandas biedru Kristofu Riblonu. Nočentini līdera godu saglabāja astoņus posmus un Ag2r-La Mondiale bija vadībā komandu vērtējumā no 7. līdz 11. posmam un dienu pēc 14. posma. 2009.—2010. gada sezonās komandu pārstāvēja Latvijas riteņbraucējs Gatis Smukulis. piezīme: Fransuā Bidārs «Cycling team rolls on to the big time». International Herald Tribune. Arhivēts no oriģināla, laiks: 2007-08-26. Skatīts: 2007-08-06. «Histoire de l’equipe cycliste Ag2r Prevoyance». Ag2r non official supporters. Arhivēts no oriģināla, laiks: 2007-08-08. Skatīts: 2007-08-06. Arhivēts 2007-08-08 Wayback Machine vietnē. Vikikrātuvē par šo tēmu ir pieejami multivides faili. Skatīt: AG2R Citroën Team. ProCyclingStats komandas profils (angliski) Oficiālā tīmekļa vietne Facebook profils Twitter profils LavenuTeams fanu lapa (franciski)