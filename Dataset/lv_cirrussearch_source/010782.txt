Jangona, arī Rangūna (birmiešu: ရန္‌ကုန္‌/ Yangon) ir Mjanmas (agrāk Birmas) lielākā pilsēta un līdz 2006. gadam tās galvaspilsēta. Valsts galvenais ekonomikas un kultūras centrs. Atrodas valsts deinvidos apmēram 30 kilometrus no Andamānu jūras, Iravadi upes grīvas rajonā. Salīdzinoši ar citām Dienvidaustrumāzijas lielpilsētām - relatīvi neattīstīta. Pilsētu mūsu ēras 500. gados dibinājuši moni, nosaucot par Dagonu (Dagona), un tā gadsimtiem bija neliels zvejnieku ciematiņš. 1753. gadā birmiešu karalis Alungpaja (Alaungpaya) iekaroja Lejasbirmu, pārsaucot Dagonu par Jangonu. 1841. gadā pilsēta cieta ugunsgrākā. Otrā Birmas kara laikā 1852. gadā angļu karaspēks okupēja pilsētu un izveidoja par Birmas galveno ekonomisko centru. Lejasbirma tika iekļauta Angļu Indijā. 1930. gadā pilsēta cieta zemestrīcē un cunami. Pirms 2.pasaules kara Rangūnas iedzīvotāju vairums bija indieši. 2.pasaules kara laikā pilsēta cieta kaujās. Pēc Birmas neatkarības nodibināšanas pilsētas iedzīvotāju kopumā palielinājās birmiešu skaits. 1989. gadā pilsētas oficiālais nosaukums tika mainīts no Rangūnas uz Jangonu. 2006. gada 26. martā Mjanmas galvaspilsēta tika oficiāli pārvietota no Jangonas uz Nepjido valsts vidienē. Jangonā dzimuši: Niks Dreiks (Nick Drake, 1948-1974) - mūziķis Auna Sana Su Či (Aung San Suu Kyi, 1945-) - politiķe http://www.demographia.com/db-worldua.pdf.