Hatanga (krievu: Хатанга) ir Sibīrijas upe Krievijas Federācijas ziemeļos, plūst pa Krasnojarskas novada Taimiras Dolganu—Ņencu rajonu. Upes nosaukums cēlies no dolganu valodas хатанга — ‘bērzu [upe]’ — upes ieleja ir šajā apvidū vistālāk ziemeļos esošais pundurbērzu izplatības areāls. Hatanga veidojas, satekot Hetai un Kotujai. Tās garums ir 227 km, bet kopā ar Kotuju — 1636 km. Plūst ziemeļaustrumu virzienā pa Ziemeļsibīrijas zemieni. Veido līdz pat 5 km platu ieleju. Upei daudz atteku un salu. Ieplūst Laptevu jūras Hatangas līcī. Upes barošanās galvenokārt no sniega kušanas, pali no maija līdz augustam, kad upes līmenis var celties par 8,5 m un caurtece sasniedz 18 300 m³/s. Aizsalst oktobra sākumā, ledus sāk iet jūnija sākumā. Galvenās pietekas Popigaja, Ņižņaja, Bludnaja (labās), Novaja, Malaja Balahna (kreisās). Kuģojama visā garumā. Lielākās apdzīvotās vietas krastos ir Hatanga un Novoribnaja. Государственный водный реестр. Река Хатанга (Котуй, Сейси) Большая Советская Энциклопедия (БСЭ). Хатанга Vikikrātuvē par šo tēmu ir pieejami multivides faili. Skatīt: Hatanga. Krievijas Lielās enciklopēdijas raksts (krieviski) Страны Арктики. река Хатанга Arhivēts 2021. gada 8. janvārī, Wayback Machine vietnē.