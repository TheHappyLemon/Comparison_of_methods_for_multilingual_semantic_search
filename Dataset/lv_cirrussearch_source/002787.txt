Šis raksts ir par dzelzceļa staciju Rīgā. Par citām jēdziena Torņakalns nozīmēm skatīt nozīmju atdalīšanas lapu. Torņakalns, agrāk Rīgas Jelgavas stacija (vācu: Riga-Mitauer Bahnhof) jeb Rīga III, ir dzelzceļa stacija Rīgā, Zemgales priekšpilsētā, Torņakalna apkaimē. Vilkaines iela savieno stacijas ēku ar Vienības gatvi un Friča Brīvzemnieka ielu. Tā ir I klases kravas stacija ar piepilsētas pasažieru vilcienu kustību. Torņakalna stacijā pietur elektrovilcieni, kas kursē maršrutos Rīga—Jelgava un Rīga—Tukums; dīzeļvilcieni Torņakalnā nepietur. Blakus stacijai atrodas piemiņas plāksne un vagons, ar kādu tika izsūtīti cilvēki 1941. gada deportācijās. Torņakalna stacija sastāv no A un B parka (B parks atrodas zemākā līmenī nekā A parks). B parka jeb bijušās preču stacijas strupceļos izvietojies Latvijas dzelzceļa vēstures muzejs. Torņakalna stacija aizņem apmēram 9 ha lielu platību un var apkalpot līdz 31 000 kravas vilcienu un 41 000 pasažieru vilcienu gadā. Sakarā ar "Rail Baltica" atzara uz lidostu izbūvi, Torņakalna staciju paredzēts pārcelt par 200 m uz Daugavas pusi. Vecā ēka tiks pārvietota tālāk no sliedēm un tajā ierīkots muzejs. Stacijā darbojas biļešu kase. 1868. gadā atklāto Rīgas—Jelgavas dzelzceļa līnijas galastaciju nosauca par Rīgas Jelgavas staciju (Riga-Mitauer Bahnhof). Tā bija ļoti svarīga stacija, kas nodrošināja Rīgas savienojumu ar Zemgales novadu, taču 1872. gadā pēc dzelzceļa tilta uzbūvēšanas pāri Daugavai tā savu nozīmi zaudēja un tika pārdēvēta par Rīgu III, vēlāk par Rīgas III Preču staciju, kas tika iekļauta apvienotajā Torņakalna stacijā. Jelgavas stacija atradās uz ziemeļiem no tagadējās Torņakalna stacijas starp Uzvaras bulvāri un Akmeņu ielu. Mūsdienās stacijas ēka daļēji saglabājusies Akmeņu ielā 19 (agrākā adrese — Akmeņu iela 38) kā dzīvojamā māja. 1877. gadā Torņakalnā sāka pieturēt arī vilcieni, kas kursēja jaunajā līnijā Rīga—Tukums. 19. gadsimta 80. gadu vidū uzbūvēta tagadējā stacijas ēka, kas 1994. gadā cieta ugunsgrēkā, bet tika atjaunota sākotnējā izskatā. 1950. gadā pēc Rīgas—Dubultu posma elektrificēšanas Torņakalnā sāka pieturēt elektrovilcieni. 1972. gada decembrī tika elektrificēta līnija Rīga—Jelgava, tajā sāka kursēt kontaktakumulatoru elektriskais vilciens. Līdz 2001. gada 15. augustam Torņakalnā pieturēja dīzeļvilciens Rīga—Liepāja (satiksme uz Liepāju atjaunota 2006. gadā, bet Liepājas vilcieni nepietur Torņakalnā). Līdz 2010. gada 15. februārim Torņakalnā katru dienu pieturēja dīzeļvilciens Rīga—Reņģe. Torņakalna stacija 2008. gadā Sliežu ceļi Tukuma un Jelgavas virzienā Sliežu ceļi Rīgas virzienā Torņakalna stacijas B parka sliežu ceļi B parka sliežu izvērsums (skats Jelgavas virzienā) Dīzeļlokomotīve 2M62-1183 ar cisternu sastāvu Hidrokolonna (demontēta 2012. gadā) Dīzeļlokomotīve TGM3-1400 Torņakalna stacijā Preču vagons — piemiņas vieta izsūtītajiem Torņakalna stacijas sliežu ceļu izvērsums Tukuma virzienā Torņakalna stacija, skatoties no Friča Brīvzemnieka ielas pārvada Applūduši sliežu ceļi Torņakalna B parkā (Mārupītes plūdi) Torņakalna stacijas ēka Nojume Torņakalna stacijā Preču vagoni Torņakalna stacijā (A parks) Sliežu ceļi Torņakalna stacijā (skats no Friča Brīvzemnieka ielas pārvada) Lokomotīve Torņakalna stacijā Sliežu ceļi Jelgavas un Jūrmalas virzienā Torņakalna stacijā Sliežu ceļi Rīgas virzienā Torņakalna stacijā Elektrovilciens ER2T-7115-05R Torņakalna stacijā Torņakalna stacijas ēka (2020) Elektrovilciens ER2T-711401 Torņakalna stacijā Lokomotīve ar platformu Torņakalna stacijā ER2T-7116R pienāk Torņakalna stacijā ER2-3034 Torņakalna stacijā ER2T-7114 Torņakalna stacijā Komunistiskā terora upuru piemiņas vieta Torņakalnā B kategorijas atļauja Nr. RI 11 IB 0039[novecojusi saite] Kam «brauks pāri» dzelzceļš «Rail Baltica»? Ietekme uz Torņakalnu un Āgenskalnu «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-07-31. «Latvijas dzelzceļa vēstures muzejs. Rīgas stacijas». Arhivēts no oriģināla, laiks: 2011. gada 5. novembrī. Skatīts: 2011. gada 31. decembrī. Dzelzceļš un dzelzceļa stacija Torņakalns "Torņakalns" - Izstādes katalogs Arhivēts 2018. gada 9. septembrī, Wayback Machine vietnē. Latvijas Valsts vēstures arhīvs Latvijas (Baltijas) dzelzceļa izveidošana un attīstība PSRS 1945. - 1991.g. Arhivēts 2016. gada 10. martā, Wayback Machine vietnē. Latvijas dzelzceļš Pastāvīgā un mainīgā Torņakalna stacija YouTube