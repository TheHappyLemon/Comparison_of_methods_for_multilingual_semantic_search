"Kikbokseris 5: Atriebība" ir piektā un pēdējā daļa no ASV filmu cikla "Kikbokseris". Šī filma noslēdz stāstu par brāļiem Sloaniem, jo ir nogalināts arī jaunākais brālis - Deivids un galvenais varonis šajā filmā ir cits. Jau pirmajās filmas minūtēs dots saprast, ka Deivids Sloans, iepriekšējo filmas daļu varonis, tika nogalināts, jo atteicās parakstīt līgumu ar nelegālo kikboksa federāciju Dienvidāfrikā. Šīs filmas galvenais varonis — Mets Rīvzs (Dakaskoss), Deivida Sloana draugs, kurš, noslēdzot savu, ļoti veiksmīgu sporta karjeru, māca cīņas mākslas un trenē citu draugu, Džoniju Stailzu. Džonijs kļūst par ASV čempionu kikboksā, bet pavisam drīz nelegālās kikboksa federācijas pārstāvji uzaicina arī viņu. Klausot Meta ieteikumam, Džonijs atsakās parakstīt ar viņiem līgumu, un federācijas pārstāvji divatā smagi piekauj Džoniju uz augstas ēkas jumta. Palīgā steidzas Mets, bet viņš ierodas pārāk vēlu - viens no noziedzniekiem salauž Džonija mugurkaulu. Mets nogalina vienu no noziedzniekiem, bet otrs aizbēg ar visu Džonija čempiona jostu. Džonijs mirst Metam uz rokām. Vēlēdamies atriebties, Mets dodas uz Āfriku, uz Johannesburgu, kur uzzin, ka slepkava (pareizāk sakot, šīs nelikumīgās kikboksa federācijas galva) ir misters Nigals — arī bijušais kikbokseris. Šķiet, ka vienatnē Mets ir lemts nāvei no Nigala rokaspuišiem, taču negaidot arī viņš atrod sev uzticamu sabiedroto. Drīz, neraugoties uz daudzajiem šķēršļiem savā ceļā, Mets satiek Nigalu viņam piederošajā kazino, kas ir kā Lasvegasas un Savvaļas Āfrikas sajaukums. Abi pretinieki ir ļoti meistarīgi cīnītāji un cīņa ir līdzvērtīga, bet Meta pusē ir vēlme atriebt draugu nāvi un taisnība, kas arī palīdz uzvarēt. Marks Dakaskoss — Mets Rīvzs Džeimss Raiens — Mr. Nigals Džefs Mīds — Pols Krofs Tonijs Kaprari — Moons Deividu Sloanu šajā filmā nespēlē vis Saša Mitčels, kā tas bija iepriekšējās filmās, bet gan nezināms aktieris, cīņas māksas speciālists. Viss, kas filmā redzams, ir Deivida Sloana ēna, kurš cīnās ar Nigala rokaspuišiem, zaudē un maksā par to ar savu dzīvību. Tāpat kā tika nogalināts Kurts pēc pirmās filmas notikumiem. Bija paredzēts uzņemt arī vēl vienu sesto daļu — tajā galvenais tēls atkal būtu Dakaskosa atveidotais Mets Rīvzs, kurš šoreiz cīnītos ar Tongu Po. Taču Kikbokseris 5 neatnesa gaidītu peļņu un drīz vien filmas veidotāji no idejas par sesto daļu atteicās. Kikbokseris Kikbokseris 2: Atpakaļceļš Kikbokseris 3: Kara māksla Kikbokseris 4: Agresors IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Rotten Tomatoes profils (angliski)