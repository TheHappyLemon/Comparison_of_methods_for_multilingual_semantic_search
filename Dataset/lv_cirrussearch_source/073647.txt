Su-27 (krievu: Су-27, rūpnīcas kods T-10S; pēc NATO kodifikācijas: Flanker-B) ir Padomju Savienības Suhoja konstruktoru birojā izstrādāts ceturtās paaudzes virsskaņas smagais daudzmērķu iznīcinātājs, tā galvenie konstruktori dažādos laikos bija Naums Čerņakovs, Mihails Simonovs, Artjoms Kolčins un Aleksejs Kniševs. Su-27 var lidot jebkādos laikapstākļos un paredzēts gaisa pārākuma iegūšanai. Lidmašīnu izmanto arī raķešu un bumbu triecieniem pret zemes mērķiem. Tas ir taktisko kodolieroču nesējs. Pirmais prototipa lidojums notika 1977. gadā. 1982. gadā lidmašīna sāka ienākt aviācijas vienībās, tās ekspluatācija sākās 1985. gadā. 1990. gada 23. augustā šī lidmašīnu iekļāva PSRS bruņojumā. 2008. gadā Su-27 bija viena no galvenajām Krievijas gaisa spēku lidmašīnām, tās modifikācijas izmantoto Ukrainā, Indijā, Ķīnā un citās valstīs. Uz Su-27 bāzes ir izstrādāts arī liels kara lidmašīnu modifikāciju skaits. Su-27 prototipa T-10 kabīne ir izstādīta apskatei Rīgas aviācijas muzejā. Su-27 projekcijas. Su-27S kabīne. Russia Air Force Handbook. World Strategic and Business Information Library. Washington, D.C. : International Business Publications USA. 2009. 167. lpp. ISBN 978-1-43874-019-5. Vikikrātuvē par šo tēmu ir pieejami multivides faili. Skatīt: Su-27. Encyclopædia Britannica raksts (angliski)