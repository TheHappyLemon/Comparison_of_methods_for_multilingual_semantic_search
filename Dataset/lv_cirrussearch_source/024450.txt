Augustavas vaivadija (poļu: Województwo augustowskie, lietuviešu: Augustavo vaivadija) bija Kongresa Polijas vaivadija (1816-1837), kurā ietilpa mūsdienu Lietuvas dienvidrietumu daļa un Polijas ziemeļaustrumu daļa. Guberņas centrs bija Lomža, tad Suvalki. Pēc Polijas-Lietuvas kopvalsts trešās dalīšanas 1795. gadā daļa no Žemaitijas kunigaitijas un Traķu vaivadijas Nemunas kreisajā krastā nonāca Prūsijas karalistes sastāvā. Pēc Prūsijas sakāves Napoleona karu laikā 1806. gadā to pievienoja Varšavas hercogistes Lomžas departamentam (1806–1815). Pēc uzvaras 1812. gada karā šo zemi iekļāva Polijas teritorijā izveidotajā Krievijas impērijas vasaļvalsts t.s. Kongresa Polijas Augustavas vaivadijas sastāvā (1816—1837). Pēc Novembra sacelšanās apspiešanas tika izveidota Augustavas guberņa. Augustavas guberņa rietumos robežojās ar Austrumprūsijas provinci, ziemeļaustrumos ar Viļņas guberņu, dienvidaustrumos ar Grodņas guberņu, dienvidrietumos ar Plockas vaivadiju. Augustavas apriņķis (obwód augustowski) Kalvarijas apriņķis (obwód kalwaryjski) Marijampoles apriņķis (obwód mariampolski) Seinu apriņķis (obwód sejneński) Lomžas apriņķis (obwód łomżyński) Augustavas vaivadijas ziemeļu daļā iedzīvotāju lielākā daļa bija lietuvieši, bet dienvidu daļā poļi un baltkrievi. Pēc 1815. gada Kongresa Polija 1831. gadā