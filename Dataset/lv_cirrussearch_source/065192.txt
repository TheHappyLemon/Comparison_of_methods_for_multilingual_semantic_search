Leopard 2 ir kaujas pamattanks, kas izstrādāts un ražots Rietumvācijā, vēlāk apvienotajā Vācijā. Tanka sērijveida ražošana sākās 1978. gadā. Pēc Aukstā kara Bundesvērs samazināja Leopard 2 tanku skaitu no 2125 1990. gadā līdz 328 2008. gadā. Šos tankus NATO valstis izmantoja Kosovas krīzes laikā, kā arī Afganistānas un Sīrijas karu laikā. 1979. gadā pirmie 30 tanki atstāja Minhenes Krauss-Maffei rūpnīcu, bet 1980. gadā tankus sāka ražot arī Ķīles Krupp rūpnīca. Leopard 2 detaļu ražošanā piedalījās vairāk nekā 1500 VFR uzņēmumu. Dzinējus ražoja Frīdrihshāfenes rūpnīcā un transmisiju Augsburgas rūpnīcā. Kopumā līdz 1987. gadam Minhenē saražoja 990, bet Ķīlē 810 Leopard 2 tankus. No 1988. līdz 1990. gadam papildus izgatavoja 250 modificētos tankus. Kopumā Bundesvērs pasūtīja 2125 Leopard 2 tankus, lai aizstātu novecojušos Leopard 1 tankus, kurus pārdeva Turcijai. No 1979. gada oktobra līdz 1982. gada maijam Bundesvērs saņēma pirmos 380 Leopard 2A0 tankus, līdz 1984. gada novembrim 750 modificētos Leopard 2A1 tankus, tad vēl 300 Leopard 2A3 tankus. No 1985. gada decembra līdz 1992. gadam ekspluatācijā nodeva 695 uzlabotos Leopard 2A4 tankus. 1993. gadā sāka ražot Leopard 2A5 tankus ar ķīļveida torni. Sākotnēji bija paredzēts modernizēt visus 2125 Bundesvēra Leopard 2 tankus līdz A5 līmenim, taču līdz 1998. gadam to paveica tikai 225 tankiem, jo 1996. gadā nolēma izveidot Leopard 2A6 modifikāciju. 2010. gadā militārais uzņēmums Krauss Maffei Wegmann prezentēja savu jaunāko tanka modifikāciju Leopard 2A7. Leopard 2A0 Leopard 2A4 Leopard 2A5 Leopard 2A6 Leopard 2A7  Vācija: 225 Leopard 2A5/2A6, 78 Leopard 2A4 noliktavās, 19 Leopard 2A7, 1 Leopard 2A7V  Turcija: 354 Leopard 2A4  Spānija: 219 Leopard 2E, 108 Leopard 2A45, 16 Leopard REC  Grieķija: 183 Leopard 2A4, 170 Leopard 2A6HEL  Polija: 137 Leopard 2A4, 105 Leopard 2A5, 5 Leopard 2PL  Somija: 100 Leopard 2A4 noliktavās, 100 Leopard 2A6  Indonēzija: 41 Leopard 2A4, 96 Leopard 2SG, 61 Leopard Revolution  Šveice: 134 Leopard 2  Čīle: 131 Leopard 2A4  Zviedrija: 120 Leopard 2A5, 9 Leopard 2A4  Kanāda: 20 Leopard 2A4M, 42 Leopard 2A4 trenažieri, 20 Leopard 2A6M, 11 Leopard 2 ARV  Singapūra: 96 Leopard 2SG  Katara: 62 Leopard 2A7+  Austrija: 56 Leopard 2A4  Norvēģija: vairāk nekā 52 Leopard 2A4  Dānija: 40 Leopard 2A5, 4 Leopard 2A7  Portugāle: 37 Leopard 2A6  Ungārija: 4 Leopard 2A4HU  Saūda Arābija: nezināms skaits Leopard 2A7 Gelbart, Marsh (1996). Tanks: main battle and light tanks. Brassey's UK Ltd. pp. 109–110. ISBN 978-1-85753-168-8. OCLC 36171829. Gelbart, Marsh (1996). Tanks: main battle and light tanks. Brassey's UK Ltd. pp. 109–110. ISBN 978-1-85753-168-8. OCLC 36171829. https://www.knds.de/en/systems-products/tracked-vehicles/main-battle-tank/leopard-2-a6/ Leopard 2 Revolution Army Vehicles.DK Leopard 2A5 Army Vehicles.DK Leopard 2A4 Military Periscope – Leopard 2 main battle tank Fprado.com – Kampfpanzer Leopard 2 Leopard 2A5 Arhivēts 30 April 2006 Wayback Machine vietnē.