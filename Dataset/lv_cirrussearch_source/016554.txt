Marsels Dions (franču: Marcel Dionne; dzimis 1951. gada 3. augustā) ir bijušais kanādiešu hokejists, centra uzbrucējs. Savas karjeras laikā aizvadījis 18 sezonas Nacionālās hokeja līgas klubos Detroitas "Red Wings", Losandželosas "Kings" un Ņujorkas "Rangers". 1992. gadā uzņemts Hokeja slavas zālē. Profesionāļa karjeru Dions sāka 1971.—72. gada sezonā Detroitas "Red Wings" sastāvā. Jau savu debijas sezonu NHL hokejists noslēdza kā komandas rezultatīvākais spēlētājs. 1974.—75. gada sezonā hokejists pildīja arī komandas kapteiņa funkcijas. 1975. gada sezonā Diona aģentam izdevās panākt, ka hokejists tiek pārdots Losandželosas "Kings" vienībai. "Kings" sastāvā Dions aizvadīja nākamās vienpadsmit ar pus sezonas, 1979.—80. gada sezonu noslēdzot kā visas līgas rezultatīvākais spēlētājs. Pēdējās sezonās "Kings" sastāvā Marselam izveidojās konflikts ar komandas galveno treneri Petu Kvinu, kā rezultātā 1986.—87. gada sezonas ievadā Dions tika aizmainīts uz Ņujorkas "Rangers" vienību. Pēc 1988.—89. gada sezonas noslēguma Dions beidza savu profesionāļa karjeru. Kanādas hokeja izlases sastāvā Dions spēlējis 1978., 1979., 1983. un 1986. gada Pasaules čempionātos, tajos kopā ar izlasi izcīnot trīs bronzas medaļas, kā arī 1978. gadā tiekot atzīts par turnīra labāko uzbrucēju. Munzüger Sport profils (vāciski) Eliteprospects profils (angliski) Internet Hockey Database profils (angliski) Hockey-Reference profils (angliski)