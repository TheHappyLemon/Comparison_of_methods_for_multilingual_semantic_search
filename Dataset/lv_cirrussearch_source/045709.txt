Lisjēns Favrs (franču: Lucien Favre; dzimis 1957. gada 2. novembrī) ir Šveices futbola treneris un bijušais futbolists. Spēlējis pussarga pozīcijā, bijis Šveices futbola izlases dalībnieks. Trenera karjeras laikā vadījis Šveices, Francijas un Vācijas klubus. Spēlētāja karjeras laikā pārstāvējis Šveices klubus Lausanne, Neuchâtel Xamax un Servette. 1985. gadā Servette sastāvā kļuva par Šveices čempionu. No 1983. līdz 1984. gadam spēlēja Francijā Toulouse FC sastāvā. Futbolista karjeru noslēdza 1991. gadā. 1983. gadā ir ticis atzīts par Šveices gada futbolistu. Šveices izlases sastāvā aizvadījis 24 spēles. Vienīgos vārtus izlases labā guva savā debijas spēlē 1981. gada 1. septembrī pret Nīderlandi. Karjeru izlasē noslēdza 1989. gada septembrī, pēdējo spēli aizvadot pret Portugāles izlasi. Trenera karjeru sāka 1991. gadā Šveices klubā Echallens. Sākumā trenēja kluba jauniešu komandas, 1993. gadā kļuva par pirmās komandas galveno treneri. Karjeras turpinājumā strādāja arī citos Šveices klubos: Yverdon Sport, Servette un FC Zürich. Ar FC Zürich divreiz uzvarēja Šveices Superlīgā (2006. un 2007. gadā). 2007. gada jūnijā kļuva par Vācijas Bundeslīgas kluba Hertha BSC galveno treneri. No 2011. līdz 2017. gadam vadīja citu Bundeslīgas klubu Menhengladbahas "Borussia". 2014.—2015. gada sezona bija sekmīgākā, kad izdevās sasniegt 3. vietu. No 2016. līdz 2018. gadam strādāja par Francijas kluba OGC Nice galveno treneri. 2016.—2017. gada sezonā izcīnīja 3. vietu Ligue 1, kvalificējoties UEFA Čempionu līgas 3. kvalifikacijas kārtai. Tas bija kluba lielākais panākums vairāk nekā 40 gadu laikā. 2018. gada maijā tika apstiprināts par Dortmundes "Borussia" galveno treneri. 2019. gadā ieguva Vācijas superkausu. Divas reizes ar Borussia ieguva 2. vietu Bundeslīgā. 2020. gada 13. decembrī pēc zaudējuma 1:5 pret VfB Stuttgart tika atbrīvots no amata. 2022. gada jūnijā atgriezās OGC Nice galvenā trenera amatā. 2023. gada janvārī pēc izstāšanās no Francijas kausa pret zemākas līgas komandu tika atbrīvots no amata. «Fußballer des Jahres » Schweiz». weltfussball.de (vācu). Skatīts: 2018. gada 3. novembrī. «Lucien Favre - national football team player». eu-football.info (angļu). Skatīts: 2018. gada 3. novembrī. «Par Dortmundes "Borussia" galveno treneri apstiprināts šveicietis Favrs». sportacentrs.com. 2018. gada 23. maijs. Skatīts: 2018. gada 3. novembrī. «Borussia Dortmund trennt sich von Lucien Favre». bvb.de (vācu). 2020. gada 13. decembris. Skatīts: 2020. gada 13. decembrī. «Nice officialise l'arrivée de Lucien Favre et le départ de Christophe Galtier». lequipe.fr (franču). 2022. gada 27. jūnijs. Skatīts: 2022. gada 13. jūlijā. «Maģiskais Francijas kauss: pusamatieri izslēdz "Ligue 1" klubu, "Nice" pēc fiasko atlaiž treneri». sportacentrs.com. 2023. gada 9. janvāris. Skatīts: 2023. gada 12. janvārī. Vikikrātuvē par šo tēmu ir pieejami multivides faili. Skatīt: Lisjēns Favrs. Munzüger Sport profils (vāciski) WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski)