Nepilnas pārvērtības kukaiņi jeb nepilnas pārvērtības kukaiņu virskārta (Exopterygota) ir jaunspārņu infraklases (Neoptera) kukaiņu virskārta, kas apvieno kukaiņu sugas, kuru nimfas (nepieaugušie īpatņi) ārēji atgādina imago (pieaugušos kukaiņus). Attīstības laikā kukaiņi vairākas reizes nomaina savu ārējo apvalku, līdz pakāpeniski sasniedz pieauguša īpatņa lielumu. Šīs grupas sugām attīstoties nav kūniņas stadijas. Kad nimfa nomainījusi apvalku 1—2 reizes, tai var redzēt nelielus spārniņus. Nimfa aug arvien lielāka, līdz sasniedz pieauguša kukaiņa lielumu, tad tā nomaina apvalku pēdējo reizi, kļūstot par imago - kukaini, kas sasniedzis dzimumbriedumu. Nepilnas pārvērtības kukaiņu virskārta ir ļoti daudzveidīga grupa, kas apvieno vismaz 130 000 mūsdienās dzīvojošu sugu, kas tiek iedalītas 13 kārtās. No pilnas pārvērtības kukaiņiem (Endopterygota) šī grupa atšķiras ar veidu, kā attīstās spārni. Turklāt šo informāciju atspoguļo abu grupu zinātniskais nosaukums. Exopterygota nozīmē, ka spārni attīstās ārēji, bet Endopterygota nozīmē, ka spārni attīstās iekšēji kūniņas stadijas laikā. Ārēja, pakāpeniska spārnu attīstība ir raksturīga arī spārēm un viendienītēm, kas pieder pie senspārņu infraklases, bet atšķirībā no jaunspārņiem nespēj sakļaut spārnus virs ķermeņa tam paralēlā plaknē. Sistemātiķiem joprojām nav vienprātības, kā detalizētāk iedalīt nepilnas pārvērtības kukaiņu virskārtu, kā arī nav vienprātības par kopējo jaunspārņu sistemātiku. Lai arī liela daļa sistemātiķu atzīst jaunspārņu iedalījumu divās lielās grupās atkarībā no to attīstības veida, autoritatīvs sistemātikas informatīvais avots ITIS (Integrated Taxonomic Information System) neatzīst jaunspārņu sadalījumu nepilnas pārvērtības kukaiņu virskārtā un pilnas pārvērtības kukaiņu virskārtā, vienlaicīgi atzīmējot, ka šāda sistemātika tiek praktizēta. Ir zinātnieki, kas iesaka izdalīt blakšveidīgo kukaiņu virskārtu (Paraneoptera), kas apvienotu 4 kārtas. Lai arī lielākā daļa blakšveidīgo sugu ir nepilnas pārvērtības kukaiņi, tomēr daudzas tripšu sugas un dažas blakšu sugas fizioloģiski ir pilnas pārvērtības kukaiņi. Blakšveidīgo kukaiņu virskārtu kā taksonomisko vienību atbalsta arī ITIS organizācija. Sistemātiķi arvien biežāk lieto prusakveidīgo kārtu (Dictyoptera), kas apvieno dievlūdzējus, prusakus un termītus. Saskaņā ar ģenētiskajiem pētījumiem, prusakveidīgajiem kukaiņiem tuvākie radinieki ir zarkukaiņu kārtas (Phasmatoptera) un grilloblatīdu kārtas (Notoptera) sugas, mantofazmatīdu dzimtu (Mantophasmatodea) ieskaitot. Daži sistemātiķi visas šīs kārtas sistematizē vienā prusakveidīgo kukaiņu virskārtā. Nepilnas pārvērtības kukaiņu virskārta (Exopterygota) Embiju kārta (Embioptera) Grilloblatīdu kārta (Notoptera) Spīļastu kārta (Dermaptera) Strauteņu kārta (Plecoptera) Taisnspārņu kārta (Orthoptera) Zarkukaiņu kārta (Phasmatoptera) Zorapteru kārta (Zoraptera) Blakšveidīgo virskārta (Paraneoptera) (ieteikta virskārta) Blakšu kārta (Hemiptera) Dzīvniekutu kārta (Phthiraptera) Ķērpjutu kārta (Psocoptera) Tripšu kārta (Thysanoptera) Prusakveidīgo virskārta (Dictyoptera) (ieteikta virskārta) Dievlūdzēju kārta (Mantodea) Prusaku kārta (Blattodea) Exopterygota Superorder Exopterygota Division: Exopterygota «Taxonomy of the Arthropods». Arhivēts no oriģināla, laiks: 2013. gada 17. septembrī. Skatīts: 2014. gada 16. janvārī. ITIS: Palaeoptera Exopterygota ITIS: Neoptera Insects and Wildlife ITIS: Paraneoptera Cameron, Stephen L.; Barker, Stephen C. & Whiting, Michael F. (2006): Mitochondrial genomics and the new insect order Mantophasmatodea. Molecular Phylogenetics and Evolution 38: 274–279. Mitochondrial genomics and the new insect order Mantophasmatodea Division Exopterygota Neoptera (new wing) Insects Insect Orders Objectives Question Introduction