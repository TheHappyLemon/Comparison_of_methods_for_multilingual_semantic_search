Nino Hurcidze (gruzīnu: ნინო ხურციძე; 1975. gada 28. septembris — 2018. gada 22. aprīlis) bija Gruzijas starptautiskā lielmeistare šahā (1993). 1991. gadā Brazīlijā kļuvusi par Pasaules junioru šaha čempionāta uzvarētāju U16 vecuma grupā. 1992. gadā uzvarējusi Eiropas junioru šaha čempionātā un izcīnījusi sudraba medaļu Pasaules junioru šaha čempionātā U18 vecuma grupā. 1993. un 1995. gadā divas reizes uzvarējusi Pasaules junioru šaha čempionātā U20 vecuma grupā. 1994. gadā bijusi otrā Pasaules junioru šaha čempionātā U20 vecuma grupā. Divas reizes piedalījusies Pasaules šaha čempiones izcīņas cikla starpzonu turnīros, kuros labāko rezultātu parādījusi 1995. gadā Kišiņevā, kad ieņēmusi 13. vietu. Piecas reizes piedalījusies Pasaules šaha čempionātos sievietēm pēc izslēgšanas sistēmas, kuros labākos panākumus guvusi 2001. gadā Maskavā, kad 4. kārtā zaudējusi Džu Čeņai, un 2006. gadā Jekaterinburgā, kad 4. kārtā zaudējusi Alisai Gaļļamovai. 2017. gadā Teherānā Pasaules šaha čempionātā sievietēm pēc izslēgšanas sistēmas 1. kārtā uzvarējusi Natāliju Žukovu, 2. kārtā uzvarējusi Nino Baciašvili, bet 3. kārtā zaudējusi Antoanetai Stefanovai. Piecas reizes uzvarējusi Gruzijas sieviešu šaha čempionātos (1989, 1993, 2005, 2006, 2013), bet 1998. gadā uzvarējusi Gruzijas sieviešu absolūtajā šaha čempionātā. Trīs reizes bijusi Pasaules šaha individuālās universiādes laureāte: zelts (1998), sudrabs (1996) un bronza (1994). 2006. gadā Segedā kopā ar Annu Muzičuku uzvarējusi Ungārijas atklātajā sieviešu šaha čempionātā. Trīs reizes uzvarējusi Eiropas šaha kluba kausa izcīņā sievietēm: 1996. gadā Gruzijas kluba Merani Tbilisi sastāvā, 2001. gadā Dienvidslāvijas šaha kluba Agrouniverzal Zemun sastāvā, bet 2006. gadā Armēnijas kluba MIKA Yerevan sastāvā. Sekmīgi pārstāvējusi Gruzijas komandu lielākajos komandu šaha turnīros: Pasaules šaha olimpiādēs, kurās piedalījusies 5 reizes (1998-2002, 2006, 2012). Komandu vērtējumā izcīnījusi sudraba (2000) un bronzas (1998) medaļas. Individuālajā vērtējumā izcīnījusi zelta un bronzas (abas - 2000) medaļas; Eiropas komandu šaha čempionātos piedalījusies 7 reizes (1999, 2003-2013). Komandu vērtējumā izcīnījusi 2 sudraba (2005, 2009) un bronzas (2011) medaļas. Individuālajā vērtējumā izcīnījusi 3 sudraba (1999 - divas, 2011) medaļas; Pasaules komandu šaha čempionātā piedalījusies 3 reizes (2007, 2011-2013). Komandu vērtējumā izcīnījusi bronzas (2011) medaļu. Pasaules vīriešu komandu šaha čempionātā piedalījusies 1997. gadā. Par panākumiem turnīros FIDE 1993. gadā Hurcidzei piešķīra starptautiskās lielmeistares (WGM) nosaukumu, bet 1999. gadā - starptautiskā vīriešu meistara (IM) nosaukumu. 2017. gada vasarā Hurcidzei tika atklāts ļaundabīgs vēzis, kuru neizdevās izārstēt. 1995 Kishinev Interzonal Tournament 2001-02 FIDE Knockout Matches 2006 FIDE Knockout Matches «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 20. februārī. «LIST OF WUC CHESS MEDAL LISTS». Arhivēts no oriģināla, laiks: 2016. gada 4. martā. Skatīts: 2016. gada 27. oktobrī. OlimpBase :: 1st European Chess Club Cup (women), Smederevska Palanka 1996, Merani Tbilisi OlimpBase :: 6th European Chess Club Cup (women), Belgrade 2001, Agrouniverzal Zemun OlimpBase :: 11th European Chess Club Cup (women), Fügen 2006, MIKA Yerevan OlimpBase :: Women's Chess Olympiads :: Nino Khurtsidze OlimpBase :: European Women's Team Chess Championship :: Nino Khurtsidze OlimpBase :: World Women's Team Chess Championship :: Nino Khurtsidze OlimpBase :: World Men's Team Chess Championship :: Nino Khurtsidze «Нино Хурцидзе 1975 - 2018». Arhivēts no oriģināla, laiks: 2018. gada 23. aprīlī. Skatīts: 2018. gada 23. aprīlī. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)