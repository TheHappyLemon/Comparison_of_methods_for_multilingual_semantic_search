Dmitrijs Bikovs (krievu: Дмитрий Вячеславович Быков; dzimis 1977. gada 5. maijā) ir krievu hokejists, aizsargs. Pašlaik (2014) Bikovs ir bez kluba. Profesionāļa karjeru Bikovs uzsāka 1995.—96. gada sezonā, kad debitēja Krievijas Superlīgas kluba Samāras "CSK VVS" sastāvā. "CSK VVS" rindās hokejists spēlēja līdz 1998.—99. gada sezonas ievadam, kad pārcēlās uz Toljati "Lada" vienību, bet no 1999. līdz 2002. gadam trīs sezonas Bikovs aizvadīja Kazaņas "Ak Bars" sastāvā. 2002.—03. gada sezonu Bikovs aizvadīja NHL vienībā Detroitas "Red Wings", taču jau nākamajā vasarā atgriezās "Ak Bars". 2005.—06. gada sezonā Bikovs spēlēja Maskavas "Dinamo" sastāvā, taču tad noslēdza līgumu ar Mitišču "Atlant", tās rindās spēlējot līdz pat 2011. gada vasarai, kad Bikovs pievienojās Magņitogorskas "Metallurg" klubam. 2013.—14. gada sezonu Bikovs aizvadīja Habarovskas "Amur" sastāvā. Krievijas hokeja izlases rindās spēlējis četros Pasaules čempionātos, 2002. gadā kopā ar izlasi izcīnot sudraba medaļas. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)