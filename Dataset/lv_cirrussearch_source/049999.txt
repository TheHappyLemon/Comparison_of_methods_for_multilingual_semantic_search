Grudzjondza (poļu: Grudziądz), agrāk Graudenca (vācu: Graudenz), ir pilsēta Polijas ziemeļos, Kujāvijas-Pomožes vojevodistē Vislas upes krastos. Sena garnizona pilsēta. Pilsēta radusies pie prūšu Kulmas zemes Graudes pilskalna (Graudentum). Pēc 1225. gada tas nonāca Vācu ordeņa pakļautībā. 1291. gadā tai piešķīra pilsētas tiesības. 1411. gadā pēc Vācu ordeņa virsmestra Henriha fon Plauena pavēles tika sodīts ar nāvi polonofilās Ķirzakas līgas (Eidechsenbund) vadonis Nikolass fon Reniss (Nicholas von Renys). Otrā Toruņas līguma rezultātā pilsēta iekļāvās Polijā, tā tika izraudzīta par Karaļa Prūsijas parlamenta sanākšanas vietu, pēc 1569. gada Kulmas zemes seimiki sanāca netālajā Rēdenes pilī. Pēc 1772. gada Polijas dalīšanas pilsētu ieguva Prūsija, 19. gadsimta vidū, pēc tilta pār Vislu uzcelšanas un dzelzceļa ierīkošanas, Graudenca sāka strauji attīstīties. 1920. gadā pilsēta tika iekļauta atjaunotajā Polijas valstī. Pirms Otrā pasaules kara Grudzjondzā dienēja nākamais Varšavas sacelšanās līderis Tadeušs Komorovskis (Tadeusz Komorowski, 1895 — 1966). 1953. gada 25. septembrī Grudzjondzā tika arestēts kardināls Stefans Višiņskis (Stefan Cardinal Wyszyński, 1901 — 1981). Vācu ģenerāļa Eriha fon Falkenhaina (Erich von Falkenhayn, 1861 — 1922) un amerikāņu mēmā kino aktiera Leo Vaita (Leo White, 1882 — 1948) dzimtā pilsēta. https://bdl.stat.gov.pl/api/v1/data/localities/by-unit/040410762011-0983333?var-id=1639616&format=jsonapi; P2701: JSON; pārbaudes datums: 4 oktobris 2022. «Grudziądz». Encyclopædia Britannica Online. Skatīts: 2018. gada 25. aprīlis. Vikikrātuvē par šo tēmu ir pieejami multivides faili. Skatīt: Grudzjondza. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski)