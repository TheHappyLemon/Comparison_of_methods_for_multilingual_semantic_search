Paradaisa ir neinkorporēta pilsēta un statistiski apzīmēta vieta Klārka apriņķī, Nevadā, ASV, kas ietilpst Lasvegasas aglomerācijā. Paradaisu dibināja 1950. gada 8. decembrī. Tās iedzīvotāju skaits 2020. gadā bija 191 238, padarot to par piekto pēc iedzīvotāju skaita lielāko neinkorporēto teritoriju ASV. Ja Paradaisa būtu pilsēta, tā būtu piektā lielākā pilsēta Nevadas pavalstī. Kā neinkorporētu teritoriju, to pārvalda Klārka apriņķa komisija sadarbībā ar Paradaisas Konsultatīvo padomi. Paradaisā atrodas Harija Reida Starptautiskā lidosta, Nevadas Universitāte Lasvegasā, lielākā daļa Las Vegas Strip un vairums Lasvegasas reģiona tūrisma apskates objektu. Pateicoties augstajam gruntsūdens līmenim, kas padarīja iespējamu lauksaimniecību, Lasvegasas ielejas dienvidu daļu sauc par Paradaisas ieleju vismaz kopš 1910. gada. Apriņķa komisija izveidoja Paradaisas skolu apgabalu 1914. gadā. 1950. gadā Lasvegasas mērs Ērnijs Kragins vēlējās palielināt pilsētas robežas, iekļaujot Lasvegasā tai piegulošās neinkorporētās teritorijas, lai palielinātu pilsētas nodokļu ieņēmumus un tādējādi finansētu vērienīgu būvniecības kampaņu un segtu pilsētas augošās parādsaistības. Pret to iebilda kazino direktori, sevišķi Gass Grīnbaums, kurš vadīja luksusa viesnīcu un kazino Flamingo. Viņi lobēja Klārka apriņķa komisiju dibināt jaunu pilsētu, lai novērstu Lasvegasas robežu paplašināšanu. 1950. gada 8. decembrī Klārka apriņķa komisija nobalsoja par neinkorporētas Paradaisas pilsētas dibināšanu. Pilsētas teritoriju veidoja 1,6 × 6,4 km plata josla (10,24 km2) no Lasvegasas dienvidu robežas līdz kazino Flamingo. Pilsētas valde sākotnēji sastāvēja no piecu kazino direktoriem, un tās priekšsēdētājs bija Gass Grīnbaums. Jau mēnesi pēc Paradaisas dibināšanas, tās robežas tika paplašinātas, pievienojot dzīvojamās apbūves teritorijas Paradaisas ielejā, sasniedzot 140 km2 platību. Pēc vairākiem mēnešiem apriņķa amatpersonas atklāja, ka neinkorporētās pilsētas robežas nav saskaņā ar spēkā esošajiem normatīvajiem aktiem, jo tās dibināšanas petīcija nebija savākusi pietiekamu parakstu skaitu un pilsētas teritorija atradās vairākos skolu apgabalos. Lai to risinātu, 1951. gada 20. augustā apriņķa komisija pieņēma petīcijas sadalīt Paradaisu divās jaunās neinkorporētās pilsētās. Pilsēta "A" iekļāva sākotnēji nospraustās teritorijas, kas atradās Lasvegasas skolu apgabalā, stiepjoties 1,6 km platumā gar Lasvegasas dienvidu robežu, kamēr pilsēta "B" iekļāva teritorijas, kas atradās Paradaisas skolu apgabalā. 1953. gadā pilsētu "A" pārdēvēja par Vinčesteru, bet pilsēta "B" saglabāja Paradaisas nosaukumu. 1956. gadā Nevadas pavalsts visus Klārka apriņķa skolu apgabalus apvienoja vienā. 1975. gadā Nevadas likumdevējvara pieņēma likumu, kas būtu iekļāvis Paradaisu, Sanraismeinoru un Vinčesteru Lasvegasas pilsētas sastāvā. Pirms likuma stāšanās spēkā Nevadas Augstākā tiesa to atcēla kā pretkonstitucionālu. Sphere «ArcGIS REST Services Directory». United States Census Bureau. Skatīts: 2022. gada 19. septembris. https://data.census.gov/cedsci/table?t=Populations%20and%20People&g=0100000US,%241600000&y=2020; ASV Tautas skaitīšana 2020. gadā; redaktors: ASV Tautas skaitīšanas birojs; pārbaudes datums: 1 janvāris 2022. «Paradise Town Advisory Board». Clark County, NV. Arhivēts no oriģināla, laiks: 2017-07-20. Skatīts: 2016-02-25. «Census - Geography Profile: Paradise CDP, Nevada». Skatīts: 2022. gada 28. maijs. F. Andrew Taylor. «Origin of many Clark County township names is a mystery». Anthem View (Las Vegas), 2010. gada 3. augusts. – caur NewsBank. «Paradise Valley well named». Las Vegas Age. 1910. gada 28. maijs. Arhivēts no oriģināla, laiks: 2021. gada 11. jūnijā. Skatīts: 2023. gada 22. novembrī. «County board met Monday». Las Vegas Age. 1914. gada 7. novembris. Arhivēts no oriģināla, laiks: 2021. gada 11. jūnijā. Skatīts: 2023. gada 22. novembrī. Eugene P. Moehring. Resort City in the Sunbelt: Las Vegas, 1930-2000. University of Nevada Press, 2000. 87. lpp. ISBN 0-87417-356-6.[novecojusi saite] Steve Kanigher. «Las Vegas: Bright lights, but not a big city». Las Vegas Sun, 2003. gada 18. jūlijs. Skatīts: 2017-10-28. «Luxury hotel 'Strip' in Clark becomes town». Reno Gazette-Journal. 1950. gada 11. decembris – caur Newspapers.com. «New boundary for Paradise». Reno Gazette-Journal. 1951. gada 16. janvāris – caur Newspapers.com. John Hoggatt. «Paradise revealed as town that never was». Las Vegas Review-Journal, 1951. gada 27. aprīlis. 3. lpp. «New town 'richest' in state». Las Vegas Review-Journal. 1951. gada 21. augusts. 1. lpp. «Rich new Nevada town of Winchester founded». Reno Gazette-Journal. 1953. gada 8. oktobris – caur Newspapers.com. «Education's Past». Nevada 150 Education. Skatīts: 2021-11-22. «Clark consolidation bill signed». Nevada State Journal (Reno, NV). AP. 1975. gada 22. maijs. Michael Mishak. «Why consolidating city and county governments isn't a silver bullet for waste». Las Vegas Sun, 2009. gada 24. maijs. Skatīts: 2015-07-12. «County of Clark v. City of Las Vegas, 550 P.2d 779 (Nev. 1976).». Skatīts: 2015-07-12.