Amerikas valstu organizācija (OAS, angļu: Organization of American States, spāņu: Organización de los Estados Americanos, portugāļu: Organização dos Estados Americanos, franču: Organisation des États américains) ir reģionāla starptautiska organizācija, kuras galvenā mītne atrodas Amerikas Savienoto Valstu galvaspilsētā Vašingtonā. Organizācijas mērķis ir aizstāvēt Amerikas kontinenta valstu intereses un veicināt reģionālo solidaritāti un sadarbību starp tās dalībvalstīm. Organizācijā dalību ir ņēmušas 35 Amerikas neatkarīgās valstis. Organizācijā tiek lietotas četras darba valodas: angļu, spāņu, portugāļu un franču valodas. Organizācijas ģenerālsekretārs ir Urugvajas politiķis Luiss Almagro. Latvija kopā ar Eiropas Savienību un vēl 67 valstīm piedalās organizācijā kā novērotāji. Pastāvīgā novērotāja funkcijas pilda Latvijas vēstnieks Amerikas Savienotajās Valstīs (no 2016. gada – Andris Teikmanis).  ASV  Antigva un Barbuda  Argentīna  Bahamu Salas  Barbadosa  Beliza  Bolīvija  Brazīlija  Čīle  Dominika  Dominikāna  Ekvadora  Gajāna  Grenāda  Gvatemala  Haiti  Hondurasa  Jamaika  Kanāda  Kolumbija  Kostarika  Kuba  Meksika  Nikaragva  Panama  Paragvaja  Peru  Salvadora  Sentkitsa un Nevisa  Sentlūsija  Sentvinsenta un Grenadīnas  Surinama  Trinidāda un Tobāgo  Urugvaja  Venecuēla «Vēstnieks Teikmanis piedāvā Latvijas pieredzi sadarbībā ar Amerikas Valstu organizāciju». Latvijas Republikas vēstniecība Amerikas Savienotajās Valstīs. 2018-01-11. Arhivēts no oriģināla, laiks: 2019-06-18. Skatīts: 2019-06-18. «Organizācijas oficiālā mājas lapa».