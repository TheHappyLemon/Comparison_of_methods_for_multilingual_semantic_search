"Dzīvās ugunis" (angļu: The Living Daylights) ir 1987. gada spiegu filma un piecpadsmitā Eon Productions veidotā Džeimsa Bonda sērijas filma. "Dzīvās ugunis" ir pirmā filma, kur MI6 aģentu Džeimsu Bondu atveido britu aktieris Timotijs Daltons. Tāpat šī ir pēdējā filma, kuras nosaukums ir ņemts no kāda Iana Fleminga romāna vai stāsta (neskaitot 2006. gada filmu "Kazino Royale"). Filmas režisors ir Džons Glens, kurš režisējis arī trīs iepriekšējās Džeimsa Bonda sērijas filmas. "Dzīvās ugunis" ienākumi pārsniedza divu iepriekšējo Bonda filmu ieņēmumus, tāpēc uzskatāma par finansiāli veiksmīgu. Filmas tituldziesmu The Living Daylights sacerēja tolaik slavenā norvēģu grupa A-ha. Aģents 007 Džeims Bonds koncertzālē Bratislavā, Čehslovākijā palīdz dezertēt un nokļūt rietumos krievu oficierim Georgijam Koskovam. Bonds ierauga snaiperi, kurai tika uzdots nogalināt Koskovu, taču redz, ka tā ir skaistā orķestra čelliste Kara Milove, tāpēc mērķējot iešauj pa viņas ieroci, tādejādi viņu nenogalinot. Pēc kāda laika oficieris tiek nolaupīts no vietas, kur slēpās, un Bondam jāuzzina viņa liktenis, tāpēc viņš iesaistās notikumos, kuru gaita viņu aizved gan pie burvīgās Karas Miloves, gan uz cietumu un Afganistānas tuksnesi. DELFI Kultūra. «Timotijs Daltons». delfi.lv (latviešu), 2012-10-31. Skatīts: 2021-03-18. «Dzīvās ugunis» (latviešu). Skatīts: 2021-03-18. Vikikrātuvē par šo tēmu ir pieejami multivides faili. Skatīt: Dzīvās ugunis. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)