Mihails Mišustins (krievu: Михаил Владимирович Мишустин; dzimis 1966. gada 3. martā) ir Krievijas ekonomists un politiķis un valstsvīrs. Kopš 2020. gada janvāra — Krievijas premjerministrs un Krievijas Federācijas Drošības padomes pastāvīgais loceklis. Dzimis 1966. gada 3. martā Maskavas apgabala Lobņā. 1989. gadā pabeidza studijas Maskavas Darbgalda instrumentu institūtā (krievu: Московский станкоинструментальный институт), iegūstot inženiera sistēmtehniķa kvalifikāciju, bet 1992. gadā turpat pabeidza arī aspirantūras studijas. No 1992. līdz 1994. gadam Mišustins bija Starptautiskā datoru kluba Testu laboratorijas direktors. No 1995. līdz 1996. gada viņš bija kluba ģenerāldirektora vietnieks. 1998. gada augustā kļuva par Krievijas Valsts nodokļu dienesta priekšsēdētāja vietnieku. No 1999. gada marta līdz 2004. gada martam bija Krievijas nodokļu ministra vietnieks. No 2004. gada marta līdz 2006. gada decembrim vadīja Federālo Nekustamā īpašuma objektu kadastra aģentūru. No 2007. gada janvāra līdz 2008. gada martam vadīja Federālo Īpašo ekonomisko zonu vadības aģentūru. 2008. gada martā Mišustins kļuva par UFG investīciju grupas prezidentu. 2010. gada aprīlī Mišustins kļuva par Federālā nodokļu dienesta vadītāju. 2020. gada 16. janvārī Krievijas Valsts Dome apstiprināja Mišustinu premjerministra amatā. Tas notika dienu pēc tam, kad viņu šim amatam izvirzīja prezidents Vladimirs Putins. Kad 2020. gada aprīlī Mišustins saslima ar COVID-19, par premjerministra vietas pagaidu izpildītāju kļuva vicepremjers Andrejs Belousovs. «Руководитель Федеральной налоговой службы. Краткая биографическая справка (krieviski)». Arhivēts no oriģināla, laiks: 2011. gada 27. aprīlī. Skatīts: 2020. gada 18. janvārī. Arhivēts 2011. gada 27. Aprīlis Wayback Machine vietnē. Toms Pastors, Gints Amoliņš. «Krievijā premjera amatā apstiprina Putina izvirzīto Mišustinu». Latvijas Sabiedriskie mediji, 2020. gada 16. janvārī. Skatīts: 2020. gada 18. janvārī. Vikikrātuvē par šo tēmu ir pieejami multivides faili. Skatīt: Mihails Mišustins. Brockhaus Enzyklopädie raksts (vāciski) Krievijas Lielās enciklopēdijas raksts (krieviski)