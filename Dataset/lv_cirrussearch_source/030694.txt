Ņikita Kučerovs (krievu: Никита Игоревич Кучеров; dzimis 1993. gada 17. jūnijā) ir krievu hokejists, malējais uzbrucējs. Pašlaik (2022) spēlē Nacionālās hokeja līgas kluba Tampabejas "Lightning" sastāvā. Profesionāļa karjeru Kučerovs sāka 2010.—11. gada sezonā, kad aizvadīja deviņas spēles KHL kluba Maskavas CSKA rindās. Arī nākamajā sezonā daļu laika Kučerova aizvadīja KHL, CSKA rindās laukumā dodoties 18 spēlēs. 2012.—13. gada sezonu Kučerova jau aizvadīja Ziemeļamerikā, kur spēlēja QMJHL. 2013.—14. gada sezonā debitēja NHL kluba Tampabejas "Lightning" sastāvā, tā rindās aizvadot 52 spēles. 2014.—15. gada sezonu, kas bija pirmā pilnā Kučerova sezona NHL, viņš noslēdza ar 65 rezultativitātes punktiem. Viņš bija trešais rezultatīvākais "Lightning" spēlētājs aiz Stīvena Stemkosa un Tailera Džonsona. 2018. gadā Kučerovs tika iekļauts visas līgas simboliskajā izlasē. 2018.—19. gada sezonu noslēdza ar 128 rezultativitātes punktiem, kļūstot par NHL rezultatīvāko spēlētāju. Tāpat Kučerovs pārspēja Aleksandra Mogiļnija rekordu, kļūstot par visu laiku rezultatīvāko Krievijas hokejistu vienā sezonā. Kučerovs kā līgas vērtīgākais spēlētājs ieguva Harta balvu. 2020. un 2021. gadā kopā ar "Lightning" izcīnīja Stenlija kausu. Ar 34 punktiem Kučerovs bija Stenlija kausa izcīņas rezultatīvākais spēlētājs. Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)