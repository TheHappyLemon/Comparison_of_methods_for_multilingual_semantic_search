Karaliskā princese Anna (angļu: Anne, Princess Royal; īstajā vārdā Anna Elizabete Alise Luīze (Anne Elizabeth Alice Louise); dzimusi 1950. gada 15. augustā) ir Apvienotās Karalistes karalienes Elizabetes II un viņas vīra Edinburgas hercoga prinča Filipa vienīgā meita. Dzimšanas brīdī viņa bija trešā persona Lielbritānijas monarhijas mantošanas līnijā pēc mātes un vecākā brāļa Čārlza III, pēc mātes kļūšanas par karalieni pat bija otrā persona, taču pašlaik Anna ir 17. persona līnijā. Anna ir bijusī jātniece, 1971. gadā izcīnījusi zelta medaļu un 1975. gadā izcīnījusi divas sudraba medaļas Eiropas čempionātā. 1971. gadā tika atzīta par BBC gada sporta personību. Viņa ir pirmā no britu karaliskās ģimenes, kas piedalījusies olimpiskajās spēlēs. 1976. gadā Monreālā individuālajā trīscīņā ierindojās 24. vietā, komandu trīscīņā nefinišēja. Laikā no 1986. līdz 1994. gadam bijusi Starptautiskās jāšanas sporta federācijas prezidente. 1987. gadā princese Anna kļuva par pirmo britu karaliskās ģimenes pārstāvi, kas piedalījusies televīzijas viktorīnas šovā. Arī viņas meita Zāra Filipsa ir veiksmīga jātniece — 2012. gada vasaras olimpiskajās spēlēs izcīnījusi sudraba medaļu. «Senior European Championship Results». British Eventing Governing Body. Arhivēts no oriģināla, laiks: 2012. gada 11. decembrī. Skatīts: 2012. gada 15. septembris. «HRH Princess Anne Bio, Stats, and Results». Olympics at Sports-Reference.com. Arhivēts no oriģināla, laiks: 2009. gada 30. novembrī. Skatīts: 2013. gada 14. aprīlī. About FEI – History Arhivēts 2010. gada 16. februārī, Wayback Machine vietnē., FEI official site. Retrieved 21 February 2010 Vikikrātuvē par šo tēmu ir pieejami multivides faili. Skatīt: Princese Anna. Karaliskā princese Anna