Ford Comète (vai arī Simca Comète) bija Francijā būvēta automašīna (Ford Motor kompānija) laika posmā starp 1951. — 1954. gadam, pateicoties franču subsidētajai Ford SAF kompānijai. Tas bija iecerēts kā luksusa modelis. Comète virsbūvi projektēja FACEL, kas ražoja vairāk pazīstamos Facel Vega luksusa automobiļus. Sākotnējais auto motors bija 2.2 L V8, ko ražoja Ford SAF franču projektētāji. Tas tika lietots arī uz Ford Vedette. Tika izmantota Pont A Moussin 4 ātrumu manuālā transmisija. Sākotnējam modelim bija viens, horizontāls stienis pāri priekšējam režģim, ar hromētu aizsargu vai lodi tā centrā, kas, līdzās pārējiem, nedaudz līdzinājās līdzgaitnieka Studebaker produktiem. Tam bija tērauda riteņi ar hromētiem dekoratīvajiem diskiem. Lai gan auto izskatījās, raksturojās un tika būvēts kā apbrīnas vērts un pircējus piesaistošs objekts, mazais motors smago Comète padarīja nespēcīgu un neuzticamu. 1953. gadā parādījās jaunais “Monte-Carlo” modelis ar 3.9 L V8 motoru (parasti ar šādu motoru aprīkoja Ford kravas automobiļus). Tā jauda bija 105 zirgspēki, un tas spēja ieskrieties ļoti ātri. Veiktspēja bija acīmredzami uzlabojusies, bet jaunais motors nepiesaistīja pircējus; tas kļuva pazīstams kā “kravas auto motors”, jo tā lielais motora tilpums īpašniekam nozīmēja lielākus ceļa nodokļus. Jaunais modelis bija aprīkots ar viltus motora pārsega padziļinājumu un, ļoti tipiski Ford, krustiskām restēm (vertikāli un horizontāli, vienādā attālumā). Francūži šo režģi dēvēja par “coupe-frī” un “franču-frī griezēju” Auto ražošanas laikā, franču milzis Simca bija pārņēmis Ford SAF, un beidzamos gadus ražošana norisinājās nu jau zem Simca vārda. Ford S.A.F. Ford Comète Brochure. Reproduced by Facel-Vega.com, retrieved April 30, 2005. (Franču valodā) Ford Oldtimer und Motorsport Club Cologne e.V. Ford Comète. Retrieved April 30, 2005. (Vācu valodā)