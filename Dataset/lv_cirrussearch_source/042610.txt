A. Le Coq Arena ir futbola stadions Tallinā, Igaunijas galvaspilsētā. Tajā notiek arī koncerti un citi pasākumi. Tas ir mājas stadions Igaunijas futbola izlasei un futbola klubam FC Flora. Stadionā ir 10 500 sēdvietas. Koncertu laikā ietilpību var palielināt līdz 25 tūkstošiem. Stadions ir nosaukts igauņu alusdarītavas A. Le Coq vārdā. 2018. gada 15. augustā šajā stadionā tika aizvadīta UEFA Superkausa spēle, tāpēc pirms spēles stadionā tika veikti apjomīgi rekonstrukcijas darbi. Vikikrātuvē par šo tēmu ir pieejami multivides faili. Skatīt: A. Le Coq Arena.