Anna Paulovna (nīderlandiešu: Anna Paulowna, krievu: Анна Павловна; dzimusi 1795. gada 18. janvārī, mirusi 1865. gada 1. martā) bija Krievijas imperatora Pāvila I meita, Krievijas ķeizaru Aleksandra I un Nikolaja I māsa un Nīderlandes karaļa Villema II sieva. Nīderlandes karaliene — konsorte no 1840. līdz 1849. gadam. Dzimusi Gatčinā, Krievijas Impērijas ķeizara Pāvila I ģimenē. Anna Paulovnas roku lūdza Napoleons I, tomēr tika atraidīts formāli Annas Paulovnas mazgadības dēļ. 1816. gada 21. februārī Sanktpēterburgā viņa apprecējās ar Nīderlandes kroņprinci. Pāris dzīvoja Briselē līdz 1830. gada Beļģijas revolūcijai, kad pārcēlās uz mūsdienu Nīderlandes daļu. 1840. gada 7. oktobrī no troņa atteicās Annas vīratēvs Villems I un Anna Paulovna kļuva par karalieni-konsorti. Nodarbojās ar bāreņu namu un hospitāļu dibināšanu. Pēc vīra nāves 1849. gadā dzīvoja Hāgā, kur mirusi. Anna Paulovnas vārdā nosaukta pilsēta Nīderlandē (Anna Paulowna), augu dzimta Paulowniaceae un ģints Paulównia. Vikikrātuvē par šo tēmu ir pieejami multivides faili. Skatīt: Anna Paulovna. ANNA PAVLOVNA Online Dictionary of Dutch Women Anna Pavlovna Arhivēts 2017. gada 4. jūlijā, Wayback Machine vietnē. Hermitage Amsterdam