Džastins Pīterss (angļu: Justin Peters, dzimis 1986. gada 30. augustā) ir bijušais Kanādas hokejists, spēlēja vārtsarga pozīcijā. 2004. gada NHL draftā Pītersu ar kopējo 38. numuru otrajā kārtā izvēlējās Karolīnas "Hurricanes". 2009–10. gada sezonā debitējis NHL komandā Karolīnas "Hurricanes". "Hurricanes" komandā pavadījis piecas sezonas, spēlējot arī komandas fārmklubā Šarlotas "Checkers". Vēlāk spēlējis arī Vašingtonas "Capitals" un Arizonas "Coyotes", kā arī AHL komandās Hēršijas "Bears", Tūsonas "Roadrunners" un Teksasas "Stars". 2017–18. gada sezonu iesācis KHL komandā Rīgas "Dinamo", bet noslēdza Vācijas hokeja līgas komandā Ķelnes "Haie". Savas karjeras pēdējās sezonas aizvadījis Čehijas Ekstralīgas komandās Piráti Chomutov, HC Bílí Tygři Liberec un BK Mladá Boleslav. Kanādas hokeja izlases sastāvā piedalījies 2014. gada Pasaules čempionātā un 2018. gada ziemas olimpiskās spēlēs. Olympedia profils (angliski) Eliteprospects profils (angliski) Internet Hockey Database profils (angliski) Hockey-Reference profils (angliski)