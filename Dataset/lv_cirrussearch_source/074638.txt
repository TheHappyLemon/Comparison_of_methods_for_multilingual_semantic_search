Atlantropa ir futūristisks inženiertehnisks vācu arhitekta Hermana Zergela 1920. gadu projekts. Zergels piedāvāja aizšķērsot Gibraltāru un Dardaneļus ar hidroelektriskiem dambjiem. Pēc viena no variantiem dambis šķērsotu Vidusjūru arī no Sicīlijas uz Tunisiju. Šādu būvju rezultātā Vidusjūras līmenis pazeminātos, kā rezultātā tiktu ne tikai iegūta lēta elektroenerģija, bet tiktu izmainīts Sahāras klimats, lai tā būtu izmantojama lauksaimniecībai. Eiropa un Āfrika kļutu par vienotu kontinentu — Atlantropu. Vidusjūras vietā izveidotos divas mākslīgas jūras — Sahāras un Kongolēzijas. Kad projets tika izsludināts, vislielākos protestus tas izsauca Dienvideiropas iedzīvotājos, kas nevarēja savu dzīvi iedomāties bez jūras. Nacistu valdīšanas laikā Vācijā Zergelam bija aizliegts savu projektu propagandēt, jo tas neguva Hitlera atbalstu. Pēckara periodā līdz pat savai nāvei 1952. g. Zergels turpināja propagandēt savu projektu. Arāla jūra «ПРОЕКТ «АТЛАНТРОПА»». Arhivēts no oriģināla, laiks: 2007. gada 18. decembrī. Skatīts: 2008. gada 4. oktobrī.