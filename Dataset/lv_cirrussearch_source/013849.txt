Viskrievijas Ārkārtas komisija cīņai ar kontrrevolūciju, spekulāciju un sabotāžu (VĀK) (krievu: Всероссийская чрезвычайная комиссия по борьбе с контрреволюцией и саботажем при СНК РСФСР, ВЧК) vai nereti arī Čeka (no krievu: ЧК) bija pirmā lielinieku organizētā politiskā policija, kurai piemita arī slepenpoliciju represīvās funkcijas. No VĀK radās arī apzīmējumi, kas pastāvēja arī pēc šīs organizācijas izbeigšanās — 'čeka', 'čekisti'. Komisija tika izveidota 1917. gada 7. decembrī un ar šo nosaukumu pastāvēja līdz 1922. gada februārim, kad pēc Krievijas pilsoņu kara beigām to iekļāva Valsts Politiskajā pārvaldē un 1923. gada 15. novembrī pārdēvēja par Apvienoto Valsts politisko pārvaldi (OGPU), vēlāk pārveidoja par NKVD un VDK. Pirmais VĀK vadītājs bija Felikss Dzeržinskis, viņa prombūtnes laikā šo amatu uz laiku ieņēma Jēkabs Peterss. Čekas struktūru veidoja šādas nodaļas: nodaļa cīņai ar kontrrevolūciju (по борьбе с контрреволюцией) nodaļa cīņai ar spekulāciju (по борьбе со спекуляцией) nodaļa cīņai ar korupciju (по борьбе с преступлениями по должности) pretizlūkošanas nodaļa (контрразведывательный отдел) cietumu nodaļa (тюремный отдел) starptautisko attiecību nodaļa (отдел международных связей) citpilsētu nodaļa (иногородний отдел) organizācijas nodaļa (организационный отдел) dzelzceļu nodaļa (железнодорожный отдел no 1918. gada 27. jūlija) kara nodaļa (военный отдел no 1918. gada 27. jūlija) baznīcu nodaļa (секретный отдел по борьбе с враждебной деятельностью церковников no 1919. gada februāra) starptautiskā nodaļa (иностранный отдел no 1920. gada 20. decembra) komisija cīņai ar kontrabandu (комиссия по борьбе с контрабандой no 1921. gada 8. decembra) Stūra māja Из истории Всероссийской чрезвычайной комиссии (1917—1922 гг.). Сб. док. М., 1958, N 144.