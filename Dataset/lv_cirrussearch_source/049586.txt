Alveolārie līdzskaņi tiek artikulēti ar mēli pret vai tuvu augšējai alveolai (augšzobu smaganām). Alveolāri līdzskaņi var būt artikulēti ar mēles galiņu (apikāls līdzskanis) vai ar mēles lokanās priekšdaļas augšpusi (lamināls līdzskanis). Lamināli alveolāru artikulāciju reizēm kļūdaini sauc par dentālu, jo mēles gals skar vai redzams tuvu zobiem. Starptautiskajā fonētiskajā alfabētā nav speciāla simbola alveolāram līdzskanim. Viens un tas pats simbols tiek lietots visām nepalatalizētajām koronālajām artikulācijām. Burti bez diakritiskajām zīmēm [s, t, n, l] nevar tikt uzskatīti par specifisku alveolāro līdzskaņu attēlojumu. Tikai nedaudzās valodās (piemēram, krievu, hindi) izšķir dažādus viena un tā paša artikulācijas veida koronālos līdzskaņus. Vairākās valodās dažādu artikulācijas veidu koronālie līdzskaņi pastāv kā alofoni. Lai atšķirtu dažādas artikulācijas, dentāliem līdzskaņiem lieto dentālās artikulācijas diakritisko zīmi / ̪/ ([s̠, t̠, n̠, l̠]), bet postalveolāriem līdzskaņiem - atvirzītās artikulācijas zīmi / ̠/ ([s̪, t̪, n̪, l̪]). Alveolāras artikulācijas speciālas apzīmēšanas nepieciešamības gadījumā var tik lietota diakritiskā zīme no Paplašinātā IPA: [s͇, t͇, n͇, l͇]. Tomēr lielākoties simboli <s, t, n, l> paši par sevi tiek saukti par alveolāriem, un zemāk redzamajā tabulā piemēri ir alveolāras skaņas. (Paplašinātajā IPA diakritiskā zīme / ͇ / paredzēta runas patoloģijai un lietojama alveolarizētas skaņas apzīmēšanai; kā labioalveolārām skaņām [p͇, b͇, m͇, f͇, v͇], kad apakšlūpa skar alveolu.) Latviešu valodā alveolāri līdzskaņi ir balsīgs dentāls vibrants /r/ un balsīgs alveolārs laterāls spraudzenis /l/. Latviešu fonētikā kā alveolārus klasificē arī apikāli alveolāros priekšējos mēleņus /ʃ/ un /ʒ/, kā arī afrikatas /tʃ/ un /dʒ/. Pēc IPA klasifikācijas tie pieskaitāmi postalveolārajiem līdzskaņiem. IPA iekļautie alveolārie līdzskaņi: Ladefoged, Peter; Maddieson, Ian (1996). The Sounds of the World's Languages. Oxford: Blackwell. ISBN 0-631-19814-8 (angliski) Artikulācijas veids