Rozetas akmens ir seno ēģiptiešu granīta plāksne, uz kuras ir uzrakstīts viens un tas pats teksts trīs dažādās rakstībās — hieroglifu, dēmotiskajā rakstībā un sengrieķu valodā. Rozetas akmens ļāva tuvāk izprast ēģiptiešu hieroglifus. Uz tā ir 196. gadā p.m.ē. sarakstīts veltījums karalim Ptolemajam V Epifānam. 1799. gadā Rozetas akmeni atrada karavīrs Pjērs Fransuā Bušārs Napoleona Bonaparta vadītās ekspedīcijas uz Ēģipti laikā, tas atradās Rozetas pilsētā (mūsdienu Rašīda), Ēģiptē. Kopš 1802. gada Rozetas akmens glabājas Britu muzejā, kur tas ir visskatītākais eksponāts. 1822. gadā rakstību uz tā atšifrēja Žans Fransuā Šampolions. Vikikrātuvē par šo tēmu ir pieejami multivides faili. Skatīt: Rozetas akmens. Encyclopædia Britannica raksts (angliski) Krievijas Lielās enciklopēdijas raksts (krieviski) Pasaules vēstures enciklopēdijas raksts (angliski) Enciklopēdijas Krugosvet raksts (krieviski)