Deep Blue bija IBM kompānijas radītais šaha superdators. Deep Blue bija pirmais dators, kas uzvarēja pasaules čempionu šahā. Tika organizēti divi mači ar Gariju Kasparovu. 1996. gada februārī Filadelfijā Kasparovs bija pārāks ar 4:2, bet atbildes mačā 1997. gada maijā Ņujorkā viņš zaudēja ar 2½:3½. Šiem mačiem bija liela ietekme uz Kasparova dibinātās Profesionālā šaha asociācijas likteni, jo 1996. gadā tā zaudēja savu galveno sponsoru kompāniju Intel sakarā ar Kasparova lēmumu spēlēt maču pret viņu tiešo konkurentu radīto superdatoru, un tas vēlāk noveda pie asociācijas faktiskas izjukšanas. Deep Blue bija IBM superdatora klāsteris RS/6000 SP. Tajā bija uzstādīti 480 šaha procesoru un 30 procesoru P2SC. Katrā no 30 mezgliem bija 4 GB diska atmiņas. Katrs speciālais šaha procesors varēja apskatīt no 2 līdz 2,5 miljonu šaha pozīciju sekundē. Deep Blue programmas nodrošinājums bija uzrakstīts C valodā un strādāja AIX 4.2 operāciju sistēmā. 1997. gadā Deep Blue bija 259. vietā starp visas pasaules superdatoriem. «Kasparov vs. IBM's Deep Blue». Arhivēts no oriģināla, laiks: 2012. gada 4. novembrī. Skatīts: 2015. gada 4. novembrī. «TOP500 list — June 1997». Arhivēts no oriģināla, laiks: 2015. gada 3. oktobrī. Skatīts: 2015. gada 4. novembrī. Šahista profils chessgames.com mājaslapā (angliski)