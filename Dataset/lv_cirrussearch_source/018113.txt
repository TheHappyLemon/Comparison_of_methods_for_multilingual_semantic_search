Technophone Ltd bija Apvienotās Karalistes mobilo telefonu ražošanas uzņēmums. Dibināts 1984. gadā; 1991. gadā to nopirka Nokia. Uzņēmumu Technophone Ltd 1984. gadā dibināja zviedru inženieris Nilss Mortensons (Nils Mårtensson), kurš līdz 1978. gadam strādāja Zviedrijas elektronikas uzņēmumā Ericsson. Uzņēmums sāka izstrādāt un ražot mobilos telefonus. Tie tika pārdoti ar Excell zīmolu ar partneruzņēmumu Excell Communications. Tika ražoti arī telefoni pēc Deutsche Bundespost un Olivetti pasūtījuma. 1986. gadā izlaists pasaulē pirmais kabatā ieliekamais mobilais telefons PC105T (Excell M1). Tā cena bija 1990 GBP. Technophone Ltd piederēja 80 % Excell Communications Ltd kapitāldaļu, līdz 1989. gadā tas tika pārdots Dial-a-Phone. 1991. gadā Technophone bija kļuvis par Eiropas otru lielāko mobilo telefonu ražotāju. 1991. gadā Technophone tika pārdots Somijas uzņēmumam Nokia par 34 miljoniem GBP. Rūpnīcā Kemberlijā vēlāk tika pārtraukta mobilo telefonu ražošana, un Nokia to izmantoja bāzes staciju iekārtu izstrādei un ražošanai. 3. Technophone EXCELL PC105T – taking the mobile from the hand into the pocket (1986) NOKIA TO PAY UKP34m CASH FOR UK CELLULAR PHONE MANUFACTURER TECHNOPHONE