Ērihs Fromms (Erich Fromm, dzimis 1900. gada 23. martā Frankfurtē pie Mainas, miris 1980. gada 18. martā Lokarno) bija ebreju izcelsmes Vācijas/ASV psihoanalītiķis, filozofs un sociālpsihologs. Neomarksistiskās Frankfurtes skolas kritiskās teorijas pārstāvis. Pazīstamākais darbs — 1956. gadā publicētā "Mīlestības māksla" (The Art of Loving). Dzimis Frankfurtē pie Mainas. No 1918. gada divus gadus studēja tiesību zinātni Frankfurtes pie Mainas universitātē, vēlāk — Heidelbergas Universitātē socioloģiju pie Alfrēda Vēbera, Karla Jaspersa un Heinriha Rikerta. Beidza studijas 1922. gadā. Turpināja apgūt psihoanalīzi. 1930. gadā piebiedrojās Frankfurtes Sociālās pētniecības institūtam (Institut für Sozialforschung). Pēc Hitlera nākšanas pie varas emigrēja, iesākumā uz Šveici, bet 1934. gadā — uz ASV, kur 1940. gadā kļuva par ASV pilsoni. Vēlākos gados strādājis arī Meksikā un Eiropā. Ērihs Fromms. Mūsdienu domātāji: Psihoanalīze un dzenbudisms, tulk. Andžela Šuvajeva, Latvija, Zvaigzne ABC, 2002, ISBN 9984-22-677-8 Ērihs Fromms. Mīlestības māksla, tulk. Baiba Jansone, Latvija, Jumava, 2003, ISBN 9984-05-669-4 Vikikrātuvē par šo tēmu ir pieejami multivides faili. Skatīt: Ērihs Fromms. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Herdera enciklopēdijas raksts (spāņu) Enciklopēdijas Krugosvet raksts (krieviski)