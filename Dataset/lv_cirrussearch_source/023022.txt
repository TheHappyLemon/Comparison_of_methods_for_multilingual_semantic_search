Borislavs Ivkovs (serbu: Борислав Ивков; dzimis 1933. gada 12. novembrī, Belgradā, miris 2022. gada 14. februārī) bija Serbijas starptautiskais lielmeistars šahā (1955). 1951. gadā kļuvis par pirmo Pasaules junioru šaha čempionu. No 1964. līdz 1979. gadam piecas reizes piedalījies Pasaules šaha čempiona nosaukuma izcīņas ciklos. Lielākais panākums tika sasniegts 1964. gada Amsterdamas starpzonu turnīrā, kurā Ivkovs izcīnīja 7. vietu un tiesības spēlēt pretendentu mačos. 1965. gadā ceturtdaļfināla mačā Bledā (Dienvidslāvija) gan nācās atzīt Benta Larsena pārākumu ar 2½:5½. Četras reizes uzvarējis Dienvidslāvijas šaha čempionātos (1958, 1963, 1972, 1978).Pasaules šaha olimpiādēs Dienvidslāvijas izlases sastāvā piedalījies 12 reizes (1956-1974, 1978-1980). Komandu kopvērtējumā ieguvis 6 sudraba (1956, 1958, 1962, 1964, 1968, 1974) un 4 bronzas (1960, 1970, 1972, 1980) medaļas, bet individuālajā vērtējumā 2 zelta (1962, 1970), sudraba (1956) un bronzas (1960) medaļas. Eiropas komandu šaha čempionātos piedalījies 6 reizes (1957, 1965-1980). Komandu kopvērtējumā ieguvis 3 sudraba (1957, 1965, 1973) un bronzas (1977) medaļas, bet individuālajā vērtējumā zelta (1973), 2 sudraba (1977, 1980) un bronzas (1957) medaļas. 1970. gadā piedalījies PSRS un pārējās pasaules mačā Belgradā, kur pie 10. galdiņa zaudējis Paulam Keresam ar 1:3 (+0, =2, -2). Sekmīgi piedalījies starptautiskajos šaha turnīros. 1959. gadā dalījis 1. vietu Santjago (Čīle), 1965. gadā Zagrebā un 1967. gadā Sarajevo. 1981. gadā piedalījies Rīgas starptautiskajā šaha turnīra, kurā dalījis 9. vietu. Sekmīgi piedalījies senioru šaha čempionātos - 1998. gadā izcīnījis bronzas medaļu Pasaules senioru čempionātā, bet 2006. gadā uzvarējis Eiropas senioru čempionātā. 1986. gadā FIDE ir piešķīrusi Ivkovam starptautiskā šaha arbitra nosaukumu. «1964 Amsterdam Interzonal Tournament». Arhivēts no oriģināla, laiks: 2016. gada 6. maijā. Skatīts: 2014. gada 12. martā. «1964-66 Candidates Matches». Arhivēts no oriģināla, laiks: 2015. gada 7. martā. Skatīts: 2014. gada 12. martā. Campionati nazionali della Yugoslavia USSR vs Rest of the World: Belgrade 1970 "The Match of the Century" Santiago (1959) «Zagreb 1965». Arhivēts no oriģināla, laiks: 2016. gada 4. martā. Skatīts: 2014. gada 12. martā. Sarajevo 1967 International Tournament Riga August 1981 Borislavs Ivkovs šahista profils vietnē fide.com Borislavs Ivkovs šahista profils vietnē chessgames.com Borislavs Ivkovs šahista profils vietnē 365chess.com Borislavs Ivkovs šahista profils vietnē chesstempo.com Borislavs Ivkovs. Atjaunināts: 2014. gada 12. martā šahista profils vietnē olimpbase.org (Pasaules šaha olimpiādes) Borislavs Ivkovs šahista profils vietnē olimpbase.org (Eiropas komandu šaha čempionāti) Borislavs Ivkovs šahista profils vietnē olimpbase.org (Pasaules studentu komandu šaha čempionāti) Borislavs Ivkovs šahista profils vietnē olimpbase.org (Eiropas klubu komandu šaha čempionāti)