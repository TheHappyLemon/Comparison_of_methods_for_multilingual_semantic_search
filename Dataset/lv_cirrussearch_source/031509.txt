Asifs Ali Zardārī (urdu: آصف علی زرداری, sindhu: آصف علي زرداري; dzimis 1955. gada 26. jūlijā) ir Pakistānas politiķis, bijušais valsts prezidents (2008—2013). Kļuva pazīstams pēc apprecēšanās ar vēlāko Pakistānas premjerministri Bēnazīru Bhuto 1987. gadā. Zardārī arī bija sievas vadītās valdības loceklis. Pēc pieaugošā saspīlējuma starp Zardārī un Bhuto brāli Murtazu 1996. gada 20. septembrī policija nogalināja Murtazu. Bhuto valdība tika atlaista pēc mēneša, Zardāri tika arestēts. Viņu apsūdzēja par Murtaza slepkavību, vēl tika izvirzītas apsūdzības korupcijā. Lai arī atradās cietumā, tika ievēlēts Pakistānas parlamentā. No cietuma atbrīvots 2004. gadā. Devās trimdā uz Dubaiju, bet atgriezās pēc Bhuto slepkavības 2007. gada 27. decembrī. Zardārī kļuva par Pakistānas Tautas partijas līdzpriekšsēdētāju (otrs ir viņa dēls Bilavāls Zardārī Bhuto), viņa vadībā partija uzvarēja 2008. gada vispārējās vēlēšanās. Vadīja koalīciju, kas piespieda Pervezu Mušarafu atkāpties no prezidenta amata. 2008. gada 8. septembrī prezidenta amatā tika ievēlēts pats Zardārī. Tajā pašā gadā viņš tika attaisnots dažādās apsūdzībās. Prezidentūras laikā palika par ASV sabiedroto Afganistānas karā. Tika pieņemts grozījums konstitūcijā, ar kuru tika konstitucionāli samazinātas prezidenta pilnvaras. Prezidenta amatā atradies līdz 2013. gadam. His Excellency Mr. Asif Ali Zardari Arhivēts 2012. gada 29. jūlijā, Wayback Machine vietnē. The Presidency of Pakistan. Retrieved 9 August 2012 Mir Murtaza was shot dead by the police in 1996 on his way home in Karachi. BBC – Bhuttos: Cursed dynasty "Pakistan ex-premier's spouse indicted for murder". The New York Times. 6 July 1997. Burns, John F (5 November 1996). "Pakistan's Premier Bhutto is put under house arrest". The New York Times Zardari acquitted, DAWN 2008 In 2008, Asif Zardari was acquitted of the charges of ordering the murder. Vikikrātuvē par šo tēmu ir pieejami multivides faili. Skatīt: Asifs Ali Zardārī. Encyclopædia Britannica ieraksts (angliski)