Sergejs Šoigu (krievu: Сергей Кужугетович Шойгу, tiviešu: Сергей Күжүгет оглу Шойгу, dzimis 1955. gada 21. maijā) ir tiviešu tautības Krievijas Federācijas politiķis un armijas ģenerālis, kopš 2012. gada vada Krievijas Federācijas Aizsardzības ministriju kā aizsardzības ministrs. Krievijas Federācijas Drošības padomes pastāvīgais loceklis. Līdzatbildīgs par 2022. gada Krievijas iebrukumu Ukrainā un citām militārām agresijām. Dzimis 1955. gadā Čadanas pilsētā Tivas Autonomajā apgabalā tiviešu žurnālista un PSKP funkcionāra Kužegeta Šoigu un viņa sievas zootehniķes Aleksandras, dzimušas Kudrjavcevas, ģimenē. 1977. gadā viņš absolvēja Krasnojarskas politehnisko institūtu un strādāja dažādos Sibīrijas rūpniecības uzņēmumos. 1990. gadā pārcēlās uz dzīvi Maskavā, bija Krievijas Federācijas (KF) civilās aizsardzības, ārkārtas situāciju un stihisko nelaimju likvidācijas ministrs (1994—2012), Maskavas apgabala gubernators (2012), tad KF aizsardzības ministrs. Vikikrātuvē par šo tēmu ir pieejami multivides faili. Skatīt: Sergejs Šoigu. Krievijas Lielās enciklopēdijas raksts (krieviski)