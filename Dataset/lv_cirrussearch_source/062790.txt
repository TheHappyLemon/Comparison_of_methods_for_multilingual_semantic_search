Maikls Lī Edejs (angļu: Michael Lee Aday; dzimis Mārvins Lī Edejs (angļu: Marvin Lee Aday); 1947. gada 27. septembrī, miris 2022. gada 20. janvārī), labāk zināms ar pseidonīmu Meat Loaf, bija amerikāņu dziedātājs un aktieris. Viņš bija ievērojams ar savu spēcīgo, plašo balsi un teatrāliem koncertiem. Viņš ierindojas visvairāk pārdoto mūzikas mākslinieku sarakstā. Viņa Bat Out of Hell triloģija — "Bat Out of Hell" (1977), Bat Out of Hell II: Back into Hell (1993) un Bat Out of Hell III: The Monster Is Loose (2006) — visā pasaulē ir pārdots vairāk nekā 65 miljonus albumu. visā pasaulē. Pirmais albums turējās mūzikas topos vairāk nekā deviņus gadus un joprojām tiek pārdots aptuveni 200 000 kopiju gadā un ir visvairāk pārdoto albumu sarakstā. Pēc albunu Bat Out of Hell un Bat Out of Hell II: Back Into Hell komerciālajiem panākumiem un Grammy balvas iegūšanas kategorijā "Labākais solo roka vokālais sniegums" dziesmai I'd Do Anything for Love, Edejs tomēr saskārās ar zināmām grūtībām saistībā ar karjeras izaugsmi ASV. Šo panākumu atslēga bija viņa popularitāte Eiropā, īpaši Apvienotajā Karalistē un Īrijā, 1994. gadā Apvienotajā Karalistē viņš saņēma Brit Award balvu par vislabāk pārdoto albumu un singlu. Viņš piedalījās 1997. gada filmā Spice World, un ieņēma 23. vietu pēc pavadīto nedēļu skaita Apvienotās Karalistes topos 2006. gadā. Viņš ierindojas 96. vietā VH1 100 Greatest Artists of Hard Rock. Edejs piedalījies vairāk nekā 50 filmās un televīzijas šovos. Filmējies tādās filmās kā "Rokija Horora šausmu šovs" (1975) un "Cīņas klubs" (1999). Starp viņa teātra lomām ir loma oriģinālajā Brodvejas teātra izrādē The Rocky Horror Show. Piedalījies mūziklos arī ārpus Brodvejas. Daniel Seah. «MEAT LOAF, THE ROCK ICON BEST KNOWN FOR THE BAT OUT OF HELL TRILOGY, HAS DIED AT THE AGE OF 74». Guitar.com, 2022. gada 21. janvāris. «BBC – radio 2 – Sold on Song – Top 100 – no 8 – 'Bat Out Of Hell'». BBC News. Jon Hotten. «Bat Out Of Hell – The Story Behind The Album». Classic Rock, September 2000. – caur Jim Steinman. "Meat Loaf, 'Bat Out of Hell' Rock Superstar Dies at 74". Billboard. January 21, 2022. «Meat Loaf, rock superstar, 'Bat Out of Hell' singer, has died at 74». CBS News. Associated Press. Alex Marshall, Derrick Bryson Taylor. «Meat Loaf, 'Bat Out of Hell' Singer and Actor, Dies at 74». The New York Times, 2022. gada 21. janvāris. «Rock legend and 'Bat Out of Hell' singer Meat Loaf dies at 74». Today. «Meat Loaf». IMDb. Vikikrātuvē par šo tēmu ir pieejami multivides faili. Skatīt: Meat Loaf. Oficiālā tīmekļa vietne IMDb profils (angliski) Internet Broadway Database profils (angliski) AllMovie profils (angliski)