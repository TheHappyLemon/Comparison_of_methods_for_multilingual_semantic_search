Ungārijas administratīvo iedalījumu veido 19 meģes (ungāru: megye), Budapešta ir atsevišķa galvaspilsētas municipalitāte (ungāru: főváros), kura sīkāk iedalās 23 rajonos (ungāru: kerület). Meģes veido ES NUTS 3. līmeņa apgabalus. Papildus ir 23 pilsētas ar meģes tiesībām (ungāru: megyei jogú város). Meģes sīkāk iedalās 173 apakšreģionos. Visi meģu centri (izņemot Budapeštu) pašas ir pilsētas ar meģes tiesībām (ungāru: megyei jogú város). Valstī ir piecas pilsētas, kuras ir pilsētas ar meģes tiesībām, bet kuras pašas nav meģes centri — Ērda (Peštas meģē), Dunaūjvāroša (Fejēras meģē), Hodmezevāšārhēja (Čongrādas meģē), Naģkaniža (Zalas meģē) un Šoprona (Ģēras-Mošonas-Šopronas meģē). Kopš 1999. gada meģes ir apvienotas reģionos, kuri veido ES NUTS 2. līmeņa apgabalus. http://www.citypopulation.de/php/hungary-bacskiskun_d.php