Valle d'Aosta (itāļu: Valle d'Aosta; franču: Vallée d'Aoste — ‘Aostas ieleja’) ir autonomais reģions Itālijas ziemeļrietumos. Robežojas rietumos ar Franciju, ziemeļos — ar Šveici, bet dienvidos un austrumos — ar Pjemontas reģionu. Oficiālās valodas ir itāļu un franču. Vismazākais gan pēc platības, gan pēc iedzīvotāju skaita, un visretāk apdzīvotais Itālijas reģions. Vienīgais no Itālijas reģioniem, kas nav iedalīts provincēs. Pēc ķeltu zemju iekarošanas romieši pie ceļa pāri Alpiem nodibināja koloniju Augusta Praetoria, kas mūsdienās pazīstama kā Aosta. Kopš 11. gadsimta tajā valdīja Savojas dinastija. Vairākkārt to iekaroja Francija (1691, 1704–1706, 1796–1814). Pēc Itālijas Karalistes dibināšanas to iekļāva Turīnas provincē. 1927. gadā nodibināja atsevišķu Aostas ielejas provinci. Lielais pasaules atlants. Rīga : Karšu izdevniecība Jāņa sēta. 2008. ISBN 978-9984-07-532-7. Vikikrātuvē par šo tēmu ir pieejami multivides faili. Skatīt: Valle d'Aosta. Encyclopædia Universalis raksts (franciski)