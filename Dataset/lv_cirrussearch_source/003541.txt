"Tirgotāja Georga Gīzes portrets" (1532) ir Hansa Holbeina Jaunākā glezna. Šajā gleznā manāma flāmu glezniecības ietekme, īpaši gaismas tēlojumā. Tirgotājs attēlots savā darbistabā (redzamas atslēgas, zīmoggredzeni, zosu spalvas, tinte, vēstuļu vasks, šķēres, zīmogs). Priekšplānā redzams pulkstenis un trausla stikla vāze ar ziediem (abi renesanses gleznās simbolizē laicīgā mirklīgumu). Uz sienas blakus svariem uzrakstīts moto latīņu valodā: Nulla sine merore voluptas ("Nav prieka bez bēdām"). 1727. gadā glezna nonāca Orleānas hercoga kolekcijā. Kolekciju 1793. gadā izrādīja Londonas Karaliskajā akadēmijā, kur tā tika izsolīta. To iegādājās kāds šveiciešu izdevējs, kurš to ilgi centās pārdot, līdz beidzot par nelielu cenu pārdeva Edvardam Sollijam. 1821. gadā glezna kopā ar pārējo Sollija kolekciju nokļuva Berlīnes muzejā. Q21586330; lappuse: 42.