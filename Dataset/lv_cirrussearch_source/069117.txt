Bohola (filipīniešu un angļu: Bohol) ir sala Filipīnu arhipelāgā, pēc platības desmitā lielākā sala valstī. Administratīvi ietilpst Centrālo Visaju reģionā; kopā ar apkārtējām salām veido Boholas provinci. Apdzīvo galvenokārt boholi un sebuāņi. Lielākā pilsēta ir provinces centrs Tagbilarana. Izvietojusies arhipelāga vidusdaļā Visaju salu grupā. Tās krastus apskalo kamotu jūra ziemeļos un Boholas jūra dienvidos. Boholas šaurums ziemeļrietumos to atdala no Sebu salas, bet Kanigao šaurums austrumos — no Leites. Krasti stipri izroboti, piekrastē daudz mazāku salu, lielākās no kurām ir Panglao un Lapiniga. Sala kalnaina, augstākais kalns ir Matunogs 864 m vjl salas dienvidaustrumos. Valda subekvatoriāls musonu klimats. ISLAND DIRECTORY. Islands of Philippines Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 115. lpp. Vikikrātuvē par šo tēmu ir pieejami multivides faili. Skatīt: Bohola. Encyclopædia Britannica raksts (angliski) Encyclopædia Universalis raksts (franciski)