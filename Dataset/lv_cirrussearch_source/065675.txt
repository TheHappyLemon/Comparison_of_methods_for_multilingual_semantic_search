"Nācijas dzimšana" (angļu: The Birth of a Nation), oriģināli saukta The Clansman, ir 1915. gada ASV mēmā episka drāmas filma, kuras režisors ir Deivids Vorks Grifits. Filma ir balstīta uz Tomasa Diksona jaunākā 1905. gada romānu un lugu The Clansman. "Nācijas dzimšana" ir viena no tehniski nozīmīgākajām filmām vēsturē. Filmas sižets, daļēji balstīts uz patiesiem notikumiem, stāsta par atentātu pret Abrahamu Linkolnu, kā arī par divu ģimeņu attiecībām pilsoņu kara un rekonstrukcijas ēras laikā, vairāku gadu garumā. Filma tika sadalīta divās daļās ar pārtraukumu un tā bija pirmā amerikāņu filma ar orķestra mūzikas pavadījumu. Filma bija novatoriska tuvplānu un izdzišanas tehnikā, kā arī vairāku simtu cilvēku izmantošanā masu skatiem. Tā bija arī pirmā filma, kas tika izrādīta Baltajā namā, kur to noskatījās prezidents Vudro Vilsons ar savu ģimeni. Filma izraisīja pretrunīgu attieksmi vēl pirms pirmizrādes, un mūsdienās tā tiek uzskatīta par "visu laiku pretrunīgāko ASV filmu", kā arī par "visrasistiskāko filmu Holivudas vēsturē". Filma ir nosodīta par rasistisku afroamerikāņu attēlojumu, parādot viņus neinteliģentus un agresīvus pret baltām sievietēm. Savukārt, Kukluksklans tiek attēlots kā varonīgs spēks, kas nepieciešams, lai saglabātu amerikāņu vērtības, baltās sievietes un balto pārākumu. Filma guva ievērojamus panākumus, kļūstot par līdz tam finansiāli veiksmīgāko filmu. Vairākas afroamerikāņu grupas visā ASV rīkoja protestus un centās panākt filmas aizliegšanu. Grifita sašutums par centieniem cenzēt vai aizliegt filmu pamudināja viņu nākamajā gadā radīt filmu "Neiecietība". Filma tiek vainota Kukluksklana atdzimšanā, kas notika tikai dažus mēnešus pēc filmas pirmizrādes. 1992. gadā filma iekļauta ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". The New York Times. «THOMAS DIXON DIES; WROTE 'CLANSMAN'; Book Was Basis for 'Birth of a Nation,' Provocative Film-- Supported Ku Klux Klan HE HAD HELD PULPIT HERE Also Was Lawyer, Lecturer --'White Supremacy' Was Subject of His Novels». The New York Times (en-US), 1946-04-04. ISSN 0362-4331. Skatīts: 2023-02-23. «'The Birth of a Nation': When Hollywood Glorified the KKK». HistoryNet (en-US). 2006-06-12. Skatīts: 2023-02-23. «The Birth of a Nation | Cast, Plot, Summary, & Facts | Britannica». www.britannica.com (angļu). Skatīts: 2023-02-23. Mary Beth Norton. A People and a Nation, Volume II: Since 1865, Brief Edition, 2015. ISBN 978-1-305-14278-7. Anthony Slide. American Racist: The Life and Films of Thomas Dixon. University Press of Kentucky, 2004-09-10. ISBN 978-0-8131-2328-8. «‘The Birth of a Nation’: The most racist movie ever made». Washington Post (en-US). ISSN 0190-8286. Skatīts: 2023-02-23. Condé Nast. «The Black Activist Who Fought Against D. W. Griffith’s “The Birth of a Nation”». The New Yorker (en-US), 2017-02-06. Skatīts: 2023-02-23. «How 'The Birth of a Nation' Revived the Ku Klux Klan». history.com. Skatīts: 23.02.2023. «Complete National Film Registry Listing | Film Registry | National Film Preservation Board | Programs | Library of Congress». Library of Congress, Washington, D.C. 20540 USA. Skatīts: 2023-02-23. Encyclopædia Britannica raksts (angliski) Encyclopædia Universalis raksts (franciski) IMDb profils (angliski) AllMovie profils (angliski) Turner Classic Movies profils (angliski) Rotten Tomatoes profils (angliski)