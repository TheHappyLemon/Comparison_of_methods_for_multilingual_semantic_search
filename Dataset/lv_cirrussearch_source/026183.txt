Avilesa (spāņu: Avilés) ir pilsēta un municipalitāte Spānijas ziemeļos, viena no Astūrijas galvenajām pilsētām. Izvietojusies Biskajas līča krastā Avilesas upes estuārā. Nozīmīga osta un industriālā pilsēta. Pilsētas nosaukums, domājams, cēlies no vietējā romiešu zemes īpašnieka Abilija (Abilius) vārda. Pirmoreiz vēstures dokumentos minēta 905. gadā sakarā ar divu baznīcu būvniecību. Jau viduslaikos bija nozīmīga osta, caur kuru transportēta sāls. 2023. gada Spānijas municipālais reģistrs. Vikikrātuvē par šo tēmu ir pieejami multivides faili. Skatīt: Avilesa. Encyclopædia Britannica raksts (angliski) Krievijas Lielās enciklopēdijas raksts (krieviski)