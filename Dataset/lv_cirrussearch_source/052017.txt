Edžou (ķīniešu: 鄂州, piņjiņs: Èzhōu) ir prefektūras līmeņa municipalitāte Ķīnas vidienē, Hubei provincē. Izvietojusies provinces austrumu daļā Jandzi labajā krastā. Robežojas rietumos ar provinces galvaspilsētu Uhaņu, austrumos — ar Huanganu, bet dienvidos — ar Huanši. Pilsētas nosaukums cēlies Haņu dinastijas laikā no netālās E vasaļvalsts nosaukuma. Trīs valstu laikā pilsēta kļuva par Austrumu U valsts galvaspilsētu un tika pārdēvēta par Učanu. 1915. gadā nosaukums tika nomainīts atpakaļ uz vēsturisko. COVID-19 epidēmijas laikā 2020. gada sākumā varas iestādes bloķēja izbraukšanu no Edžou, lai aizkavētu vīrusa izplatīšanos. http://tjj.hubei.gov.cn/tjsj/tjgb/pcgb/qrp/202105/t20210525_3559343.shtml; Ķīnas Tautas Republikas Septītā nacionālā tautskaite. «行政区划网». Arhivēts no oriģināla, laiks: 2020. gada 21. jūnijā. Skatīts: 2020. gada 11. aprīlī. Vikikrātuvē par šo tēmu ir pieejami multivides faili. Skatīt: Edžou.