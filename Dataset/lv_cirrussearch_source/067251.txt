Kahovkas Petro Neporožņija hidroelektrostacija (ukraiņu: Каховська ГЕС імені П. С. Непорожнього) ir Ukrainas hidroelektrostacija Dņepras upes lejtecē pie Nova Kahovkas pilsētas. Tā ir pēdējā, sestā spēkstacija Dņepras hidroelektrostaciju kaskādē. To pārvalda valsts uzņēmums Ukrhidroenerho. HES uzstādītā jauda ir 357 MW. To būvēja no 1950. līdz 1956. gadam. 2022. gada Krievijas iebrukuma Ukrainā laikā Kahovkas hidroelektrostaciju ieņēma un mīnēja Krievijas karaspēks. 2023. gada 6. jūnijā Krievijas spēki sagrāva Kahovkas ūdenskrātuves aizsprostu, kā arī hidroagregātus, izraisot plūdus upes lejtecē. Ukrainas prezidenta kancelejas vadītājs Andrijs Jermaks paziņoja, ka Kahovkas hidroelektrostacijas spridzināšana ir ekocīda akts. Ukrainas premjerministrs Deniss Šmihaļs raksturoja šo notikumu kā Krievijas terorisma aktu. Ukrainas prezidenta kancelejas vadītāja padomnieks Mihailo Podoļaks atbildību par sprādzienu uzlika Krievijas bruņoto spēku 205. motorizētajai strēlnieku vienībai. Ukrainas prokuratūra arī uzsāka izmeklēšanu pēc pantiem "ekocīds" un "kara likumu pārkāpums". Norvēģijas seismiskā tīkla (NORSAR) eksperti 6. jūnija naktī 2ː54 pēc vietējā laika Kahovkas HES apkaimē fiksēja no vienas līdz divām magnitūdām stipru sprādzienu. Ukrainas Drošības dienests 9. jūnijā paziņoja, ka pārtverta telefonsaruna apstiprina, ka hidroelektrostaciju uzspridzināja Krievijas diversijas grupa. Kahovkas HES sagraušana (satelīta attēls) Applūdusī Hersona Applūdusī Hersona Krievijas karaspēks uzspridzinājis Kahovkas HES aizsprostu, applūst mājas lsm.lv 2023. gada 6. maijā «В оккупированной Новой Каховке частично разрушена плотина Каховской ГЭС Уровень воды ниже по течению Днепра поднимается. В Херсонской области объявили эвакуацию». Meduza (krievu). Skatīts: 2023-06-06. «Киев заявил о подрыве российскими военными дамбы Каховской ГЭС. Оккупационные власти подрыв отрицают». Настоящее Время (krievu). 2023-06-06. Skatīts: 2023-06-06. «Генпрокуратура Украины начала расследование по статьям «экоцид» и «нарушение законов войны» из-за разрушения плотины Каховской ГЭС». Meduza (krievu). Skatīts: 2023-06-06. Arvien vairāk liecību norāda uz Krievijas vainu Kahovkas HES spridzināšanā lsm.lv 2023. gada 9. jūnijā Vikikrātuvē par šo tēmu ir pieejami multivides faili. Skatīt: Kahovkas HES.