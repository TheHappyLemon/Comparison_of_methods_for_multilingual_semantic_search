Wukong (ķīniešu: 悟空), zināa arī pēc nosaukuma angļu valodā Dark Matter Particle Explorer (DAMPE) ir Ķīnas orbitālā observatorija. Projektu pārvalda Ķīnas zinātņu akadēmija. Kosmiskais aparāts palaists 2015. gada decembrī. Wukong ir kosmiskais teleskops, kas veic augstas enerģijas elektronu un gamma starojuma novērojumus, lai pētītu kosmiskā starojuma izcelsmi, izplatību un paātrināšanās mehānismu. Ar tā palīdzību cer atrast tumšās matērijas daļiņas. Wukong tika palaists 2015. gada 17. decembrī 00:12 UTC ar nesējraķeti Chang Zheng 2D no Dzjucjuaņas Pavadoņu palaišanas centra. Kosmiskais aparāts ievadīts solārsinhronā orbītā. 2016. gada marta vidū Wukong nodots ekspluatācijā. Chinese Long March 2D lofts DAMPE – A Dark Matter Investigator Rui C. Barbosa, 2015-12-16 DAMPE (Wukong) Gunter Dirk Kreb