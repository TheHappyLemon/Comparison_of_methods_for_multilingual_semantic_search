Ülker ir daudznacionāls Turcijas pārtikas un dzērienu ražotājs, kura galvenā mītne atrodas Stambulā, Turcijā. Tās produkti tiek eksportēti uz 110 valstīm. Ülker galvenie produkti ir biskvīti, cepumi, krekeri un šokolāde, taču tas ir paplašinājies arī citās produktu kategorijās. Ülker 2004. gadā saņēma European Candy Kettle kluba balvu kā "Gada saldumu uzņēmums Eiropā". 2007. gada decembrī uzņēmums iegādājās Godiva Chocolatier no Campbell Soup Company par 850 miljoniem USD. 2016. gadā uzņēmuma īpašnieks Yıldız Holding nodeva 51% Ülker akciju savam jaunajam globālajam biznesam Pladis. Ülker 1944. gadā dibināja brāļi Sabri un Asims Ilkeri (Ülker), kuru vecāki no Krimas, bēgot no komunisma, 1929. gadā imigrēja Turcijā, sākot darbību Stambulā ar mazu maizes ceptuvi. Pirmā rūpnīca tika atvērta 1948. gadā. Ülker 1970. gados paplašināja eksportu uz Tuvo Austrumu tirgu, specializējoties šokolādes ražošanā un iesaiņošanā. 20. gadsimta beigās Ülker ražoja margarīnu, augu eļļu un piena produktus. 1989. gadā tika izveidots mātes uzņēmums Yıldız Holding. 2000. gadā par uzņēmuma izpilddirektoru kļuva Sabri Ilkera dēls Murats, 2008. gadā viņš kļuva par valdes priekšsēdētāju. 2002. gadā Ülker pievērsās gāzēto dzērienu ražošanai un 2003. gadā savu produktu klāstu papildināja ar turku kafiju, saldējumu un bērnu pārtiku. Viens no svarīgākajiem produktiem ir Cola Turka, kas Turcijas tirgū tika ieviests 2003. gadā. Cola Turka reklāmā piedalījās aktieris Čevijs Čeiss, un saskaņā ar vietējiem avotiem, pateicoties veiksmīgai Cola Turka izlaišanai tirgū, galvenais konkurents Coca-Cola samazināja cenas vietējā tirgū par 10%. Mātes uzņēmums Yıldız Holding 2001. gadā nodarbināja vairāk nekā 41 000 cilvēku un bija piektais Turcijas lielāko ražotāju sarakstā. Ülker pārdošanas apjoms starptautiski sasniedz 1,5 miljardus USD. «Summary of Financial Figures». Ülker. Skatīts: 2020. gada 25. aprīlis. «Ulker Annual Report 2019». Public Disclosure Platform. Skatīts: 2020. gada 25. aprīlis. «2019 First Quarter Report». Public Disclosure Platform. Skatīts: 2020. gada 25. aprīlis. «Chevy Chase does Turkish Cola ads aimed at Coca-Cola and Pepsi». Arhivēts no oriģināla, laiks: 2010. gada 24. augustā. Skatīts: 2021. gada 25. maijā. «European Candy Kettle Club - Ülker ceremony». Arhivēts no oriģināla, laiks: 2011. gada 20. jūlijā. Skatīts: 2021. gada 25. maijā. «Campbell Agrees to Sell Godiva to Turkish Food Company». The Wall Street Journal. «Yildiz Holding Splits Pladis into Separate Company». The Wall Street Journal. 2016. gada 7. jūnijs. Pelin Turgut, Ülker: Ambitious confectioner snaps up Belgium's Godiva, Financial Times, November 28, 2008 «Founder of Ülker, one of Turkey's most famous brand names passes on». Sabah English. Arhivēts no oriģināla, laiks: 2020-07-01. «Home». Hotamışlıgil Lab. «Murat Ülker 'Evet' dedi: Aile geleneğimiz!» (turku). Super Haber. 2017. gada 11. aprīlis. «Ülker Group: From a biscuit baker to a sales billionaire». Vikikrātuvē par šo tēmu ir pieejami multivides faili. Skatīt: Ülker. Oficiālā tīmekļa vietne