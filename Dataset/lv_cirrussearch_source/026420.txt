Pjērs Eduārs Belmārs (franču: Pierre-Édouard Bellemare; dzimis 1985. gada 6. martā) ir franču hokejists, malējais uzbrucējs, Francijas hokeja izlases dalībnieks. Pašlaik (2023) Belmārs spēlē Nacionālās hokeja līgas vienībā Sietlas "Kraken". Profesionāļa karjeru Belmārs sāka 2002.—03. gada sezonā, kad spēlēja Francijas hokeja līgas vienībā HK Ruāna. Jau nākamajā sezonā hokejists kļuva par vienu no komandas vadošajiem spēlētājiem. 2003. un 2006. gadā uzbrucējs kļuva par Francijas čempionu. Ruānā Belmārs spēlēja līdz 2006. gadam, kad pievienojās Allsvenskan vienībai HK Leksanda. 2008.—09. gada sezonu uzbrucējs noslēdza kā ceturtais rezultatīvākais Leksandas spēlētājs. 2009.—10. gada sezonā Belmārs spēlēja Zviedrijas hokeja līgas kluba Šellefteo AIK rindās. Divus gadus vēlāk uzbrucējs kļuva par AIK kapteiņa palīgu. 2013. un 2014. gadā Belmārs kopā ar AIK izcīnīja divus Zviedrijas čempiona titulus. 2014. gada jūnijā Belmārs noslēdza viena gada līgumu ar NHL klubu Filadelfijas "Flyers". 22. oktobrī viņš guva savus pirmos vārtus NHL. 2017. gada jūnijā līgas paplašināšanās draftā viņu izvēlējās Vegasas "Golden Knights". Kopā ar "Golden Knights" sasniedza Stenlija kausa finālsēriju, tajā gan ar 1—4 piekāpjoties Vašingtonas "Capitals". 2019. gada vasarā noslēdza divu gadu līgumu ar Kolorādo "Avalanche". 2023. gada 7. jūlijā Belmārs kā brīvais aģents parakstīja viena gada līgumu par 775 000 USD ar komandu Sietlas "Kraken". Noslēdzot līgumu ar Kraken, viņš atkal apvienojās ar Deivu Hekstolu, savu bijušo komandas galveno treneri no "Flyers" laikiem. https://www.sportsnet.ca/nhl/article/kraken-sign-forward-pierre-edouard-bellemare-to-one-year-775k-contract/ Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)