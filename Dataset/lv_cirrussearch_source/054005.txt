Bezils Speldings de Garmendija (angļu: Basil Spalding de Garmendia; dzimis 1860. gada 28. februārī, miris 1932. gada 9. novembrī) bija amerikāņu tenisists, olimpiskās sudraba medaļas ieguvējs. Bezils Speldings de Garmendija ir dzimis Mērilendā, Baltimoras pilsētā. Viņa vecāki bija no turīgas ģimenes, kas cēlusies no Spānijas, bet lielu daļu dzīves nodzīvoja Francijā. 1900. gada vasaras olimpiskajās spēlēs Parīzē viņš startēja vīriešu vienspēļu un dubultspēļu turnīros. Vienspēļu turnīrā viņš pirmajā kārtā uzvarēja amerikāni Čārlzu Voigu, bet ceturtdaļfinālā zaudēja britu tenisistam Lorensam Dohertijam. Savukārt dubultspēļu turnīrā viņš startēja kopā ar francūzi Maksu Dekužī kā Jauktās komandas pārstāvji. Šajā turnīrā viņi ieguva sudraba medaļu, fināla mačā piekāpjoties britu tenisistiem Lorensam un Redžinaldam Dohertijiem. Viņš bija arī pieredzējis golfa spēlētājs, polo spēlētājs un bija burāšanas sacensību organizācijas komitejas loceklis 1900. gada vasaras olimpiskajās spēlēs. Pirmā pasaules kara laikā viņš bija īpašais atašejs Amerikas vēstniecībā Parīzē. Olimpisko spēļu rezultāti «Spalding de Garmendia — Biographical information». Olympedia.org. Skatīts: 2020. gada 26. augusts. «Tennis at the 1900 Paris Summer Games:Men's Singles». Sports Reference. Arhivēts no oriģināla, laiks: 2020. gada 31. jūlijs. Skatīts: 2020. gada 12. augusts. Arhivēts 2020. gada 18. Aprīlis Wayback Machine vietnē. «Paris 1900 Tennis: doubles men». Starptautiskā Olimpiskā komiteja. Skatīts: 2020. gada 13. augusts. «Tennis at the 1900 Paris Summer Games:Men's Doubles». Sports Reference. Arhivēts no oriģināla, laiks: 2020. gada 13. augusts. Skatīts: 2020. gada 13. augusts. Arhivēts 2012. gada 12. Novembris Wayback Machine vietnē. Bezils de Garmendija (SOK profils) (angliski) Bezils de Garmendija (Olympedia.org) (angliski) Bezils de Garmendija (Sports Reference profils) (angliski)