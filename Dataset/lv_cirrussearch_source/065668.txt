Artis Ate (dzimis 1989. gada 29. jūlijā Rucavā) ir latviešu basketbolists, spēlē uzbrūkošā aizsarga un vieglā uzbrucēja pozīcijā. 2023. gadā pārstāv Lietuvas Basketbola līgas klubu Pasvales "Pieno žvaigzdes", bet vairākas iepriekšējās sezzonas aizvadījis Latvijas Basketbola līgas (LBL) vienībā VEF Rīga, būdams arī komandas kapteinis. Četrkārtējs LBL čempions un divkārtējs Latvijas—Igaunijas Basketbola līgas čempions. A. Ate ir Latvijas basketbola izlases spēlētājs. A. Ates jaunākais brālis Arnis Ate arī ir spēlējis basketbolu, pārstāvot BK Liepāja, bet šobrīd spēlē amatieru komandā BK Nīca Reģionālajā basketbola līgā. Basketbolā trenējies Liepājas sporta skolā pie trenera Induļa Možeika, pārstāvējis Liepājas komandu LJBL. Karjeras laikā A. Ate ir pārstāvējis dzimtās puses komandu BK Liepāja no 2008. līdz 2014. gadam, kā arī titulētākos LBL klubus BK Ventspils un VEF Rīga. Spēlējis arī Rumānijā. Ievērojamākos rezultātus sasniedzis kā VEF spēlētājs, ar ko bijis četrkārtējs LBL čempions un divkārtējs Latvijas—Igaunijas Basketbola līgas čempions. Bijis VEF kapteinis. 2023. gada vasarā A. Ate pārcēlās uz Lietuvas Basketbola līgas klubu Pasvales "Pieno žvaigzdes", kur spēlēja arī kā komandas kapteinis. A. Ate nav spēlējis jaunatnes izlasēs, toties kopš 2018. gada kļuvis par pastāvīgu Latvijas basketbola izlases spēlētāju. «ARTIS ATE». VEF Rīga (lv-LV). Skatīts: 2023-02-22. «Artis Ate nosaukts par LBL mēneša labāko spēlētāju». Basketbols (latviešu). 2014-04-04. Skatīts: 2023-02-22. «Artis Ate: "Latvijas mērķis ir pirmā vieta grupā"». Sportacentrs.com (latviešu). 2023-02-23. Skatīts: 2023-02-24. Proballers. «Artis Ate, Basketball Player». Proballers (angļu). Skatīts: 2023-02-22. Eurobasket spēlētāja(-s) profils (angliski) Basketball Reference spēlētāja(-s) profils (angliski) Eirolīgas profils (angliski) RealGM Basketball profils (angliski)