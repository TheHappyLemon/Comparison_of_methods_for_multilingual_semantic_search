Ekspress-MD1 (Экспресс-МД1 jeb Экспресс МД-1) bija Krievijas uzņēmuma Kosmičeskaja svjaz' sakaru pavadonis. Tas nodrošināja sakarus (televīzijas retranslāciju, Prezidenta un valdības sakarus, datu pārraidi) Krievijai (uz austrumiem no Urāliem) un Centrālāzijā. Pavadonis palaists 2009. gada februārī, bet 2013. gada jūlijā sabojājās un ir pārtraukta tā ekspluatācija. Pavadonis izgatavots Krievijas uzņēmumā GKNPC Hruničeva uz platformas Jahta bāzes. Sakaru aparatūru piegādāja uzņēmuma Thales Alenia Space Itālijas filiāle. Tam uzstādīti 8 C joslas un 1 L joslas raidītāji. Pavadoņa darbības laiks bija plānots 10 gadi. Līgums starp Kosmičeskaja svjaz' un pavadoņa izgatavotājiem GKNPC Hruničeva un Alcatel Alenia Space Italia tika noslēgts 2006. gadā. Tas paredzēja divu nelielu sakaru pavadoņu Ekspress-MD1 un Ekspress-MD2 būvi. Ekspress-MD2 tika palaists 2012. gadā, bet zaudēts nesējraķetes kļūmes dēļ. Ekspress-MD1 palaists 2009. gada 11. februārī 00:03 UTC ar nesējraķeti Proton-M / Briz-M no Baikonuras kosmodroma 200. laukuma 39. palaišanas iekārtas. Kopā ar to palaists Krievijas sakaru pavadonis Ekspress-AM44. Ekspress-MD1 izvietots ģeostacionārajā orbītā punktā 80° austrumu garuma, kur tas aizvietoja avārijas stāvoklī esošo Ekspress-AM2. 2009. gada 13. maijā Ekspress-MD1 tika nodots ekspluatācijā. 2013. gada 4. jūlijā ar Ekspress-MD1 zaudēti sakari antenu orientācijas traucējumu dēļ. 21. augustā paziņots, ka sākta pavadoņa pārvietošana uz apglabāšanas orbītu, un tiks pārtraukta kosmiskā aparāta ekspluatācija. 2009 - Launches to Orbit and Beyond ««Экспресс-МД1» вошел в группировку» (krievu). ComNews. 2009-05-13. Arhivēts no oriģināla, laiks: 2012-03-29. Skatīts: 2011-08-31. Минимизированы последствия аварии на спутнике «Экспресс-МД1» Arhivēts 2013. gada 6. jūlijā, Wayback Machine vietnē. Министерство связи и массовых коммуникаций, 2013-07-05, (krieviski) "Экспресс-МД1" отошел в мир иной Даниил Сидоров, ComNews, 2013-08-26, (krieviski) Ekspress-MD 1, 2 Gunter Dirk Krebs Express MD1 at 80.0°E Televīzijas kanāli, LyngSat