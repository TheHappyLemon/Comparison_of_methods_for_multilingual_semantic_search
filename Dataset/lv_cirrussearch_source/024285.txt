1232. (MCCXXXII) bija garais gads, kas pēc Jūlija kalendāra sākās ceturtdienā. Pāvests uzdeva savam legātam, Zemgales bīskapam Balduīnam pāvesta vārdā ņemt savā valdījumā tās Livonijas un Igaunijas jaunkristīto zemes, kam nav vēl noteiktu diecēžu robežu. Pāvests aizliedza visiem kristītajiem bez legāta Balduīna piekrišanas viņa legācijas apgabala robežās slēgt jebkādus līgumus ar turienes pagāniem vai krieviem par mieru un kunga tiesu. Balduīnu no Alnas iecēla par legātu Kursā, Zemgalē, Livonijā, Igaunijā, Somijā un Gotlandē, kā arī par Zemgales bīskapu.