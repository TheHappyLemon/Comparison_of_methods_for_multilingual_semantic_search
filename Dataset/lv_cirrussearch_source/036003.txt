Igors Novikovs (angļu: Igor Novikov, ukraiņu: Ігор Олександрович Новіков; dzimis 1962. gada 23. maijā Harkivā) ir Ukrainas un ASV starptautiskais lielmeistars šahā (1990). 1989. gadā Hersonā uzvarējis Ukrainas šaha čempionātā. Trīs reizes piedalījies PSRS šaha čempionātu finālos, kuros lielāko panākumu izcīnījis savā debijas reizē 1984. gadā Ļvivā, kad ieņēmis 5. vietu. Daudzu starptautisko šaha turnīru uzvarētājs, tajā skaitā Poznaņā (1985), Taškentā (1986), Akibas Rubinšteina memoriālā Polaņicazdrojā (1989), Orhūsā (1991), Antverpenē (1995), Kairā (1997), Ņujorkā (2001), Čikāgā (2005, 2008). Par panākumiem turnīros FIDE 1986. gadā Novikovam piešķīrusi starptautiskā meistara (IM), bet 1990. gadā - starptautiskā lielmeistara (GM) nosaukumu. Kopš 2002. gada pārstāv ASV. Ir pazīstams arī kā šaha treneris. Pārstāvējis Ukrainas un ASV komandas lielākajos komandu šaha turnīros: Pasaules šaha olimpiādēs piedalījies 3 reizes (1992, 1996, 2004). Komandu vērtējumā izcīnījis sudraba (1996) medaļu; Eiropas komandu šaha čempionātā piedalījies 1992. gadā un komandu vērtējumā izcīnījis sudraba medaļu; Pasaules komandu šaha čempionātā piedalījies 2 reizes (1997, 2005). URS-sf Championship of Ukraine Kherson November 1989 «51 Championship of USSR Lvov 3-28.4.1984». Arhivēts no oriģināla, laiks: 05.03.2016. Skatīts: 24.10.2016. OlimpBase :: Men's Chess Olympiads :: Igor Novikov OlimpBase :: European Men's Team Chess Championship :: Igor Novikov OlimpBase :: World Men's Team Chess Championship :: Igor Novikov Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)