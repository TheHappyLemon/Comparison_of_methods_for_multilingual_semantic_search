Havjers Fernandess Lopess (spāņu: Javier Fernández López; dzimis 1991. gada 15. aprīlī Madridē, Spānijā) ir spāņu daiļslidotājs. Viņš ir divkārtējs pasaules čempions (2015, 2016) un seškārtējs Eiropas čempions (2013, 2014, 2015, 2016, 2017, 2018). 2018. gada Phjončhanas olimpisko spēļu bronzas medaļas ieguvējs. Ar slidošanu sācis nodarboties sešu gadu vecumā, sekojot vecākās māsas daiļslidošanas nodarbībām. Pieaugušo sacensībās piedalās kopš 2006.—2007. gada sezonas. 2010. gadā pirmoreiz uzvarēja Spānijas čempionātā pieaugušo konkurencē. 2013. gadā Zagrebā izcīnījis savu pirmo Eiropas čempionāta zelta medaļu, kopš tā laika uzvarējis sešos Eiropas čempionātos pēc kārtas. Pasaules čempionātā pirmo medaļu ieguvis 2013. gadā Londonā, izcīnot bronzu. Piedalījies 2010. un 2014. gada ziemas olimpiskajās spēlēs, labāko rezultātu sasniedzot 2014. gadā Sočos (4. vieta). Soču olimpiskajās spēlēs bija Spānijas delegācijas karognesējs. 2018. gada nogalē H. Fernandess paziņoja par profesionālā sporta karjeras beigām. «Fernández makes senior grand prix debut» (angļu). goldenskate.com. 2009. gada 28. septembris. Arhivēts no oriģināla, laiks: 2017. gada 13. novembrī. Skatīts: 2018. gada 24. janvārī. «Competition Results» (angļu). ISU. Skatīts: 2018. gada 24. janvārī. «Javier Fernandez will be Spain’s flag-bearer in Sochi» (angļu). insideskating.net. 2014. gada 24. janvārī. Skatīts: 2018. gada 24. janvārī. Vikikrātuvē par šo tēmu ir pieejami multivides faili. Skatīt: Havjers Fernandess. Olympedia profils (angliski) The Sport.org profils (angliski) Munzüger Sport profils (vāciski) ISU profils (angliski)