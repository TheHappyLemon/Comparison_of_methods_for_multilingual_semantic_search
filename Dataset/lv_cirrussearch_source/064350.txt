Nezināma vērtība "dzīvesbiedra_nosaukums" Satoši Kons (japāņu: 今 敏; Kon Satoshi, dzimis 1963. gada 12. oktobrī, miris 2010. gada 24. augustā) bija japāņu animators, režisors, scenārists un mangas mākslinieks, Japānas Animācijas filmu veidotāju asociācijas biedrs. Vislabāk pazīstams kā anime filmu "Perfekti zils" (1997), "Tūkstošgades aktrise" (2001), Tokyo Godfathers (2003) un "Paprika" (2006) režisors. Dzimis 1963. gada 12. oktobrī. Sakarā ar tēva darbavietas maiņu, no ceturtās klases mācījās Saporo pilsētā. Mangas mākslinieka Seigo Takizavas draugs un klasesbiedrs. Mācoties Hokaido Kuširo Korjo pamatskolā nolēma kļūt par animatoru un 1982. gadā iestājās Musašino Mākslas universitātes grafikas dizaina fakultātē. Studiju laikā Kons debitēja kā mangas mākslinieks ar savu komiksu Toriko (1984) un izcīnīja 2. vietu Weekly Young Magazine rīkotajā konkursā. Vēlāk strādāja par režisora Kacuhiro Otomo asistentu. Pēc universitātes absolvēšanas 1987. gadā Kons sarakstīja viencēliena mangu Kaikisen (1990) un scenāriju Otomo spēlfilmai World Apartment Horror. 1991. gadā Kons sāka strādāt anime industrijā, veidoja fona dizainus filmai Roujin Z. 1992. gadā bija noveles "Magnētiskā roze" scenārists, maketētājs un fonu mākslinieks. Šī novele tika iekļauta Kacuhiro Otomo filmā Memories (1995). 1993. gadā bija viens no pieciem scenogrāfiem Mamoru Ošī filmai Patlabor 2: The Movie, kā arī strādāja pie citām Ošī animācijas filmām. Debitēja kā režisors seriālā JoJo's Bizarre Adventure, bija arī šī seriāla 5. sērijas scenārija autors un kadrējuma mākslinieks. Kopā ar Mamoru Ošī izveidoja mangu Seraphim: Wings of 266,613,336, kas publicēta 1994. gadā ikmēneša anime žurnālā Animage. Turpmākajā veidošanas procesā Kona un Ošī viedokļi sadalījās un manga palika nepabeigta. Pēc šī darba Kons pabeidza mangas mākslinieka karjeru un pievērsās anime veidošanai. 1997. gadā Kons sāka strādāt pie sava režija debijas filmas "Perfekti zils" (balstīta uz Jošikazu Takeuti tāda paša nosaukuma romānu). Šī bija pirmā Kona filma, ko izlaida studija Madhouse. Filmas producents Masao Marujama aicināja Konu projektā, jo viņam patika Kona režisētā JoJo's Bizarre Adventure sērija. Pēc Perfect Blue Kons mēģināja izveidot filmu, balstoties uz Jasutaka Tsutsui romānu "Paprika", tomēr šie plāni netika realizēti. 2001. gadā notika filmas "Tūkstošgades aktrise" pirmizrāde. Ziemeļamerikā filmu izplatīja DreamWorks Pictures nodaļa Go Fish Pictures. Filmas budžets bija līdzīgs Perfect Blue budžetam (aptuveni 120 miljoni jenu). "Tūkstošgades aktrise" guva pozitīvus kritiķu vērtējumus un skatītāju atsauksmes, kā arī nopelnīja vairākas balvas. Šī bija pirmā filma, kuras mūziku komponēja Susumu Hirasava, kurš sarakstīja mūziku arī turpmākajiem Kona darbiem. 2003. gadā iznāca Kona trešā filma — Tokyo Godfathers, ar tās izplatīšanu nodarbojās Sony Pictures nodaļa Destination Films. Filmas sižets stāsta par Tokijas bezpajumtnieku trijotni, kuri Ziemassvētku vakarā izgāztuvē atrod zīdaini un dodas meklēt tā vecākus. Šis filmas budžets pārsniedza abu iepriekšējo filmu budžetus, tā izmaksāja aptuveni 300 miljonu jenu. 2004. gadā Kons izlaida 13 sēriju seriālu Paranoia Agent, tajā iekļaujot vairākas nerealizētās idejas, kuras Kons uzskatīja par labam, tomēr nevarēja tās iekļaut nevienā no saviem projektiem. 2006. gadā izdota filma "Paprika" pēc Jasutaka Tsutsui romāna motīviem, ekranizēt šo darbu Kons plānoja pirms daudziem gadiem. Filma guva lielus panākumus un nopelnīja vairākas balvas. Tāpat kā iepriekšējos darbos, arī šis filmas galvenais motīvs ir sapņu un realitātes saplūšana. 2007. gadā Kona īsfilmu "Labrīt" (Ohayō) iekļāva televīzijas programmā Ani*Kuri15 un parādīja kopā ar Mamoru Ošī, Makoto Sinkai un citu autoru darbiem. Pēc īsfilmas "Labrīt" Kons sāka strādāt pie savas nākamās filmas Dreaming Machine, tomēr šī filma palika nepabeigta. 2010. gada maijā Konam diagnosticēja aizkuņģa dziedzera vēzi, kas dažu mēnešu laika progresēja līdz galējai stadijai. Atlikušo dzīves daļu Kons pavadīja savās mājās, neziņojot plašajai publikai par savu veselības stāvokli. Neilgi pirms nāves uzrakstīja pēdējo ziņojumu par savu slimību, kuru ģimene lejupielādēja viņa blogā. Šis ziņojums izraisīja vispārēju šoku, jo pēc daudzu cilvēku uzskatiem, nesen notikušajos publiskajos pasākumos Konam nevarēja novērot nekādas slimības pazīmes. Miris 2010. gada 24. augustā. Egan Loo. «Japan's Animator Labor Group Legally Incorporates». Anime News Network, 2008. gada 6. jūnijā. «マッドハウス・公式プロフィール». Madhouse. Arhivēts no oriģināla, laiks: 2011. gada 16. jūnijā. Skatīts: 2022. gada 17. novembrī. «Kon,Satoshi. Who am I?». konstone.s-kon.net. Arhivēts no oriģināla, laiks: 2010. gada 2. novembrī. Skatīts: 2022. gada 17. novembrī. «ちばてつや（本名：千葉徹弥）». Justin Sevakis. «Interview: Satoshi Kon». Anime News Network. Arhivēts no oriģināla, laiks: 2016-04-08. Skatīts: 2022-11-17. «Interview 06 1998年3月 フランスから「パーフェクトブルー」に関するインタビュー». KON'S TONE. 今敏. Skatīts: 2021. gada 29. augusts. «Interview with Satoshi Kon, Director of Perfect Blue». Arhivēts no oriģināla, laiks: 2012. gada 2. aprīlī. Skatīts: 2022. gada 17. novembrī. Bill Aguiar. «Interview with Satoshi Kon». Tokyopop. Arhivēts no oriģināla, laiks: 2011. gada 14. aprīlī. Skatīts: 2022. gada 17. novembrī. «2002年12月 イタリアから、主に「千年女優」に関するインタビュー» (japāņu). Jason Gray. «Satoshi Kon». Midnight Eve, 2006. gada 20. novembrī. «Interview Satoshi Kon». Focus On. «Interview 23». Arhivēts no oriģināla, laiks: 2012. gada 11. martā. Skatīts: 2022. gada 17. novembrī. «Tokyo Godfathers». sonypictures.jp. Arhivēts no oriģināla, laiks: 2011. gada 20. jūlijā. Skatīts: 2022. gada 17. novembrī. «Interview du réalisateur de Paprika». Focus on. «妄想の二「総監督の謎」 監督不在». KON'S TONE. 今敏. Evan Miller. «NHK Launches Ani-Kuri 15». Anime News Network, 2007. gada 1. maijā. Egan Loo. «Perfect Blue/Paprika Director Satoshi Kon Passes Away (Updated)». Anime News Network, 2010. gada 24. augustā. IMDb profils (angliski) AllMovie profils (angliski)