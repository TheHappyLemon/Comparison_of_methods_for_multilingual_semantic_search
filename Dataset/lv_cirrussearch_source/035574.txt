Anatolijs Firsovs (krievu: Анатолий Васильевич Фирсов; dzimis 1941. gada 1. februārī, miris 2000. gada 24. jūlijā) bija krievu hokejists, kreisās malas uzbrucējs. Karjeras laikā kļuvis par trīskārtēju olimpisko čempionu, kā arī astoņkārtēju Pasaules čempionu. Četras reizes Firsovs bijis čempionāta rezultatīvākais spēlētājs, trīs reizes atzīts par labāko uzbrucēju. Karjeras laikā aizvadījis 16 sezonas PSRS čempionātā. Pirmās četras sezonas FIrsovs aizvadīja Maskavas "Spartak", taču vēlāk pārstāvēja Maskavas CSKA. Trīs reizes atzīts par līgas vērtīgāko spēlētāju. Pēc karjeras beigām strādāja arī kā treneris. Hokejista karjeru Firsovs sāka 1958.—59. gada sezonā, kad debitēja PSRS hokeja čempionāta vienībā Maskavas "Spartak". Tās sastāvā spēlēja līdz 1961.—62. gada sezonas vidum, kad pārcēlās uz Maskavas CSKA. Jau 1962.—63. gada sezonā Firsovs bija viens no komandas rezultatīvākajiem spēlētājiem. Pāris gadus vēlāk, 1965.—66. gada sezonā, Firsovs bija CSKA līderis rezultativitātes ziņā. 1968., 1969. un 1971. gadā tika atzīts par līgas vērtīgāko spēlētāju. 1973.—74. gada sezonā CSKA rindās aizvadīja četras spēles, pēc kurām noslēdza karjeru. 1972.—73. gada sezonā, spēlējot CSKA rindās, Firsovs kļuva par komandas galvenā trenera Anatolija Tarasova palīgu. Par CSKA trenera asistentu strādāja līdz 1977. gadam. 1977. gadā vadīja arī PSRS U-18 izlasi. No 1977. līdz 1980. gadam bija Polijas hokeja līgas kluba Varšavas "Legia" galvenais treneris. Olympedia profils (angliski) Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski)