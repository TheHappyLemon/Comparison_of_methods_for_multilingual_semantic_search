Vanguard TV3 jeb Vanguard Test Vehicle #3 bija ASV nesējraķetes Vanguard izmēģinājumu lidojumu eksemplārs Vanguard projektā, kura veiksmīgas darbības rezultātā orbītā tiktu ievadīts ASV pirmais Zemes mākslīgais pavadonis. Starts notika 1957. gada 6. decembrī, bet raķete cieta avārijā. 2 sekundes pēc pacelšanās (1,2 m augstumā) raķete zaudēja vilci, un sāka krist atpakaļ. Kad tā nosēdās uz starta laukuma, tika bojātas degvielas tvertnes, un notika sprādziens. Tika iznīcināta raķete un bojāts starta laukums. Vanguard pavadonis nokrita nelielā attālumā, turpinot raidīt radio signālus. Diemžēl tas bija bojāts, un to vairs nevarēja izmantot kosmiskā lidojumā. Tagad pavadoni var apskatīt Smitsona aviācijas un kosmosa muzejā. NSSDC Master Catalog