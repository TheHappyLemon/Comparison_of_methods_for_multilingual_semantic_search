Hjū Maikls Džekmens (angļu: Hugh Michael Jackman; dzimis 1968. gada 12. oktobrī Sidnejā, Austrālijā) ir austrāliešu aktieris un kinoproducents. Plaši pazīstams ar filmēšanos dažādu žanru filmās, mūziklos un televīzijas šovos. Hjū Džekmens ir filmējies tādos filmu žanros kā fantastika, šausmu, piedzīvojumu, asa sižeta, romantiskajās filmās. Starptautisku atzinību aktieris ir guvis, atveidojot dažādus supervaroņus un romantiskos tēlus. Pazīstams ar Vilknadža lomu "X cilvēku" filmu sērijā. Tāpat filmējies tādās filmās kā "Keita un Leopolds" (2001), "Van Helsings" (2004), "Ilūzija" (2006), "Strūklaka" (2006), "Austrālija" (2008), "Cietais tērauds" (2011), "Nožēlojamie" (2012), "Gūsteknes" (2013), "Izklaides karalis" (2017), The Front Runner (2018), Bad Education (2019). Par galveno lomu filmā "Nožēlojamie" Džekmens saņēmis Zelta globusa balvu, kā arī tika nominēts Amerikas Kinoakadēmijas balvai un BAFTA kino balvai. Par lomu Brodvejas teātrī mūziklā The Boy from Oz saņēmis Tony balvu. Četras reizes vadījis Tony balvas pasniegšanas ceremoniju, un par 2005. gada ceremoniju saņēmis Emmy balvu. 2009. gada februārī vadījis 81. Kinoakadēmijas balvas pasniegšanas ceremoniju. Par muzikālo filmu "Izklaides karalis" saņēmis Grammy balvu (par labāko filmas skaņu celiņa albumu). Hjū Džekmens bieži tiek iekļauts dažādos vispasaules seksīgāko vīriešu sarakstos. Gans, Andrew."Tony Winner Jackman to Host Academy Awards," Arhivēts 2009. gada 16. februārī, Wayback Machine vietnē. playbill.com, 12 December 2008 «Hugh Jackman: The Sexiest Man Alive». People. 2008. gada 19. novembris. Skatīts: 2010. gada 6. septembris. Vikikrātuvē par šo tēmu ir pieejami multivides faili. Skatīt: Hjū Džekmens. IMDb profils (angliski) Internet Broadway Database profils (angliski) AllMovie profils (angliski) Box Office Mojo profils (angliski) Sekss ’08. Intervija ar Hjū Džekmenu Hjū Džekmens — cilvēks, kurš nenēsā zeķes