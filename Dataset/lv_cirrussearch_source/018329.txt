Kreigs Adamss (angļu: Craig Adams; dzimis 1977. gada 26. aprīlī) ir Brunejā dzimis bijušais Kanādas hokejists. Karjeras gaitā aizvadījis 14 sezonas Nacionālās hokeja līgas klubos Karolīnas "Hurricanes", Čikāgas "Blackhawks" un Pitsburgas "Penguins". Kļuvis par divkārtēju Stenlija kausa ieguvēju. Viņš ir dzimis Serijā, Brunejā, bet uzaudzis Kalgari, Kanādā. NHL Adamss debitēja 2000.—01. gada sezonā, kad aizvadīja 44 spēles Karolīnas "Hurricanes" sastāvā. Komandas rindās gan viņš nostiprinājās vien 2002.—03. gada sezonā, kad 81 spēlē atzīmējās ar 18 rezultativitātes punktiem. 2005.—06. gada sezonā kopā ar "Hurricanes" kļuva par Stenlija kausa ieguvēju. 2007.—08. gada sezonas vidū Adamss tika aizmainīts uz Čikāgas "Blackhawks", taču vien gadu vēlāk nonāca Pitsburgas "Penguins" rindās, kopā ar komandu otro reizi triumfējot Stenlija kausa izcīņā. "Penguins" rindās Adamss spēlēja līdz 2014.—15. gada sezonas noslēgumam. Pēc sezonas beigām klubs informēja, ka jaunu līgumu Adamsam nepiedāvās, un 2016. gada janvārī uzbrucējs paziņoja par karjeras beigšanu. Theo Fleury; Kirstie McLellan Day. Playing With Fire. HarperCollins, 2009. 117. lpp. ISBN 978-1-55468-239-3. Atsaucē izmantots novecojis parametrs |coauthors= Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)