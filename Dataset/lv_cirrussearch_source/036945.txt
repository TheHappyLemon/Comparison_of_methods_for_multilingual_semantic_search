Bendžamins Makleins Spoks (angļu: Benjamin McLane Spock; dzimis 1903. gada 2. maijā, miris 1998. gada 15. martā) bija amerikāņu pediatrs un autors. Spoks bija pirmais pediatrs, kas studēja psihoanalīzi, lai saprastu bērnu vajadzības. Viņa idejas par bērnu kopšanu ietekmēja vairākas vecāku paaudzes, lai tie pret bērniem izturētos kā ar personībām. Daļa kolēģu viņu arī kritizēja. 1946. gadā tika publicēta viņa grāmata "Bērns un tā kopšana" (The Common Sense Book of Baby and Child Care), kas kļuva par dižpārdokli. Līdz 1998. gadam tika pārdoti 50 miljoni grāmatas kopiju. Saskaņā ar The New York Times grāmata pirmos 52 gadus kopš tās izdošanas bija otra visvairāk pārdotākā grāmata ASV pēc Bībeles. Grāmata tikusi iztulkota vairāk nekā 30 valodās, tai skaitā arī latviski (pirmais latviskais izdevums 1975. gadā). Studējis Jeila Universitātē, studiju laikā piedalījies 1924. gada vasaras olimpiskajās spēlēs, kur izcīnījis zelta medaļu airēšanā. Vikikrātuvē par šo tēmu ir pieejami multivides faili. Skatīt: Bendžamins Spoks. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)