Seržs Dāvids Gnabrī (Serge David Gnabry; dzimis 1995. gada 14. jūlijā Štutgartē) ir Vācijas futbolists. Spēlē malējā pussarga pozīcijā, Vācijas futbola izlases dalībnieks. Pašlaik pārstāv Vācijas Bundeslīgas klubu Minhenes "Bayern". Ar futbolu sācis nodarboties TSV Weissach jauniešu komandā. Pārstāvējis arī citas Vācijas jauniešu komandas, no 2006. līdz 2011. gadam bija VfB Stuttgart kluba sistēmā. Profesionālo karjeru sācis Anglijas klubā Arsenal. 2015.—2016. gada sezonā tika izīrēts West Bromwich Albion, bet nespēja nostiprināties komandas sastāvā. 2016. gada augustā parakstīja līgumu ar Vācijas Bundeslīgas klubu Brēmenes "Werder". 2016.—2017. gada sezonā guva 11 vārtus Bundeslīgā. 2017. gada jūnijā parakstīja līgumu ar Minhenes "Bayern", bet uzreiz tika izīrēts citam Bundeslīgas klubam Hoffenheim. 2017.—2018. gada sezonā aizvadīja 22 spēles Bundeslīgā un guva 10 vārtus. Nospēleja vienu spēli arī kluba dublieru komandā Dienvidrietumu reģionālajā līgā. Pēc sezonas atgriezās Minhenes "Bayern". 2019. gadā Bayern sastāvā kļuva par Bundeslīgas čempionu. Ar 10 gūtajiem vārtiem 2018.—2019. gada Bundeslīgas sezonā kļuva par komandas otru labāko vārtu guvēju pēc Roberta Levandovska. Spēlējis dažādu vecumu Vācijas jauniešu izlasēs. 2017. gadā uzvarēja Eiropas U-21 čempionātā. Piedalījies 2016. gada vasaras olimpiskajās spēlēs, kur Vācijas olimpiskās izlases sastāvā izcīnīja sudraba medaļu. Olimpiskajā turnīrā guva sešus vārtus un kopā ar komandas biedru Nilsu Petersenu kļuva par labāko vārtu guvēju. Vācijas izlasē debitēja 2016. gada 11. novembrī 2018. gada FIFA Pasaules kausa kvalifikācijas spēlē pret Sanmarīno un savā pirmajā spēlē guva trīs vārtus. 2019. gada 9. oktobrī draudzības spēlē pret Argentīnu guva savus desmitos vārtus izlasē, kļūdams par Vācijas izlases spēlētāju, kurš 10 gūto vārtu robežu sasniedzis vismazāk spēlēs (11), labojot Miroslava Klozes rekordu. Bayern Munich Vācijas Bundeslīga: 2018–19, 2019–20, 2020–21, 2021–22, 2022–23 DFB Pokal: 2018–19, 2019–20 DFL Supercup: 2020, 2021, 2022 UEFA Čempionu līga: 2019–20 UEFA Superkauss: 2020 FIFA Klubu Pasaules kauss: 2020 Individuālie sasniegumi Bayern Munich sezonas labākais spēlētājs: 2018–19 «2018-19 Bundesliga Bayern Munich Player Standard Stats». foxsports.com (angļu). Skatīts: 2020. gada 26. maijā. «San Marino 0-8 Germany». bbc.com (angļu). 2016. gada 11. novembrī. Skatīts: 2020. gada 26. maijā. «International Friendly: 3 Things We Learned as Argentina Fightback to Draw 2-2 With Germany». 90min.in (angļu). 2019. gada 10. oktobrī. Arhivēts no oriģināla, laiks: 2019. gada 10. oktobrī. Skatīts: 2020. gada 26. maijā. «Serge Gnabry is Bayern Player of the Season 2018/19 - FC Bayern Munich». FC Bayern Munich (en-GB). 2019-06-21. Skatīts: 2021-04-08. Vikikrātuvē par šo tēmu ir pieejami multivides faili. Skatīt: Seržs Gnabrī. Olympedia profils (angliski) Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FBref spēlētāja profils (angliski)