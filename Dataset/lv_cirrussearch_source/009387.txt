Mareks Mejeris (dzimis 1991. gada 2. septembrī Liepājā) ir latviešu basketbolists, spēlē vieglā uzbrucēja un spēka uzbrucēja pozīcijās, Latvijas izlases dalībnieks. 2023. gadā pārstāv Rumānijas klubu U-BT Cluj-Napoca. Trīskārtējs Latvijas Basketbola līgas (LBL) čempions Rīgas VEF sastāvā. M. Mejeris basketbolā sācis trenēties dzimtajā Liepājā, pārstāvot tās komandas LJBL. M. Mejera māte arī ir spēlējusi basketbolu, pārstāvot augstskolas komandu Liepājā. Arī pieaugušo basketbola karjeru uzsācis BK "Liepājas lauvas", vienā no divām komandā aizvadītajām sezonām iegūstot Latvijas Basketbola līgas (LBL) bronzas medaļas. 2011. gada augustā noslēdza līgumu ar Spānijas LEB Gold līgas klubu CB Clavijo. Vēlāk pārstāvējis vēl divus Spānijas klubus, tostarp Fuenlabrada sastāvā debitējis ACB līgā. 2014. gada beigās atgriezies Latvijā, noslēdzot līgumu ar Rīgas VEF, kura sastāvā kļuva par LBL čempionu, bet vēlreiz VEF sastāvā atgriezās arī pēc Francijas klubā Élan Chalon iesāktās sezonas 2016. gadā. Kopā ar VEF par Latvijas čempionu kļuvis trīs reizes. Pēc tam spēlējis arī Krievijas klubā Permas "Parma" un Itālijas līgā, bet 2022. gada vasarā nonācis Izraēlas klubā Jeruzalemes "Hapoel". 2023. gada februārī kopā ar komandu izcīnīja Izraēlas kausu, bet sezonas noslēgumā komandai izdevās sasniegt FIBA Čempionu līgas finālu. 2023. gada vasarā M. Mejeris pievienojās vadošajam Rumānijas klubam U-BT Cluj-Napoca. Latvijas pieaugušo izlasē debitējis 2011. gada 3. augustā. Spēlējis trijos Eiropas čempionātu finālturnīros. «Valstsvienības debitanti: Mareks Mejeris». Arhivēts no oriģināla, laiks: 2016. gada 5. martā. Skatīts: 2011. gada 2. septembrī. Mareks Mejeris spēlēs Spānijas otrajā līgā «Mareks Mejeris». Arhivēts no oriģināla, laiks: 2011. gada 26. oktobrī. Skatīts: 2011. gada 2. septembrī. Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) Russiabasket profils (krieviski) RealGM Basketball profils (angliski) LBS profils