Edmunds Spensers (angļu: Edmund Spencer; 1876. gada 18. jūnijs Oksforda — 1936. gada 7. janvāris Liverpūle) bija Lielbritānijas šahists. Mančestras šaha kluba biedrs no 1900. gada. Četras reizes piedalījies Lielbritānijas šaha čempionātos (1924, 1925, 1928, 1931). Labākos rezultātus sasniedzis 1925. gadā, kad izcīnījis 3. vietu aiz Henrija Atkina un Frederika Jeitsa, un 1931. gadā, kad ierindojies 4. vietā. 1924. gadā izcīnījis 4. vietu Vestonas starptautiskajā šaha turnīrā (uzvarēja Makss Eive). Pārstāvējis Anglijas komandu Pasaules šaha olimpiādē 1927. gadā un komandu vērtējumā izcīnījis bronzas medaļu. Bijis Anglijas Ziemeļu grāfistu šaha savienības (angļu: Northern Counties Chess Union) sekretārs un kasieris. Pēc Spensera nāves Ziemeļu grāfistu zēnu čempionāta galvenā balva tika nosaukta viņa vārdā - Edmund Spencer Trophy. British Chess Champions 1904-present «18th British Chess Championship». Arhivēts no oriģināla, laiks: 2017. gada 13. jūlijā. Skatīts: 2016. gada 3. jūnijā. «24th British Chess Championship». Arhivēts no oriģināla, laiks: 2016. gada 6. martā. Skatīts: 2016. gada 3. jūnijā. Weston (1924) OlimpBase :: Men's Chess Olympiads :: Edmund Spencer «Yorkshire Chess History». Arhivēts no oriģināla, laiks: 2016. gada 24. jūnijā. Skatīts: 2016. gada 3. jūnijā. Edmunds Spensers šahista profils vietnē chessgames.com Edmunds Spensers šahista profils vietnē 365chess.com