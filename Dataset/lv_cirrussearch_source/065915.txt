Tūli Tomingasa (igauņu: Tuuli Tomingas; dzimusi 1995. gada 4. janvārī Tallinā) ir igauņu biatloniste. Ar biatlonu sāka nodarboties 2009. gadā, pirms tam trenējās distanču slēpošanā pie treneres Aitas Pēsukeses. 2013. gada februārī debitēja IBU kausā pieaugušajiem. Guvusi panākumus jauniešu un junioru sacensības. 2013. gada Eiropas Jaunatnes olimpiskajā festivālā Brašovā izcīnīja bronzas medaļu 10 kilometru individuālajā distancē un ieņēma 4. vietu 6 km sprintā. 2014. gada Eiropas čempionātā junioriem Nove Mesto izcīnīja zelta medaļu sprintā un bronzu jauktajā stafetē. Divreiz ieņēmusi 4. vietu Pasaules jauniešu čempionāta stafetē (2013. un 2014. gadā). Pasaules kausa sacensībās debitēja 2014. gada 13. martā Kontiolahti ar 81. vietu sprintā. 2016. gada 10. janvārī Lencerheidē uzvarēja IBU kausa posmā junioriem sprintā. Pirmos punktus Pasaules kausa ieskaitē ieguva 2019. gada 17. janvārī Rūpoldingā, sprintā ieņemot 31. vietu. 2019. gadā pirmo reizi piedalījās Pasaules čempionātā. Pēc 50. vietas sprintā iedzīšanā pakāpās līdz 28. vietai, bet 15 km individuālajā distancē ieņēma 25. vietu. Startēja arī 1+1 jauktajā stafetē (11. vieta) un sieviešu stafetē (12. vieta). Piedalījās 2022. gada ziemas olimpiskajās spēlēs Pekinā, labāko rezultātu individuāli sasniedza sprintā ieņemot 33. vietu. Iedzīšanā finišēja 49. vietā, bet 15 km distancē ierindojās 43. vietā. Startēja arī jauktajā un sieviešu stafetē, ieņemot attiecīgi 16. un 15. vietu. 2023. gada Pasaules čempionātā Oberhofā 15 km individuālajā distancē izcīnīja sesto vietu. Pirmo reizi kvalificējās Pasaules čempionāta masu startam, kurā ieņēma 20. vietu. «Tuuli Tomingas võitis juunioride MK etapi». biathlon.ee (igauņu). 2016. gada 10. janvāris. Skatīts: 2023. gada 9. martā. «Tuuli Tomingas sai laskesuusatamise MM-il kuuenda koha». err.ee (igauņu). 2023. gada 15. februāris. Skatīts: 2023. gada 9. martā. Vikikrātuvē par šo tēmu ir pieejami multivides faili. Skatīt: Tūli Tomingasa. Olympedia profils (angliski) IBU profils (angliski) biathlon.com.ua profils (ukrainiski)