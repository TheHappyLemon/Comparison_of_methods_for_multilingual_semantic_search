Gerards Oskams (nīderlandiešu: Gerard Oskam; 1880. gada 12. aprīlis Hāga — 1952. gada 7. maijs) bija Nīderlandes šahists. No 1900. gadu sākuma līdz 1920. gadu vidum bijis viens no vadošajiem Nīderlandes šahistiem. 1900. gadā Groningenā uzvarējis neoficiālajā Nīderlandes šaha čempionātā. 1904. gadā Leuvardenas šaha turnīrā bijis otrais. 1907. gadā Hāgas šaha turnīrā izcīnījis otro vietu, bet Utrehtas šaha turnīrā ieņēmis trešo vietu. Pirmā pasaules kara laikā neitrālajā Nīderlandē uzvarējis šaha turnīros Hāgā (1917), Sheveningenā (1917), Roterdamā (1918) un Hertogenbosā (1918). Pēc Pirmā pasaules kara dalījis 1.-4. vietu šaha turnīrā Busumā (1921) un uzvarējis šaha turnīrā Groningenā (1925). Kopā ar nākamo Pasaules šaha čempionu Maksu Eivi un nākamo FIDE prezidentu Aleksandru Rību pārstāvējis Nīderlandi 1924. gada neoficiālajā šaha olimpiādē. 1906. gadā kā tieslietu maģistrs beidzis Amsterdamas Universitāti un vēlākajos gados Roterdamā strādājis par advokātu. OlimpBase :: unofficial Chess Olympiads :: Gerard Oskam Šahista profils chessgames.com mājaslapā (angliski) Šahista profils 365chess.com mājaslapā (angliski)