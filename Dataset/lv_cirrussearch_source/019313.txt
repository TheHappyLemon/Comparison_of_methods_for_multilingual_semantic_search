Austrumviru apriņķis (igauņu: Ida-Viru maakond) ir viens no 15 Igaunijas apriņķiem. Apriņķis atrodas valsts ziemeļaustrumos, rietumos robežojas ar Rietumviru apriņķi, dienvidrietumos ar Jegevas apriņķi, bet austrumos no Krievijas to šķir Narvas upe. Ziemeļos Austrumviru apriņķi apskalo Somu līcis un Narvas līcis, savukārt dienvidos - Peipusa ezers. Austrumviru apriņķis atrodas Ziemeļaustrumigaunijas līdzenumā. Apriņķa administratīvais centrs ir Jehvi, bet lielākā pilsēta ir Narva. Līdz 2017. gadam administratīvi apriņķis iedalījās 5 pilsētās (Kivieli, Kohtla-Jerve, Narva, Narva-Jēsū, Sillamē) un 15 pagastos (Alajē pagasts, Aseru pagasts, Avinurmes pagasts, Illukas pagasts, Īsaku pagasts, Jehvi pagasts (tajā ietilpst Jehvi pilsēta), Kohtlas pagasts, Kohtla-Nemme, Lohusū pagasts, Liganuzes pagasts (tajā ietilpst Pisi pilsēta), Meetaguzes pagasts, Sondas pagasts, Toilas pagasts, Tudulinnas pagasts, Vaivaras pagasts). Pēc 2017. gada teritoriālās reformas apriņķī ir 8 pašvaldības - Alutaguzes pagasts, Jehvi pagasts, Kohtla-Jerve, Liganuzes pagasts, Narva, Narvas-Jēsū pilsētas pašvaldība, Sillamē un Toilas pagasts. Pēc 2021. gada tautskaites datiem Austrumviru apriņķī dzīvoja 132 741 iedzīvotājs. 73,25% bija krievi, 18,45% igauņi, 2,46% ukraiņi, 2,05% baltkrievi un 0,80% somi. Pamatraksts: Viruzeme Krenholmas manufaktūra (Kreenholmi Manufaktuur) Metaguzes muiža (Mäetaguse mõis) Narvas Aleksandra katedrāle (Narva Aleksandri Suurkirik) Narvas bāka (Narva-Jõesuu tuletorn) Narvas elektrostacijas (Narva Elektrijaamad) Narvas pareizticīgo katedrāle (Narva Issanda Ülestõusmise peakirik) Narvas pils (Narva Hermanni linnus) Narvas rātsnams (Narva raekoda) Pihticas klosteris (Kuremäe klooster) Purtses pils (Purtse vasallilinnus) Valastes ūdenskritums (Valaste juga) Viktorijas bastions (Victoria bastion) Igaunijas elektrostacija Krenholmas manufaktūra Metaguzes muiža Narvas Aleksandra baznīca Narvas bāka Narvas pareizticīgo katedrāle Narvas pils Narvas rātsnams Pihticas klosteris Purtses vasaļa pils Valastes ūdenskritums Viktorijas bastions Vikikrātuvē par šo tēmu ir pieejami multivides faili. Skatīt: Austrumviru apriņķis. Metaguzes muiža Pihticas klosteris Purtses pils Viktorijas bastions