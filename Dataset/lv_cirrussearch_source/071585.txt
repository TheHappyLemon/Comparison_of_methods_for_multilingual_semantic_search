Nikolajs Rindjuks (dzimis 1978. gada 7. oktobrī Minskā, Baltkrievijā) ir Baltkrievijas futbolists, kurš 2007.-2008. gadā spēlēja Daugava Daugavpils un Dinaburg FC komandās uzbrucēja pozīcijā. Rindjuks karjeru sāka Minskas "Smena" klubā. 1994./95. gada sezonā viņš spēlēja trešajā spēcīgākajā līgā. 1995. gadā viņš pārgāja uz Barisavas "BATE", tobrīd arī trešajā līgā. Rindjuka spēle palīdzēja klubam tikt līdz augstākajai līgai 1997. gadā. Pēc tam viņu nopirka Maskavas "Lokomotiv". 1999. gada vasarā viņš pārgāja atpakaļ uz BATE, nākamo sezonu aizvadot Ņižnijnovgorodas "Lokomotiv" un Smoļenskas "Kristal". 2000. gada novembrī ar viņu līgumu noslēdza Gaziantepspor, ar ko viņu saistīja līgums līdz 2003. gada vasarai. Taču kopš 2001. gada novembra viņš nespēlēja un 2002. gada septembrī viņš pārgāja uz Kazaņas "Rubin". Pēc tam Rindjuks atgriezās Baltkrievijā, bet vēlāk pārcēlās uz Ķīnu. 2007. gadā viņš pievienojās ambiciozajam Latvijas klubam Daugavpils "Daugava". 2008. gada sezonu Rindjuks iesāka Daugavpils "Daugava" komandā, bar sezonas vidū tika izīrēts Dinaburg FC. Pēc 2008. gada sezonas viņš atgriezās Baltkrievijā. «Belkevitch blow for Belarus». UEFA.com. 2002-09-04. «Rindjuks pievienojas "Dinaburg"». Arhivēts no oriģināla, laiks: 2008. gada 7. septembrī. Skatīts: 2008. gada 30. oktobrī. «Rindjuks karjeru turpinās Baltkrievijā». Arhivēts no oriģināla, laiks: 2009. gada 12. martā. Skatīts: 2009. gada 10. martā. National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski) Intervija eSports.lv