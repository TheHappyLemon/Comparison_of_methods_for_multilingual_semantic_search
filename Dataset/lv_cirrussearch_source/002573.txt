Pjotrs Naļičs (krievu: Пё́тр Андре́евич На́лич; dzimis 1981. gada 30. aprīlī Maskavā, PSRS) ir krievu dizedātājs. P. Naļičs pārstāvēja Krieviju 2010. gada Eirovīzijā ar dziesmu "Lost and Forgotten". Savā pusfinālā viņš ieņēma 7. vietu, kas ļāva kvalificēties finālam. Finālā tika ieņemta 11. vieta. Krievijā ķluvis slavens ar dziesmu "Gitar", kas tika publicēta interneta video apmaiņas vietnē YouTube.com. Pjotrs Naļičs ir beidzis Maskavas Arhitektūras institūtu. Īslaicīgi strādājis par arhitektu, tad pilnīgi pievērsies mūzikai. Beidzis bērnu mūzikas skolu, klavieru klasi; mācījies Akadēmiskajā mūzikas koledžā pie Maskavas Valsts konservatorijas, Vokālajā nodaļā; patlaban mācās akadēmisko dziedāšanu Gņesinu vārdā nosauktajā Krievijas Mūzikas akadēmijā, Vokālajā fakultātē (kopš 2010). 2007. gada pavasarī YouTube ievietotais P. Naļiča dziesmas "Gitar" klips neilgā laikā kļuva ļoti populārs. Sekoja aicinājumi uz koncertiem, un P. Naļičs izveidoja savu grupu "Музыкальный коллектив Пeтра Налича" ("Pjotra Naļiča muzikālais kolektīvs"). Kopā ar grupu P. Naļičs koncertē kopš 2007. gada Koncertu repertuārā P. Naļičs iekļauj lielākoties savas dziesmas, kā arī neapolitāņu dziesmas un krievu tautasdziesmas. P. Naļiča mūzikā jūtama atšķirīgu stilu, kā arī dažādu tautu mūzikas un folkloras ietekme. P. Naļiča labā balss un melodiskās dziesmas, kurās apvienots liriskums un ironija, kā arī viņa harismātiskā personība, lieliskā humora izjūta un emocionālā inteliģence piesaista ne tikai Krievijas, bet arī ārzemju klausītājus. Ārpus Krievijas P. Naļičs ar grupu koncertējis Ukrainā, Latvijā (2010. gada maijā), Beļģijā, Vācijā, Austrijā, Grieķijā, Norvēģijā u. c. Paralēli popmūzikai P. Naļičs kopš 2006. gada aktīvi pievērsies arī akadēmiskajai mūzikai. Kā Irinas Muhinas vadītās operas studijas "Orfejs" dalībnieks viņš piedalās operu iestudējumos, dziedot tenora lomas. Jau ir notikuši arī vairāki koncerti, kuros P. Naļičs dziedājis operu ārijas un krievu un aizrobežu komponistu romances. P. Naļičs pats zīmē savu koncertu afišas un ilustrācijas savām dziesmām un disku vāciņiem. Pjotrs Naļičs – vokāls, klavieres, ģitāra, akordeons Sergejs Sokolovs – domra, ģitāra, vokāls Konstantīns Švecovs – ģitāra Jurijs Kostenko – saksofons, flauta Dmitrijs Simonovs – basģitāra Deniss Marinkins – bungas Dmitrijs Tjuze – ģitāra Oskars Čuntonovs – taustiņinstrumenti 2007 — Сингл летнего сезона 2008, pielikums žurnālam "Афиша" 2008 — albums "Радость простых мелодий" 2009 — "Концерт МКПН в Б1 Maximum" (DVD+CD) 2009 — maksisingls "Море" 2010 — singls "Lost and Forgotten" 2010 — albums "Весёлые Бабури" Oficiālā mājaslapaArhivēts 2013. gada 18. jūnijā, Wayback Machine vietnē. (krieviski) (angliski)