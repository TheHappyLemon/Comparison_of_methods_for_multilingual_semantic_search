Ilze Vergina (dzimusi 1969. gada 15. jūlijā) ir latviešu izglītības darbiniece un politiķe. Bijusi 10. Saeimas un 11. Saeimas deputāte. Šobrīd ir 14. Saeimas deputāte, pārstāv partiju "Jaunā Vienotība". 1987. gadā absolvējusi Dzērbenes vidusskolu. No 1987. līdz 1992. gadam studējusi Liepājas Pedagoģiskajā institūtā, kur ieguvusi latviešu valodas un literatūras skolotāja kvalifikāciju. 1996. gadā Liepājas Pedagoģiskajā augstskolā ieguvusi filoloģijas maģistra grādu. 1994. gadā uzsākusi darba gaitas Vecpiebalgas lauku reģionālajā ģimnāzijā, kur līdz 1999. gadam bijusi skolotāja. Pēc tam līdz 2002. gadam bijusi Smiltenes 2. vidusskolas skolotāja un direktora vietniece audzināšanas darbā, 2002. gadā kļuvusi par skolas direktori (kopš 2005. gada tā pazīstama kā Smiltenes Centra vidusskola). Vadījusi Baltijas Starptautiskās akadēmijas Smiltenes filiāli. 2004. gadā Vergina sāka vadīt partijas "Jaunais laiks" Smiltenes nodaļu. 2008. gadā izstājusies no partijas kopā ar vairākiem reģionu pārstāvjiem. 2008. gada aprīlī tikusi ievēlēta "Pilsoniskās savienības" valdē. 2005. gada Latvijas pašvaldību vēlēšanās tikusi ievēlēta Smiltenes pilsētas domē no partijas "Jaunais laiks" saraksta. Bijusi domes priekšsēdētāja vietniece. 2009. gada pašvaldību vēlēšanās tika ievēlēta Smiltenes novada domē no "Pilsoniskās savienības" saraksta. Smiltenes novada domē tika ievēlēta arī 2013. gada pašvaldību vēlēšanās, šoreiz no partijas "Vienotība" saraksta. 2010. gadā ievēlēta 10. Saeimā no "Vienotības" saraksta. 2011. gadā startējusi 11. Saeimas vēlēšanās, taču netika ievēlēta. 2014. gada jūlijā ieguvusi 11. Saeimas deputātes mandātu Eiropas Parlamentā ievēlēto deputātu vietā. 2022. gadā kanidēja 14. Saeimas vēlēšanās no "Jaunās Vienotības" saraksta, taču netika ievēlēta., taču drīz vien kļuva par 14. Saeimas deputāti, Arturam Krišjānim Kariņam kļūstot par ministru prezidentu. «Ilze Vergina». CVK. Arhivēts no oriģināla, laiks: 2014. gada 17. jūlijā. Skatīts: 2014. gada 25. septembrī. «JL pamet rekordliels biedru skaits». Tvnet.lv. Skatīts: 2014. gada 25. septembrī. «Par 'Pilsoniskās savienības' priekšsēdētāju ievēl Kalnieti». Delfi.lv. Arhivēts no oriģināla, laiks: 2017. gada 6. decembrī. Skatīts: 2014. gada 25. septembrī. «JAUNAIS LAIKS». CVK. Arhivēts no oriģināla, laiks: 2015. gada 23. septembrī. Skatīts: 2014. gada 25. septembrī. «"PILSONISKĀ SAVIENĪBA"». CVK. Arhivēts no oriģināla, laiks: 2015. gada 23. septembrī. Skatīts: 2014. gada 25. septembrī. «Partija "VIENOTĪBA"». CVK. Arhivēts no oriģināla, laiks: 2015. gada 24. septembrī. Skatīts: 2014. gada 25. septembrī. «10. Saeima». Titania.saeima.lv. Skatīts: 2014. gada 25. septembrī. «11. Saeima». Titania.saeima.lv. Skatīts: 2014. gada 25. septembrī. «11. Saeimā darbu uzsākusi smilteniete Ilze Vergina». Ziemellatvija.diena.lv. Arhivēts no oriģināla, laiks: 2015. gada 15. jūlijā. Skatīts: 2014. gada 25. septembrī. Vēlēšanu rezultāti - Jaunā Vienotība Vienotības profils