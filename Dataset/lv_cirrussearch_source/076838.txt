Lenna Kūrmā (igauņu: Lenna Kuurmaa; dzimusi 1985. gada 26. septembrī Tallinā, Igaunijā) ir igauņu dziedātāja, komponiste un aktrise. Viņa ir grupas Vanilla Ninja dalībniece, grupā viņa ir vadošā vokāliste un spēlē ģitāru. 2010. gada jūnijā izdeva savu debijas studijas albumu Lenna. Kūrmā tēloja vienu no galvenajām lomām igauņu filmā Kurp dvēseles iet (igauņu: Kuhu põgenevad hinged) un tēlo Andželu igauņu seriālā Māja pilsētas vidū (igauņu: Kodu keset Linna). Kūrmā piedzima 1985. gada 26. septembrī Igaunijas galvasplsētā Tallinā. Viņa savus skolas gadus pavadīja Tallinas vācu ģimnāzijā, kura vēl ir pazīstama kā Tallinas 54. vidusskola. Kopā ar Kūrmā šajā skolā mācījās cita grupas Vanilla Ninja dalībniece Mārja Kivi. Skolā viņa labā līmenī apguva vācu valodu, ko Lenna vēl joprojām prot labā līmenī. Bērnībā Kūrmā iestājās korī, kurā dziedāja līdz 15 gadu vecumam. Vēl 6 gadus ir mācījusies vijolspēli. 2002. gadā Kūrmā piedalījās konkursā "Fizz Superstar 2002", kur viņa sasniedza pusfinālu. Konkursā viņu pamanīja pazīstamais igauņu producents Svens Lehmuss un piedāvāja muzicēt grupā Vanilla Ninja. Vēlāk viņa piedalījās mūziklos "Karalis un es" (angļu: The King and I) un "Mūzikas skaņas" (angļu: The Sound of Music). 2003. gada beigās Kūrmā kopā ar grupu parakstīja līgumu ar vācu ierakstu kompāniju Bros Music, kad sākās grupas un viņas starptautiskā karjera. Kūrmā ir uzstājusies kopā ar daudziem pazīstamiem igauņu mūziķiem - Tanelu Padaru, Koitu Tomi un daudziem citiem. Kopā ar T. Padaru, 2001. gada Eirovīzijas uzvarētāju, viņa ir ierakstījusi daudzau mākslinieku dziesmu kaverversijas, to skaitā, zviedru grupas ABBA 1974. gada Eirovīzijas uzvarētājdziesmas "Waterloo" versiju igauņu valodā. 2006. gada beigās R2 gada hits 2006 (igauņu: R2 Aastahitt 2006) ietvaros Kūrmā bija Sapņu grupas (igauņu: Unistuste Bänd) sastāvā, kurā piedalījās Elmars Lītmā, Kallervo Karu, Rauls Vaigls un DJ Critical. Visi šie Igaunijā pazīstamie mūziķi izpildīja Džastina Timberleika dziesmas "Sexyback" kaverversiju. Pēc grupas ceturtā studijas albuma Love Is War izdošanas Kūrmā pievērsās aktiermākslai. Viņa piedalījās filmas "Kurp dvēseles iet" filmēšanā, piedalījās igauņu seriālā "Māja pilsētas vidū", vēl spēlēja teātrī "Perikles". Filmā par nemierīgiem jauniešiem viņa tēloja jaunieti Maiju, taču seriālā viņa tēloja jaunieti Andželu. Kūrmā strādā populārā igauņu radiostacijā "Sky Plus" kā radio DJ. Kūrmā singls "Sellel ööl", kuru viņa ierakstīja kopā ar igauņu trio "Violina", 2009. gada vasarā ierindojās Igaunijas topu pirmajās vietās. 2010. gadā Kūrmā piedalījās Igaunijas nacionālajā atlasē Eirovīzijas dziesmu konkursam Eesti Laul 2010 ar dziesmu "Rapunzel", kur ieņēma godpilno otro vietu. Kūrmā mīļākie mūzikas žanri ir popmūzika, rokmūzika un ņūmetāls, tādi mūzikas izpildītāji kā The Rasmus, Green Day, Good Charlotte, System of a Down, Depeche Mode, Robijs Viljams, Pinka, no kuriem viņa ir ietekmējusies arī savā mūzikā. Lenna (2010) "Sellel ööl" (Violina feat. Lenna Kuurmaa) "Musta pori näkku" (Lenna Kuurmaa & Mihkel Raud) "Mida sa teed" Vanilla Ninja - Love Is War apskats Arhivēts 2009. gada 4. februārī, Wayback Machine vietnē.() IMDb.com profils (angliski) Siim Nestor. «Nädala album: Õhuküllane ja värvirikas suvekuulutaja». Eesti Ekspress (Estonian), 2010. gada 5. jūnijs. Arhivēts no oriģināla, laiks: 2010. gada 10. jūnijā. Skatīts: 2010. gada 6. jūnijs. JUST: Kuhu põgenevad hinged? Lenna Kuurmaa veenev muutumine satanistiks Arhivēts 2007. gada 2. novembrī, Wayback Machine vietnē. Kalev.ee (igauniski) Lenna Kuurmaa pääseb Angelana homsele õhtusöögile - Õhtuleht Arhivēts 2012. gada 5. septembrī, at Archive.is(igauniski) Eesti Top 40 Arhivēts 2009. gada 1. augustā, Wayback Machine vietnē. (igauniski) Lenna Kūrmā Arhivēts 2010. gada 8. jūlijā, Wayback Machine vietnē. Atjaunināts: 2009. gada 25. septembrī Lenna Kūrmā - biogrāfija Atjaunināts: 2009. gada 25. septembrī Lenna Kuurmaa's biography Atjaunināts: 2009. gada 26. septembrī Oficiālā mājaslapa Arhivēts 2010. gada 17. jūnijā, Wayback Machine vietnē. (angliski) Vanilla Ninja oficiālā mājaslapa Arhivēts 2011. gada 16. jūlijā, Wayback Machine vietnē. (igauniski)/(angliski) IMDb profils (angliski) U-Pop profils (igauniski) Oficiālais MySpace profils Arhivēts 2009. gada 19. decembrī, Wayback Machine vietnē. (angliski) Last.fm profils (angliski)