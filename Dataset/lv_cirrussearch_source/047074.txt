Cīņas sports 1896. gada vasaras olimpiskajās spēlēs bija viens no deviņiem sporta veidiem. Cīņas sporta sacensīnas notika no 10. līdz 11. aprīlim. Sacensības tika aizvadītas Panatinaiko stadiona ielejā uz smilšu seguma. Sportisti varēja sacensties grieķu-romiešu cīņā, tie nebija sadalīti svara kategorijās. Cīņā nebija laika ierobežojuma, cīkstonis zaudēja, ja viņš tika nomests uz lāpstiņām. Šajās olimpiskajās spēlēs startēja 5 cīkstoņi no 4 valstīm. Par olimpisko čempionu grieķu-romiešu cīņā kļuva Vācijas sportists Kārlis Šūmanis, bet otro un trešo vietu ieņēma Grieķijas sportisti Georgijs Cits un Stefans Hristopuls. Šīs medaļas piešķīra Starptautiskā Olimpiskā komiteja ar atpakaļejošu datumu; Spēļu laikā uzvarētājiem tika piešķirta sudraba medaļa, bet turpmākās vietas netika apbalvotas. Cīņas sportā startēja pieci cīkstoņi no četrām valstīm. Iekavās uzrādīts cīkstoņu daudzums no valsts.  Grieķija (2)  Lielbritānija (1)  Ungārija (1)  Vācija (1) Pamatraksts: Sportistu uzskaitījums 1896. gada vasaras olimpiskajās spēlēs#Cīņas sports Olimpiādes rezultāti cīņas sportā Arhivēts 2012. gada 14. novembrī, Wayback Machine vietnē. (angliski) «Athens 1896 Wrestling Greco Roman». Starptautiskā Olimpiska komiteja. Starptautiskās olimpiskās komitejas rezultātu datubāze.