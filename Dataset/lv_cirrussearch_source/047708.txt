Valds Urbons (lietuviešu: Valdas Urbonas; dzimis 1967. gada 29. novembrī Panevēžā) ir lietuviešu futbola treneris un bijušais futbolists. Pašlaik (2019) ir Lietuvas futbola izlases galvenais treneris. 2017. gadā ir strādājis Latvijā, vadot Virslīgas klubu FK Spartaks Jūrmala. Futbolista karjeras laikā spēlējis dažādos Lietuvas klubas. No 1997. līdz 1999. gadam spēlējis Ungārijā, pārstāvot Videoton un Gázszer FC. Karjeru noslēdza 2000. gadā Panevēžas "Ekranas". 1991. gada 15. novembrī debitēja Lietuvas izlases sastāvā Baltijas kausa spēlē pret Igauniju. Savā pirmajā spēlē izlasē guva arī vārtus. Kopā izlases rindās aizvadījis 14 spēles. Trenera karjeru sāka 2003. gadā kā asistents FK Vėtra. 2008. gadā kļuva par Panevēžas "Ekranas" galveno treneri. Piecas reizes aizveda komandu līdz Lietuvas A līgas čempionu titulam. 2008., 2011. un 2012. gadā atzīts par līgas labāko treneri. No 2014. līdz 2016. gadam vadīja FK Trakai. 2017. gada septembrī tika apstiprināts par Latvijas Virslīgas kluba FK Spartaks Jūrmala galveno treneri, stājoties amatā slovāku speciālista Jozefa Vukušiča vietā. Vadīja komandu līdz sezonas beigām, izcīnot Latvijas čempiontitulu. 2018. gada jūnijā sāka strādāt par Viļņas "Žalgiris" galveno treneri. 2019. gada februārī tika iecelts par Lietuvas futbola izlases galveno treneri. «Valdas Urbonas - national football team player». eu-football.info (angļu). Skatīts: 2019. gada 23. martā. «Latvijas čempions "Spartaks" pēc diviem zaudējumiem atkal maina treneri». sportacentrs.com. 2017. gada 20. septembris. Skatīts: 2019. gada 23. martā. «Lietuvas izlases vadību uztic bijušam Jūrmalas "Spartaka" trenerim Urbonam». sportacentrs.com. 2019. gada 2. februāris. Skatīts: 2019. gada 23. martā. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski)