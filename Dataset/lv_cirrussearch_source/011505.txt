Vladimirs Alatorcevs (1908. gada 14. maijā Saratovas apgabals, Krievijas impērija - 1987. gada 13. janvārī Maskava) bija starptautiskais lielmeistars šahā (1983). Spēlējot ārpus konkurences Vladimirs Alatorcevs ir uzvarējis Latvijas šaha čempionātā 1945. gadā. Vladimirs Alatorcevs ātri guva pirmos panākumus šahā. 1931. gadā viņš ieguva trešo vietu Ļeņingradas šaha čempionātā. Tajā pašā gadā Vladimirs Alatorcevs dalīja 3. - 6. vietu PSRS šaha čempionāta finālā, iekļūstot labāko padomju šahistu pulkā. 1932. gadā viņš ieņem 2. vietu gan Ļeņingradas šaha čempionātā, gan PSRS šaha čempionātā, abos turnīros palaižot sev priekšā tikai Mihailu Botviņņiku. 1933. gadā Vladimirs Alatorcevs beidzot uzvar Ļeņingradas šaha čempionātā. 1935. gadā viņš piedalās Maskavas starptautiskajā turnīrā un 20 dalībnieku konkurencē dala 9. - 11. vietu.No 1936. gada pārceļas uz dzīvi Maskavā un uzreiz kļūst par Maskavas čempionu šahā. Šādu panākumu viņam izdevās atkārtot arī nākamajā gadā. Pēc kara Vladimirs Alatorcevs kļūst par nākamā pasaules šaha čempiona Vasilija Smislova treneri un palīdz tam izcīnīt augsto titulu 1957. gadā. No 1955. gada līdz 1961. gadam viņš bija PSRS šaha federācijas priekšsēdētājs un daudz darīja, lai Maskavā organizētu Pasaules šaha olimpiādi 1956. gadā. Vladimirs Alatorcevs ir veicis arī zinātniskus pētījumus, kuri bija saistīti ar šahu. 10 gadus (1965 - 1975) viņš vadīja šaha laboratoriju Vissavienības Fiziskās kultūras zinātniski pētnieciskajā institūtā. Viens no šīs laboratorijas galvenajiem pētniecības objektiem bija amerikāņu lielmeistara Roberta Fišera daiļrade un psiholoģija. 1983. gadā FIDE viņam piešķīra starptautiskā lielmeistara goda nosaukumu par sasniegumiem šahā. «ch Latvia 1945». Arhivēts no oriģināla, laiks: 2016. gada 4. martā. Skatīts: 2011. gada 23. decembrī. «Arhivēta kopija». Arhivēts no oriģināla, laiks: 2015. gada 2. aprīlī. Skatīts: 2011. gada 23. decembrī. URS-ch07 Moscow 1931 «Arhivēta kopija». Arhivēts no oriģināla, laiks: 2016. gada 5. martā. Skatīts: 2011. gada 23. decembrī. «Arhivēta kopija». Arhivēts no oriģināla, laiks: 2016. gada 4. martā. Skatīts: 2011. gada 23. decembrī. «Arhivēta kopija». Arhivēts no oriģināla, laiks: 2016. gada 5. martā. Skatīts: 2011. gada 23. decembrī. Moscow 1935 - 365Chess.com Tournaments «Arhivēta kopija». Arhivēts no oriģināla, laiks: 2016. gada 5. martā. Skatīts: 2011. gada 23. decembrī. «Arhivēta kopija». Arhivēts no oriģināla, laiks: 2014. gada 11. novembrī. Skatīts: 2011. gada 23. decembrī. Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)