2023. gada Pasaules čempionāts šahā sievietēm ir šaha mačs par Pasaules šaha čempiones titulu. Tajā sacentīsies Dzjui Veņdzjuņa (2020. gada Pasaules čempionāta šahā sievietēm uzvarētāja) un pretendente Lei Tindzje (2023. gada pretendenšu turnīra uzvarētāja). Tas tiks izspēlēts divās Ķīnas pilsētās no 2023. gada 5. līdz 25. jūlijam. Sieviešu pretendenšu turnīrs tika izspēlēts 2022. gada pēdējā ceturksnī (ceturtdaļfināli un pusfināli) Monako un Hivā un 2023. gada martā un aprīlī (fināls) Čuncjinā. Turnīram kvalificējās astoņas lielmeistares, tajā skaitā arī no 2021. gada "FIDE Chess.com Grand Swiss" turnīra sievietēm. Atšķirībā no iepriekšējā pretendenšu turnīra šis notika maču izslēgšanas formātā: ceturdaļfinālā un pusfinālā 4 partiju mačs, bet finālā - 6 partiju mačs. Ja tie beidzas neizšķirti, tad uzvarētāju noskaidroja ar papildu taibreika ātrā šaha partiju palīdzību. Visas Krieviju pārstāvošās šahistes spelēja zem FIDE karoga. Tajā piedalījās astoņas spēlētājas, tostarp arī trīs bijušās sieviešu pasaules čempiones: Taņa Džunji, Marija Muzičuka un Aleksandra Kosteņuka. Finālā divas Ķīnas lielmeistares Lei Tindzje un Taņa Džunji aizvadīja sešu partiju maču, lai noskaidrotu Pasaules šaha čempiones titula pretendenti. Lei Tindzje uzvarēja mačā pēc piektās partijas. Mačs notika no 2023. gada 5. līdz 25. jūlijam. Tāpat kā 2018. gadā tas tika izspēlēts divos atsevišķos posmos, katram spēlētājam dodot iespēju spēlēt savā mājas pilsētā. Pirmais posms notika Šanhajā, bet otrais - Čuncjinā. Mača par čempiones titulu formāts tāpat kā iepriekšējos gados bija 12 partiju mačs. Neizšķirta gadījumā bija paredzētas 4 papildus ātrā šaha partijas, bet, ja arī pēc tām rezultāts ir neizšķirts, tad visu vajadzēja izšķirt šaha ātrspēles papildu partijām. Dzjui Veņdzjuņas sekundants mača laikā bija Indijas lielmeistars Pentala Harikrišna, bet viņas pretiniece Lei Tindzje izvēlējās saņemt palīdzību no Azerbaidžānas lielmeistara Teimura Radžabova. 4. jūlijs: Atklāšanas ceremonija (Šanhaja) 5. un 6. jūlijs: 1. un 2. partija 8. un 9. jūlijs: 3. un 4. partija 11. un 12. jūlijs: 5. un 6. partija 13. jūlijs: Pārbrauciens uz Čuncjinu 15. un 16. jūlijs: 7. un 8. partija 18 un 19. jūlijs: 9. un 10. partija 21. un 22. jūlijs: 11. un 12. partija 23. jūlijs: papildu partijas (ja vajadzēs) 24. jūlijs: Noslēguma ceremonija Atklāšanas ceremonijā Lei Tindzje izlozēja pirmajā partijā balto figūru krāsu, pēc tam katrā nākamajā partijā pretinieču figūru krāsa mainījās. Uzvarot 5. partijā Lei Tindzje izvirzījās vadībā, taču mača otrā pusē dominēja Dzjui Veņdzjuņa. Jau 7. partijā viņai bija liels pārsvars, un Lei Tindzje tikai ar grūtībām izglābās. Nākamajā, 8. partijā rezultāts kļuva neizšķirts, bet pēdējā, 12. partijā Dzjui Veņdzjuņa precīzi realizēja savu pārsvaru, nosargājot Pasaules šaha čempiones titulu. «FIDE Online. Standard Top 100 Women July 2023». ratings.fide.com. «FIDE Council meeting: List of decisions». «Qualification for FIDE Women's Candidates Tournament 2022 announced». www.fide.com (angļu). Skatīts: 2021-05-06. «FIDE Women's World Championship. Cycle 2020-2022». «Lei Tingjie wins the Women's Candidates Final». www.fide.com (angļu). Skatīts: 2023-04-04. «China to host Women's Candidates Final and Women's World Championship Match». www.fide.com (angļu). Skatīts: 2023-04-04. «Lei Poses Questions, Ju Finds Answers In Women's World Championship Game 2». 2023. gada 6. jūlijs. FIDE Women's World Championship Match 2023 commences in Shanghai Tingjie Lei vs Wenjun Ju, Rd 1 Wenjun Ju vs Tingjie Lei, Rd 2 Tingjie Lei vs Wenjun Ju, Rd 3 Wenjun Ju vs Tingjie Lei, Rd 4 Tingjie Lei vs Wenjun Ju, Rd 5 Wenjun Ju vs Tingjie Lei, Rd 6 Tingjie Lei vs Wenjun Ju, Rd 7 Wenjun Ju vs Tingjie Lei, Rd 8 Tingjie Lei vs Wenjun Ju, Rd 9 Wenjun Ju vs Tingjie Lei, Rd 10 Tingjie Lei vs Wenjun Ju, Rd 11 Wenjun Ju vs Tingjie Lei, Rd 10 FIDE Pasaules čempionāta šahā sievietēm cikls 2020 — 2022