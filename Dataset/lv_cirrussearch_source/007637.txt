2010. gada Eiropas U-20 čempionāts basketbolā sievietēm A divīzijā norisinājās no 2010.gada 15.-25.jūlijam Latvijas pilsētā Liepājā. Čempionātā uzvarēja Krievijas U-20 sieviešu basketbola izlase, finālā, ar rezultātu 75:74, pieveicot Spānijas U-20 sieviešu basketbola izlasi. Trešo vietu izcīnīja Latvijas U-20 sieviešu basketbola izlase, kura, cīņā par bronzu, ar rezultātu 53:49, pārspēja Francijas U-20 sieviešu basketbola izlasi. Sākotnēji čempionātā spēlējošās izlases tika sadalītas četrās apakšgrupās- A,B,C,D-,pa četrām komandām katrā.Katras grupas trīs labākās komandas tiek spēlēt kvalifikācijas kārtā,lai turpinātu spēles par 1.-12.vietu, bet katras apakšgrupas pēdējās vietu ieguvējas turpināja cīņu G apakšgrupā par palikšanu A divīzijā. Tās komandas, kuras čempionātā ir ieguvušas divas pēdējās vietas,izstājas no A divīzijas. Tās 12 komandas, kuras tika kvalifikācijas kārtā, tika sadalītas divās jaunās apakšgrupās-E un F-pa sešām komandām katrā. E apakšgrupā tika iedalītas iepriekšējās kārtas A un B apakšgrupu pirmo trīs vietu ieguvējas, bet F apakšgrupā- C un D apakšgrupu pirmo trīs vietu ieguvējas. E un F apakšgrupās bija jāspēlē tikai ar tām komandām, kuras atlases kārtā bija citā apakšgrupā, t.i E grupā, kādai no A apakšgrupas komandām,kura tikusi E apakšgrupā, jāspēlē tikai ar B apakšgrupas komandām un tml. Atlases kārta uzvaras un zaudējumi, ja vien tikai tie bijuši pret komandām, kas pārvarējušas pirmo kārtu, tiek skaitītas arī kvalifikācijas kārtā. Cīņu par čempionāta pirmajām astoņām vietām turpināja E un F grupu pirmo četru vietu ieguvējas. Abu apakšgrupu pēdējo divu vietu ieguvējas turpināja spēles par 9.-12. vietu. Spēles par 1.-8.vietu tika iedalītas šādi- E apakšgrupas 1.vieta spēlēja ar F apakšgrupas 4.vietu, E apakšgrupas 2.vieta ar F apakšgrupas 3.vietu, F apakšgrupas 1.vieta ar E apakšgrupas 4.vietu un F apakšgrupas 2.vieta ar E apakšgrupas 3.vietu. Katras spēles uzvarētājkomanda kvalificējās pusfinālam, zaudējušās komandas izspēlēja spēles par 5.-8. vietu. Pusfināla spēles notika starp E apakšgrupas 1.vietas ieguvējas un F apakšgrupas 4.vietas ieguvējas spēles uzvarētāju un F apakšgrupas 2.vietas ieguvējas un E apakšgrupas 3.vietas ieguvējas spēles uzvarētāju, kā arī starp E apakšgrupas 2.vietas ieguvējas un F apakšgrupas 3.vietas ieguvējas spēles uzvarētāju un F apakšgrupas 1.vietas ieguvējas un E apakšgrupas 4.vietas spēles uzvarētāju. Šo spēļu divas uzvarētājkomandas kvalificējas finālam, zaudējušās komandas spēlē par 3.-4.vietu. Čempionāta A apakšgrupā bija Bulgārijas, Nīderlandes, Polijas un Francijas U-20 sieviešu basketbola izlases. Pirmo vietu šajā apakšgrupā izcīnīja Francijas izlase, kura uzvarēja Bulgārijas izlasi ar rezultātu 73:51, Nīderlandes izlasi ar rezultātu 83:52 un Polijas izlasi ar rezultātu 80:31. Otrajā vietā bija Polijas izlase, kura zaudēja Francijas izlasei, bet ar rezultātu 72:57 uzvarēja Nīderlandes izlasi un ar rezultātu 50:40- Bulgārijas izlasi.Kā trešā A apakšgrupas komanda, kura iekļuva nākamajā kārtā, bija Nīderlandes U-20 sieviešu basketbola izlase, kura zaudēja Francijai un Polijai, bet ar rezultātu 63:32 uzvarēja Bulgārijas izlasi. Bulgārijas U-20 sieviešu basketbola izlase zaudēja visas apakšgrupas spēles un turpināja cīņu par vietas saglabāšanu A divīzijā. Čempionāta B apakšgrupā bija Zviedrijas, Krievijas, Ukrainas un Latvijas U-20 sieviešu basketbola izlases. Lai arī Krievijas un Latvijas izlasēm bija vienāda uzvarēto-zaudēto spēļu attiecība šajā apakšgrupā, tomēr tā kā savstarpējā Krievijas - Latvijas apakšgrupas spēlē pārāka, ar rezultātu 73:68, bija Krievijas U-20 valstvienība, tad pirmajā vietā A apakšgrupā ierindojās šī izlase. Krievijas izlase izcīnīja uzvaras pār Latvijas un Ukrainas (rez. 79:74)izlasēm, bet vienīgo zaudējumu apakšgrupā, ar rezultātu 61:71, piedzīvoja pret Zviedrijas izlasi. Latvijas U-20 valstsvienība, apakšgrupā piedzīvojot zaudējumu pret Krievijas izlasi, bet ar rezultātiem 87:41 un 90:61, attiecīgi uzvarot Zviedrijas un Ukrainas valstsvienības, ierindojās otrajā vietā. Arī trešās un ceturtās B apakšgrupas vietu komandām uzvarēto-zaudēto spēļu attiecība bija vienāda, tomēr trešajā vietā ierindojās Ukrainas izlase, kura zaudēja Krievijas un Latvijas izlasēm, bet ar rezultātu 89:58 pārspēja Zviedriju. Zviedrijas U-20 valstsvienība turpināja spēles par vietas saglabāšanu A divīzijā. Čempionāta C apakšgrupā bija Itālijas, Vācijas, Serbijas un Spānijas U-20 sieviešu basketbola izlases. C apakšgrupas pirmajā vietā, nezaudējot nevienu spēli, ierindojās Spānijas izlase, kura ar rezultātu 74:50 uzvarēja Itāliju, ar 79:43- Vāciju, bet ar 75:67- Serbiju. Otrajā C apakšgrupas vietā ierindojās Serbija, kura zaudēja Spānijas izlasei, bet ar rezultātu 80:63 uzvarēja Vāciju un ar 80:60 tika gūta uzvara pār Itāliju. Itālijas U-20 valstsvienības vienīgais C apakšgrupas panākums bija pret Vāciju, kura tika uzvarēta ar rezultātu 49:35. Vācija zaudēja visas apakšgrupas spēles, un tālāk cīnījās par vietas saglabāšanu A divīzijā. Čempionāta D apakšgrupā bija Baltkrievijas, Rumānijas, Turcijas un Lietuvas U-20 sieviešu basketbola izlases. D apakšgrupā, uzvarot visas spēles, pirmo vietu izcīnīja Turcijas izlase, kura pārspēja Rumāniju ar 69:53, Baltkrieviju ar rezultātu 75:61 un Lietuvu ar 64:62. Aiz Turcijas izlases ierindojās Lietuvas valstsvienība, kura zaudēja Turcijai, bet ar rezultātu 74:56 bija pārāka par Baltkrievijas U-20 sieviešu basketbola izlasi un ar 77:36 pār Rumānijas izlasi. D apakšgrupas trešajā vietā, ar vienīgo uzvaru (rez.89:63) pār Rumānijas izlasi, ierindojās Baltkrievija. D apakšgrupā zaudējot visas spēles, ceturto vietu ieņēma Rumānijas izlase, un tālāk turpināja cīņu par vietas saglabāšanu A divīzijā. E apakšgrupā tika iedalītasatlases kārtas A un B apakšgrupu pirmo trīs vietu ieguvušās komandas. Tās bija- Francijas, Polijas, Nīderlandes, Krievijas, Latvijas un Ukrainas U-20 sieviešu valstsvienības. E apakšgrupas pirmajā vietā bija Krievijas izlase, kurai no atlases kārtas jau tika ieskaitītas uzvaras pār Latvijas un Ukrainas valstsvienībām, kā arī tika izcīnītas uzvaras pār Polijas izlasi (75:62) un Francijas izlasi (76:59), bet tika piedzīvots zaudējums cīņā ar Nīderlandi (53:74). Latvijai ,kura ierindojās E apakšgrupas 2.vietā, kvalifikācijas kārtā no atlases kārtas nāca līdzi zaudējums pret Krieviju un uzvara pār Ukrainu , bet tajās E grupas spēlēs, kurās vēl bija jāspēlē, tika izcīnītas uzvaras. Ar rezultātu 63:49 tika uzvarēta Polija, ar 70:67- Francija un ar 71:60 Nīderlande. Trešajā vietā, no atlases kārtas atnākot ar jau divām izcīnītām uzvarām pret Poliju un Nīderlandi, bet kvalifikācijas kārtā izcīnot uzvaru pār Ukrainas izlasi (80:66), bet zaudējot Latvijai un Krievijai, ierindojās Francija. Ceturtajā vietā, atlases kārtā uzvarot tikai komandu, kura neiekļuva kvalifikācijas kārtā, ierindojās Ukraina. Punkti kvalifikācijas kārtā tika ieskaitīti par uzvarām pār Polijas izlasi (67:50) un Nīderlandes izlasi (86:73). Piektajā vietā E apakšgrupā ierindojās Polijas izlase, kurai uzvaras punkti pienācās tikai par uzvaru pār Nīderlandi jau atlases kārtā . Lai gan Nīderlandes izlasei kvalifikācijas kārtā bija vienāda uzvarēto-zaudēto spēļu attiecība, Nīderlande ierindojās vienu vietu zem Polijas,jo šai izlasei tika zaudēts atlases kārtā . F apakšgrupā tika iedalītas atlases kārtas C un D apakšgrupu pirmo trīs vietu ieguvušās komandas. Tās bija- Serbijas, Spānijas, Itālijas, Turcijas, Lietuvas un Baltkrievijas U-20 sieviešu basketbola izlases. F apakšgrupas pirmajā vietā bija Spānijas valstsvienība, kurai jau bez atlases kārtā izcīnītajām uzvarām pār Itāliju un Serbiju, kvalifikācijas kārtā uzvaras punkti pienācās arī par izcīnītajām uzvarām pār Baltkrieviju (91:69), Lietuvu (80:69) un Turciju (80:57). Otrajā vietā F apakšgrupā bija Lietuvas izlase, kurai kvalifikācijas kārtā tika skaitīta atlases kārtā izcīnītā uzvara pār Baltkrieviju, kā arī F grupā izcīnītā uzvara pār Serbiju (63:57)un Itāliju (72:54), bet zaudējumi kvalifikācijas kārtā tika skaitīti par atlases kārtā zaudēto spēli pret Turciju, kā arī zaudējums F grupas spēlē pret Spāniju. Trešajā vietā, kvalifikācijas kārtā ieskaitot atlases kārtā iegūtās uzvaras pār Baltkrieviju un Lietuvu, kā arī F grupā izcīnīto uzvaru pār Itāliju (67:58), kā arī F grupā piedzīvotos zaudējumus pret Spāniju un Serbiju (71:75). Ceturtajā vietā F apakšgrupā palika Serbijas U-20 sieviešu basketbola izlase, kurai kvalifikācijas kārtā bija trīs uzvaras un divi zaudējumi,no kuriem no atlases kārtas nāca līdzi uzvara pār Itāliju un zaudējums pret Spāniju, bet F grupā spēlējot ar vēl nebijušām pretiniecēm, tika izcīnītas uzvaras pār Turciju un Baltkrieviju (89:72), bet piedzīvojot zaudējumu Lietuvai. F grupas 2.-4. vietu iedalījums bija atkarīgs no komandu iemesto un zaudēto punktu attiecības, kā arī rezultātiem šo komandu savstarpējās spēlēs. Piektajā vietā, kvalifikācijas kārtā ieskaitot tikai gūto uzvaru ar 61:60 pār Itālijas izlasi, ierindojās Baltkrievija. G apakšgrupā nonāca atlases kārtas A,B,C un D apakšgrupu pēdējo vietu ieguvušās komandas, lai cīnītos par vietas saglabāšanu A divīzijā. Tās bija - Bulgārijas, Zviedrijas, Vācijas un Rumānijas U-20 sieviešu basketbola izlases. Šīs apakšgrupas komandas katra ar katru izspēlēja divas reizes, lai noskaidrotu divas vājākās komandas, kuras zaudēja tiesības cīnīties 2011. gada U-20 Eiropas čempionātā basketbolā sievietēm A divīzijā. Pirmo un otro vietu, un līdz ar to arī tiesības vēl vismaz gadu spēlēt U-20 Eiropas čempionātā basketbolā sievietēm A divīzijā, izcīnīja attiecīgi Rumānijas un Vācijas izlases. Rumānija izcīnīja piecas uzvaras, vienreiz uzvarot Vācijas izlasi(70:50), un pa divām reizēm gan Zviedrijas valstsvienību (67:50 un 80:53), gan Bulgāriju (80:51 un 62:41), kā arī zaudējot otro spēli ar Vācijas izlasi (68:75). Vācijas izlase G apakšgrupas sešās spēlēs izcīnīja četras uzvaras un piedzīvoja divus zaudējumus. Uzvaras bija vienā no spēlēm pret Rumāniju, vienā no spēlēm pret Zviedriju (84:57), kā arī abās spēlēs ar Bulgāriju (70:58 un 85:53). Zaudējumi tika piedzīvoti vienā no spēlēm pret Rumāniju, kā arī vienā no spēlēm pret Zviedriju (64:67). Tiesības spēlēt A divīzijā vismaz gadu zaudēja Zviedrija un Bulgārija. Zviedrijas izlase piedzīvoja trīs zaudējumus un trīs uzvaras, vienreiz zaudējot Vācijas izlasei un divas reizes Rumānijas izlasei, kā arī vienā no spēlēm Vācijas izlasi pārspējot un divas reizes uzvarot pēdējo vietu ieguvušo Bulgārijas U-20 sieviešu basketbola izlasi 72:52 un 80:51). Spēles par 9.-12.vietu spēlēja to valstu U-20 sieviešu basketbola izlases, kuras E un F apakšgrupu spēlēs bija ieguvušas pēdējās divas vietas. Tās bija- Polijas, Nīderlandes, Baltkrievijas un Itālijas U-20 valstsvienības. Lai noskaidrotu, kura komanda spēlēs par 9.-10.vietu un kura par 11.-12.vietu, E apakšgrupas 5.vieta ( Polija ) spēlēja ar F apakšgrupas 6.vietu ( Itālija ) un F apakšgrupas 5.vieta ( Baltkrievija ) ar E apakšgrupas 6.vietu ( Nīderlande ). Šo spēļu uzvarētāji ieguva tiesības cīnīties par 9.vietu, bet zaudējušās komandas spēlēja par 11.-12.vietu. Polijas un Itālijas izlašu spēlēs ar 66:53 pārāka bija Polijas izlase, bet spēlē starp Baltkrievijas un Nīderlandes izlasēm ar rezultātu 88:78 uzvarēja Nīderlande. Spēlē par 9.-10 vietu, starp Poliju un Nīderlandi, ar rezultātu 61:50 uzvarēja Polijas U-20 sieviešu basketbola izlase, bet spēlē par 11.-12. vietu, starp Itāliju un Baltkrieviju uzvarēja Baltkrievija (72:91). Pirmo ceturto vietu ieguvējas E un F apakšgrupās ceturtdaļfināla spēlēs noskaidroja to, kuras komandas cīnīsies par 1.-4.vietu un kuras par 5.-8.vietu. Spēles tika izspēlētas pēc šādas kārtības- E apakšgrupas 1.vieta Krievija spēlēja ar F apakšgrupas 4.vietu Serbiju (rez. 92:72), E apakšgrupas otrā vieta Latvija spēlēja ar F apakšgrupas 3.vietu Turciju (rez.64:57), F apakšgrupas 1.vieta Spānija spēlēja ar E apakšgrupas 4.vietu Ukrainu (rez.75:74) un F apakšgrupas 2.vieta Lietuva spēlēja ar E apakšgrupas 3.vietu Franciju (61:69). Šo spēļu uzvarētājkomandas iekļuva pusfinālā, bet zaudējušās komandām bija jācīnās par 5.-8.vietu. Lai noskaidrotu, kuras komandas spēlēs par 5.-6.vietu un kuras par 7.-8. vietu tika izspēlētas spēles Serbija - Lietuva (59:63) un Turcija - Ukraina (55:74). Spēlē par 5.vietu starp Lietuvas un Ukrainas U-20 sieviešu basketbola izlasēm ar rezultātu 64:82 uzvarēja Ukraina, bet spēlē par 7.vietu,kas notika starp Turcijas un Serbijas valstsvienībām, ar rezultātu 68:46 uzvarēja Turcija. Pusfināla spēles notika starp Latvijas - Spānijas un Krievijas un Francijas pāriem. Pirmajā pārī, ar rezultātu 52:56, pārāka bija Spānija,bet otrajā pusfināla spēlē, ar rezultātu 81:65, uzvarēja Krievija. Abas uzvarējušās komandas iekļuva čempionāta finālā, bet Latvija cīnījās par 3.vietu ar Francijas U-20 sieviešu basketbola izlasi. Šajā spēlē, ar rezultātu 53:49, uzvarēja turnīra rīkotāju Latvijas valstsvienība. Finālspēlē starp Krievijas un Spānijas izlasēm pārākas bija Krievijas spēlētājas, kuras uzvarēja ar rezultātu 75:74. Turnīra simboliskajā pieciniekā tika iekļautas turnīra piecas labākās spēlētājas ekspertu vērtējumā. Turnīra vērtīgākās spēlētājas jeb MVP titulu saņēma Krievijas izlases spēlētāja Anastasija Logunova. Vēl šajā simboliskajā pieciniekā tika iekļautas Sabīne Niedola (  Latvija ), Marta Xargay (  Spānija ), Alīna Iagupova (  Ukraina ) un vēl viena Krievijas izlases spēlētāja Tatjana Petruhina (  Krievija ). 2010.gada U-20 Eiropas čempionātu basketbolā sievietēm Latvijas izlasi pārstāvēja 12 spēlētājas, treneru korpuss, kurā ietilpa galvenais treneris, trenera asistente un treneru konsultants, kā arī komandas apkalpojošais personāls, kurā ietilpa menedžeris un komandas fizioterapeite. Galvenais treneris- Mārtiņš Zībarts Galvenā trenera asistente-Mudīte Zandere Treneru konsultants- Gundars Vētra Komandas menedžeris- Rūdolfs Rozītis Komandas fizioterapeite- Ieva Biseniece Eiropas čempionāts basketbolā sieviešu U-20 izlasēm Eiropas U20 Čempionātam basketbolā sievietēm preses konference / U20 European Championship Women-fibaeurope.com