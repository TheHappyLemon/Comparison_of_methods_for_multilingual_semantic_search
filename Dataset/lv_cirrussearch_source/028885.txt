"Dejojošā māja" (čehu: Tančící dům) ir nosaukums ēkai Prāgā, Čehijā. Tās projekta autors ir Vlado Miluničs un Frenks Gērijs. Uzcelta no 1992. līdz 1996. gadam. Atrodas Vltavas krastā, uz rietumiem no Kārļa laukuma. Šo ēku veido divas ēkas, kas ir dažāda augstuma un ir ar atšķirīgām fasādēm. Netradicionālais ēkas izskats bija pamats diskusijām par to, kā šī ēka iederas rajonā, kur lielākā daļa ēku ir celtas baroka, gotikas un jūgendstilā. Tobrīdējais Čehijas prezidents Vāclavs Havels, kas iepriekš ilgu laiku dzīvoja netālu no "Dejojošās mājas" atrašanās vietas, atbalstīja ēkas projektu, cerēdams, ka ēka kļūs par kultūras centru. Žurnāls Time piešķīris balvu par veiksmīgu modernās arhitektūras ēkas iekļaušanu vēsturisku celtņu vidē. Gērijs sākotnēji vēlējās nosaukt ēku par Fredu un Džindžeru Freda Astēra un Džindžeras Rodžersas vārdā, tomēr vēlāk šī ideja neguva lielu atbalstu. Vikikrātuvē par šo tēmu ir pieejami multivides faili. Skatīt: Dejojošā māja. Dejojošā māja Arhivēts 2020. gada 21. augustā, Wayback Machine vietnē.