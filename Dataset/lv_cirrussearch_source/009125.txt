Maksims 'Makss' Fadejevs (krievu: Макси́м Фаде́ев; dzimis 1968. gada 6. maijā Kurgānā) ir krievu muzikālais producents, komponists, režisors, dziedātājs un aranžētājs. Maksims Fadejevs dzimis 1968. gada 6. maijā Kurgānā. No piecu gadu vecuma apmeklēja mūzikas skolu. 17 gadu vecumā iekļuva avārijā, pēc kuras sāka sacerēt dziesmas. Jaunībā muzicēja dažādās jauniešu muzikālajās apvienībās. Pamazām iegūstot atpazīstamību, viņš sāk saņemt pasūtījumus dažāda veida muzikāla rakstura pasūtījumus. 1993. gadā Makss pārvācas uz Maskavu, kur iekārtojas darba par aranžētāju skaņu studijā. 1993. gadā sākas Maksa un dziedātājas Svetlanas Geimanes, vēlāk pazīstamas kā Lindas, sadarbība. Viņu sadarbība ilga līdz 1999. gadam un tā atnesa Maksam atpazīstamību kā producentam. Paralēli šim projektam, viņš pārvācās uz Vāciju, kur rakstīja mūziku kinofilmām. Pēc kāda laika Makss pārceļas uz Čehiju, kur rodas ideja par grupām Total un Monokini. 2002. gadā Krievijas Pirmais kanāls uzaicina Maksu būt par producentu muzikālajam projektam "Zvaigžņu fabrika 2" (Фабрика звёзд-2). Īsi pirms šī projekta debitē Fadejeva jaunais muzikālais projekts Глюк'oza (Gļuk'oza). Pateicoties šim TV šovam tika atklāti jauni dziedātāji: Jeļena Temņikova, Jūlija Savičeva, Irakli, Narciss Pjērs. Jūlija Savičeva pārstāvēja Krieviju 2004. gada Eirovīzijas dziesmu konkursā, kur ieņēma 11. vietu. Jeļena Temņikova pārstāvēja Krieviju 2007. gada Eirovīzijas dziesmu konkursā grupas Serebro sastāvā, kur ieņēma trešo vietu. 2003. gadā Makss Fadejevs nodibina savu producentu centru un kļūst par ierakstu kompānijas Monolit Records līdzīpašnieku. Maksa tēvs ir Nopelniem bagātais mākslas darbinieks, komponists Aleksandrs Fadejevs, māte populāra krievu un čigānu dziesmu izpildītāja Svetlana Fadejeva. Maksima brālis Artjoms Fadejevs arī ir komponists, producents un dziesmu autors. Biogrāfija mākslinieka mājaslapā Arhivēts 2017. gada 29. jūlijā, Wayback Machine vietnē. (krieviski) Maksa Fadejeva producentu centra mājaslapa (krieviski) Last.fm profils (angliski) Myspace profils (angliski) Neoficiālā Maksa Fadejeva mājaslapa (krieviski)