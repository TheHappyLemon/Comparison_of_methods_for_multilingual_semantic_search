Lankastera šaurums (angļu: Lancaster Sound, inuītu: ᑕᓪᓗᕈᑎᐅᑉ ᐃᒪᖓ, Tallurutiup Imanga) ir jūras šaurums Kanādas Arktiskajā arhipelāgā, Perija šauruma austrumu daļa. Savieno Atlantijas okeānam piederošo Bafina līci ar Barova šaurumu. Atdala Devonas salu ziemeļos no Bafina salas un Bailota salas dienvidos. Rietumu galā no Lankastera šauruma dienvidu virzienā atzarojas Prinča Reģenta šaurums. Lankastera šaurums ir Ziemeļrietumu jūrasceļa austrumu ieeja. Deviņus mēnešus gadā klāts ar ledu. Pirmais no eiropiešiem šaurumu 1616. gadā atklāja britu jūrasbraucējs Viljams Bafins. Šaurums nosaukts par godu Džeimsam Lankasteram (James Lancaster), vienam no trijiem galvenajiem Bafina ekspedīcijas atbalstītājiem. No 1924. līdz 1951. gadam šauruma ziemeļaustrumu krastā pastāvēja Dandasharboras apmetne. Šaurumā un tā blakus akvatorijā plānots ierīkot Talluritupimangas Jūras aizsargājamo teritoriju 108 000 km² platībā. «Lankasteras šaurums». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 412. lpp. Tallurutiup Imanga National Marine Conservation Area Encyclopædia Britannica raksts (angliski)