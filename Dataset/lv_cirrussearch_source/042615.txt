Paula Kalmara-Volfa (vācu: Paula Kalmar-Wolf, pirmslaulību uzvārds Kleina vācu: Klein; dzimusi 1880. gada 11. aprīlī, mirusi 1931. gada 29. septembrī) bija austriešu šahiste. Dzimusi Austroungārijā, ebreju ģimenē. Pēc profesijas — drēbniece, Vīnē viņai piederējis savs neliels ateljē. Par laiku, kad pārcēlusies uz Vīni, un pirmo vīru, no kura viņa pieņēmusi uzvārdu Kalmara, nekas nav zināms. Šahu iemācījusies spēlēt 1913. gada beigās, kad viņai bijis jau 33 gadi, no Žana Difrena grāmatas "Kleines Lehrbuch des Schachspiels" ("Mazā šaha spēles mācību grāmata"). Iestājusies Vīnes amatieru šaha klubā. Šaha spēles prasmē viņa pilnveidojusies pie Riharda Rēti un Henrika Volfa, kas 1925. gada beigās kļuvis par viņas vīru. 1924. gadā Itālijas pilsētā Merāno ieņēmusi piekto vietu neoficiālajā Eiropas sieviešu šaha čempionātā. Trīs reizes piedalījusies pasaules šaha čempiones nosaukuma izcīņas turnīros. 1927. gadā Londonā bijusi trešā aiz Veras Menčikas un Katarinas Beskovas, un divreiz otrā: 1930. gadā Hamburgā un 1931. gadā Prāgā (abas reizes aiz Veras Menčikas). Pēdējā turnīra laikā sūdzējusies par savu veselību hroniska diabēta dēļ, tomēr viņas nāve tūdaļ pēc turnīra bijis pārsteigums visai šaha pasaulei. Pasaules šaha slavas zāle — iekļauta 2017. gadā. Игорь Бердичевский. Шахматная еврейская энциклопедия (krievu). Москва : Russian Chess House, 2016. 59. lpp. ISBN 978-5-94693-503-6. «Paula Kalmar-Wolf – eine vergessene Wiener Schachmeisterin» (vācu). frau-schach.at. Skatīts: 2018-05-01. «1927-39 Title Tournaments : World Chess Championship (women)» (angļu). www.mark-weeks.com. World Chess Hall of Fame (Pasaules šaha slavas zāle) (angliski) Šahista profils chessgames.com mājaslapā (angliski)