Aleksandru Kurtejans (rumāņu: Alexandru Curteian; dzimis 1974. gada 11. februārī Kišiņevā) ir Moldovas futbola treneris un bijušais futbolists. Spēlējis pussarga pozīcijā, bijis Moldovas futbola izlases dalībnieks. 2017. gada sezonas pirmajā pusē bija Latvijas Virslīgas kluba FK Jelgava galvenais treneris. Futbolista karjeru sācis 1991. gadā dzimtās pilsētas Kišiņevas klubā "Zimbru", kurā spēlējis līdz 1996. gadam. Šajā laikā piecas reizes izcīnījis Moldovas čempiona titulu. 1997. gadā uz īres līguma pamata pievienojies Polijas klubam Lodzas "Widzew", kurā kļuva arī par Polijas čempionu. Nākamajā gadā ticis izīrēts Krievijas klubam Sanktpēterburgas "Zenit", bet 1998.—1999. gada sezonā spēlējis arī Vācijas Bundeslīgas klubā Hamburger SV. 1999. gada jūnijā atgriezies Zenit komandā. Spēlētāja karjeru noslēdzis Maskavas komandā Torpedo-Zil. Moldovas futbola izlasē aizvadījis 38 spēles un guvis divus vārtus. Divas reizes ticis atzīts par Moldovas gada labāko futbolistu. Pēc spēlētāja karjeras beigām 2003. gadā sācis strādāt Kišiņevas "Zimbru" kluba sistēmā. 2007. gadā bijis arī komandas galvenā trenera pienākumu izpildītājs. Vēlāk neilgu laiku bijis arī Sanktpēterburgas "Smena-Zenit" trenera asistents. 2011. gadā kļuvis par Moldovas U21 izlases galveno treneri. Šajā amatā nostrādājis trīs gadus. 2014. gada 24. septembrī ticis apstiprināts par Moldovas nacionālās izlases galveno treneri. Līgums tika noslēgts līdz 2016. gada Eiropas čempionāta kvalifikācijas cikla beigām. Tomēr jau pēc gada, 2015. gada septembrī, atkāpās no amata. 2016. gada decembrī iecelts par Latvijas Virslīgas kluba FK Jelgava galveno treneri. 2017. gada augustā pēc abpusējas vienošanās Kurtejans klubu atstāja. Moldovas Nacionālās divīzijas čempions: 1992, 1993, 1994, 1995, 1996 Polijas Ekstraklasa čempions: 1997 Krievijas kausa ieguvējs: 1999 «Appearances of Alexandru Curteian» (angļu). eu-football.info. Skatīts: 2017. gada 12. martā. «Список лучших футболистов Молдовы с 1992-го по 2012-й год» (krievu). sports.md. 2013. gada 8. decembris. Skatīts: 2017. gada 12. martā. «Alexandru Curtianu noul antrenor al naționalei de tineret a Moldovei U-21» (rumāņu). eurotv.md. 2011. gada 24. novembris. Arhivēts no oriģināla, laiks: 2016. gada 3. aprīlī. Skatīts: 2017. gada 12. martā. «Curteian replaces Caras as Moldova coach» (angļu). UEFA.com. 2014. gada 24. septembris. Skatīts: 2017. gada 12. martā. «National football coach, Alexandru Curteian, has resigned» (angļu). jurnal.md. 2015. gada 21. septembris. Skatīts: 2017. gada 12. martā.[novecojusi saite] «”Jelgavai” jauns galvenais treneris». FK Jelgava. 2016. gada 21. decembris. Arhivēts no oriģināla, laiks: 2017. gada 5. martā. Skatīts: 2017. gada 12. martā. «Kurtejans pamet "Jelgavu"». sportacentrs.com. 2017. gada 3. augusts. Skatīts: 2017. gada 29. septembrī. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)