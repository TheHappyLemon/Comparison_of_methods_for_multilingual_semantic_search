"Nospēlē man dziesmu" (angļu: Play Misty for Me) ir 1971. gada ASV psiholoģiska trillera filma, kuras režisors un galvenās lomas atveidotājs ir Klints Īstvuds. Citas lomas atveido Džesika Voltere, Donna Milsa un Džons Larčs. Šī ir pirmā režisētā Īstvuda filma. Filma stāsta par radio diskžokeju, kuru vajā apsēsta fane. Filmas "Nospēlē man dziesmu" pirmizrāde notika 1971. gada 20. oktobrī un to izplatīja Universal Pictures. Filma guva gan kritiķu atzinību, gan finansiālus panākumus, nopelnot 10,6 miljonus ASV dolāru. Īpaši slavēja Volteres aktierspēli, kurai tā bija pirmā nozīmīgā kino loma. Par šo lomu Volteri nominēja Zelta globusa balvai kategorijā "Labākā aktrise drāmas filmā". Tīmekļa vietnē Rotten Tomatoes filmai ir 85% vērtējums. «Play Misty for Me (1971)». The Numbers. Skatīts: 2023. gada 7. oktobrī. «Play Misty for Me - Rotten Tomatoes». www.rottentomatoes.com (angļu). 2015-09-11. Skatīts: 2023-10-07. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Rotten Tomatoes profils (angliski)