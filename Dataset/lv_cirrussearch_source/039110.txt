Catatonia bija 90. gadu vidū un beigās Lielbritānijā un pārējā Eiropā populāra velsiešu rokgrupa. Catatonia dibināta Kārdifā 1992. gadā, un tās radošo kodolu veidoja vokāliste Kerisa Metjūza un ģitārists Markss Robertss. Grupa laida klajā četrus studijas albumus, no kuriem populārākais bija 1998. gada ieraksts International Velvet, kas Lielbritānijā sasniedza trīskārša platīna albuma statusu, un 1999. gada albums Equally Cursed and Blessed, kas ieguva platīna diska statusu. Abi šie albumi britu pārdotāko albumu sarakstā sasniedz pirmo pozīciju. Vairums dziesmu ir angļu valodā, dažas velsiešu vai abās valodās. Saasinoties Metjūzas problēmām ar alkoholu, viņa 2001. gadā nonāca rehabilitācijas klīnikā. Koncerttūre, kas bija ieplānota ceturtā albuma Paper Scissors Stone atbalstam, tika atcelta, bet 21. septembrī paziņots par grupas izjukšanu. Metjūza turpina darboties kā solomāksliniece, arī pārējie grupas bijušie dalībnieki iesaistījušies dažādos muzikālajos projektos. Jau pēc grupas izjukšanas iznāca trīs labāko dziesmu izlases, bet 2015. gadā — visu četru studijas albumu deluxe versijas ar singlu b-puses dziesmām, retumiem, koncertversijām, ārpus standarta albumiem palikušajām kompozīcijām, videoklipiem. Way Beyond Blue (1996) International Velvet (1998) Equally Cursed and Blessed (1999) Paper Scissors Stone (2001) Grupa Catatonia izbeidz savu darbību delfi.lv; 24-09-2001 "Catatonia" soliste Kerisa Metjūza izdod pirmo soloalbumu tvnet; 16-07-2003 Kerisa Metjūza dodas Lielbritānijas turnejā un gatavojas jauna albuma izdošanaidelfi; 20-07-2006