Frīmens Džons Daisons (angļu: Freeman John Dyson; dzimis 1923. gada 15. decembrī, miris 2020. gada 28. februārī) bija angļu izcelsmes amerikāņu fiziķis un matemātiķis. Pazīstams ar darbiem kvantu elektrodinamikā, cietvielu fizikā, astronomijā un kodolinženierijā. Zinātnieka vārdā nosaukta Daisona sfēra. Dzimis 1923. gadā Krautornā, Bērkšīrā, Anglijā, sociālās darbinieces Mildredas Lusijas un komponista Džordža Daisona ģimenē. 1945. gadā pabeidza matemātikas studijas Kembridžas Universitātē. 1947. gadā pārcēlās uz ASV, lai studētu fiziku Kornela Universitātē. Vairāk nekā 50 gadus dzīvoja Prinstonā. 1953. gadā ieguva ASV pilsonību. Viens no kvantu elektrodinamikas pamatlicējiem. 20. gadsimta piecdesmitajos/sešdesmitajos gados bija viens no projekta Orion (kodolimpulsa raķešu izstrāde) vadītājiem. Vadīja nelielo atomreaktoru TRIGA izstrādi. Daisons miris 2020. gada 28. februārī, 96 gadu vecumā. Pazīstamā žurnāliste, ciparu tehnoloģiju komentētāja, uzņēmēja Estere Daisone ir Frīmena Daisona meita. «Freeman Dyson». www.sns.ias.edu. Arhivēts no oriģināla, laiks: 2020. gada 4. martā. Skatīts: 2020. gada 4. martā. «Freeman Dyson, legendary theoretical physicist, dies at 96». nationalgeographic.com. Vikikrātuvē par šo tēmu ir pieejami multivides faili. Skatīt: Frīmens Daisons. Freeman J. Dyson - Biography (detailed) Institute for Advanced Study Freeman Dyson Encyclopedia Britannica