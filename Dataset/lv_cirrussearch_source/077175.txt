Taganroga ir pilsēta Krievijas Federācijas Rostovas apgabalā. Tā atrodas Azovas jūras krastā, Taganrogas līča piekrastē, 70 km no Rostovas pie Donas. Pilsētā dzīvo 250 tūkstoši iedzīvotāju, bet aglomerācijā — ap 300 tūkstoši. Pilsētā bija vairāki mašīnbūves uzņēmumi: Taganrogas kombainu rūpnīca, Taganrogas automobiļu rūpnīca. Taganrogas klimats ir sauss, mēreni kontinentāls, silts. Gada vidējā temperatūra +9 °C. Jūlija maksimālās temperatūras ir ap 35-40 °C, janvāra minimālās temperatūras ap -30 °C. Bieži ir stipri vēji, kuru dēļ jūrā uz neilgu laiku ceļas ūdens līmenis. Gaisa temperatūra janvārī dienā ir ap 0, -1 °C, naktī -6, -7 °C, bet jūlijā naktī ap 16-18 °C, bet dienā ir vidēji 26-28 °C silts. Nokrišņu daudzums vislielākais ir vasarā - ap 60 mm mēnesī. Vismazāk nokrišņu ir martā un oktobrī - ap 30 mm. Antons Čehovs (1860—1904) — krievu īso stāstu rakstnieks un dramaturgs, kā arī ārsts. Viņš tiek uzskatīts par vienu no labākajiem īso stāstu rakstniekiem pasaulē. Vikikrātuvē par šo tēmu ir pieejami multivides faili. Skatīt: Taganroga. Encyclopædia Britannica raksts (angliski) Krievijas Lielās enciklopēdijas raksts (krieviski) Austrumeiropas enciklopēdijas raksts (vāciski)