Zahars Jefimenko (ukraiņu: Захар Єфименко; dzimis 1985. gada 3. jūlijā Makijivkā) ir Ukrainas starptautiskais lielmeistars šahā (2002). 1999. gadā uzvarējis Pasaules junioru šaha čempionātā U14 vecuma grupā. 2005. gadā izcīnījis sudraba medaļu Ukrainas šaha čempionātā. 2006. gadā kļuvis par Ukrainas šaha čempionāta uzvarētāju. Daudzu starptautisko šaha turnīru uzvarētājs, tajā skaitā uzvarējis vai dalījis pirmo vietu turnīros Hengelo (Nīderlande), Kramatorskā, Doneckā (visi 2001), Firtē (2002), Hastingsā (Anglija, 2004), Monreālā (2004), Gibraltārā (2005), Menas Salā (2007). 2011. gadā uzvarējis Eiropas šaha kluba kausa izcīņā Sanktpēterburgas šaha kluba sastāvā. Trīs reizes piedalījies Pasaules kausa izcīņās šahā pēc izslēgšanas sistēmas, kurās 2005. gadā ticis līdz 3. kārtai, 2009. gadā izstājies 1. kārtā, bet 2011. gadā 3. kārtā zaudējis Ruslanam Ponomarjovam. Pārstāvējis Ukrainas komandu lielākajos komandu šaha turnīros: Pasaules šaha olimpiādēs piedalījies 3 reizes (2006-2010). Komandu vērtējumā izcīnījis zelta (2010) medaļu. Individuālajā vērtējumā izcīnījis sudraba (2010) medaļu; Eiropas komandu šaha čempionātos piedalījies 4 reizes (2003, 2009-2013). Komandu vērtējumā izcīnījis bronzas (2009) medaļu; Pasaules komandu šaha čempionātā piedalījies 2011. gadā. Komandu vērtējumā izcīnījis bronzas medaļu. Par panākumiem turnīros FIDE 2001. gadā Jefimenko piešķīrusi starptautiskā meistara (IM), bet 2002. gadā - starptautiskā lielmeistara (GM) nosaukumu. Mistrzostwa Świata Juniorów do 14 lat, 1999 74th Ukrainian Chess Championship 2005 Ukrainian Championships 2006 OlimpBase :: 27th European Chess Club Cup, Rogaška Slatina 2011, Sankt Petersburg 2005 World Cup 2009 World Cup 2011 World Cup OlimpBase :: Men's Chess Olympiads :: Zahar Efimenko OlimpBase :: European Men's Team Chess Championship :: Zahar Efimenko OlimpBase :: World Men's Team Chess Championship :: Zahar Efimenko Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)