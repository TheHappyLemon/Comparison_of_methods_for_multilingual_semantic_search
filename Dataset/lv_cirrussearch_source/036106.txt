Tomass Luters (vācu: Thomas Luther; dzimis 1969. gada 4. novembrī Erfurtē) ir Vācijas starptautiskais lielmeistars šahā (1994). Šahu sācis spēlēt četru gadu vecumā. Trīskārtējs Vācijas Demokrātiskās Republikas (VDR) junioru šaha čempionāta uzvarētājs (1980, 1981, 1984). Divas reizes izcīnījis medaļas VDR šaha čempionātos: sudrabu (1989) un bronzu (1990). Trīs reizes uzvarējis apvienotās Vācijas šaha čempionātos (1993, 2002, 2006), kā arī 2004. gadā bijis trešais. Divas reizes piedalījies Pasaules šaha čempionātos pēc izslēgšanas sistēmas, kuros 1997. gadā zaudējis 2. kārtā Vladimiram Akopjanam, bet 2001. gadā zaudējis 2. kārtā Iļjam Smirinam. Daudzu starptautisko šaha turnīru laureāts, tajā skaitā uzvarējis vai dalījis pirmo vietu Hamburgā (1993), Košalinā (1996), Neibrandenburgā (1998), Kali (2000). Pārstāvējis Vācijas un Starptautiskās fizisko invalīdu šaha asociācijas (IPCA) komandas lielākajos komandu šaha turnīros: Pasaules šaha olimpiādēs piedalījies 5 reizes (1998-2002, 2006, 2010). Komandu vērtējumā izcīnījis sudraba (2000) medaļu; Eiropas komandu šaha čempionātā piedalījies 2003. gadā; Pasaules komandu šaha čempionātā piedalījies 2001. gadā un individuālajā vērtējumā izcīnījis bronzas medaļu. Par panākumiem turnīros FIDE 1988. gadā Luteram piešķīrusi starptautiskā meistara (IM), bet 1994. gadā - starptautiskā lielmeistara (GM) nosaukumu. Deutsche Schacheinzelmeisterschaft 1993 74. Deutsche Einzelmeisterschaft 2002 «75. Deutsche Schacheinzelmeisterschaft». Arhivēts no oriģināla, laiks: 2015. gada 24. septembrī. Skatīts: 2016. gada 31. oktobrī. 77. Deutsche Schacheinzelmeisterschaft «1997 FIDE Knockout Matches». Arhivēts no oriģināla, laiks: 2016. gada 18. jūlijā. Skatīts: 2016. gada 31. oktobrī. 2001-02 FIDE Knockout Matches OlimpBase :: Men's Chess Olympiads :: Thomas Luther OlimpBase :: European Men's Team Chess Championship :: Thomas Luther OlimpBase :: World Men's Team Chess Championship :: Thomas Luther Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)