Naftna Industrija Srbije a.d. (saīsināti NIS) ir Serbijas enerģētikas uzņēmums. Tas ir viens no lielākajiem uzņēmumiem valstī. Galvenais birojs atrodas Novisadā. Uzņēmums dibināts 2005. gadā. NIS akcijas tiek kotētas Belgradas biržā (kods NIIS). Lielākie akcionāri (2015. gada martā): Krievijas gāzes koncerna Gazprom meitas uzņēmums Gazprom neft (56,15 %), Serbijas valsts (29,87 %). Uzņēmuma priekštecis bija Naftas izpētes un ieguves uzņēmums, kurš dibināts 1949. gadā. 1953. gadā tas ieguva nosaukumu Naftagas. Vēlāk tajā iekļautas naftas pārstrādes rūpnīcas Pančevā un Novisadā, kā arī slāpekļa minerālmēslu rūpnīca Azotara. 1973. gadā uzņēmumam tika pievienots degvielas tirdzniecības uzņēmums Jugopetrol. 1991. gadā izveidots valsts uzņēmums Javno preduzeće Naftne industrije Srbije, kurā apvienoti Naftagas, Gas, Energogas, Jugopetrol, Naftagas promet, Inženjering un citas ar naftas nozari saistītas struktūrvienības. 2005. gada oktobrī no NIS tika atdalītas gāzes piegādes operācijas uzņēmumā Srbijagas un naftas transportēšanas operācijas Transnafta. Pārējā daļa pārveidota par akciju sabiedrību Naftna Industrija Srbije. 2007. gada sākta NIS privatizācija. 2008. gada 25. janvārī Serbijas valdība ar Krievijas uzņēmumu Gazprom parakstīja vienošanos, ka NIS 51 % akciju pārdošanu Gazprom neft. 2010. gada janvārī aptuveni 20 % NIS akciju valdība pārdeva Serbijas pilsoņiem. Jūnijā akciju sabiedrība reorganizēta par atvērtu. 2011. gadā Gazprom daļa uzņēmumā pieauga līdz 56,15 %. Ownership structure Oficiālā vietne