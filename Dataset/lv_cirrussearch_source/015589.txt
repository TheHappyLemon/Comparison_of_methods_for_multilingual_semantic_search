Gērijs Dveins Peitons (angļu: Gary Dwayne Payton; dzimis 1968. gada 23. jūlijā) ir bijušais amerikāņu basketbolists, spēlējis saspēles vadītāja pozīcijā, ASV basketbola izlases dalībnieks. Viņa dēls Gērijs Peitons II arī ir profesionāls basketbolists, NBA čempions. 1990. gada NBA draftā viņu Sietlas "SuperSonics" izraudzījās ar kopējo otro kārtas numuru. "SuperSonics" sastāvā viņš aizvadīja 13 sezonas, vēlāk spēlējis arī Milvoki "Bucks", Losandželosas "Lakers", Bostonas "Celtics" un Maiami "Heat" klubu sastāvā. Karjeras laikā izcīnījis vienu NBA čempiontitulu (kopā ar "Heat" 2006. gadā), 1996. gadā tika atzīts par sezonas labāko spēlētāju aizsardzībā (viņš ir pirmais saspēles vadītājs, kas saņēmis šo apbalvojumu). Piedalījies deviņās NBA Visu zvaigžņu spēlēs, deviņas reizes ticis iekļauts kādā no NBA simboliskajām izlasēm (divas reizes — pirmā izlase). ASV izlases sastāvā izcīnījis divas olimpisko spēļu zelta medaļas (1996, 2000). Ticis uzņemts Basketbola slavas zālē. NBA profils (angliski) Basketball Reference profils (angliski) Džeimsa Neismita piemiņas Basketbola slavas zāles profils (angliski)