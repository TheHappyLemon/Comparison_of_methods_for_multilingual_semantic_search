Buse Tosuna (turku: Buse Tosun; dzimusi 1995. gada 12. maijā) ir turku brīvā stila cīkstone, 2016. gada vasaras olimpisko spēļu dalībniece, Pasaules un Eiropas čempionātu medaļniece. 2013. gadā viņa piedalījās Eiropas čempionātā Tbilisi, taču nespēja iekļūt pusfinālā. Tajā pašā gadā Skopjē viņa uzvarēja Eiropas junioru čempionātā, bet pieaugušo pasaules čempionātā Budapeštā netika pie medaļām, jo jau pirmajā cīņā zaudēja kolumbietei Žaklīnai Renterijai. 2014. gadā Buse Tosuns izcīnīja zelta medaļu pasaules junioru čempionātā Katovicē, taču neveiksmīgi startēja pieaugušo pasaules čempionātā Taškentā. Tajā pašā gadā Valbžihā viņa ieguva bronzas medaļu Eiropas U23 čempionātā (sportistiem līdz 23 gadu vecumam). 2015. gadā Buse piedalījās Baku notikušajās Eiropas spēlēs, kur pirmajā cīņā zaudēja baltkrievietei Marijai Mamašukai un 16 dalībnieku konkurencē ierindojās 10. vietā. 2016. gadā Buse izcīnīja bronzas medaļu Eiropas čempionātā Rīgā un kļuva arī par zelta medaļnieci Ruse notikušajā Eiropas U23 čempionātā. Tajā pašā gadā viņai izdevās kvalificēties olimpiskajām spēlēm. Tajās Tosuna, pēc plecu uzvaras pirmajā cīņā pār polieti Agņešku Veščeku, astotdaļfinālā zaudēja japānietei Sarai Dosjo. Tā kā japāņu cīkstone šajā olimpiādē kļuva par olimpisko čempioni, Buse ieguva tiesības piedalīties gandarījuma cīņās, kur pirmajā cīņā viņa pieveica ukrainieti Alinu Stadņiku, taču otrajā zaudēja kanādietei Dorotijai Jeitsai un ieguva 7. vietu. Gadu vēlāk Tosuna ieguva 3. vietu 2017. gada Islāma solidaritātes spēlēs Baku, Eiropas čempionātā bija piektā un Pasaules čempionātā septītā vietā. Panākumiem bagāts Tosunai bija 2018. gads. Viņa uzvarēja Vidusjūras spēlēs, Pasaules un Eiropas U23 čempionātos, kā arī ieguva bronzas medaļas Pasaules un Eiropas čempionātos. «Sporcu Bilgileri - Buse Tosun» (turku). Türkiye Milli Olimpiyat Komitesi. Skatīts: 2021-04-30. «Buse Tosun elendi». Fanatik (turku). 2013-03-22. Skatīts: 2021-04-30. «Buse Tosun'dan altın madalya». TRT Haber (turku). 2013-07-05. Skatīts: 2021-04-30. «Avrupa Şampiyonası'nda altın madalya». TRT Haber (turku). 2014-06-20. Skatīts: 2021-04-30. «Bayan güreşçi Buse Tosun Avrupa şampiyonu oldu» (turku). 2014-06-21. Arhivēts no oriģināla, laiks: 2016-08-09. Skatīts: 2021-04-30. «Tebrikler Buse» (turku). İzmir Büyükşehir Belediyesi Gençşol ve Spor Kulübü. 2015-03-27. Skatīts: 2021-04-30. «Buse Tosun, Avrupa Güreş Şampiyonası'nda bronz madalya kazandı!». Habertürk (turku). 2016-03-11. Arhivēts no oriģināla, laiks: 2016-08-11. Skatīts: 2021-04-30. «U23 Avrupa Güreş Şampiyonası’nda 2 Altın 1 Bronz! Buse Tosun ve Evin Demirhan kimdir?». Haber 46 (turku). 2016-03-31. Arhivēts no oriģināla, laiks: 2016-08-09. Skatīts: 2016-06-25. «Skujiņa zaudē pirmajā cīņā par olimpisko ceļazīmi» (latviešu). sportacentrs.com. 2016. gada 17. aprīlis. Skatīts: 2021-05-04. Vikikrātuvē par šo tēmu ir pieejami multivides faili. Skatīt: Buse Tosuna. Olympedia profils (angliski) FILA profils (angliski)