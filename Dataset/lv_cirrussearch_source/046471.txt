GSAT-29 ir Indijas GSAT sistēmas sakaru pavadonis. Tas ģeostacionārajā orbītā palaists 2018. gada novembrī. Pavadoni izgatavojusi un apkalpo Indijas Kosmosa pētījumu organizācija (ISRO). Tas paredzēts sakaru pakalpojumiem Indijā un jaunu tehnoloģiju izmēģināšanai. Kosmiskā aparāts izgatavots uz platformas I-3K bāzes ar starta masu 3423 kg. Tam resursi paredzēti 10 gadu darbībai. GSAT-29 uzstādīti Ku un Ka joslas raidītāji. Pavadonī bija uzstādīts arī eksperimentālas iekārtas, ko plānots izmantot nākotnes kosmiskajos aparātos: Q un V joslas aparatūra eksperimentiem mikroviļņu diapazonā; Optical Communication Technology, optisko sakaru eksperimentiem; GEO High Resolution Camera, augstas izšķirtspējas kamera attēlu uzņemšanai no ģeostacionārās orbītas. GSAT-29 tika palaists 2018. gada 14. novembrī 11:58 UTC ar nesējraķeti GSLV Mk.III (lidojums D2) no Satiša Dhavana kosmosa centra 2. palaišanas laukuma. Pavadonis tika novietots ģeostacionārajā orbītā punktā 55° austrumu garuma. GSAT-29 ISRO, (angliski) GSat 29 Gunter's Space Page, (angliski)