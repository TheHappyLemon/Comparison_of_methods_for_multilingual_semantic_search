Frederiks Viljams "Freds" Dērsts (angļu: Frederick William "Fred" Durst; 1970. gada 20. augustā) ir amerikāņu vokālists, pazīstams kā grupas Limp Bizkit dibinātājs. Freds Dērsts piedzima Džeksonvilā, Floridā, ASV. Fredu audzināja viņa māte Anita, jo viņa bioloģiskais tēvs aizgāja no ģimenes, kad Fredam bija tikai dažas nedēļas. Freds ar māti dzīvoja ļoti trūcīgi, viņiem nebija ne mājas, ne darba, ne naudas. Viņi dzīvoja baznīcas bēniņos, ēdot bērnu pārtiku, ko nesa draudzes locekļi. Kad Fredam bija divi gadi, Anita iepazinās ar policijas oficieri Bilu, ar kuru drīz vien viņa apprecējās. Fredam jaunībā patika tā pati mūzika, kas viņa vecākiem, un viņš bieži ākstījās dejojot un iztēlojoties, ka uzstājas publikas priekšā. Kad Freds paaugās, viņš un viņa pusbrālis Korijs (Bila un Anitas dēls) kļuva par Kiss faniem. Vēlāk Freda ģimene pārvācās no Džeksonvillas, Floridā, uz Gastoniju, Ziemeļkarolīnā, kur Dērsts mācījās Hunter Huss vidusskolā. Šeit viņš sāk aizrauties ar hiphopu un izveido breika dejošanas grupu Reckless Crew. Viņš sāk interesēties par kultūru, kas ir saistīta ar breika dejām, un kad māte nopērk viņām pirmo mikserpulti, viņš sāk aizrauties ar repa stila mūziku. Freds patstāvīgi iemācās miksēt un skrečot, sāk rakstīt tekstus repa dziesmām. Drīzumā Freds Dērsts sāk piedalīties repa cīņās. Vēlāk, kad breika dejas sāk kļūt mazāk populāras, Dērsts ar draugiem sāk nodarboties ar skeitbordingu. Šajā laikā Freds sāk klausīties smagāku mūziku, tādu kā Suicidal Tendencies un Black Flag, pievēršot vairāk laika tekstu rakstīšanai, nevis dzīvajām blicēm, ļaujot atvērties emocijām. 1988. gadā Freds pabeidz vidusskolu. Uz īsu brīdi iestājas Gastonas koledžā. Lai nopelnītu naudu, Freds strādāja ātro ēstuvju restorānos un skeitparkos, piestrādāja kā dīdžejs, bet nevienā darba vietā ilgi neturējās. 17 gadu vecumā nolēma iet dienēt flotē. Flotes dienesta laikā, 20 gadu vecumā, apprecējās ar pirmo sievu. Jaunlaulātie pārvācās uz Kaliforniju, kur viņiem piedzimst meita Adrianna. Beigu beigās viņi šķiras Freda sievas neuzticības dēļ. Dērsts atgriežas Gastonijā un uz hiphopa skatuves izveidojot duetu, viņa draugs bija dīdžejs, bet Dērsts kļuva par reperi. Freds ieguva sakarus ar mūzikas industriju un duets ierakstīja videoklipu, kas demonstrēja viņu spējas, tomēr tas nepalīdzēja viņam iegūt līgumu ar nevienu no ierakstu kompānijām. Dērsts aizbrauc atpakaļ uz dzimto Džeksonvillu, kur sāk strādāt par tetovētāju. Freds Dērsts ir uztetovējis tetovējumu ar Korn logo uz grupas ģitārista Braiena Velča muguras. Dērsta karjera sākās 1994. gadā Džeksonvillā, Floridā, kad Freds satika ātro ēstuvju restorāna darbinieku, nākamās grupas basģitāristu Semu Riversu. Kurš atveda uz grupu savu brālēnu, bundzinieku Džonu Oto. Vēlāk grupai pievienojās arī Vess Borlands, bet 1995. gadā par pēdējo pienācēju grupai kļuva DJ Lethal (iepriekš muzicējis hiphopa grupā House of Pain). Pirmais Limp Bizkit hits, Džordža Maikla 1980. gadu beigu dziesmas "Faith" kaverversija, ieguva atbalstu pēc pastiprinātas translācijas MTV kanālā, īpaši pirmā gada laikā programmā "Total Request Live". Citi grupas hiti ir "Nookie", "Break Stuff", "Re-agganged", "Counterfeit", "N 2 Gether Now", "Take a Look Around", "Rollin" un "My Generation". Dērsts ir režisējis lielāko daļu Limp Bizkit klipu, kā arī Korn ("Falling Away From Me"), Deadsy ("The Key to Gramercy Park"), Cold ("No One"), Puddle of Mudd ("Blurry"), Staind ("It’s Been Awhile" un "Just Go") un citus. Freds nodarbojas arī ar skatuvju dizainu grupas koncertiem. Freds Dērsts nospēlēja nelielu lomu televīzijas seriālā "Revelations", Odgena lomā. Filmejies filmā "Population 436" ar Džeremiju Sisto, policijas oficiera Bobija Keina loma, divās 4. sezonas epizodēs amerikāņu televīzijas seriālā "Doktors Hauss" epizodiskā bārmeņa lomā. Freds pārstāv savu skaņu ierakstu studiju Flawless Records, Geffen Records apakšuzņēmumu. Studija noslēgusi līgumus ar tādiem izpildītājiem kā Puddle of Mudd, The Revolution Smile, Ringside un She Wants Revenge. Pēdējos gados Dērsts izrāda lielu interesi filmu režisēšanā. Freds režisējis drāmu "Čārlija Benksa izglītība" un režisē filmu "Comeback". Freda Dērsta atrašanās uz skatuves bieži vien novedusi līdz konflikta situācijām. Dziesma Break Stuff 1999. gadā festivālā Woodstock 99 sagādāja raizes organizatoriem, saistītas ar vardarbību un vandalismu. Neskatoties uz festivāla organizatoru lūgumiem palīdzēt nomierināt pūli, Dērsts teica pūlim sekojošo: "Es nedomāju, ka Jums jānomierinās. Šis ir 1999. gads, kuņas dēli, — iebāziet šos Birkenstokus sev pakaļā!". Par atbildi dziesmai, kas kļuva par hitu, satrakojušies fanu pūļi izraisīja masu vandalisma nekārtības, plēšot nost dēļus no skatuves un metot atkritumus pa MTV darbiniekiem. 2000. gadā, koncertā ROCK Dysfunctional Family Picnic, Limp Bizkit un Fredu Dērstu kritizēja Skots Veilands no Stone Temple Pilots par stundu ilgu kavēšanos. Tajā pašā koncertā, kad Dērsts iznāca uz skatuves, viņš sāka izteikt pārmetumus Creed vokālistam Skotam Tapam: "Es vēlos veltīt nākamo dziesmu Creed galvenajam vokālistam. Šis puisis ir egomaniaks. Viņš ir stulbs panks, un pašlaik aizkulisēs uzvedas kā stulbais Maikls Džeksons. Lai tas muļķis iet, un Jūs visi arī ejat. Un, kad Creed iznāks uz skatuves, ja vajag, šeit ir kiosks, kur tirgo spilvenus un segas." Creed uzstāšanās laikā Staps atbildēja, sakot: "Vajag vairāk drosmes pateikt to kādam sejā, nekā runāt aiz muguras". Dērstu kritizēja arī par izteikumiem sakarā ar austrāliešu pusaudzes Džesikas Mihalikas nāvi, kura tika nāvējoši traumēta Limp Bizkit uzstāšanās laikā 2001 Big Day Out koncertā Sidnejā. Dērsts paziņoja, ka bija norūpējies par drošību vēl dienu pirms atgadījuma, bet neviens viņā neklausījās. Bija ierakstīts uz video, kā Dērsts saka pūlim: "Drošība pirmām kārtām, ja kāds ir nokritis, pieceliet viņu". Nedēļas garumā pirms koncerta Limp Bizkit ar Metallica Summer Sanitarium 2003 Čikāgā, Menkojs Mullers izsmēja Fredu Dērstu savā radiošovā. Kad Mullera fani atnāca uz koncertu ar izsmejošiem plakātiem, atklāti ņirgājoties par dziedātāju, neatbalstoši kliedzot un mētājoties, Dērsts sadusmojās un pameta skatuvi pēc 17 uzstāšanās minūtēm. Beigās Dērstu iesūdzēja tiesā par līguma neievērošanu (nepabeigts šovs). Dērsts bija iesaistīts konfliktā ar grupu Slipknot, pēc tā, kad grupas vokālists Korijs Teilors izdzirdēja no drauga, ka Dērsts nosaucis Slipknot fanus par "resniem kroplīgiem bērneļiem" intervija ar žurnālu Spin. Šons Krehans, viens no Slipknot perkusionistiem, piedraudēja Fredam Dērstam ar fizisku izrēķināšanos, ja viņš vēlreiz kritizēs viņu fanus, bet Teilors vēlāk izteicās intervijā priekš MuchMusic, ka viņš uzskata Dērstu kā izcilu biznesmeni, nevis kā mākslinieku. 2001. gadā oficiālajā Limp Bizkit mājaslapā, Dērsts izteicās par šo izteicienu Slipknot virzienā: "Mēs ļoti mīlam Slipknot un esam ļoti laimīgi, ka viņi mūs neieredz, tādēļ, ka tas padara viņu mūziku smagāku, ļaunāku un īstāku!" Šis izteiciens sadusmoja Krisu Fenu, citu Slipknot perkusionistu. Fens vēlāk paziņoja, ka Dērsts "nobijās no mums (Slipknot) un viņš nemaz nezināja, ka klauns (Šons Krehans) runāja nopietni par saviem draudiem". 2003. gadā tika publicētas paparaci bildes, kurās Dērsts bija kopā ar popzvaigzni Britniju Spīrsu, pēc kā sāka izplatīties baumas, ka viņi satiekas. Dērsts nekomentēja fotogrāfijas. Vēlāk kļuva skaidrs, ka Dērsts tikai palīdzēja ierakstīt un producēt Spīrsas albumu "In The Zone", kas iznāca tajā pašā gadā. Britnija savukārt noliedza jebkādus sakarus ar Dērstu, apgalvojot, ka viņa nav viņu satikusi ne reizi un viņš "neesot viņas tips". Freds Dērsts, kurš vēlāk piedalījās Hauarda Sterna radiošovā, paziņoja, ka kaut arī viņi nekad oficiāli nav tikušies, viņiem bija sekss strādājot pie viņas albuma. Dažas dziesmas no Limp Bizkit Results May Vary it kā tikusi veltīti šim atgadījumam un sekām, arī pirmais singls no albuma "Eat You Alive". Dziesmas tekstā ir vārdi "Ei, Tu, Miss-pārāk-laba-lai-paskatītos-uz-manu-pusi" un "Es nožēloju, ka tavs skaistums ir veltīgs". Kaut arī Dērsts noliedz, ka kaut vienai dziesmai ir sakars ar Britniju Spīrsu, viņš ir pieļāvis noplūdi internetā dziesmai ar nosaukumu "Just Drop Dead" kā atbildi dažiem Spīrsas komentāriem, bet dziesmas teksts līdzinās notikumiem, kas notika atgadījuma laikā ar Britniju Spīrsu. 2005. gada februārī trīs minūšu videoieraksts, kurā Dērsts nodarbojas ar seksu, tika nozagts no viņa datora cietņa un nokļuva internetā. Freds diezgan mierīgi uztvēra šo atgadījumu, un daži grupas fani uzskata, ka ierakstu internetā izvietojis pats Dērsts, pašreklāmai. 2007. gadā Dērstam piespriests nosacīts 120 dienu cietuma ieslodzījums, par to, ka ar automašīnu notriecis divus cilvēkus. 1997 — Three Dollar Bill, Yall$ 1999 — Significant Other 2000 — Chocolate Starfish and the Hotdog Flavored Water 2001 — New Old Songs 2003 — Results May Vary 2005 — The Unquestionable Truth (Part 1) 2005 — Greatest Hitz 2011 — Gold Cobra Muzikālie video Visi Limp Bizkit video klipi Methods of Mayhem - Get Naked (1997) Soulfly — Bleed (1998), Korn — Got the Life (1998), Lil' Bow Wow — Bow Wow (That's My Name) (2000), Eminem — The Real Slim Shady (2000), Puddle of Mudd — Control (2001), Cold — Give (1997), 8-Ball — Stop Playin' Games (2001), Strait Up — Angel’s Son (2000) All Stars Tribute — What’s Going On (2001) Filmas "Paraugtēviņš" (2001), epizodē Pauly Shore Is Dead (2003), epizodē Be Cool! (2005), epizodē Revelations (2005) Population 436 (2006) The Education of Charlie Banks (2007) "Doktors Hauss" (2008) The Longshots (2008) Play Dead Limp Bizkit — Faith (1997) Limp Bizkit — Nookie (1999) Limp Bizkit — Break Stuff (1999) Limp Bizkit — Re-Arranged (1999) Limp Bizkit — N 2 Gether Now (1999) Staind — Just Go (1999) Staind — Home (1999) Korn — Falling Away from Me (1999) Limp Bizkit — My Generation (2000) Limp Bizkit — Rollin' (Air Raid Vehicle) (2000) Limp Bizkit — My Way (2000) Limp Bizkit — Boiler (2000), co-director Cold — No One (2000) Puddle of Mudd — Blurry (2002) Staind — It's Been Awhile (2001) 8-Ball — Stop Playin Games (2001) Deadsy — The Key to Gramercy Park (2002) Staind — Epiphany (2002) Limp Bizkit — Eat You Alive (2003) Limp Bizkit — Behind Blue Eyes (2003) The Education of Charlie Banks (2007) Dwight Yoakam — Close Up the Honky Tonks (2007) The Longshots (2008) Dērsts ir kā apslēptais personāžs WWF video spēlēs SmackDown! Just Bring It un WWE Raw apmaiņā pret to, ka ļauj izmantot dziesmu "Rollin' (Air Raid Vehicle)", kā tituldziesmu spēlei Undertaker. Dērsts ir bonusa personāžs Fight Club video spēlē. Kamēr vēl Freds nebija slavens, viņš bija precēts, bet kad uzzināja, ka sieva viņu krāpj, viņš piekāva viņas mīļāko un mēnesi pavadīja cietumā, pēc kā nolēma mainīt savu dzīvi. Iepriekš Freds Dērsts bija labs tetovētājs, un tagad viņam pieder apmēram 45 tetovēšanas saloni, pa vienam gandrīz katrā štatā. Liels Deivida Finčera mākslas filmu fans. Freds palīdzējis režisoram filmās "Se7en" un "Cīņas klubs". Kad Edvards Nortons un Breds Pits atteicās kļūt par varoņiem spēlē "Fight Club", par galveno varoni kļuva Freds Dērsts. Intervijā žurnālam Kerrang! Korn vokālists Džonatans Deivis sacīja, ka Freds Dērsts ir pēdējais cilvēks uz zemes, ar kuru viņš gribētu iesprūst liftā. «Arhivēta kopija». Arhivēts no oriģināla, laiks: 2009. gada 10. maijā. Skatīts: 2009. gada 24. maijā. Arhivēts 2009. gada 10. maijā, Wayback Machine vietnē. Woodstock'99. Diena, kas nomira mūzika[novecojusi saite] Limp un Creed Dērsts komentē baumas[novecojusi saite] Dērsts pamet skatuvi Čikāgā koncerta laikā «Hauards Sterna radiošovā, Dērsts paziņo, ka gulējis ar Spīrsu». Arhivēts no oriģināla, laiks: 2009. gada 23. martā. Skatīts: 2009. gada 25. maijā. Arhivēts 2009. gada 23. martā, Wayback Machine vietnē. Freds Dērsts saka, ka video ieraksts ticis nozagts no viņa datora «Limp Bizkit zvaigzne neies cietumā». Arhivēts no oriģināla, laiks: 2009. gada 17. februārī. Skatīts: 2009. gada 25. maijā. Arhivēts 2009. gada 17. februārī, Wayback Machine vietnē. JD intervija ar Kerrang! IMDb profils (angliski) Freda Dērsta profils allmusic.com