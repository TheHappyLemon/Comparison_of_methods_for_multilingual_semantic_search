Rudens ir viens no gadalaikiem mērenajā joslā. Tas iezīmē pāreju starp vasaru un ziemu. Rudens ir gadalaiks, kas Zemes ziemeļu puslodē iesākas, kad Saule savā redzamajā kustībā pa ekliptu šķērso debess ekvatoru rudens punktā, un beidzas, kad Saule nonāk ziemas saulgriežu punktā. Viena no galvenajām rudens iezīmēm ir koku lapu krāsas maiņa, kas notiek neilgi pirms kokiem nobirst lapas. Par rudens sākumu vēstī pirmās salnas. Rudens īpatnība ir mākoņains laiks, ilgstošs, smidzinošs lietus, migla. Rudenī pastiprinās vēja ātrums, plosās vētras. Taču var būt arī skaidrs un saulains laiks, kad temperatūra dienā var pacelties pat līdz 20 C. To dēvē par atvasaru. Astronomiskais rudens sākas rudens ekvinokcijas brīdī (22. vai 23. septembrī). Kalendārais rudens — laika posms no 1. septembra līdz 30. novembrim ieskaitot. Astronomiskais rudens — ziemeļu puslodē iestājas brīdī, kad saule šķērso debess ekvatoru rudens punktā. Meteoroloģiskais rudens — sākas, kad diennakts vidējā gaisa temperatūra ir stabili vienāda vai zemāka par +10 grādiem un beidzas aktīvas veģetācijas periods. Septembris Oktobris Novembris Vikikrātuvē par šo tēmu ir pieejami multivides faili. Skatīt: Rudens. Encyclopædia Britannica raksts (angliski) Krievijas Lielās enciklopēdijas raksts (krieviski)