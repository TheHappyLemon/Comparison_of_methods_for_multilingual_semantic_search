| Amūra (krievu: Амур) vai Heilundzjana (ķīniešu: 黑龙江, Hēilóng Jiāng) ir upe Krievijas Federācijas Tālajos Austrumos. Izveidojas satekot Šilkai un Arguņai. Galvenās pietekas ir Zeja, Usuri, Bureja, Sungari, Amguņa, Aņuja, Tunguska. Lielākās pilsētas upes krastos ir Amurska, Blagoveščenska, Habarovska, Komsomoļska pie Amūras, Nikolajevska pie Amūras, Heihe. Līdz Nerčinskas līguma noslēgšanai 1689. gadā Ķīnas impērija visu Amūras baseinu uzskatīja par savu teritoriju, bet pēc līguma stāšanās spēkā jaunā robeža daļēji gāja pa Arguņas upi. Pēc Aigunas (1858) un Pekinas (1860) līgumu nosacījumiem Krievijas Impērija piesavinājās arī zemes uz ziemeļiem no Amūras, kuras vidustece kļuva par robežupi. Skats pāri Amūrai no Heihes uz Blagoveščenskas namiem (2012) Vikikrātuvē par šo tēmu ir pieejami multivides faili. Skatīt: Amūra. Encyclopædia Britannica raksts (angliski) Krievijas Lielās enciklopēdijas raksts (krieviski) Encyclopædia Universalis raksts (franciski)