Semjuels Faktors (angļu: Samuel Factor; 1883. gada 22. septembris Lodza — 1949. gada 11. janvāris Čikāga) bija Polijas un ASV šahists. Pirmā pasaules kara laikā bijis viens no labākajiem šahistiem Polijas pilsētā Lodzā. 1917. gada Lodzas šaha čempionāta bijis trešais, bet gadu vēlāk izcīnījis otro vietu. 1919. gadā uzvarējis Lodzas šaha kluba čempionātā. Tajā pašā gadā caur Nīderlandi emigrējis uz ASV. 1921. gadā dalījis 5.-7. vietu 8. ASV šaha kongresā. 1922. gadā uzvarējis Rietumu šaha asociācijas čempionātā (angļu: Western Chess Association Championship). 1930. gadā atkārtojis šo panākumu. 1936. gadā piedalījies pirmā ASV šaha čempionāta finālā. Pārstāvējis ASV komandu Pasaules šaha olimpiādē 1928. gadā un komandu vērtējumā izcīnījis sudraba medaļu. Bijis pazīstams arī kā ASV šaha dzīves organizators. Piedalījies Rietumu šaha asociācijas darbībā, bijis viens no Nacionālās šaha federācijas un vēlāk arī ASV šaha federācijas dibinātājiem. Savas nāves brīdī bijis Čikāgas šaha kluba prezidents. «1st US Championship; 1936». Arhivēts no oriģināla, laiks: 2016. gada 8. jūnijā. Skatīts: 2016. gada 7. jūnijā. OlimpBase :: Men's Chess Olympiads :: Samuel Factor Šahista profils chessgames.com mājaslapā (angliski) Šahista profils 365chess.com mājaslapā (angliski)