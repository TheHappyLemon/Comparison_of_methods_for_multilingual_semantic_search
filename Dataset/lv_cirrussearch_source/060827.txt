Zmijiva (ukraiņu: Зміїв) ir pilsēta Ukrainas austrumos Harkivas apgabala Čuhujivas rajonā. Izvietojusies apgabala vidusdaļā Siverskijdoņecas upes krastā 40 km no apgabala centra Harkivas. Līdz 2020. gadam rajona centrs. Apdzīvotā vieta dibināta ap 1604. gadu kā kazaku nocietināta apmetne. Rakstu avotos pirmoreiz minēta 1627. gadā. Zmijivu vairākkārt nopostīja Krimas tatāri. 1797. gadā Zmijiva kļuva par apriņķa pilsētu. Kopš 1923. gada rajona centrs. 1948. gadā atkārtoti piešķirtas pilsētas tiesības. 1976. gadā pārdēvēta par Gotvaldu par godu čehu komunistam Klementam Gotvaldam; 1990. gadā atjaunots vēsturiskais nosaukums. Mūsdienās pilsētā attīstīta papīra un pārtikas rūpniecība, kā arī mašīnbūve. «Gotvalda». Ģeogrāfijas vārdnīca Pasaules zemes un tautas. Rīga : Galvenā enciklopēdiju redakcija. 1978. 233. lpp. Vikikrātuvē par šo tēmu ir pieejami multivides faili. Skatīt: Zmijiva.