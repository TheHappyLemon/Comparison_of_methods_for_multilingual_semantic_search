Sarasādata Hademālšārīha (persiešu: سارا سادات خادم‌الشریعه; spāņu: Sara Khadem; dzimusi 1997. gada 10. martā Teherānā) ir Irānā dzimusi starptautiskā lielmeistare šahā (2013), kas kopš 2023. gada jūlija pārstāv Spāniju. 2008. gadā uzvarējusi Āzijas junioru šaha čempionātā U12 vecuma grupā. 2009. gadā uzvarējusi Pasaules junioru šaha čempionātā U12 vecuma grupā. 2012. gadā uzvarējusi Āzijas junioru šaha ātrspēles čempionātā U16 vecuma grupā. 2013. gadā uzvarējusi Pasaules junioru šaha ātrspēles junioru čempionātā U16 vecuma grupā. 2014. gadā izcīnījusi 2. vietu Pasaules junioru šaha čempionātā U20 vecuma grupā aiz uzvarētājas Aleksandras Gorjačkinas. 2009. gadā bijusi otrā Irānas sieviešu šaha čempionātā. 2016. gada janvārī uzvarējusi Irānas sieviešu šaha čempionātā. 2015. gadā pēc uzvaras mačā pret Atusu Purkašjanu kvalificējusies FIDE sieviešu Grand Prix sērijas turnīriem 2015./2016. gadā. 2016. gada aprīlī Grand Prix posmā Teherānā izcīnījusi otro vietu aiz Dzjui Veņdzjuņas. 2017. gadā Teherānā Pasaules šaha čempionātā sievietēm pēc izslēgšanas sistēmas 1. kārtā zaudējusi Sopiko Guramišvili. 2018. gada decembrī Sanktpēterburgā izcīnījusi sudraba medaļas Pasaules čempionātos sievietēm ātrajā šahā un šaha ātrspēlē. Pārstāvējusi Irānas komandu lielākajos komandu šaha turnīros: Pasaules šaha olimpiādēs piedalījusies 3 reizes (2012-2016); Āzijas komandu šaha čempionātā sievietēm piedalījusies 4 reizes (2009-2016). Komandu vērtējumā izcīnījusi 2 bronzas (2009, 2014) medaļas. Individuālajā vērtējumā izcīnījusi 2 bronzas (2012, 2016) medaļas. Par panākumiem turnīros FIDE 2011. gadā viņai piešķīra starptautiskās meistares (WIM), bet 2013. gadā - starptautiskās lielmeistares (WGM) nosaukumu. 2015. gadā saņēmusi starptautiskā meistara nosaukumu vīriešiem (IM). 2022. gada decembrī Sarasādata Hademālšārīha izvēlējās nevalkāt hidžābu FIDE Pasaules ātrā šaha un šaha ātrspēles čempionātos. Pat atrodoties ārzemēs Irānas sievietēm ir jāvalkā hidžābs publiskās vietās, taču daudzas sportistes izvēlējās to nedarīt dēļ tajā laikā notiekošajiem protestiem pret Irānas valdību. Pēc turnīriem Sarasādata Hademālšārīha nopirka māju Spānijā un plānoja tur pārcelties kopā ar ģimeni. 2023. gada janvārī viņa pārcēlās uz Spānijas dienvidiem ar uzturēšanās vīzu, kas bija saistīta ar viņas mājokļa īpašumu. Tajā pašā mēnesī Irāna izdeva viņas aresta orderi. 2023. gada jūlijā Sarasādatai Hademālšārīhai tika piešķirta Spānijas pilsonība, un viņa nomainīja savu šaha federāciju no Irānas uz Spānijas. Asian Youth Championship in Teheran World Youth Chess Championship (U12G) Asian Youth Blitz Chess Championship 2012 Under 16 Girls WYCC U16 Girls Blitz Lu Shanglei, Goryachkina win World Juniors 2014 Pourkashiyan won the Iranian Women's Championship 2009 Iran Women Final Chess Championship 2015 Qualification Match for FIDE Women GrandPrix 2015 «Tehran WGP Final: Ju Wenjun is gold, Sara is silver». Arhivēts no oriģināla, laiks: 2017. gada 7. februārī. Skatīts: 2017. gada 8. februārī. «FIDE Women's World Chess Championship 2017». Arhivēts no oriģināla, laiks: 2017. gada 21. februārī. Skatīts: 2017. gada 14. februārī. FIDE World Rapid Champions: Dubov and Ju | ChessBase «FIDE World Blitz Champions: Carlsen and Lagno | ChessBase». Arhivēts no oriģināla, laiks: 2018. gada 31. decembrī. Skatīts: 2018. gada 31. decembrī. OlimpBase :: Women's Chess Olympiads :: Sarasadat Khademalsharieh OlimpBase :: Women's Asian Team Chess Championship :: Sarasadat Khademalsharieh Dylan Loeb McClain. «After Competing Without a Hijab, a Top Iranian Chess Player Won't Return Home». The New York Times, 2022. gada 30. decembris. Skatīts: 2023. gada 2. janvāris. «Iranian chess player 'moving to Spain' after competing without headscarf». The Guardian (angļu). 2022-12-29. Skatīts: 2022-12-31. Elena Rodriguez. «Iranian chess player in exile has no regrets about removing hijab». Reuters, 2023. gada 15. februāris. «Chess: On the day Sara Khadem met Spanish Prime Minister, an arrest warrant was issued against her in Iran». The Indian Express. 2023. gada 15. februāris. Emma Pinedo. «Iranian chess player who removed hijab gets Spanish citizenship». Reuters, 2023. gada 26. jūlijs. «Transfers in 2023». FIDE. Skatīts: 2023. gada 27. jūlijs. Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)