Šis raksts ir par dzelzceļa staciju. Par citām jēdziena Kalvene nozīmēm skatīt nozīmju atdalīšanas lapu. Kalvene ir dzelzceļa stacija līnijā Jelgava—Liepāja. Tā atrodas Dienvidkurzemes novada Kalvenes pagastā ap 2 km uz ziemeļrietumiem no pagasta centra Kalvenes. Pie stacijas ir apdzīvota vieta Kalvenes stacija. Kalvenes stacija tika atvērta 1929. gada 25. septembrī, reizē ar dzelzceļa līnijas Jelgava—Liepāja atklāšanu. Mūsdienu tipveida stacijas ēka uzbūvēta 1932. gadā. Līdz 2001. gadam šeit apstājās dīzeļvilciens Rīga—Liepāja. Pēc šī vilciena atcelšanas pasažieru apgrozība stacijā nenotiek. Stacija darbojas kā starpstacija, tajā notiek vilcienu izmainīšanās. Pasažieru dīzeļvilcieni nepietur kopš 2001. gada 15. augusta. T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 159. lpp. ISBN 978-9984-38-698-0