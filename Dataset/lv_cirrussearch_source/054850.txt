Volters Bīrdslijs Tjūksberijs (angļu: Walter Beardsley Tewksbury; dzimis 1876. gada 21. martā, miris 1968. gada 24. aprīlī) bija amerikāņu vieglatlēts. 1900. gada vasaras olimpiskajās spēlēs vieglatlētikā izcīnīja piecas olimpiskās medaļas, tajā skaitā divas zelta medaļas. Tjūksberijs ir dzimis Ešlijā, Pensilvānijā. 1899. gadā viņš ieguva augstāko izglītību zobārstniecībā Pensilvānijas Universitātē. Piedaloties universitātes komandā, viņš 1898. un 1899. gadā ieguva IC4A čempionāta titulus 110 un 220 jardu skriešanā. Pēc absolvēšanas 1899. gadā viņš devās uz Parīzi, lai piedalītos 1900. gada vasaras olimpiskajās spēlēs. Olimpiskajās spēlēs viņš startēja piecās vieglatlētikas skriešanas disciplīnās, kur visās disciplīnās izcīnīja olimpiskās medaļas. Zelta medaļas viņš izcīnīja 200 metru (rezultāts 22.2 sekundes, olimpiskais rekords) un 400 metru barjerskrējienā (rezultāts — 57.6 sekundes, olimpiskais rekords) Sudraba medaļas viņš ieguva 60 metru un 100 metru skrējienā. 60 metru skrējienā viņa rezultāts finālā bija 7.1 sekunde, piekāpjoties amerikānim Alvinam Krencleinan; savukārt 100 metros viņa rezultāts fināla bija 11.1 sekundes un viņš piekāpās amerikānim Frenkam Džervisam. Bronzas medaļu viņš izcīnīja 200 metru barjerskrējienā, kur viņa rezultāts bija 26.1 sekundes. Šajā disciplīnām viņš piekāpās Indijas sportistam Normenam Pričardam un amerikānim Alvinam Krencleinam. 1913. gadā Tjūksberijs aizgāja no sporta un Tankannokas pilsētiņā, Pensilvānijā, atklāja savu zobārstniecības praksi. Viņš nomira 92 gadu vecumā, 1968. gada 24. aprīlī. «Walter Tewksbury». Sports Reference. Arhivēts no oriģināla, laiks: 2020. gada 21. novembris. «Paris 1900 Athletics — 200m men». Starptautiskā Olimpiskā komiteja. Skatīts: 2020. gada 9. septembris. «Paris 1900 Athletics — 400m hurdles men». Starptautiskā Olimpiskā komiteja. Skatīts: 2020. gada 9. septembris. «Paris 1900 Athletics — 60m men». Starptautiskā Olimpiskā komiteja. Skatīts: 2020. gada 9. septembris. «Paris 1900 Athletics — 100m men». Starptautiskā Olimpiskā komiteja. Skatīts: 2020. gada 9. septembris. «Paris 1900 Athletics — 200m hurdles men». Starptautiskā Olimpiskā komiteja. Skatīts: 2020. gada 9. septembris. Volters Tjūksberijs (SOK profils) (angliski) Volters Tjūksberijs (Olympedia profils) (angliski) Volters Tjūksberijs (Sports Reference profils) (angliski)