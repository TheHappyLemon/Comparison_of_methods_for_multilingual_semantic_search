Mercendarbes muiža jeb Mercendorfas muiža (vācu: Gut Mercendorf) bija Vidzemes muiža, kas atradās mūsdienu Baldones pagasta Mercendarbes ciemā. Muižas pils 18. gadsimta otrās puses durvju vērtnes ir valsts nozīmes mākslas piemineklis. Mercendorfas nosaukums, kas 20. gadsimtā latviskots par Mercendarbi, zināms kopš 1254. gada. Muiža uz ziemeļiem no Baldones zināma no 17. gadsimta. 1686. gadā to pārdeva Kurzemes hercogam. 18. gadsimta otrajā pusē tā piederēja hercogam Pēterim. 1786. gadā muižu nopirka barons Fridrihs Georgs fon Līvens un 1789. gadā veica muižas pārbūvi. Līveniem muiža piederēja līdz pat Latvijas agrārreformai, dzimta to izmantoja kā vasaras rezidenci un medību pili. 1914. gadā (pēc citām ziņām 1916. gadā) muižas ēkai tika uzbūvēts otrs stāvs. Pēc Pirmā pasaules kara muiža vairākkārt mainīja īpašniekus, līdz 1939. gadā šeit ierīkoja bērnu namu, kas darbojās līdz 2012. gadam. Mūsdienās muižā atrodas Baldones muzejs un tūrisma informācijas centrs. Vikikrātuvē par šo tēmu ir pieejami multivides faili. Skatīt: Mercendarbes muiža. Mercendarbes muiža Baldones mājaslapā Arhivēts 2020. gada 18. oktobrī, Wayback Machine vietnē. Muižas facbook lapa