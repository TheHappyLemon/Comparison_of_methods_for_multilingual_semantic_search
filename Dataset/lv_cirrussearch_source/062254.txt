Kenhī Universitāte (korejiešu: 경희대학교) ir 1949. gadā dibināta privāta pētniecības universitāte, kuras galvenā pilsētiņa atrodas Dienvidkorejas galvaspilsētā Seulā, bet filiāle — Suvonā uz dienvidiem no Seulas. Universitāte dibināta 1949. gadā kā divgadīga koledža, universitāte no 1960. gada. Universitātes Korejas medicīnas koledža tiek uzskatīta par valstī vadošo tradicionālās medicīnas skolu. Populāra ir arī Kenhī neklātienes universitāte. Universitātes bijušo studentu vidū ir dziedātājs Bekhjuns (Baekhyun, 1992), dziedātājs Čo Kihens (Cho Kyu-hyun, 1988), premjerministrs Čons Sekuns (Chung Sye-kyun, 1950), dziedātāja Hana Senjona (Han Seung-yeon, 1988), dziedātājs Kims Džedžuns (Kim Jae-joong, 1986), aktieris Kims Hjundžuns (Kim Hyun-joong, 1986), aktieris Kons Jū (Gong Yoo, 1979), Dienvidkorejas prezidents Muns Čeins (Moon Jae-in, 1953), dziedātājs un aktieris Paks Jočuns (Park Yoo-chun, 1986), dziedātājs Tesuns (Daesung, 1989). Vikikrātuvē par šo tēmu ir pieejami multivides faili. Skatīt: Kenhī Universitāte. Oficiālā tīmekļa vietne