Ukrajinka (ukraiņu: Українка) ir pilsēta Ukrainas ziemeļos Kijivas apgabala Obuhivas rajonā. Izvietojusies apgabala vidusdaļā Dņepras un tās pietekas Stuhnas krastos 20 km no galvaspilsētas Kijivas. Pirmā apdzīvotā vieta mūsdienu Ukrajinkas pilsētas teritorijā vēstures avotos minēta Ignativkas (Ігнатівка) ciems 1541. gadā. 1656. gadā Bohdans Hmeļnickis uzdāvināja Ignativcus (Ігнатівці) Kijivas Pečeru klosterim. Vēlākos laikos ciems vairākkārt mainījis īpašniekus un nosaukumu. No 1709. gada zināma kā Zlodijivka (Злодіївка), no 1912. gada — Stolipina (Столипіно), no 1921. gada — tagadējais nosaukums. 1967. gadā dienvidos no ciema uzsāka Tripiļļas termoelektrostacijas būvniecību un turpmāk Ukrajinka attīstījās kā enerģētiķu pilsēta. 1973. gadā ekspluatācijā nodots pēdējais elektrostacijas energobloks. 1979. gadā Ukrajinkai piešķirts pilsētas statuss. Kūrorts Dņepras krastā. Ukrainas iedzīvotāju skaits 2019. gada 1. janvārī; pārbaudes datums: 1 jūlijs 2019. ПАТ «Центренерго». Трипільська ТЕС Vikikrātuvē par šo tēmu ir pieejami multivides faili. Skatīt: Ukrajinka.