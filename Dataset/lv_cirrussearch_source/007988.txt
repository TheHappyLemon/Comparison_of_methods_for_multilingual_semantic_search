Šis raksts ir par dzelzceļa pieturu. Par pilsētu skatīt rakstu Ikšķile. Ikšķile ir dzelzceļa pieturas punkts, kas atrodas Ikšķilē starp Jaunogres un Saulkalnes pieturām. Ikšķilē apstājas elektrovilcieni, kas kursē maršrutos Rīga—Ogre, Rīga—Lielvārde un Rīga—Aizkraukle, kā arī daži Krustpils virziena dīzeļvilcieni. Stacijā darbojas biļešu kase. Pasažieru stacija tika atvērta 1863. gadā, lielākai pasažieru piesaistīšanai. No stacijas tos ar pajūgiem un pārceltuves starpniecību nogādāja uz Baldones kūrortu. Pirmā pasaules kara laikā 1917. gada septembrī vācu karaspēks uzbūvēja tiltu pāri Daugavai, pāri tam uz Baldoni veda šaursliežu dzelzceļš. Savukārt kokmateriālu izvešanai no Ikšķiles stacijas izbūvēja šaursliežu dzelzceļu ar pieturas punktiem Kaparāmurs — Tīnūži (atzars uz Kranciemu) — Jumuči — Skujenieki — Kangari — Lantes — Ropažmuiža. Pēc kara no Ikšķiles stacijas pāri Daugavai tilta vietā ierīkoja pārceltuvi zirgu tramvajam uz Baldones kūrortu. Senākā Ikšķiles dzelzceļa stacija (1914) Šaursliežu dzelzceļš pāri Daugavai pie Ikšķiles (1917. gada oktobris) Šaursliežu dzelzceļa galapunkts Ropažu muižā (1919. gada oktobris) Ikšķiles stacija ar 600 mm (zaļā krāsā) platajiem dzelzceļiem (1925) Ikšķiles pieturas punkts 2011. gadā Sliežu ceļi Rīgas virzienā Sliežu ceļi Krustpils virzienā «Publiskās lietošanas dzelzceļa infrastruktūras pārskats 2013, VAS Latvijas Dzelzceļš». Arhivēts no oriģināla, laiks: 2013. gada 15. jūnijā. Skatīts: 2013. gada 21. maijā. «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-08-01. Toms Altbergs, Karīna Augustāne, Ieva Pētersone. Dzelzceļi Latvijā. Rīga : Jumava, 2009, 30. lpp. ISBN 978-9984-38-698-0 «Ropažu novada pašvaldības mājas lapa». Arhivēts no oriģināla, laiks: 2021. gada 28. aprīlī. Skatīts: 2021. gada 4. janvārī. Ikšķiles stacijas vēsture YouTube