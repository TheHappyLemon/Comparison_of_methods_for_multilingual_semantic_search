4. Saeima bija Latvijas Republikas parlaments laika posmā no 1931. gada 3. novembra līdz 1934. gada 15. maijam, kad valstī notika apvērsums, pēc kura tika apturēta Saeimas, Satversmes un visu politisko partiju darbība. Tas bija pēdējais demokrātiski ievēlētais Latvijas parlaments starpkaru periodā. Pamatraksts: 4. Saeimas vēlēšanas 4. Saeimas vēlēšanas notika 1931. gada 3. un 4. oktobrī. Vēlēšanās piedalījās 103 kandidātu saraksti no 44 partijām. Nobalsoja 974 822 vēlētāju, kas sastādīja 80,04% balsstiesīgo. Šie 27 saraksti iekļuva Saeimā: Latvijas Sociāldemokrātiskā Strādnieku partija — 21 vieta; Latviešu zemnieku savienība — 14 vietas; Kristīgo zemnieku un katoļu partija — 8 vietas; Latvijas Jaunsaimnieku un sīkgruntnieku partija — 7 vietas; Strādnieku un zemnieku partija — 6 vietas; "Demokrātiskā Centra" un bezpartijisko sabiedrisko darbinieku saraksts — 6 vietas; Latgales Zemnieku progresīvā apvienība — 5 vietas; Latvijas vācu baltiešu partija — 5 vietas; Kristīgā apvienība un strādnieku partija — 3 vietas; Progresīvā apvienība — 3 vietas; Agrāko naudas noguldītāju un citu cietušo partija — 2 vietas; Agudas Jisroel — 2 vietas; Jaunā zemnieku apvienība — 2 vietas; Krievu vecticībnieku darba tautas partija — 2 vietas; Latvijas Poļu-katoļu savienība — 2 vietas; Pareizticīgo un vecticībnieku vēlētāju un apvienoto krievu organizāciju saraksts — 1 vietas; Cionistu organizācija "Mizrahi" — 1 vieta; Krievu zemnieku apvienības un krievu sabiedrisko darbinieku frakcija — 1 vieta; Dzelzceļnieku, valsts darbinieku, amatnieku un strādnieku arodnieciskā apvienība — 1 vieta; Pareizticīgie vēlētāji — 1 vieta; Kristīgo darba ļaužu savienība — 1 vieta; Latgales latviešu apvienība un zemes arāju partija — 1 vieta; Latvijas Darba savienība — 1 vieta; Latvijas pagastu un apriņķu pašvaldību krievu darbinieku savienība — 1 vieta; Miera, kārtības un ražošanas apvienība — 1 vieta; Rīgas vācu saraksts Vidzemei — 1 vieta; Strādnieki un nabadzīgie zemnieki — 1 vieta. 4. Saeimas priekšsēdētājs visu tās darbības laiku bija Pauls Kalniņš (LSDSP). 4. Saeimā bija 18 pastāvīgās komisijas. Notika 185 sēdes, kurās apsprieda 312 likumprojektus. 4. Saeimas laikā darbojās Skujenieka 2. Ministru kabinets, Bļodnieka Ministru kabinets un Ulmaņa 4. Ministru kabinets. 1933. gada 21. novembra Saeimas sēdē izskatīja legālās Strādnieku un zemnieku frakcijas darbību nelegālās Komunistiskās partijas vadībā. Sēdē uzstājās Saeimas deputātu lietu izmeklēšanas komisijas priekšsēdētājs Jēkabs Mežaraups (Zemnieku savienība). Pirms tam minētā komisija bija saņēmusi no iekšlietu ministra Gotfrīda Mīlberga (Jaunsaimnieku un sīkgruntnieku partija) Politiskās policijas iegūtos materiālus (3 sējumi), kas esot pierādījuši Strādnieku un zemnieku frakcijas (SZF) pretvalstisko darbību. Pēc Politiskās policijas materiālu atstāstīšanas Mežaraups ierosināja Saeimai balsot par SZF deputātu — Friča Berga, Oskara Gulbja, Leonīda Jeršova, Rūdolfa Lapiņa, Pētera Rūtiņa, Augusta Matisona, Miķeļa Bites — mandātu anulēšanu un viņu tiesiskas vajāšanas uzsākšanu (drošības līdzeklis — apcietināšana). Par balsoja 58 deputāti, pret — 27. Floriāns Ankipāns Dāvids Apinis Kristaps Bahmanis Jānis Balodis Vinca Barkāns Voldemārs Bastjānis Kārlis Voldemārs Beldavs Fricis Bergs Alfreds Jēkabs Bērziņš Austris Bērziņš Jānis Birznieks Miķelis Bite Ādolfs Bļodnieks Jānis Breikšs Aloizijs Budže Ansis Buševics Hugo Celmiņš Jūlijs Celms Fēlikss Cielēns Arnolds Deglavs Kārlis Dēķens Alfrēds Dinbergs Mordehajs Dubins Roberts Dukurs Jānis Dzelzīte Eduards Dzelzītis Hugo Dzelzītis Antons Dzenis Arkādijs Eglītis Kristaps Eliass Ernests Erhards Alberts Erniņš Vilhelms fon Firkss Alfrēds Frišmanis Alfrēds Gailītis Eduards Grantskalns Oskars Gulbis Vilis Gulbis Jons Hāns Oskars Jankus Leonīds Jeršovs Staņislavs Jubuls Antons Jukšinskis Pēteris Juraševskis Meletijs Kaļistratovs Bruno Kalniņš Pauls Kalniņš Jānis Kauliņš Hermanis Kaupiņš Kārlis Kellers Kārlis Kiršteins Jānis Korņiļjevs Jēkabs Kukainis Linards Laicens Eduards Laimiņš Frīdis Landovskis Vladislavs Lapinskis Rūdolfs Lapiņš Pēteris Leikarts Pauls Lejiņš Jānis Lejiņš-Leja Klāvs Lorencs Augusts Lūkins Augusts Matisons Fricis Menders Jānis Mežaraups Konstantīns Mežulis Ernests Miezis Gotfrīds Mīlbergs Izidors Muižnieks Mordehajs Nuroks Kārlis Oliņš Lukass Ozoliņš Juris Pabērzs Alfons Pastors Kārlis Pauļuks Timofejs Pavlovskis Andrejs Petrevics Berta Pīpiņa Jānis Pommers Voldemārs Pusulls Eduards Radziņš Antons Rancāns Jāzeps Rancāns Ēvalds Rimbenieks Miķelis Rozentāls Vladislavs Rubulis Ansis Rudevics Pēteris Rūtiņš Visvaldis Sanders Jānis Sarkanbārdis Kārlis Skalbe Marģers Skujenieks Ādolfs Stūre Emīls Sudmalis Lotars Šēlers Pauls Šīmanis Valdis Šlakāns Leontijs Špoļanskis Helmuts Štegmanis Jānis Šterns Jānis Teriņš Jezups Trasuns Sergejs Trofimovs Kārlis Ulmanis Pēteris Ulpe Andrejs Vaivods Andrejs Veckalns Jānis Veržbickis Verners Vestermanis Jānis Vinters Jānis Višņa Simons Vitenbergs Andrejs Zaķis Pēteris Zālīte Pēteris Zeibolts Gustavs Zemgals «Latvijas Republikas Saeimas vēlēšanas 1931.gadā//M.Skujenieka teksts un redakcijas, Valsts statistikā pārvalde, Rīgā, 1933.gadā. 2.daļa». Arhivēts no oriģināla, laiks: 2014. gada 14. oktobrī. «Likumdevēju vēsture». Latvijas Republikas Saeima. Skatīts: 2012.01.02. Likvidē komunistu frakciju Saeimā. "Politpārvalde Latvijas valsts drošības sardzē.". Ilustrētā Pasaules Vēsture: 54.—55. lpp. 2013. gada aprīlis. http://www.saeima.lv Saeimas Stenogrammas. - 1931.g. - Nr.2. Latvijas Nacionālās enciklopēdijas šķirklis Saeima