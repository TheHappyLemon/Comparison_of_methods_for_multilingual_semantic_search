Naktenes (latīņu: Solanum) ir liela un daudzveidīga nakteņu dzimtas ģints ar kosmopolītisku izplatības areālu. Ģintī ir klasificēti trīs ekonomiski nozīmīgi augi: tomāti, kartupeļi un baklažāni, kā arī citi augi kuri tiek kultivēti augļu vai dekoratīvo ziedu dēļ. Nakteņu ģints ir lielākā nakteņu dzimtā. Mūsdienās nakteņu ģintī ir iekļautas vairākas iepriekš atsevišķi izdalītas ģintis, piemēram, Lycopersicon (tomātu ģints). Ģintī ir klasificētas vairāk nekā 1200 sugas, no kurām dažas tiek audzētas izmantošanai pārtikā vai kā krāšņumaugi, kā arī neliels skaits sugu aug arī Latvijā. Lielākā daļa auga, īpaši tā zaļās daļas un nenobriedušie augļi, cilvēkiem (lai gan ne obligāti citiem dzīvniekiem) ir indīgas, taču daudzām sugām ir dažas ēdamas daļas, piemēram, augļi, lapas vai bumbuļi. Ģintī ir trīs kulturāli nozīmīgas sugas, kuras mūsdienās tiek kultivētas visā pasaulē un lietotas pārtikā: Tomāts (Solanum lycopersicum) Dažas tomātu šķirnes tiek iegūtas sakrustojot tomātus ar kādu no savvaļas tomātu sugām, piemēram, Solanum pimpinellifolium, Solanum peruvianum, Solanum cheesmanii, u.c. Kartupelis (Solanum tuberosum) — viens no pasaulē svarīgākajiem pārtikas kultūraugiem Nelielos apjomos tiek kultivētas arī citas sugas, no kurām tiek iegūti ēdami bumbuļi, tostarp, Solanum stenotomum, Solanum phureja, Solanum goniocalyx, Solanum ajanhuiri, Solanum chaucha, Solanum juzepczukii, Solanum curtilobum. Baklažāns (Solanum melongena) Citas nakteņu sugas ir nozīmīgas reģionālā līmenī, piemēram, Solanum aethiopicum, Solanum quitoense, Solanum torvum, Solanum muricatum, Solanum betaceum, Solanum lycocarpum, Solanum scabrum. Sugas, kas visplašāk tiek audzētas kā dekoratīvie augi, ir: Solanum aviculare, Solanum capsicastrum, Solanum crispum, Solanum laciniatum, Solanum laxum, Solanum mammosum, Solanum pseudocapsicum, Solanum rantonnetii, Solanum seaforthianum, Solanum mauritianum, Solanum wendlandii. Latvijā ir sastopamas šādas nakteņu sugas: Bebrukārkliņš (Solanum dulcamara) L. Dzeltenā naktene (Solanum luteum) Mill. Kartupelis (Solanum tuberosum) L. Melnā naktene (Solanum nigrum) L. Ragainā naktene (Solanum cornutum) Lam. Tomāts (Solanum lycopersicum) Žodzeņlapu naktene (Solanum sisymbriifolium) Lam. Solanum laxum Solanum mammosum Solanum pseudocapsicum Solanum wendlandii Baklažāns (Solanum melongena) Solanum atropurpureum Solanum quitoense «Solanum L. | Plants of the World Online | Kew Science». Plants of the World Online (angļu). Skatīts: 2023-07-15. «Nakteņu dzimta - Solanaceae - Latvijas daba». www.latvijasdaba.lv. Skatīts: 2023-07-15.