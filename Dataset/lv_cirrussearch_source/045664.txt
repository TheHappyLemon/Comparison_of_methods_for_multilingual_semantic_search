Georgs Reinholds Gustavs fon Engelharts (vācu: Georg Rheingold Gustav von Engelhardt, krievu: Егор Антонович Энгельгардт; dzimis 1775. gada 12. augustā, miris 1862. gada 15. janvārī) bija Rīgā dzimis Krievijas Impērijas valsts un pedagoģiskais darbinieks. Bija Carskoje Selo liceja direktors (no 1816. līdz 1823. gadam) t.i. laikā, kad liceju absolvēja Aleksandrs Puškins. Skolā gāja privātā pansijā Sanktpēterburgā. No 16 gadu vecuma dienēja armijā. Strādāja pie Grigorija Potjomkina, vēlāk Platona Zubova kancelejā. No 1796. gada darbā arlietu kolēģijā. No 1801. gada valsts sekretāra palīgs Valsts padomē. 1811. gadā tika iecelts par Pēterburgas pedagoģijas institūta direktoru. No 1816. līdz 1823. gadam bija Carskoje Selo liceja direktors. Bija labi ieredzēts audzēkņu vidū, pēc mācībām ar viņiem satikās, tomēr Engelhartam neizveidojās kontakts ar slavenāko liceja audzēkni - Puškinu, kuru Engelharts uzskatīja par "vieglprātīgu" (krievu: повеса). Engelharts publicēja apcerējumus par ekonomiskiem un lauksaimniecības jautājumiem, kā arī publicēja Ferdinanda Vrangeļa ceļojuma pa Sibīriju piezīmes. «Л.А. Черейский. Современники Пушкина. Документальные очерки. М., 1999, с. 21-22.». Arhivēts no oriģināla, laiks: 2018. gada 8. novembrī. Skatīts: 2018. gada 1. novembrī. Baltisches Biographisches Lexikon digital[novecojusi saite]