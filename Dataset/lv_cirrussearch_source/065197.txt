Krimska (krievu: Крымск) ir pilsēta Krievijas dienvidos, Krasnodaras novadā. Krimskas pilsētas apdzīvotas vietas administratīvais centrs. 1858. gadā čerkesu izsūtīšanas laikā pamestā Hatujehablas aula vietā uzcelts Krimskas cietoksnis; nosaukts par godu Krimas kājnieku pulkam. 1862. gadā dibināta Krimskas (Крымская) staņica. 1866. gadā Krimskas apvidū sākās naftas ieguve. 1885. gadā sākās dzelzceļa līnijas būvniecība no Jekaterinodaras uz Novorosijsku. 1926. gadā tika uzcelta Krimskas vīndarītava. No 1930. līdz 1934. gadam Krimskas staņica bija Grieķu Nacionālā rajona centrs. No 1942. gada 20. augusta līdz 1943. gada 5. maijam vācu okupācijā. 1958. gada 28. maijā staņicai tika piešķirts pilsētas statuss un nosaukums Krimska (Крымск). 2012. gada jūlija sākumā Krimska piedzīvoja vienu no lielākajiem plūdiem mūsdienu Krievijā. Saskaņā ar oficiālajiem datiem 171 cilvēks gāja bojā un vairāk nekā 34 000 zaudēja mājokli vai īpašumu. «История Крымского района | Администрация Крымского района». Администрация Крымского района | (ru-RU). 2020-05-28. Skatīts: 2023-01-22. «"Люди просто не поняли, что произошло". Семь лет назад наводнение смыло Крымск». Настоящее Время (krievu). 2019-07-04. Skatīts: 2023-08-30. Vikikrātuvē par šo tēmu ir pieejami multivides faili. Skatīt: Krimska. Krievijas Lielās enciklopēdijas raksts (krieviski)