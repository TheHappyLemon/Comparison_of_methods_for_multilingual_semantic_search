Airēšana 2016. gada vasaras olimpiskajās spēlēs Riodežaneiro norisinājās no 6. līdz 13. augustam. Airēšanā šajās olimpiskajās tika aizvadītas 14 sacensības, 8 vīriešiem un 6 sievietēm. Airēšana norisinājās Rodrigu di Freitaša lagūnā. Airēšanas sacensībās startēja 547 sportisti, 334 vīrieši un 213 sievietes, no 69 valstīm. Lielbritānijai šīs bija trešās pēc kārtas veiksmīgās olimpiskās spēlēs airēšanas sacensības. Tā šajās olimpiskajās spēlēs izcīnīja 5 medaļas, 3 zelta un 2 sudraba. Otrajā vietā ierindojās Jaunzēlande un Vācija ar iegūtām 3 olimpiskajām medaļām, 2 zelta un 1 sudraba medaļas. Airēšanas sacensībās notika astoņi pasākumi vīriešiem un seši pasākumi sievietēm. Sacensības notika atvērta svara un ierobežota svara (viegla svara) sportistu kategorijās un divos airēšanas stilos. Vieninieku, bezstūrmaņa divnieku, pārairu divnieku, vieglsvaru pārairu divnieku, pārairu četrinieku un astoņnieku startēja gan vīrieši, gan sievietes. Savukārt bezstūrmaņa četrinieku un pārairu četrinieku sacīkstes startēja tikai vīrieši. Lai arī 14 olimpisko laivu klašu lielums un sastāvs palika nemainīgs salīdzinājumā ar 2012. gada Londonas olimpisko spēļu formātu, taču tika samazināts startējošo laivu skaits vieniniekos, četriniekos un astoņniekos, tādējādi veicos pārmaiņas, lai varētu palielināt sieviešu laivu īpatsvaru. Pamatraksts: Airēšana 2016. gada vasaras olimpiskajās spēlēs - Kvalifikācija Katra pārstāvošajām valstim varēja kvalificēt vienu laivu katrā no četrpadsmit disciplīnām. Lielākā daļa kvalifikācijas vietas tika piešķirtas, pamatojoties uz rezultātiem 2015. gada pasaules čempionātā airēšanā, kas notika Francijas ezerā Egbeletā, Savojas departmentā, no 2015. gada 30. augusta līdz 4. septembrim. Dalība tika piešķirta Nacionālajām olimpiskajām komitejām, nevis konkrētajiem sportistiem, kas finišēja 9. labāklie vieninieki (gan vīrieši, gan sievietes), 5 labākie astoņnieki un 11 labākie bezstūrmaņa pāri, pārairu divnieki un vieglsvaru pārairu divnieki (gan vīrieši, gan sievietes), kā arī 11 bezstūrmaņa četrinieki un pārairu četrinieki (tikai vīrieši). Savukārt atlikušās vietas tika sadalītas četrās kontinentālajās kvalifikācijas regatēs Āzija un Okeānija (izņemot Austrālija un Jaunzēlande), Āfrika, Latīņamerika un Eiropa (ar papildu ASV, Kanādas, Austrālija un Jaunzēlandes līdzdalību), kā arī galīgajā olimpisko spēļu kvalifikācijas regatē Šveices pilsētā Lucernā. Pēc pirmās sacensību dienas vairāki airētāji pauda neapmierinātību par ūdens apstākļiem un kvalitāti. Tā kā ūdens bija vēl nemierīgāks sacensību otrās dienas sākumā, šīs dienas airēšanas pasākumi tika atlikti. 2016. gada vasaras olimpisko spēļu airēšanas sacensībās bija pārstāvētas 69 valstis. Pirmoreizi airēšanā bija pārstāvēta Angola, Bahamas, Ekvadora, Lībija, Nigērija, Singapūra, Togo, Trinidada un Tobāgo un Vanuatu. Iekavās norādīts sportistu skaits no attiecīgās valsts.  Alžīrija (2)  Angola (2)  Argentīna (2)  ASV (41)  Austrālija (29)  Austrija (3)  Azerbaidžāna (2)  Bahamas (1)  Baltkrievija (10)  Beļģija (1)  Bermuda (1)  Brazīlija (4)  Bulgārija (2)  Čehija (10)  Čīle (4)  Dānija (13)  Dienvidāfrika (12)  Dienvidkoreja (2)  Ekvadora (1)  Ēģipte (2)  Francija (18)  Grieķija (10)  Honkonga (4)  Horvātija (3)  Igaunija (4)  Indija (1)  Indonēzija (2)  Irāka (1)  Irāna (1)  Itālija (27)  Īrija (5)  Japāna (4)  Jaunzēlande (36)  Kanāda (26)  Kazahstāna (2)  Krievija (4)  Kuba (7)  Ķīna (17)  Ķīnas Taipeja (1)  Lībija (1)  Lietuva (10)  Lielbritānija (43)  Meksika (2)  Nīderlande (36)  Nigērija (1)  Norvēģija (5)  Paragvaja (2)  Peru (2)  Polija (2)  Rumānija (18)  Serbija (4)  Singapūra (1)  Spānija (4)  Šveice (11)  Taizeme (2)  Togo (1)  Trinidāda un Tobāgo (1)  Tunisija (3)  Turcija (2)  Ukraina (8)  Ungārija (3)  Urugvaja (1)  Uzbekistāna (1)  Vanuatu (1)  Vācija (35)  Venecuēla (1)  Vjetnama (2)  Zimbabve (2)  Zviedrija (1) Pamatraksts: Airētāju uzskaitījums 2016. gada vasaras olimpiskajās spēlēs 2016. gada vasaras olimpisko spēļu airēšanas sacensībās startēja 547 sportisti, 334 vīrieši un 213 sievietes. «Rio 2016: Airēšana». Rio 2016. Arhivēts no oriģināla, laiks: 2015. gada 13. janvāris. Skatīts: 2015. gada 31. janvāris. Nick Butler. «Changes to Rio 2016 qualification announced by rowing to boost female and global participation». Inside the Games, 2015. gada 16. marts. Skatīts: 2014. gada 27. marts. «World Rowing will meet in Aiguebelette». FISA. 2015. gada 16. marts. Arhivēts no oriģināla, laiks: 2015. gada 2. aprīlis. Skatīts: 2011. gada 5. septembris. «Rio Olympics 2016: Rowing races could be cancelled after day abandoned». The New Zealand Herald. 2016. gada 8. augusts. Skatīts: 2016. gada 8. augusts. «World Rowing: Rio 2016 Olympic Schedule» (pdf). FISA. Arhivēts no oriģināla, laiks: 2016. gada 4. augustā. Skatīts: 2016. gada 26. jūlijs. Airēšana 2016. gada vasaras olimpiskajās spēlēs (Rio2016.com) Arhivēts 2016. gada 14. oktobrī, Wayback Machine vietnē. Airēšana 2016. gada vasaras olimpiskajās spēlēs (SR/Olympic Sports) Arhivēts 2018. gada 20. jūlijā, Wayback Machine vietnē. Starptautiskā airēšanas federācija