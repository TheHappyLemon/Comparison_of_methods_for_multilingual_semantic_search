15 kilometru skiatlons sievietēm bija viena no 12 disciplīnām distanču slēpošanā 2022. gada ziemas olimpiskajās spēlēs. Sacensības notika Džandzjakou, Džandzjakou slēpošanas centrā. Tajās bija pārstāvēti 65 sportisti no 24 valstīm. Olimpisko zelta medaļu šajā disciplīnā ieguva Norvēģijas sportiste Terēse Juheuga ar finiša laiku 44:13.7. Sudraba medaļu ieguva Krievijas Olimpiskās komitejas sportiste Natālija Ņeprjajeva (finiša laiks — 44:43.9), bet bronzas medaļu ieguva Austrijas sportiste Terēza Štadlobere (finiša laiks — 44:44.2). Šis bija pirmais 2022. gada ziemas olimpisko spēļu medaļu komplekts, kas tika izcīnīts. Norvēģietei Juheugai šī bija pirmā olimpiskā zelta medaļa individuālajā disciplīnā, arī krievietei Ņeprjajevai tā bija pirmā olimpiskā medaļa individuālajā disciplīnā, bet austriete Štadlobere izcīnīja savu pirmo olimpisko medaļu. Bija plānots, ka šajās sacensībās startēs arī Latvijas sportiste Patrīcija Eiduka, taču viņa neizgāja uz starta, jo viņai bija pozitīvas COVID-19 analīzes. Sacensībās tika aizvadīta viena kārta, kurā uzreiz tika sadalītas olimpiskās medaļas. Sievietēm šajā disciplīnā bija jāveic 7,5 kilometru slēpojums klasiskajā stilā un 7,5 kilometru slēpojums brīvajā stilā. Datums — 2022. gada 5. februāris Sacensību sākuma laiks — 19:45 (pēc Ķīnas laika UTC+8) Atsauce — «Distanču slēpošana 2022. gada ziemas olimpiskajās spēlēs — 15 kilometri skiatlonā sievietēm». Arhivēts no oriģināla, laiks: 2022. gada 4. februārī. Skatīts: 2022. gada 5. februārī. Pamatraksts: Frīstaila slēpotāji 2022. gada ziemas olimpiskajās spēlēs Sacensībās startēja 65 sportisti no 24 valstīm. Iekavās norādīts sportistu skaits no attiecīgās valsts.  Andora (1)  ASV (4)  Austrālija (1)  Austrija (1)  Čehija (2)  Dienvidkoreja (2)  Francija (2)  Igaunija (2)  Itālija (4)  Japāna (4)  Kanāda (4)  Kazahstāna (4)  Krievijas Olimpiskā komiteja (4)  Ķīna (4)  Latvija (1)  Lihtenšteina (1)  Norvēģija (3)  Polija (2)  Slovēnija (1)  Somija (4)  Šveice (2)  Ukraina (4)  Vācija (4)  Zviedrija (4) Distanču slēpošana 2022. gada ziemas olimpiskajās spēlēs «Norvēģiete Johauga kļūst par pirmo olimpisko čempioni Pekinā». Delfi.lv. Skatīts: 2022. gada 5. febrāris. «Slēpotāja Eiduka sestdien Pekinā nestartēs kovida dēļ; Latvijas hokeja izlasei - īpaša piesardzība». Delfi.lv. Skatīts: 2022. gada 5. febrāris.