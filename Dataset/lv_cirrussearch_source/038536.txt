Senica (slovāku: Senica) ir pilsēta Slovākijā, Trnavas apgabala Senicas apriņķa centrs Zāhorjes reģionā. Pilsēta ir ievērojams rūpniecības centrs. Šeit atrodas vairāki lieli rūpniecības uzņēmumi — ķīmiskās šķiedras ražošanas uzņēmums "Slovkord", kompānijas "Delphi" autobūves komponentu ražotne, velosipēdu DEMA ražotne, bet pilsētas pievārtē — OMS LED gaismas ķermeņu ražotne. Rakstos pirmoreiz minēta 1256. gadā un attīstījās ap no 1251. līdz 1261. gadam celto Brančas pili, 1396. gadā ieguva pilsētas tiesības. Tāpat kā lielākā daļa no Slovākijas teritorijas, Senica līdz 1918. gadam atradās Ungārijas sastāvā. Pēc Pirmā pasaules kara iekļāvās Čehoslovākijā. No 1993. gada — neatkarīgās Slovākijas pilsēta. 2001. gadā absolūtais vairākums (90,60 %) pilsētas iedzīvotāju bija slovāki, dzīvo arī romi (4,84 %). Pēc reliģiskās pārliecības — katoļi (47,28 %), nereliģiozi (31,18 %) un luterticīgie (17,03 %). Vikikrātuvē par šo tēmu ir pieejami multivides faili. Skatīt: Senica. Slovkord DEMA velosipēdu ražotne OMS gaismas ķemeņu ražotne Q110227967.