Oleksandrs Oņiščuks (angļu: Alexander Onischuk, ukraiņu: Олександр Васильович Оніщук; dzimis 1975. gada 3. septembrī Simferopolē) ir Ukrainas un ASV starptautiskais lielmeistars šahā (1994). Divas reizes uzvarējis Pasaules junioru šaha čempionātos: 1991. gadā U16 vecuma grupā, bet 1995. gadā U20 vecuma grupā. Daudzu starptautisko šaha turnīru uzvarētājs, tajā skaitā Dortmundē (1993), Groningenā (1995), Pekinā (1998). Par panākumiem turnīros FIDE 1993. gadā Onisčukam piešķīrusi starptautiskā meistara (IM), bet 1994. gadā - starptautiskā lielmeistara (GM) nosaukumu. Kopš 2001. gada pārstāv ASV. 2005. gadā Buenosairesā izcīnījis bronzas medaļu Amerikas kontinenta šaha čempionātā. 2006. gadā Sandjego uzvarējis ASV šaha čempionātā. Vēl divas reizes kļuvis par ASV šaha čempionātu sudraba medaļas ieguvēju (2008, 2013). 2009. gadā Maskavā uzvarējis Moscow Open šaha turnīrā. 2017. gada aprīlī Sentluisā bijis otrais ASV šaha čempionātā, papildu mačā par 1. vietu piekāpjoties Veslijam So. Pārstāvējis Ukrainas un ASV komandas lielākajos komandu šaha turnīros: Pasaules šaha olimpiādēs piedalījies 9 reizes (1994-1998, 2004-2014). Komandu vērtējumā izcīnījis sudraba (1996) un 3 bronzas (1998, 2006, 2008) medaļas; Eiropas komandu šaha čempionātā piedalījies 2 reizes (1999, 2019). Komandu vērtējumā izcīnījis sudraba (2019) medaļu; Pasaules komandu šaha čempionātos piedalījies 7 reizes (1997, 2005-2015, 2019). Komandu vērtējumā izcīnījis sudraba (2010) medaļu. Individuālajā vērtējumā izcīnījis 2 zelta (1997, 2010) un sudraba (2013) medaļas; Panamerikas komandu šaha čempionātā piedalījies 2013. gadā. Komandu vērtējumā izcīnījis zelta medaļu, bet individuālajā vērtējumā sudraba medaļu. 50th US Championship (& US Women's Championship); 2006 «2017 U.S. Championship». Arhivēts no oriģināla, laiks: 2017. gada 15. aprīlī. Skatīts: 2017. gada 11. aprīlī. OlimpBase :: Men's Chess Olympiads :: Alexander Onischuk OlimpBase :: European Men's Team Chess Championship :: Alexander Onischuk OlimpBase :: World Men's Team Chess Championship :: Alexander Onischuk OlimpBase :: Panamerican Team Chess Championship :: Alexander Onischuk Šahista profils FIDE mājaslapā (angliski) Šahista profils chessgames.com mājaslapā (angliski) Šahista profils 365chess.com mājaslapā (angliski) Šahista profils chesstempo.com mājaslapā (angliski)