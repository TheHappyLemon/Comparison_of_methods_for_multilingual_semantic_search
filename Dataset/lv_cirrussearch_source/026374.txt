Sarunas par PSRS pievienošanos Ass valstīm notika Otrā pasaules kara laikā periodā starp Trīspusējā pakta parakstīšanu starp trīs Ass valstīm (Vāciju, Itāliju un Japānu) 1940. gada 27. septembrī un Hitlera lēmumu parakstīt Barbarosas plānu par zibenskaru pret PSRS 1940. gada 18. decembrī. Sarunas izgāzās sakarā ar pušu domstarpībām par Turcijas un Bulgārijas piederību PSRS ietekmes zonai. Ģeopolitiskā PSRS - Vācijas sadarbība sākās pēc Molotova—Ribentropa pakta parakstīšanas un kopējas Polijas okupācijas 1939. gada septembrī. Vācija ieturēja neitralitāti PSRS karā pret Somiju 1939. - 1940. gadā un neiebilda pret Baltijas valstu okupāciju 1940. gada jūnijā. 1940. gada oktobrī un novembrī notika augstākā līmeņa diplomātiskās sarunas par PSRS pievienošanos pret Britu impēriju un ASV vērstajai Ass valstu savienībai. Berlīnes apspriedes laikā 1940. gada 12. un 13. novembrī Molotovs tikšanās laikā ar Hitleru vienojās, ka starp PSRS un Vāciju nav neatrisinātu problēmu, ja neskaita domstarpības Somijas pakļaušanas jautājumā. Kaut arī Hitlers piekrita, ka Somija pēc 1939. gada līguma nosacījumiem atrodas PSRS ietekmes zonā, tomēr Vācijai ir militāras intereses saņemt niķeļa un kokmateriālu piegādes no Somijas. Tāpat viņš brīdināja, ka jauni militāri konflikti Baltijas jūras baseinā var novest pie abu valstu attiecību pasliktināšanās. Molotovs paziņoja, ka PSRS ir ieinteresēta ne tikai Turcijas un Bulgārijas, bet arī Ungārijas, Rumānijas, Dienvidslāvijas un Grieķijas jautājumā. Zviedrijai jāsaglabā neitralitāte un jānodrošina brīva padomju kara flotes kustība Baltijas jūras rietumu daļā cauri šaurumiem. Ribentrops atbildēja, ka tā brīža kara dēļ ar Angliju nevar dot PSRS nekādas garantijas Baltijas jūras un Balkānu valstu jautājumos. Ja PSRS uz 1939. gada Neuzbrukšanas līguma starp Vāciju un PSRS pamatiem vēlas paplašināt sadarbību, tad par citiem jautājumiem varēs vienmēr vienoties. 13. novembrī Ribentrops piedāvāja nolēgt Četru valstu paktu uz šādiem nosacījumiem: Saskaņā ar Trīs valstu paktu Vācija, Japāna un Itālija nonāca pie vienošanās, ka jāpretojas kara paplašināšanai par globālu militāru konfliktu un kopīgi jāstrādā pie miera atjaunošanas. Tādēļ tās paziņo par savu vēlēšanos piesaistīt savai sadarbībai citas tautas citās pasaules daļās, ja tām ir centieni tajā pašā virzienā. PSRS paziņo par savu solidaritāti ar šiem centieniem un ir nolēmusi no savas puses politiski sadarboties ar Trīs valstu pakta dalībniecēm. Vācija, Itālija, PSRS un Japāna apņemas ievērot savstarpējo interešu zonas. Līgumslēdzējas puses neatbalstīs pret kādu no pusēm vērstus grupējumus. Tās apņemas viena otru ekonomiski atbalstīt. Līgums noslēdzams uz, piemēram, 10 gadiem. Vācijas piedāvātajā slepenajā protokolā bija paredzēts sadalīt visu pasauli ietekmes zonās: 1) Vācijas ietekmes zonā nonāktu Centrālā Āfrika, Itālijas zonā Ziemeļāfrika, Japānas zonā Dienvidaustrumāzija, bet PSRS zonā Dienvidāzija, ieskaitot Indiju, Afganistānu un Irānu; 2) Vācija, Itālija un PSRS kopīgi atbrīvotu Turciju no Lielbritānijas uzspiestajiem (Lozannas līguma un Montrē konvencijas) nosacījumiem. 19. novembrī PSRS valdība piedāvāja arī Bulgārijai parakstīt Draudzības un savstarpējās palīdzības līgumu, ko 25. novembrī bulgāru puse noraidīja. Tomēr Staļins vēlējās paplašināt PSRS ietekmes zonu un 1940. gada 25. novembrī nosūtīja Ribentropam savu priekšlikumu par pievienošanās nosacījumiem: 1) Vācijas karaspēkam jāatstāj Somija; 2) PSRS jāļauj noslēgt bāzu līgumu ar Bulgāriju par Sarkanās Armijas garnizonu izvietošanu tās teritorijā; 3) PSRS ietekmes zonā nokļūst arī teritorijas uz dienvidiem no Baku un Batumi (Kurdistāna u.c. Irānas, Turcijas un Irākas zemes); 4) Japānai jāatsakās no pretenzijām uz Sahalīnas ziemeļu daļu; 5) Jāatbalsta PSRS-Bulgārijas savstarpējās palīdzības līguma noslēgšana. Vācijas valdība neatbildēja uz Staļina priekšlikumiem. Savukārt PSRS vēsi izturējās pret Indijas Nacionālā kongresa vadītāja Subhasa Čandras Boses sadarbības priekšlikumu 1941. gada janvārī, kad viņš ar NKVD atbalstu cauri Kabulai ieradās Maskavā. Tā vietā S. Bosi pārveda uz Berlīni, kur viņš pēc sarunām ar Ribentropu noslēdza līgumu par indiešu karaspēka vienības (Indisches Infanterie Regiment 950) izveidi Vācijas armijas sastāvā, kas vēlāk ieguva Indijas leģiona nosaukumu. Pēc 1941. gada 10. janvāra Vācu-padomju robežu un tirdzniecības līgumu noslēgšanas Molotovs oficiāli prasīja dot skaidrojumu sarunu pārtraukšanai par PSRS pievienošanos Ass valstīm, tomēr nesaņēma atbildi. Toties Bulgārija un Dienvidslāvija 1941. gada 1. martā parakstīja līgumu par pievienošanos Ass valstīm. Tas skaidri norādīja, ka PSRS priekšlikumi Berlīnes sarunās nav tikuši ņemti vērā, un četru valstu bloka (Italijas, Japānas, PSRS un Vācijas) ideja vairs nav realizējama. 1941. gada 6. aprīlī Vācija sāka militāru iebrukumu Grieķijā un Dienvidslāvijā, kas beidzās ar abu valstu okupāciju līdz maijam, kad vācieši izcēla desantu Krētas salā. Savukārt Britu armija šajā laikā apspieda vācu organizēto sacelšanos Irākā un okupēja Libānu un Sīriju. Savukārt 13. aprīlī PSRS un Japāna parakstīja neitralitātes paktu. Pēc tam, kad Vācija 1941. gada 22. jūnijā sāka karu pret PSRS, tā pievienojās Sabiedrotajām valstīm. Lielbritānija un PSRS noslēdza vienošanos par Irānas šaha gāšanu, Irānas okupāciju un sadalīšanu. Militārā invāzija ar kodēto nosaukumu "Savstarpējs atbalsts" notika no 1941. gada 25. augusta līdz 17. septembrim. Tās laikā Sarkanā armija okupēja Irānas ziemeļdaļu, bet Lielbritānija dienviddaļu. Pēc tam, kad Ass valstis 1941. gada 11. decembrī pieteica karu ASV, Japānas diplomāti no jauna ierosināja sadalīt Āziju ietekmes zonās. Japānas ietekmes zonas rietumu robežai bija aptuveni jāsakrīt ar 70. austrumu meridiānu, tādējādi Vācijas 1940. gadā ierosinātā PSRS ietekmes zona tika sadalīta uz pusēm. Телеграмма наркома иностранных дел СССР В.М. Молотова Секретарю ЦК ВКП(б) И.В. Сталину из Берлина Molotova telegramma Staļinam par sarunu ar Hitleru (krieviski) Shirer, William L. (1990), The Rise and Fall of the Third Reich: A History of Nazi Germany, Simon and Schuster, ISBN 0-671-72868-7 Беседа председателя Совнаркома, наркома иностранных дел СССР В.М. Молотова с министром иностранных дел Германии И. Риббентропом в Берлине «По другим вопросам мы можем всегда договориться, если мы на основе наших прошлогодних соглашений расширим наши отношения» 1. Согласно пакту трех держав Германия, Япония и Италия пришли к соглашению, что нужно воспрепятствовать расширению войны в мировой конфликт и что необходимо совместно работать для установления мира. То они объявили о своем желании привлечь к сотрудничеству с ними другие народы в других частях мира, поскольку эти народы согласны дать своим стремлениям то же направление. СССР заявляет о своей солидарности с этими целеустремлениями и решил со своей стороны политически сотрудничать с участниками пакта трех. 2. Германия, Италия, СССР, Япония обязуются уважать сферы взаимных интересов. Постольку, поскольку сферы этих интересов соприкасаются, они будут в дружественном духе договариваться по всем возникающим из этого факта вопросам. 3. Договаривающиеся стороны не будут поддерживать группировок, направленных против одной из них. Они обязуются поддерживать друг друга экономически и будут стремиться расширить свои экономические соглашения. 4. Это соглашение можно было бы заключить на продолжительный срок, скажем, на 10 лет. Дипломатические и военные действия стран перед Второй Мировой войной Arhivēts 2021. gada 8. novembrī, Wayback Machine vietnē. protown.ru, apmeklēta 2021. gada 8. novembrī (krieviski) Nekrich, Aleksandr Moiseevich; Ulam, Adam Bruno; Freeze, Gregory L. (1997), Pariahs, Partners, Predators: German–Soviet Relations, 1922–1941, Columbia University Press, ISBN 0-231-10676-9 Norman Rich (1973). Hitler's War Aims: Ideology, the Nazi State, and the Course of Expansion. W.W. Norton & Company Inc., p. 235 Memorandum of the Conversation Between the Führer and the Chairman of the Council of People's Commissars and People's Commissar for Foreign Affairs, Molotov, November 12, 1940 Memorandum of the Conversation Between the Führer and the Chairman of the Council of People's Commissars Molotov, November 13, 1940