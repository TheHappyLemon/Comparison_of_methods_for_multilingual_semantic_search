Sasanīdu impērija (persiešu: ساسانیان, Sâsâniân) bija otrā lielā persiešu impērija, kas no 3. līdz 7. gadsimtam pastāvēja mūsdienu Irānas, Irākas, Afganistānas un apkārtējo valstu teritorijās. Sasanīdu impērija vairāku gadsimtu garumā bija Romas impērijas un Bizantijas sāncense. 224. gadā pirmais sasanīdu valdnieks Ardašīrs I sakāva Partas impēriju. 3.—4. gadsimtā sasanīdiem bija regulāri bruņoti konflikti ar Romas impēriju, bet 6. gadsimtā ar tās pēcteci Bizantiju. Sasanīdi iebruka arī Centrālāzijā. 637. gadā arābi izlaupīja impērijas galvaspilsētu Ktēsifonu. Pilnībā Sasanīdu impērija beidza eksistēt 651. gadā, kad nomira tās pēdējais valdnieks Jazdgerds III un izveidojās arābu Rāšidunu kalifāts. Tuvo Austrumu civilizācija: arābi, islāms, halifāts, 100. lpp.; Leons Taivans ISBN 978-9984-46-309-4. Vikikrātuvē par šo tēmu ir pieejami multivides faili. Skatīt: Sasanīdu impērija. Encyclopædia Universalis raksts (franciski) Pasaules vēstures enciklopēdijas raksts (angliski)