Stefāns Da Kosta (franču: Stéphane Da Costa; dzimis 1989. gada 11. jūlijā) ir franču hokejists, centra uzbrucējs, Francijas hokeja izlases dalībnieks. Pašlaik (2020) spēlē KHL klubā Kazaņas "Ak Bars". Profesionāls hokejists ir arī Stefāna brālis Tedī. Savus pirmos soļus hokejā Da Kosta spēra Francijā, spēlējot dažādās junioru līgās. 2006. gada vasarā hokejists pārcēlās uz Ziemeļameriku, pievienojoties NAHL klubam Teksasas "Tornado". Nākamās divas sezonas Stefāns aizvadīja USHL junioru līgā, taču 2009. gada vasarā uzsāka studēt, paralēli spēlējot NCAA čempionātā. 2011. gada 30. martā Da Kosta parakstīja līgumu ar NHL klubu Otavas "Senators", tā rindās aizvadot četras spēles. 2011.—12. sezonā francūzis "Senators" rindās aizvadīja jau 22 spēles, atlikušo sezonas daļu pavadot AHL. Nākamajās divās sezonās gan Dā Kostam "Senators" rindās nostiprināties neizdevās, lielāko sezonas daļu aizvadot Bingemtonas "Senators" rindās. 2014. gada jūlijā atgriezās Eiropā, noslēdzot viena gada līgumu ar Maskavas CSKA. Pirmo sezonu CSKA rindās Da Kosta noslēdza ar 62 punktiem, būdams otrs rezultatīvākais komandas spēlētājs aiz Aleksandra Radulova. Nākamajās divās sezonās savainojumu dēļ CSKA rindās aizvadīja vien 24 spēles sezonā. CSKA spēlēja līdz 2017. gada vasarai, pēc kuras pievienojās Genève-Servette HC. Francijas izlases rindās spēlējis astoņos Pasaules čempionātos. Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski) KHL profils (angliski)