Dāniels Stols (zviedru: Daniel Ståhl; dzimis 1992. gada 27. augustā) ir zviedru vieglatlēts, kas startē diska mešanas sacensībās, 2020. gada vasaras olimpisko spēļu čempions un divkārtējs pasaules čempions. Junioru līmenī un vietējās sacensībās piedalījies arī lodes grūšanā. Pirmo reizi Pasaules čempionātā piedalījās 2015. gadā, diska mešanā iegūstot piekto vietu. Arī 2016. gada Eiropas čempionātā sasniedza 5. vietu. Piedalījies 2016. gada vasaras olimpiskajās spēlēs Riodežaneiro, Brazīlijā, bet nepārvarēja kvalifikāciju, ierindojoties 14. vietā. 2017. gada Pasaules čempionātā Londonā, aizmetot disku 69,19 metrus, izcīnīja sudraba medaļu, tikai par diviem centimetriem viņu pārspēja Lietuvas diska metējs Andrjus Gudžus. Arī 2018. gada Eiropas čempionātā ieguva sudrabu. 2019. gada Pasaules čempionātā Dohā ar rezultātu 67,59 metri kļuva par pasaules čempionu. 2020. gada vasaras olimpiskajās spēlēs Tokijā ar rezultātu 68,90 metri izcīnīja zelta medaļu. 2022. gada sezonā nespēja izcīnīt medaļas lielākajās sacensībās. Pasaules čempionātā Jūdžīnā ierindojās 4. vietā, bet Eiropas čempionātā Minhenē ieņēma 5. vietu. 2023. gada Pasaules čempionātā Budapeštā otro reizi kļuva par pasaules čempionu, pēdējā mēģinājumā labojot čempionātu rekordu (71,46 m). «Diska metējs Gudžus sīvā cīņā sarūpē Lietuvai zelta medaļu pasaules čempionātā». tvnet.lv. 2017. gada 5. augustā. Skatīts: 2019. gada 6. oktobrī. «Report: men's discus - IAAF World Athletics Championships Doha 2019». iaaf.org (angļu). 2019. gada 30. septembrī. Arhivēts no oriģināla, laiks: 2019. gada 14. oktobrī. Skatīts: 2019. gada 6. oktobrī. Vikikrātuvē par šo tēmu ir pieejami multivides faili. Skatīt: Dāniels Stols. Olympedia profils (angliski) Munzüger Sport profils (vāciski) IAAF profils (angliski) Trach and Field vieglatlēta profils (angliski) IAAF Dimanta līgas profils (angliski)