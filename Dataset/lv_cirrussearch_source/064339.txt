Paks Čanvuks (korejiešu: 박찬욱, dzimis 1963. gada 23. augustā) ir Dienvidkorejas kinorežisors, scenārists un producents, darbojies arī kā kino kritiķis. Paks Čanvuks ir vislabāk pazīstams pēc savām filmām "Apvienotā drošības zona" (공동경비구역, 2000), "Slāpes" (박쥐, 2009), "Jaunkundze" (아가씨, 2016) un "Lēmums aiziet" (2022), kā arī pēc "Atriebības triloģijas" filmām "Līdzjūtība Atriebības kungam" (복수는 나의 것, 2002), "Vecais zēns" (올드보이, 2003) un "Līdzjūtība Atriebības kundzei" (친절한 금자씨, 2005). Pazīstams arī ar saviem darbiem angļu valodā, kā filma "Nekrietnās spēles" (Stoker, 2013) un televīzijas seriāls The Little Drummer Girl (2018). Viņa filmas ir iemantojušas slavu ar savu kinematogrāfiju un kadrējumu, melnu humoru un bieži vien brutālām tēmām. Savu pirmo filmu, Daleun...haega kkuneun kkum, režisējis 1992. gadā. Pēc pieciem gadiem viņš režisēja savu otro filmu Trio. Čanvuka pirmās filmas neguva lielus panākumus un viņš pievērsās filmu kritiķa karjerai. 2000. gadā Paks Čanvuks režisēja trilleri "Apvienotā drošības zona" (공동경비구역, 2000), kas guva gan komerciālus panākumus, gan kritiķu atzinību. Filmas panākumi ļāva Čanvukam veidot nākamo filmu neatkarīgāk un ar lielāku radošo brīvību. Paka Čanvuka neoficiāli dēvētā "Atriebības triloģija" sastāv no filmām "Līdzjūtība Atriebības kungam" (2002), "Vecais zēns" (2003) un "Līdzjūtība Atriebības kundzei" (2005). Sākotnēji filmas nebija plānotas kā triloģija. Filmu "Vecais zēns" izrādīja 2004. gada Kannu kinofestivālā. Festivāla žūrijas vadītājs Kventins Tarantīno, kurš ir liels Čanvuka darbu cienītājs, personīgi uzstāja, lai filmai pasniegtu Zelta palmas zaru (beigās to pasniedza Maikla Mūra filmai "9/11 pēc Fārenheita"). "Vecais zēns" saņēma festivāla otru augstāko apbalvojumu, Grand Prix balvu. Tarantīno filmu "Apvienotā drošības zona" ir nodēvējis par vienu no labākajām kopš 1992. gada. 2004. gada maija intervijā Čanvuks kā savus iedvesmas avotus minēja Sofoklu, Šekspīru, Kafku, Dostojevski, de Balzaku un Kurtu Vonnegūtu. 2006. gadā viņš bija žūrijas loceklis 63. Venēcijas kinofestivālā. 2007. gadā Čanvuks saņēma Alfrēda Bauera balvu Berlīnes starptautiskajā kinofestivālā par filmu "Es esmu kiborgs, bet tas nekas" (싸이보그지만 괜찮아). 2009. gadā Čanvuks režisēja vampīru filmu "Slāpes" par ko viņš saņēma Kannu kinofestivāla žūrijas balvu jeb Prix du Jury. 2013. gadā Čanvuks režisēja savu pirmo filmu angļu valodā, "Nekrietnās spēles". Filmā galvenās lomas atveidoja Mia Vašikovska, Metjū Guds un Nikola Kidmena. Bija arī viens no producentiem Pona Čunho filmai "Cauri sniegiem" (2013). 2016. gadā iznāca viņa filma "Jaunkundze". Filma nominēta Zelta palmas zara balvai Kannu kinofestivālā. Tā saņēma Prix Vulcain balvu tehniskajiem māksliniekiem. Filmai ir 95% vērtējums tīmekļa vietnē Rotten Tomatoes un tā guva finansiālus panākumus ne tikai Dienvidkorejā, bet arī starptautiski. 2018. gadā BBC One kanālā iznāca Čanvuka spiegu miniseriāls The Little Drummer Girl, kas balstīts uz Džona le Karē romānu. Galvenās lomas seriālā attēloja Maikls Šenons, Florensa Pjū un Aleksandrs Skašgords. 2020. gadā Čanvuks paziņoja, ka viņš strādā pie savas jaunās filmas, ko pats raksturoja kā melodrāmu. 2020. gada oktobrī atklāts filmas nosaukums, "Lēmums aiziet", ar stāstu, kas aprakstīts kā romantiska slepkavības mistērijas filma. Filmas pirmizrāde notika 2022. gadā un par to viņš saņēma labākā režisora balvu 75. Kannu kinofestivālā. Gary Garrison. «Watch: Bold, Beautiful 7-Minute Supercut Tribute To The Films Of Park Chan-Wook». IndieWire (angļu), 2015-08-25. Skatīts: 2022-11-15. «Cannes 09: Park Chan-Wook's 'Thirst' Is An Absurdist Treat That Becomes Muddled; Overstays Its Welcome». theplaylist.net. Skatīts: 2022-11-15. «Park Chan-wook». The A.V. Club (angļu). 2009-08-06. Skatīts: 2022-11-15. «The New Cult Canon: Oldboy». The A.V. Club (angļu). 2008-10-02. Skatīts: 2022-11-15. «Quentin Tarantino Names His 20 Favorite Movies, Covering Two Decades | Open Culture» (en-US). Skatīts: 2022-11-15. «Dialogue: Park Chan-Wook». The Hollywood Reporter (en-US). 2007-02-09. Skatīts: 2022-11-15. Jeremy Kay2011-09-01T15:57:00+01:00. «Shooting begins on Stoker for Scott Free, Searchlight, Indian Paintbrush». Screen (angļu). Skatīts: 2022-11-15. «The Handmaiden». Rotten Tomatoes. Skatīts: 15.11.2022. «The Handmaiden». Box Office Mojo. Skatīts: 2022-11-15. Haleigh Foutch. «Michael Shannon Joins Park Chan-wook's The Little Drummer Girl». Collider (en-US), 2018-01-25. Skatīts: 2022-11-15. Jordan Raup. «Park Chan-wook’s Next Film is a Melodrama Starring Tang Wei and Park Hae-il». The Film Stage (en-US), 2020-05-19. Skatīts: 2022-11-15. Jean Noh2020-10-14T15:59:00+01:00. «Park Chan-wook set to start shooting ‘Decision To Leave’ for CJ, Moho». Screen (angļu). Skatīts: 2022-11-15. Nancy Tartaglione. «Cannes Film Festival: Ruben Östlund Wins Second Palme D’Or With ‘Triangle Of Sadness’ – Full List». Deadline (en-US), 2022-05-28. Skatīts: 2022-11-15. Vikikrātuvē par šo tēmu ir pieejami multivides faili. Skatīt: Paks Čanvuks. IMDb profils (angliski) AllMovie profils (angliski)