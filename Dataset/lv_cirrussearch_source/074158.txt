Rainbow ir amerikāņu popa un R&B dziedātājas Meraijas Kerijas devītais albums un sestais studijas albums, kas tika izdots ASV 1999. gada 2. novembrī Columbia Records aizgādībā. RIAA ir sertificējuši Rainbow ar trīskāršu platīna disku, kas nozīmē ka albums ir pārdots 3 miljonu kopiju apmērā ASV. Rainbow ir albums, kurā ir iekļautas ļoti daudz sadarbības ar citiem māksliniekiem, un kuru Kerija veidoja ar ļoti daudziem producentiem, kas dominēja 90. gadu beigās; Rolling Stone par albumu sacīja: ‘’ īsta hiphopa balāžu hronika, tieši laikā 1999. gada nogalei’’. Pati Kerija par albumu sacīja ‘’Es to izveidoju triju mēnešu laikā aptuveni kā ‘’Dabūjiet prom mani no šīs ierakstu kompānijas! Es to vairs nespēju izturēt.’’ Starp viesmāksliniekiem ir reperi Jay-Z, Da Brat, Misija Eliota, Snoop Dogg, Mystikal un Master P, dziedātāji Ašers un Joe, un puišu grupa 98 Degrees. Šis bija Kerijas pirmais albums kopš viņas debijas albuma, kas lielākoties netika līdzproducēts kopā ar Valteru Afanasjevum kurš līdzproducējis lielāko daļu no viņas pazīstamākajām balādēm. Viņa vietā tika nolīgti Džimmijs Džems un Terijs Lūiss. Albums tika reklamēts ar vairāku īsu klipiņu palīdzību MTV ēterā, parādot viņas naidu pret savu alter-ego no ‘’Heartbreaker’’ videoklipa, Bjanku, kuru attēloja pati Kerija. Šis bija viens no pirmajiem Kerijas mēģinājumiem tēlot publikas priekšā, un daudzi atzina humora izjūtu šajos video, un ka šie klipi parāda Kerijas rotaļīgo pusi, un viņas spēju patiesi tēlot. Īpašā MTV pārraidē, Kerija paskaidroja, ka lielākā daļa no videoklipu pārpalikumiem tika integrēti viņas šovos albuma koncerttūres Rainbow World Tour laikā. 2000. gadā albums tika nominēts kategorijā "Gada labākais popa albums" Japan Gold Disc Awards.