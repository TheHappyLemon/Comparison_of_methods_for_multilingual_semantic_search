Karolīne no Valdekas-Pīrmontas (vācu: Karoline Louise zu Waldeck-Pyrmont, 1748–1782) bija Kurzemes un Zemgales hercogiene, hercoga Pētera pirmā sieva. Dzimusi 1748. gada 14. augustā Arolsenas pilī Valdekas-Pīrmontas firsta Kārļa Augusta un viņa sievas Kristiānas Henrietes ģimenē kā piektā meita. 1765. gada 15. oktobrī princesi Karolīni Luīzi izprecināja Kurzemes un Zemgales princim Pēterim Bīronam. 1766. gada 9. novembrī viņu laulībā piedzima nedzīvs bērns, vairāk bērnu viņiem nebija. 1770. gada 25. jūlijā viņas vīrs kļuva par Kurzemes un Zemgales hercogu. 1772. gada 15. maijā viņi izšķīrās. Mirusi 1782. gada 18. augustā Lozannā. «genealogy.euweb.cz». Arhivēts no oriģināla, laiks: 2012. gada 26. novembrī. Skatīts: 2019. gada 4. janvārī.