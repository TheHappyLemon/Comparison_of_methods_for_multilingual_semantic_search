Artuss Kaimiņš (dzimis Arturs Kaimiņš 1980. gada 3. novembrī, Jūrmalā) ir latviešu politiķis, aktieris un raidījumu vadītājs. Bijis 12. Saeimas un 13. Saeimas deputāts. Līdz 2020. gada februārim pārstāvēja paša dibināto partiju KPV LV jeb "Kam pieder valsts" (šobrīd pazīstama kā "Par cilvēcīgu Latviju"). 12. Saeimā bija ievēlēts no Latvijas Reģionu apvienības. Bijis pazīstams kā Latvijas Nacionālā teātra aktieris un radiostacijas Boom FM programmas "Suņu būda" vadītājs. Pārtraucis politiķa karjeru, kā viesmākslinieks atgriezies Jaunajā Rīgas teātrī, ir uzņēmējs. Tēvs — advokāts Māris Mūrnieks. Vectēvs — ķīmijas doktors Imants Kaimiņš, otrs vectēvs no tēva puses ir gleznotājs Laimdots Mūrnieks. Vecmāmiņa Ērika Mūrniece (1930—2004) bijusi ārste — urologs. Otra vecmāmiņa Baiba Kaimiņa (1937—2023) bijusi mākslas vingrotāja, viņa māte Liene Kaimiņa arī bijusi mākslas vingrotāja. Vectēvs Imants Kaimiņš zinātņu doktors ķīmijā, ķīmiķis, uzņēmējs. A. Kaimiņš bija programmas "Suņu būda" vadītājs, un programmu reāllaikā pārraidīja interneta radio stacija Boom FM, tās video ieraksti vēlāk bija pieejami vietnē YouTube. Interneta radiostacijas Boom FM veidotājs bija tā laika A. Kaimiņa partijas biedrs Kaspars Upacieris. A. Kaimiņa draudzene bija fotogrāfe un karjeras konsultante Jeļena Soboļevska. Kopš 2020. gada bija tuvās attiecībās ar aktrisi Dārtu Daneviču. 2021. gada martā pārim piedzima dēls, bet 2021. pirms Ziemassvētkiem pāris izšķīrās. 2014. gadā sāka darboties politikā, iestājoties partijā "Apvienība Iedzīvotāji", kas iesaistījās Latvijas Reģionu apvienībā. A. Kaimiņš veiksmīgi kandidēja 12. Saeimas vēlēšanās no Latvijas Reģionu apvienības saraksta un tika ievēlēts 12. Saeimā. Latvijas Reģionu apvienības Rīgas sarakstā viņš saņēma visvairāk plusu, kas ļāva viņam no pēdējās vietas sarakstā pacelties uz pirmo pozīciju, kā arī A. Kaimiņa individuālie panākumi bija būtiski apvienības iekļūšanai Saeimā. 12. Saeimā kļuva par vienu no skandalozākajiem Saeimas deputātiem. 2015. gada decembrī izstājies no Latvijas Reģionu apvienības frakcijas un kļuvis par neatkarīgu Saeimas deputātu. Par izstāšanos no Latvijas Reģionu apvienības A. Kaimiņš norādīja, ka šādu lēmumu pieņēmis, jo Latvijas Reģionu apvienības frakcijas vadība esot kļuvusi par politiskās partijas "Vienotība tā laika līderes Solvitas Āboltiņas dedzīgākajiem atbalstītājiem viņas cīņā par premjerministres amatu. A. Kaimiņš vēlāk skaidroja, ka nav to uzskatījis par gudru politiku, bet gan par izmisīgu Latvijas Reģionu apvienības mēģinājumu nonākt koalīcijā, tādējādi jau savlaicīgi ir vēlējies norobežoties no šāda veida rīcības. A. Kaimiņš atzīmēja: "Āboltiņas publiskais tēls maniem vēlētājiem ir kļuvis par simbolu visam, kas Latvijas politikā ir nosodāms — augstprātība, varaskāre un shēmošana". 2016. gada maijā A. Kaimiņš dibināja jaunu politisko partiju KPV LV jeb "Kam pieder valsts", kuras sastāvā 2018. gadā sekmīgi kandidēja arī 13. Saeimas vēlēšanās. Tajās 23 961 vēlētājs atzīmēja viņu ar plusu vēlēšanu zīmē, kas bija otrais augstākais rezultāts vēlēšanās (vairāk plus atzīmju saņēma vienīgi Vjačeslavs Dombrovskis no "Saskaņas"). 2020. gada 8. janvārī kopā ar citu KPV LV deputātu Aldi Blumbergu tika izslēgts no KPV LV Saeimas frakcijas. 2020. gada 4. februārī paziņoja, ka pamet partiju. Tajā pašā laikā atklājās, ka A. Kaimiņš aizņēmies naudu no Rūdolfa Meroni uzticamības personas: portālā pietiek.com publicēts Valsts ieņēmumu dienesta lēmums, ar kuru administratīvi tika sodīts A. Kaimiņš par nepatiesu ziņu sniegšanu 2016. gada valsts amatpersonas deklarācijā — viņš tajā nebija norādījis aizņēmumu 13 000 eiro apmērā. 2020. gada 21. martā A. Kaimiņš savā Twitter kontā paziņoja, ka viņam konstatēts Covid-19. A. Kaimiņš norādīja, ka ar paaugstinātu ķermeņa temperatūru piedalījies Saeimas sēdēs līdz 16. martam. Kaut arī viņš apgalvoja, ka pēdējā laikā nav bijis ārpus Latvijas, kā arī neesot saticis kādu, kas pēdējā laikā ir atbraucis no ārzemēm, viņam veica bezmaksas diagnostisko testu. Saeimas Cilvēktiesību un sabiedrisko lietu komisijas priekšsēdētājs no 2018.gada novembrim līdz 2022. gada 4.oktobrim. 2022. gada 31.oktobrī apbalvots ar Valsts prezidenta Egila Levita medaļu par Sabiedrisko elektronisko plašsaziņas līdzekļu un to pārvaldības likuma virzīšanu Saeimā, par grozījumu virzīšanu Saeimā Latvijas pareizticīgās baznīcas likumā, par Nacionālās partizānu bruņotās pretošanās atceres dienas un Valsts valodas dienas iekļaušanu atceres un atzīmējamo dienu sarakstā. 2022. gadā notikušajās 14. Saeimas vēlēšanās nekandidēja ģimenes apstākļu dēļ, pārtraucot politisko karjeru. Kopš iesaistīšanās politikā un stāšanās Saeimas deputāta amatā A. Kaimiņš ir vairākkārtīgi cietis no dažādiem lielāka vai mazāka mēroga vandalisma uzbrukumiem. 2016. gada martā tika ziņots, ka no negaidīta vandalisma uzbrukuma bija cietusi A. Kaimiņa personīgā automašīna, kurai tika sagriezts salons un nodarīti cita veida ārējie bojājumi. Tāpat pastāv iespēja, ka 2017. gada jūnijā īslaicīgi ir ticis uzlauzts A. Kaimiņa Facebook profils, kurā pēc pašvaldību vēlēšanu rezultātu paziņošanas pēkšņi bija parādījies ieraksts, ka deputāts grasās nolikt savu mandātu un iet projām no politikas. A. Kaimiņš personīgi noliedza, ka būtu kaut ko tādu rakstījis, līdz ar to viņa politiskās partijas biedrs Atis Zakatistovs ziņu aģentūrai LETA uzsvēra, ka neizslēdz iespēju, ka ierakstu varēja veikt kāds cits cilvēks. 2018. gada 20. jūnijā ar Saeimas balsojumu tika atļauts veikt kratīšanu ar A. Kaimiņu saistītās vietās, bet pats deputāts, kā arī vēl divas citas personas (Atis Zakatistovs un Viesturs Tamužs) tika aizturēti un nogādāti KNAB izolatorā, no kura atbrīvoti tai pašā dienā. Izmeklēšanas darbības saistītas ar kriminālprocesu par, iespējams, nelikumīgu partijas KPV LV finansēšanu, kurā politiķim piemērots aizdomās turamā statuss. 2020. gada februārī KNAB nosūtīja prokuratūrai lietu par A. Kaimiņa iespējamu grāmatvedības noteikumu pārkāpšanu mantkārīgā nolūkā, tomēr prokuratūra lietu atdeva atpakaļ KNAB. 2020. gada novembrī Saeima saņēma Ģenerālprokuratūras lūgumu izdot kriminālvajāšanai deputātu A. Kaimiņu par grāmatvedības noteikumu pārkāpšanu. Kaimiņš oficiāli mainījis vārdu pret Artuss, tvnet.lv. Atjaunināts: 2015. gada 24. janvārī. «Aktieris Artuss Kaimiņš beidzot grib kļūt pieaudzis». Kasjauns.lv. «Artuss Kaimiņš». CVK. Skatīts: 2014. gada 26. septembrī. A. Kaimiņš pamet paša dibināto KPV LV. Atjaunināts: 2020-02-08 «Latvijas Zvērinātu advokātu padomē». juristavards.lv. Arhivēts no oriģināla, laiks: 2016. gada 21. janvārī. Skatīts: 2016. gada 21. janvārī. «Imants Kaimiņš». timenote.info. «Laimdots Mūrnieks». timenote.info. «Mākslas vingrošana». jurmala.lv. Arhivēts no oriģināla, laiks: 2015. gada 11. septembrī. Skatīts: 2016. gada 21. janvārī. «1:1 Inga Spriņģe : Artuss Kaimiņš» – caur ltv.lsm.lv. Artuss Kaimiņš un Dārta Daneviča — vai jauns pāris politikas un teātra aprindās? jauns.lv LA.LV. «FOTO. Aktrise Dārta Daneviča un politiķis Artuss Kaimiņš sagaidījuši dēlu. Mazulim dots ļoti neparasts vārds». «Ar skandālu par kopīgo bērnu šķiras aktrise Daneviča un deputāts Kaimiņš». tv3.lv (latviešu). Skatīts: 2023-04-26. Vēlēšanu «plusi» un «mīnusi»: Lielākais kāpums Kaimiņam, kritums Pulkam un Ēlertei lsm.lv «Salīdzini, kāds Artuss Kaimiņš bija pirmajā 12. Saeimas sanākšanas dienā un tagad». jauns.lv. Kasjauns.lv. 2017. gada 9. jūnijs. Arhivēts no oriģināla, laiks: 2018. gada 5. oktobrī. Skatīts: 2018. gada 7. oktobris. «Artuss Kaimiņš pamet Reģionu apvienības frakciju». www.lsm.lv. «Vai tu zini, kas ir Artuss Kaimiņš?». tvnet.lv. TVNet. 2018. gada 27. augusts. Skatīts: 2018. gada 7. oktobris.[novecojusi saite] Ar 376 balsīm otrdien nodibināta Artusa Kaimiņa veidotā partija Kam pieder valsts Diena.lv «Zināms provizoriskais 13.Saeimas sastāvs». lsm.lv. LETA. 2018. gada 7. oktobris. Skatīts: 2018. gada 7. oktobris. «13.Saeimas vēlēšanas rezultāti.». sv2018.cvk.lv (latviešu). 2018.g. 7. oktobrī. Arhivēts no oriģināla, laiks: 2021-04-12. Skatīts: 2018-10-07. «No «KPV LV» Saeimas frakcijas izslēgti deputāti Kaimiņš un Blumbergs». www.lsm.lv (latviešu). Skatīts: 2020-01-08. PIETIEK.COM. «Artuss Kaimiņš naudu aizņēmies no Meroni uzticamības personas». Puaro.lv (latviešu), 2020-02-15. Skatīts: 2020-12-01. Artusam Kaimiņam konstatēta inficēšanās ar Covid-19 apollo.lv 2020. gada 21. martā Nav bijis ārzemēs un nezina, kā inficējies. Kaimiņš ar epidemiologiem pārrunājis kontaktpersonu loku apollo.lv 2020. gada 21. martā «FOTO: Egils Levits pasniedz Valsts prezidenta medaļas politiķiem, kuri īstenojuši sabiedrībai būtiskas reformas». president.lv. «Saeimas deputāts Artuss Kaimiņš kļuvis par vandālisma upuri». tvnet.lv. TVNet. 2016. gada 8. marts. Skatīts: 2018. gada 7. oktobris.[novecojusi saite] «Kaimiņš paziņo par Saeimas deputāta mandāta nolikšanu». la.lv. Latvijas Avīze. 2017. gada 4. jūnijs. Skatīts: 2018. gada 7. oktobris. «Kaimiņš: ziņa par deputāta mandāta nolikšanu ir nepatiesa». la.lv. Latvijas Avīze. 2017. gada 5. jūnijs. Skatīts: 2018. gada 7. oktobris. KNAB aiztur Kaimiņu lietā par «KPV LV» nelikumīgu finansēšanu LSM «KPV LV» finansēšanas lietā aizturētajiem piemērots aizdomās turamā statuss LSM LSM.LV. «Prokuratūra Kaimiņa lietu «atmet atpakaļ» KNAB». Puaro.lv (lv-LV), 2020-02-14. Skatīts: 2020-12-01. «Saeima lems par Kaimiņa izdošanu kriminālvajāšanai». Puaro.lv (latviešu). 2020-11-27. Skatīts: 2020-12-01. «Artuss Kaimins». IMDb. "Suņu Būda" Artuss Kaimiņš Arhivēts 2018. gada 15. jūnijā, Wayback Machine vietnē. filmas.lv IMDb profils (angliski) AllMovie profils (angliski)