Zlatko Daličs (horvātu: Zlatko Dalić; dzimis 1966. gada 26. oktobrī) ir horvātu futbola treneris un bijušais futbolists, spēlējis pussarga pozīcijā. Kopš 2017. gada oktobra ir Horvātijas futbola izlases galvenais treneris. Futbolista karjeru sācis Splitas "Hajduk". Vēlāk pārstāvējis citus bijušās Dienvidslāvijas klubus, bet karjeras nozīmīgāko daļu aizvadījis klubā Varteks. Tajā 2000. gadā arī noslēdzis spēlētāja karjeru. Pēc spēlētāja karjeras beigām sāka strādāt par trenera asistentu klubā Varteks. No 2002. līdz 2005. gadam bija kluba sporta direktors. 2005. gadā tika iecelts par komandas galveno treneri. Jau savā pirmajā sezonā šajā amatā ieguva trešo vietu Horvātijas Pirmajā līgā (augstākais līmenis) un iekļuva Horvātijas kausa izcīņas finālā. 2007. gadā kļuva par Rijeka galveno treneri, tomēr nostrādāja tajā tikai vienu sezonu. 2008.—2009. gada sezonā trenēja Albānijas klubu Tirānas "Dinamo", 2009. gadā atgriezās Horvātijā, kļūstot par Slaven Belupo galveno treneri. Paralēli darbam ar klubiem strādāja arī par Horvātijas U21 izlases trenera asistentu. Karjeras turpinājumā strādāja ar Saūda Arābijas klubiem. No 2014. līdz 2017. gadam bija Apvienoto Arābu Emirātu kluba Al Ain galvenais treneris. 2015. gadā palīdzēja komandai izcīnīt AAE čempiontitulu, bet 2016. gadā aizveda to līdz AFC Čempionu līgas finālam. 2017. gada 7. oktobrī tika apstiprināts par Horvātijas futbola izlases galveno treneri, neilgi pirms 2018. gada FIFA Pasaules kausa kvalifikācijas izšķirošajām spēlēm amatā nomainot Anti Čačiču. Daliča vadībā Horvātijas izlase kvalificējās 2018. gada FIFA Pasaules kausa finālturnīram. Hajduk Split Dienvidslāvijas kauss: 1983–84 Dinamo Tirana Albānijas Superkauss: 2008 «Horvātija divas dienas pirms izšķirošās spēles atlaiž izlases galveno treneri». sportacentrs.com. Skatīts: 2018. gada 27. maijā. Vikikrātuvē par šo tēmu ir pieejami multivides faili. Skatīt: Zlatko Daličs. Munzüger Sport profils (vāciski) WorldFootball profils (angliski) Transfermarkt spēlētāja profils (angliski) Transfermarkt trenera profils (angliski)