2008. gada Kosovas neatkarības deklarāciju 2008. gada 17. februārī pieņēma Kosovas parlaments (Kosovas asambleja). No 120 parlamenta locekļiem sēdi par neatkarības deklarācijas pieņemšanu apmeklēja 109 locekļi, kas vienbalsīgi pieņēma deklarāciju. Sēdi boikotēja visi 11 Kosovas serbu minoritātes pārstāvji. Šo pieņemto neatkarības deklarāciju vairākas valstis tā arī nav atzinušas. Starptautiskajai tiesai tika iesniegts lūgums izskatīt, vai vienpusēji pieņemtā neatkarības deklarācija nav tiesību pārkāpums. Tiesa nolēma, ka tas tā nav. 2013. gadā tika pieņemta Briseles vienošanās, kas paredz abu valstu (Kosovas un Serbijas) attiecību normalizēšanos. Kosovas starptautiskā atzīšana