Osteoklasts ir daudzkodolaina šūna, kas atrodas kaulaudos. Osteoklasti izdala aktīvus enzīmus un rada skābu vidi, kas noārda kaulaudus, tādējādi paaugstinot brīvā kalcija līmeni asinīs. Osteoklastu darbību netieši ietekmē epitēlijķermenīšu izdalītais parathormons — jo augstāks līmenis, jo aktīvāk darbojas osteoklasti un noārda kaulaudus. Osteoklasti veidojas analogi kā makrofāgi — no kaula smadzeņu cilmes šūnām. Asinīs cirkulējošie monocīti iekļūst kaulā un saplūst kopā, parasti viens osteoklasts veidojas no 6-12 monocītiem un dzīvo aptuveni 2 nedēļas. Barbara Young, John W. Heath, Alan Stevens, H. George Burkitt. Wheater's functional histology: a text and colour atlas (5th izd.). Edinburgh : Churchill Livingstone/Elsevier, 2006. ISBN 978-0-443-06850-8.