SpaceX CRS-7 jeb SpaceX Commercial Resupply Services 7 bija neveiksmīgs ASV uzņēmuma SpaceX bezpilota kravas kosmosa kuģa Dragon lidojums uz Starptautisko kosmosa staciju NASA Commercial Resupply Services (CRS) programmā. Tas tika zaudēts nesējraķetes avārijā 2015. gada 28. jūnijā Dragon bija iepildīts ar aptuveni 1867 kg kravas (1952 kg ar iepakojumu). Transportkuģa hermētiskajā sekcijā atradās: mantas apkalpei (676 kg), zinātnisko eksperimentu aparatūra un materiāli (529 kg), stacijas rezerves daļas unu aprīkojums (461 kg), ārpuskuģa aktivitāšu aparatūra (166 kg), datoru piederumi (35 kg). To skaitā bija astoņi nanopavadoņi Flock-1f, kurus brīvā lidojumā paredzēts palaist no SKA moduļa Kibo. Nehermētiskā kravas sekcijā bija kosmosa kuģu saslēgšanās adapters International Docking Adapter IDA-1 ar masu 526 kg. To bija paredzēts uzstādīt pie viena no Pressurized Mating Adapter. Uz zemi atgriežamā krava bija plānota ar masu 620 kg (ar iepakojumu 675 kg). Dragon tika palaists 2015. gada 28. jūnijā 14:21:11 UTC ar nesējraķeti Falcon 9 v1.1 no Kanaveralas zemesraga Gaisa spēku stacijas starta laukuma SLC-40. 2 minūtes 18 sekundes pēc starta raķetes pirmajā pakāpē radās anomālija, un pēc dažām sekundēm raķete uzsprāga. Pēc telemetrijas analīzēm un fiziskiem testiem tika secināts, ka visticamāk avārijas cēlonis bija balsteņa lūzums. Balstenis paredzēts otrās pakāpes hēlija tvertnes atbalstam, kura atrodas skābekļa tvertnē. SpaceX CRS-7 Mission overview NASA Support strut probable cause of Falcon 9 failure Stephen Clark, Spaceflight Now, 2015-07-20 Press kit NASA