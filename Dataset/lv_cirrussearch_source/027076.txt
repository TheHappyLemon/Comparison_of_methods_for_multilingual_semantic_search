Tretjakova galerija (krievu: Государственная Третьяковская Галерея) ir mākslas galerija Maskavā, Krievijā. Viena no plašākajām krievu mākslas kolekcijām pasaulē. Galeriju 1856. gadā dibinājis tirgotājs Pāvels Tretjakovs, viņš kolekcijas izveidei iegādājās dažādu krievu mākslinieku darbus. 1892. gadā kolekcijā kopumā bija ap 2000 darbiem (1362 gleznas, 526 zīmējumi, 9 skulptūras). Mūsdienās galerijas kolekcijā ir vairāk nekā 130 tūkstoši vienību. Galvenā galerijas ēka Lavrušinskas ielā bija Tretjakovu māja. Galvenās fasādes projekta autors ir Viktors Vasņecovs, celtniecība ilga no 1902. līdz 1904. gadam. 20. gadsimtā galerija paplašinājās līdz vairākām blakus esošām ēkām. Pašreizējā galerijas vadītāja ir Irina Ļebedeva. 2011. gadā galerijas apmeklētāju skaits sasniedza 1,34 miljonus, tas bija trešais apmeklētākais mākslas muzejs Krievijā un 34. — pasaulē. «Exhibition and museum attendance figures 2011». Theartnewspaper.com. Arhivēts no oriģināla, laiks: 2017. gada 12. septembrī. Skatīts: 2015. gada 8. janvārī. Vikikrātuvē par šo tēmu ir pieejami multivides faili. Skatīt: Tretjakova galerija. Encyclopædia Britannica ieraksts (angliski)