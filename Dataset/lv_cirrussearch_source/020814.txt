Šis raksts ir par basketbolistu. Par citām jēdziena Jānis Bērziņš nozīmēm skatīt nozīmju atdalīšanas lapu. Jānis Bērziņš (dzimis 1993. gada 4. maijā Limbažos) ir latviešu basketbolists, spēlē vieglā uzbrucēja pozīcijā. 2023. gadā pārstāv Polijas klubu Varšavas "Legia". Latvijas basketbola izlases spēlētājs. J. Bērziņa brālis Mārtiņš Bērziņš ir viens no zināmākajiem basketbola aģentiem Latvijā. J. Bērziņš ir izaudzis un sācis trenēties basketbolā Rūjienā, pēc tam turpinājis Valmieras jaunatnes basketbola sistēmā. Karjeras sākumā spēlējis Latvijas klubos: BK Valmiera un Rīgas VEF. VEF sastāvā 2012. gadā kļuva par Latvijas Basketbola līgas (LBL) čempionu. 2013. gadā VEF izīrēja viņu BK Valmiera, un Valmieras kluba sastāvā J. Bērziņš izcīnīja Latvijas čempionāta bronzas medaļu. Pēc šīs sezonas atgriezies VEF, kuras sastāvā 2015. gadā vēlreiz kļuva par LBL čempionu. Kopš 2016. gada, kad noslēdza līgumu ar Itālijas klubu Orlandina Basket, vairāk spēlējis ārpus Latvijas. J. Bērziņa karjeru būtiski ietekmējušas traumas, taču pēc vaitākām smagām traumām spējis atgriezties profesionālajā sportā. 2021. gada vasarā noslēdza līgumu ar Spānijas ACB līgas klubu Baxi Manresa, bet janvārī, nespējot nostiprināties sastāvā, pārcēlās uz Grieķijas līgu, kur pārstāvēja Larisa B.C. Grieķijas kluba sastāvā aizvadīja produktīvu sezonu (5,8 punkti vidēji spēlē), tās noslēgumā komandai paliekot 4. vietā Grieķijas līgā. 2022. gada vasarā J. Bērziņš noslēdza līgumu ar Polijas klubu Varšavas "Legia", kas spēlē arī Čempionu līgā. J. Bērziņš ir pārstāvējis Latvijas jaunatnes izlases. 2013. gada Eiropas U-20 čempionātā viņš izlases sastāvā izcīnīja sudraba medaļu, bija rezultatīvākais Latvijas izlasē un tika iekļauts turnīra simboliskajā izlasē. Drīz pēc tam J. Bērziņš debitēja Latvijas pieaugušo izlasē, kuras sastāvā spēlēja arī Eiropas čempionātā Slovēnijā. «https://twitter.com/ParBasketbolu/status/1481978432401686540?t=VlmI6D0iJ5twvR19YDiEOg&s=03». X (formerly Twitter) (angļu). Skatīts: 2023-12-02. Bonis pievienojas ambiciozajai Varšavas "Legia" un spēlēs Čempionu līgā SportaCentrs Eurobasket spēlētāja(-s) profils (angliski) Basketball Reference spēlētāja(-s) profils (angliski) FIBA ARCHIVE profils (angliski) RealGM Basketball profils (angliski)