Fortaleza vai Fortalēza (Brazīlijas portugāļu: Fortaleza, izrunā: [foʁtaˈlezɐ]) ir pilsēta Brazīlijā, Searas štata administratīvais centrs. 2020. gadā tajā dzīvoja 2,69 miljoni iedzīvotāju un pēc šī rādītāja tā ir piektā lielākā pilsēta Brazīlijā aiz Sanpaulu, Riodežaneiro, Salvadoras un Braziljas. Fortalezas aglomerācijā dzīvoja 4,14 miljoni iedzīvotāju. Fortaleza ir pilsēta ar vienu no augstākajiem slepkavību koeficientiem pasaulē. 2019. gadā uz 100 tūkstošiem iedzīvotāju bija 34,5 slepkavības. Fortaleza sākotnēji tika izveidots kā portugāļu nocietinājums pret vietējiem iedzīvotājiem. 1654. gadā tā nosaukums portugāļu valodā bija Villa do Forte da Assumpção. 1810. gadā Fortaleza kļuva par Searas vadošo apdzīvoto vietu, 1823. gadā ieguva pilsētas tiesības un tika pasludināta par Searas administratīvo centru. Šajā laikā nosaukums portugāļu valodā bija Fortaleza Nova de Bragança. Fortaleza atrodas subekvatoriālajā klimata joslā. Gada vidējā gaisa temperatūra ir +26,9 °C. Ap šo vērtību gaisa temperatūra gada laikā arī svārstās par vienu grādu šurpu turpu. Gada nokrišņu daudzums ir 1668 mm, no kuriem 46% nolīst marta un aprīļa mēnešos. Vissausākie mēneši ir septembris, oktobris un novembris, kad vidēji pa visiem trim mēnešiem kopā izkrīt 38 mm nokrišņu. Fortalezā Castelão stadionā notiks sešas 2014. gada FIFA Pasaules kausa spēles. Slavenākie futbola klubi no Fortalezas ir Ceará Sporting Club, Fortaleza Esporte Clube un Ferroviário Atlético Clube. https://www.ibge.gov.br/estatisticas/sociais/populacao/22827-censo-demografico-2022.html?edicao=37225; pārbaudes datums: 24 oktobris 2023. Alla Placinska. Portugāļu īpašvārdu atveide latviešu valodā. Rīga : Latviešu valodas aģentūra, 2015. 102. lpp. ISBN 978-9984-829-20-3. «Boletín Ranking 2019 de las 50 ciudades más violentas del mundo». seguridadjusticiaypaz.org. Arhivēts no oriģināla, laiks: 2021. gada 2. Marts. Skatīts: 2021. gada 25. februārī. Vikikrātuvē par šo tēmu ir pieejami multivides faili. Skatīt: Fortaleza. Encyclopædia Britannica raksts (angliski) Encyclopædia Universalis raksts (franciski)