YouTube Rewind ir YouTube ikgadēji sagatavoti gada populārāko video atskati, kuros piedalās dažādas YouTube slavenības un zināmi cilvēki citās nozarēs. Pirmais no šādiem video bija 2010. gada 12. decembrī YouTube Trends kanālā augšuplādētais YouTube Rewind 2010: Year in Review, kas nākamajā dienā ievienots arī kanālā Youtube Spotlight. Par 2010. gada populārāko video tika atzīts Entoīna Dedsona un grupas The Gregory Brothers izveidotais dziesmas Bed Intruder Song video klips. 2011. gadā video vadītāja bija Rebeka Bleka, kuras mūzikas video dziesmai Friday tika atzīts par gada video. 2012. gadā par pamatu YouTube Rewind video tika ņemti korejiešu mūziķa PSY dziesmas Gangnam Style un Kerlijas Rejas Džepsenas Call Me Maybe video. Atšķirībā no pagājušajiem gadiem, šī video veidošanā piedalījās arī citas slavenības, piemēram, pats PSY, un tajā bija arī vairākas atsauces uz 2012. gada ASV prezidenta vēlēšanām, Fēliksa Baumgartnera lēciena no 39 km augstuma un kosmosa organizāciju NASA. 2013. gadā video pamatā bija komiķu dueta Ylvis video klips The Fox (What Does the Fox Say?), bet video arī tika iekļautas atsauces uz Robina Fika dziesmu Blurred Lines, Mailijas Sairusas We Can't Stop, PSY Gentleman, "Pārkāpt robežu" seriāla pēdējo sēriju, Macklemore & Ryan Lewis albumu The Heist, kā arī mēmu Harlem Shake. Video tika veidots sadarbībā ar māksliniecisko studiju Portal A. 2014. gada 9. decembrī YouTube Spotlight izlaida video Turn down for 2014, kurā bija iekļautas vairākas tajā gadā populāras dziesmas, kā, piemēram, Turn Down for What, Bang Bang, Happy, Anaconda, Dark Horse un Let It Go. Šajā gadā arī piedalījās vairākas YouTube un citu nozaru slavenības — Džimijs Kimels, Džons Olivers, Končita Vursta, PewDiePie, iJustine un citi. Kopumā video piedalījās 120 YouTube video veidotāji. Kopā ar "Turn Down for 2014" video, YouTube kanālā YouTube Rewind Channel ar nosaukumu Top Trending Videos of 2014 un Top Trending Music Videos Of 2014 publicēja divus atskaņošanas sarakstus ar gada populārākajiem video. Šo sarakstu saturs atšķīrās atkarībā no katras valsts. 2015. gada 9. decembrī tika publicēts video YouTube Rewind: Now Watch Me 2015, kura nosaukumā ir ietverta atsauce uz tajā gadā populāro singlu Watch Me. Šajā gada atskatā bija ne tikai apkopoti 2015. gadā skatītākie video, bet arī iekļauti populāri iepriekšējo gadu temati, jo YouTube atzīmēja savu 10 gadu dzimšanas dienu. Video skaņu celiņā tika ietverta Major Lazer un DJ Snake dziesma Lean On, The Weeknd singls Can't Feel My Face un Džastina Bībera What Do You Mean?. Arī zviedru mūziķis Avicii izveidoja jaunu remiksu tieši šim video. «2012 Year in Review: Rewind YouTube Style». Yahoo!. 2012. gada 19. decembris. Skatīts: 2014. gada 7. aprīlis. Mike Roe. «'Rewind YouTube Style 2012' mashes up 'Gangnam Style,' 'Call Me Maybe' and YouTube culture». Southern California Public Radio, 2012. gada 18. decembris. Skatīts: 2014. gada 7. aprīlis. Sam Gutelle. «With Over 50 Cameos, YouTube Rewind 2013 Is Even Bigger Than 2012». Tubefilter, 2013. gada 11. decembris. Skatīts: 2014. gada 7. aprīlis. Brian Anthony Hernandez. «25 Easter Eggs in the Viral 'YouTube Rewind: What Does 2013 Say' Video». Mashable, 2013. gada 28. decembris. Skatīts: 2014. gada 7. aprīlis. Bree Brouwer. «YouTube's Epic 2014 Rewind Video Features Over 120 Creators, Here's the List». Tubefilter, 2014. gada 9. decembris. Skatīts: 2014. gada 16. decembris. Karissa Giuliano. «YouTube turns 10 today. This was its first ever video». CNBC LLC, Division of NBCUniversal. CNBC, 2015. gada 14. februāris. Skatīts: 2016. gada 1. marts. «#YouTubeRewind: Now Watch Me 2015». Portal A News. Portal A Interactive. 2015. gada 9. decembris. Arhivēts no oriģināla, laiks: 2019. gada 30. martā. Skatīts: 2016. gada 1. marts. YouTube Rewind 2010: Year in Review — YouTube Trends YouTube Rewind 2010: Year in Review — YouTube Spotlight YouTube Rewind 2011 — YouTube Spotlight Rewind YouTube Style 2012 — YouTube Spotlight YouTube Rewind: What Does 2013 Say? #YouTubeRewind | Turn Down for 2014 — YouTube Spotlight YouTube Rewind: Now Watch Me 2015 | #YouTubeRewind — YouTube Spotlight YouTube Rewind video: YouTube Rewind 2010: Year in Review YouTube Rewind 2011 Rewind YouTube Style 2012 YouTube Rewind: What Does 2013 Say? #YouTubeRewind | Turn Down for 2014 YouTube Rewind: Now Watch Me 2015 | #YouTubeRewind