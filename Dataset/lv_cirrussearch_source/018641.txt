Nairo Aleksandrs Kintana Rohass (spāņu: Nairo Alexander Quintana Rojas; dzimis 1990. gada 4. februārī) ir profesionāls Kolumbijas šosejas riteņbraucējs, pārstāv Movistar Team. Kintana uzvarējis 2014. gada Giro d'Italia un 2016. gada Vuelta a España kopvērtējumā. Viņa spēcīgā puse ir braukšana kalnos, kur nozīmīgu lomu spēlē viņa vieglā miesasbūve. Kintana karjeru sāka Kolumbijas komandā Boyacá es para Vivirla. 2010. gadā viņš Café de Colombia — Colombia es Pasión komandas sastāvā uzvarēja Tour de l'Avenir, pierādot sevi kā vienu no talantīgākajiem Kolumbijas jaunajiem sportistiem. 2012. gadā Kintana pārcēlās no Kolumbijas uz Eiropu, lai pievienotos Movistar Team. 2012. gadā viņš guva prestižu uzvaru Critérium du Dauphiné posmā, kad viņš veica pretuzbrukumu pēc tam, kad braucēju izlases grupa, kurā bija arī sacīkšu līderis Bredlijs Viginss, bija noķērusi pēdējo dienas atrāviena braucēju. Viņš saglabāja vadību arī nobraucienā uz Morzinē. 2013. gadā Kintana uzvarēja Basku Zemes tūres posmā ar augstāko kāpumu, uzvaru gūstot sprinta finišā pēc kāpuma Eibarā, divas sekundes pirms sešu braucēju grupas no citiem kopvērtējuma titula pretendentiem. Kintana uzvarēja arī kopvērtējumā pēc otrās vietas pēdējā posmā, kurš bija individuālais brauciens. Posmā uzvarēja Tonijs Martins (Omega Pharma-Quick Step), bet Kintana ieguva pietiekami daudz laika, lai apsteigtu Team Sky pārstāvi Serhio Enao. 2015. gada sezonas sākumā Kintana uzvarēja Tirreno—Adriatico velobrauciena kopvērtējumā. 2016. gadā uzvarēja daudzdienu sacensību Volta a Catalunya kopvērtējumā, pēc tam arī Tour de Romandie kopvērtējumā, bet septembrī arī Vuelta a España kopvērtējumā. 2017. gadā Kintana otro reizi uzvarēja Tirreno—Adriatico velobrauciena kopvērtējumā. 2017. gada Giro d'Italia uzvarēja vienā no sacensību posmiem un finišēja otrais kopvērtējumā aiz Toma Dimulēna. Kintana uzvarēja 2019. gada Vuelta a España otrajā posmā. 2019. gada septembrī tika paziņots, ka Kintana — kopā ar brāli Dajeru un citu kolumbieti Vinneru Anakonu — parakstījis triju gadu līgumu ar Arkéa–Samsic, kam pievienosies līdz ar nākamās sezonas sākumu. 2022. gada Tour de France pēc ilgāka pārtraukuma uzrādīja augstvērtīgu sniegumu, izcīnot sesto vietu kopvērtējumā un otro vietu atsevišķā posmā, taču augusta vidū saņēma diskvalifikāciju par tramadola lietošanu. Tramadols ir pretsāpju līdzeklis, kura izmantošanu sacensībās aizliegusi Starptautiskā Riteņbraukšanas savienība, taču tas netiek klasificēts kā dopings. 1. oktobrī viņš paziņoja par līguma ar komandu pārtraukšanu. Pirmajās sacensībās pēc Arkéa–Samsic pamešanas 2023. gada 5. februārī Kintana startēja Kolumbijas čempionātā, kur ieņēma trešo vietu aiz Estevana Čavesa, kurš veica izrāvienu 6 kilometrus pirms finiša un Daniela Martinesa, kurš Kintanu apsteidza finiša spurtā. Sezonas gaitā Kintanam neizdevās atrast augstākā līmeņa komandu, kas viņam piedāvātu līgumu Pēc izlaistas sezonas 2023. gada oktobra beigās parakstīja viena gada līgumu ar Movistar Team. Nairo brālis Dajers Kintana arī ir profesionāls riteņbraucējs un no 2014. līdz 2018. gadam pārstāvēja to pašu komandu — Movistar Team, bet no 2020. līdz 2022. gadam abi atkal bija kopā Arkéa–Samsic komandā. Sam Dansie. «Pro Bike: Nairo Quintana’s Pinarello Dogma 65.1 Think 2». Cyclingnews.com. Skatīts: 2013-07-07. Casa. «Nairo Quintana». Skatīts: 2016-08-31. Alfredo Yacelga Abreo. «A Nairo Quintana el ciclismo lo marcó desde el día en que nació» [In cycling, Nairo Quintana marked it from the day he was born]. El Espectador (Spanish) (Fidel Cano Correa; Comunican S.A.), 2010. gada 4. decembris. Skatīts: 2012. gada 20. februāris. Shane Stokes. «Former Tour de l’Avenir winner Nairo Quintana signs with Movistar». VeloNation (Chevy Chase, Maryland, U.S. : VeloNation LLC), 2011. gada 4. oktobris. Skatīts: 2012. gada 3. marts. Susan Westemeyer. «Dauphine: Wiggins and Sky dominate the Joux Plane». Cyclingnews.com (Bath, UK : Future plc), 2012. gada 9. jūnijs. Skatīts: 2012. gada 22. oktobris. Daniel Benson. «Quintana wins in the rain on Arrate finish». Cyclingnews.com (Bath, UK : Future plc), 2013. gada 4. aprīlis. Skatīts: 2013. gada 6. aprīlis. «Quintana wins overall at Vuelta Ciclista al Pais Vasco». Cyclingnews.com (Bath, UK : Future plc). 2013. gada 6. aprīlis. Skatīts: 2013. gada 6. aprīlis. Daniel Benson. «Vuelta a Espana 2019: Stage 2 Results». cyclingnews.com (angļu). Skatīts: 2019-09-18. «Nairo Quintana signs a three-year deal with Arkéa-Samsic». CyclingTips (en-US). 2019-09-03. Arhivēts no oriģināla, laiks: 2019-09-02. Skatīts: 2019-09-02. Jonny Long. «Nairo Quintana disqualified from 2022 Tour de France for tramadol use». CyclingTips (angļu), 2022-08-17. Skatīts: 2022-08-18. Kit Nicholson. «Nairo Quintana parts ways with Arkéa Samsic despite signing three-year extension». CyclingTips (angļu), 2022-10-01. Skatīts: 2022-10-05. «Esteban Chaves, the new Colombian road champion; Nairo Quintana is reborn with a third place». Confederación Panamericana de Ciclismo. 2023. gada 5. februāris. Skatīts: 2023. gada 12. jūnijs. Kit Nicholson. «Nairo Quintana is going 'back home' to Movistar». Escape Collective (en-US), 2023-10-28. Skatīts: 2023-10-30. Vikikrātuvē par šo tēmu ir pieejami multivides faili. Skatīt: Nairo Kintana. Olympedia profils (angliski) Munzüger Sport profils (vāciski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)