Šis raksts ir par dzelzceļa staciju Rīgā. Par citām jēdziena Zemitāni nozīmēm skatīt nozīmju atdalīšanas lapu. Zemitāni ir dzelzceļa stacija Rīgā, Vidzemes priekšpilsētā, Purvciema apkaimē, pie Grīziņkalna robežas. Zemitānu stacijas sliežu ceļus šķērso Zemitānu dzelzceļa pārvads, kā arī atsevišķs gājēju tiltiņš. Zemitānu stacijā pietur dīzeļvilcieni, kas kursē līnijā Rīga—Lugaži maršrutos Rīga—Sigulda, Rīga—Valmiera un Rīga—Valga, kā arī elektrovilcieni līnijā Zemitāni—Skulte. Šajās līnijās kursē arī kravas vilcieni, bez tam intensīva kravas vilcienu kustība ir līnijā Zemitāni—Jāņavārti—Šķirotava, kura gan ir elektrificēta, taču pasažieru vilcieni tajā nekursē. Stacijā ir vairāki atzarojumi uz tuvējām rūpnīcām un noliktavām. Stacijā darbojas biļešu kase. Stacija atvērta 1889. gadā ar nosaukumu Aleksandra Vārti kā jaunuzbūvētā Rīgas—Pleskavas dzelzceļa galastacija, jo šajā vietā Pleskavas dzelzceļa līnija savienojās ar Mīlgrāvja dzelzceļu. 1902. gadā uzbūvēja savienojošo līniju Šķirotavas virzienā (toreiz Šķirotavas vēl nebija; līnija savienojās ar līniju Rīga—Daugavpils tās 4. verstī, starp tagadējiem Jāņavārtiem un Vagonu parku). Par Zemitāniem staciju pārdēvēja 1928. gadā par godu Ziemeļlatvijas brigādes komandierim Jorģim Zemitānam. Latvijas okupācijas laikā no 1942. līdz 1945. gadam stacija saucās Rīga-Gaisa tilts (vācu: Riga-Hohe Brücke), pēc Otrā pasaules kara tā atguva Zemitānu nosaukumu, bet 1948. gadā par godu sarkanajam partizānam Otomāram Oškalnam to pārdēvēja par Oškalniem. 1995. gadā stacija atkal atguva Zemitānu nosaukumu. Zemitānu stacijas pasažieru ēka skatoties no Zemitāna tilta Sliežu ceļi Skultes un Siguldas virzienā Sliežu ceļi Rīgas virzienā Zemitānu stacijas pasažieru ēka (2012) Zemitānu stacijas pasažieru ēka (2010) Uzgaidāmās telpas Pasažieru nojume Sliežu ceļu izvērsums Siguldas virzienā Stacijas sliežu ceļi Hopervagoni Zemitānu stacijā Stacija Aleksandra Vārti 1889. gadā «Biļešu kasu darba laiki - AS Pasažieru vilciensAS Pasažieru vilciens». pv.lv. Skatīts: 2022-07-31. T. Altbergs, K. Augustāne, I. Pētersone. Dzelzceļi Latvijā. R: Jumava, 2009, 76. lpp. ISBN 978-9984-38-698-0 Vikikrātuvē par šo tēmu ir pieejami multivides faili. Skatīt: Zemitāni. Zemitānu stacija portālā Cita Rīga Zemitānu stacija 1920. gados