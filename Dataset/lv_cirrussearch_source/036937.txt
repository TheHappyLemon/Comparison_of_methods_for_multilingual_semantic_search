Pan European Game Information (saīsināti PEGI) ir Eiropas videospēļu satura novērtēšanas sistēma, kas izveidota, lai palīdzētu patērētājiem Eiropā pieņemt apzinātus lēmumus, pērkot videospēles vai programmas, izmantojot vecuma ieteikumus un satura apzīmējumus. Šo sistēmu 2003. gada aprīlī izveidoja Eiropas interaktīvās programmatūras federācija (Interactive Software Federation of Europe, saīsināti ISFE), un tā apvienoja vairākas reģionālās vecuma ierobežojumu sistēmas vienā kopīgā sistēmā. PEGI sistēmu mūsdienās izmanto vairāk kā trīsdesmit valstīs, un tā ir balstīta uz noteiktu kodeksu — noteikumu kopumu, kas ļauj katram izdevējam izmantot PEGI sistēmu. PEGI sistēma iedalās piecās vecuma grupās un astoņos satura raksturojumos, kas vēsta par piemērotību un spēles saturu noteiktai patērētāju vecuma grupai. Vecuma ierobežojums nenorāda spēles grūtības pakāpi, kā arī nepieciešamās iemaņas tās spēlēšanai. PEGI sistēmā ir pieci vecuma ierobežojumi. 3: piemērota visām vecuma grupām. Var saturēt ļoti vieglu vardarbību un saturs ir vairāk piemērots jaunākiem bērniem. Nav atļauta nenormatīva leksika un biedējošs saturs. 7: piemērots personām no 7 gadu vecuma un vecākiem. Var saturēt vieglu vai nereālu vardarbību (piemēram, vardarbība karikatūru izskatā), kā arī elementus, kas var sabiedēt jaunākus bērnus. 12: piemērots personām no 12 gadu vecuma un vecākiem. Var saturēt vardarbību jebkurā fantāzijas kontekstā vai sporta darbībās, lamāšanos, vieglas seksuālas atsauces vai mājienus un azartspēļu simulāciju. 16: piemērots personām no 16 gadu vecuma un vecākiem. Var saturēt patiesi reālistisku vardarbību, nenormatīvu leksiku, seksuālas atsauces vai saturu, azartspēļu simulāciju un narkotisku vielu attēlojumu. 18: nav piemērots personām jaunākām par 18 gadiem. Var saturēt maksimāli reālistisku vai grafisku vardarbību, ieskaitot "vardarbību pret neaizsargātiem cilvēkiem" un "vairākkārtēju nogalināšanu bez iemesla", nenormatīvu leksiku, seksuālu saturu, azartspēļu simulāciju, narkotiku slavināšanu un diskrimināciju, kas "stereotipiem" var izraisīt naidu. PEGI sistēmā ir astoņi satura raksturojumi: «PEGI Website». Pegi.info. Arhivēts no oriģināla, laiks: 2011. gada 28. jūlijā. Skatīts: 2011. gada 29. jūnijs. «PEGI Pan European Game Information – What do the labels mean?». Pegi.info. Arhivēts no oriģināla, laiks: 2011. gada 7. augustā. Skatīts: 2011. gada 29. jūnijs. Oficiālā tīmekļa vietne Tiešsaistes spēļu oficiālā mājaslapa ISFE mājaslapa