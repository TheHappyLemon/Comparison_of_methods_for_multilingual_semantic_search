Kutna Horas Svētās Barbaras baznīca (čehu: Chrám svaté Barbory) ir Romas katoļu baznīca, kas atrodas Čehijas senās sudraba kalnraču pilsētas Kutna Horas vecpilsētā. 1995. gadā Kutna Horas vecpilsēta iekļauta UNESCO Pasaules mantojuma sarakstā. Baznīcas celtniecība sākta 1388. gadā un tā veltīta kalnraču aizgādnei Svētajai Barbarai, jo Kutna Hora viduslaikos bija viens no galvenajiem Eiropas sudraba ieguves centriem. Visticamāk baznīcas pirmais arhitekts bija Petra Parlērža dēls Johans Parlēržs. Husītu karu laikā celtniecību pārtrauca, atsākot to 1481. gadā Mateja Rejseka un Bendikta Rejka vadībā. Baznīca tika iecerēta lielāka, iespējams pat divreiz lielāka, tomēr Kutna Horai panīkstot, tika uzcelta tikai daļa no baznīcas. Pēdējie baznīcas uzlabošanas darbi tika veikti 19. gadsimtā. Vikikrātuvē par šo tēmu ir pieejami multivides faili. Skatīt: Kutna Horas Svētās Barbaras baznīca. Oficiālā tīmekļa vietne