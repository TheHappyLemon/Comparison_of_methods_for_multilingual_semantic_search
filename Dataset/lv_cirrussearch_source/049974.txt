Sāra Makmanna (angļu: Sara McMann ; dzimusi 1980. gada 24. septembrī) ir amerikāņu jauktā cīņas mākslas cīkstone. Makmanna ir bijusī olimpiskā cīkstone, un viņa ir pirmā amerikāniete, kura olimpiskajās spēlēs ieguvusi sudraba medaļu, kuru viņa izcīnīja 2004. gada vasaras olimpiskajās spēlēs Atēnās, Grieķijā, cīnoties svara kategorijā līdz 63 kg. Makmanna ieguva sudraba medaļu arī 2003. gada pasaules čempionātā un bronzas medaļu 2005. un 2007. gada pasaules čempionātos. No 2019. gada 5. augusta, viņa ir 9. pozīcijā oficiālajā UFC (Ultimate Fighting Championship) vieglākā (gaiļa) svara reitingā. Sāra Makmanna sāka cīkstēties 14 gadu vecumā Merionā, Ziemeļkarolīnā, Makdovelas vidusskolā. 1999. gadā ieguva 6. vietu Pasaules junioru čempionātā. 2000. gadā izcīnīja sudraba medaļu Panamerikas čempionātā svara kategorijā līdz 62 kg. Pēc diviem neveiksmīgiem startiem 2001. un 2002. gada Pasaules čempionātos Sāra Makmanna 2003. gada pasaules čempionātā ieguva sudraba medaļu. 2004. gada vasaras olimpiskajās spēlēs Sāra Makmanna uzvarēja savā apakšgrupā un iekļuva pusfinālā, kur pieveica grieķieti Stavrulu Ziguri. Taču finālā viņa zaudēja japānietei Kaori Ičo un ieguva sudraba medaļu. Turpmākajos gados pēc olimpiskajām spēlēm viņa ieguva bronzas medaļu 2005. un 2007. gada pasaules čempionātos un zelta medaļu 2007. gada Panamerikas spēlēs. Kopš 2010. gada viņa piedalās jauktās cīņas mākslas sacensībās. «ATHLETE RANKINGS» (angļu). www.ufc.com. Skatīts: 2019-08-11. Vikikrātuvē par šo tēmu ir pieejami multivides faili. Skatīt: Sāra Makmanna. Olympedia profils (angliski) Sherdog profils (angliski) FILA profils (angliski)