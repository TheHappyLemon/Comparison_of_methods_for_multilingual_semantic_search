La det swinge ir norvēģu dziesma, kuru 1985. gada Eirovīzijas dziesmu konkursā izpildīja duets Bobbysocks! un ieguva pirmo uzvaru Norvēģijai šajā konkursā. Dziesma ir uzrakstīta rokenrola un retro stilā ar 1950. gadu un 1980. gadu akcentiem. Dziesma tiek attēlota kā deja rokenrola mūzikas pavadījumā, kas skan pa radio. Tās sākumā skan saksofona melodija, kura ir ātri iegaumējama. Dziesma 1985. gadā piedalījās norvēģu Eirovīzijas nacionālajā atlasē (Melodi Grand Prix 1985) un ieguva 1. vietu, kā arī tiesības pārstāvēt Norvēģiju Eirovīzijas dziesmu konkursā. Priekšnesuma laikā abām dziedātājām — Hannai Krogai un Elizabetei Andreasenai — ir spīdīgas violetas žaketes, zem kurām ir melnbalti tērpi. Konkursā piedalījās 19 dalībvalstis. Dziedātājas uzstājās ar 13. kārtas numuru, un ar 123 punktiem ieguva 1. vietu. Abām dziedātājām šī nebija vienīgā reize uz Eirovīzijas skatuves; 1982. gadā Elizabete pārstāvēja Zviedriju, dziedot dziesmu Dag efter dag duetā ar Kiki Dalnielsonu. Danielsons piedalījās arī 1985. gada konkursā ar dziesmu Bra vibrationer un ieguva trešo vietu pēc Norvēģijas un Vācijas. Elizabete piedalījās 1994. gada Eirovīzijā un ieguva 6. vietu, kā arī 1996. gadā ieguva otro vietu. Kroga 1971. un 1991. gada konkursos ieguva 17. vietu. Pēc viņu uzvaras, šī dziesma ieguva 1. vietu norvēģu un beļģu dziesmu topos, kā arī guva labus rezultātus Dānijas, Austrijas, Zviedrijas, Šveices, Īrijas un Apvienotās Karalistes topos. "Let It Swing/La det swinge" Austrijas singlu tops "Let It Swing/La det swinge" Norvēģu singlu tops "Let It Swing/La det swinge" Šveices singlu tops "La det swinge" Zviedru singlu tops Vem e de´du vill ha entry at Svensk mediadatabas, skatīts 2010. gada 11. jūlijā Let it swing entry at Svensk mediadatabas, 2010. gada 11. jūlijā