Hermanis Emils Fišers (vācu: Hermann Emil Fischer; dzimis 1852. gada 9. oktobrī, miris 1919. gada 15. jūlijā) bija vācu ķīmiķis. Izglītību ieguvis Bonnas Universitātē un Strasbūras Universitātē. Strādājis Minhenes Universitātē (1875—1881), Erlangenes Universitātē (1881—1888), Vircburgas Universitātē (1888—1892) un Berlīnes Universitātē (1892—1919). Pētījis cukuru un purīnu. Fišers atklāja veidu, kā sintezēt kofeīnu, teofilīnu. 1902. gadā saņēmis Nobela prēmiju ķīmijā par "ieguldījumu cukuru un purīna grupas vielu sintēzē". Vikikrātuvē par šo tēmu ir pieejami multivides faili. Skatīt: Hermanis Emils Fišers. Encyclopædia Britannica raksts (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Enciklopēdijas Krugosvet raksts (krieviski)