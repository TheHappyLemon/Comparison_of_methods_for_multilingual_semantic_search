Parastā ieva (Prunus padus vai Padus avium) ir Latvijā bieži sastopams, rožu dzimtas koks vai krūms. Tā ir neliels (līdz 15 m) koks vai krūms. Vainags blīvs. Lapas veselas, lielas, eliptiskas ar smailu pamatu un galu. Lapmala sīkzobaina. Ziedi ķekaros, smaržīgi, balti. Auglis - melni sārkans kaulenis. Zied maijā. Dažādos lapkoku un jauktos mežos un upju palienēs. Raksturīga suga vairākās Eiropas platlapju mežu klases augu sabiedrībās. Parastā ieva ir Eiropā un Āzijā ļoti plaši izplatīta suga, aug arī dažviet Ziemeļāfrikā. Izplatība Artūrs Mauriņš, Andris Zvirgzds. Dendroloģija. Rīga 2006. ISBN 9984-802-21-3 Vikikrātuvē par šo tēmu ir pieejami multivides faili. Skatīt: Parastā ieva. Brockhaus Enzyklopädie raksts (vāciski) Encyclopædia of Life raksts (angliski) latvijasdaba.lv