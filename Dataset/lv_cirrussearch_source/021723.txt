Zoltāns Ribli (ungāru: Ribli Zoltán; dzimis 1951. gada 6. septembrī, Mohāčā) ir Ungārijas starptautiskais lielmeistars šahā (1973). 1971. gadā Groningenā kļuvis par Eiropas junioru čempionu šahā. 1970. gadā kļuvis par FIDE starptautisko meistaru (IM), bet 1973. gadā par starptautisko lielmeistaru (GM). Trīskārtējs Ungārijas šaha čempionāta uzvarētājs (1973, 1974, 1977). 1970. gadu otrajā pusē nopietni iesaistījies Pasaules šaha čempiona nosaukuma izcīņas ciklos. 1976. gadā starpzonu turnīrā Manilā ieņēmis 5. vietu, neiekļūstot triju godalgotu vietu skaitā, kas varēja turpināt cīņu pretendentu mačos. Labāk veicies starpzonu turnīrā Rīgā, kad dalījis 3.-4. vietu ar savu tautieti Andrāšu Adorjānu. Papildmačā Budapeštā bijis sākumā vadībā ar 2½:½, taču mača galotni aizvadījis neveiksmīgi un noslēdzis to neizšķirti ar 3:3. Pēc sliktāka koeficienta pamatturnīrā nav iekļuvis pretendentu mačos. Nākamajā starpzonu turnīrā 1982. gadā Laspalmasā guvis uzvaru un kvalificējies pretendentu mačiem. 1983. gadā ceturtdaļfināla mačā uzvarējis Filipīnu lielmeistaru Euhenio Torri ar 6:4, bet pusfinālā nedaudz negaidīti piekāpies 30 gadu par sevi vecākajam Pasaules eksčempionam šahā Vasilijam Smislovam ar 4½:6½. 1985. gada pretendentu turnīrā Monpeljē iekļuvis bez iepriekšējas atlases, taču dalījis tikai 13.-14. vietu. 1987. gadā Suboticas (Dienvidslāvija, tagad Serbija) starpzonu turnīrā dalījis 4.-5. vietu ar Mihailu Tālu, taču ar to abiem nav pieticis, lai iekļūtu pretendentu sacensībās. 1993. gadā piedalījies ar Profesionālās šaha asociācijas rīkotajā kvalifikācijas turnīrā, taču palicis 40. vietā. 1978. gadā bijis Ungārijas izlases sastāvā, kas Pasaules šaha olimpiādē Buenosairesā pirmo un vienīgo reizi pārtrauca PSRS šahistu dominanci šaha olimpiādēs. Kopumā Pasaules šaha olimpiādēs piedalījies 12 reizes (1970-1974, 1978-1994) un komandas sastāvā izcīnījis vēl arī 3 sudraba medaļas (1970, 1972, 1980). Eiropas komandu šaha čempionātos piedalījies 4 reizes (1973-1983) un komandas sastāvā izcīnījis 2 sudraba (1977, 1980) un 2 bronzas medaļas (1973, 1983), kā arī individuālo zelta (1977) un sudraba (1973) medaļas. 1985. gadā piedalījies Pasaules komandu šaha čempionātā un izcīnījis sudrabu komandas sastāvā, kā arī individuālo zelta medaļu. 1995. gadā kļuvis par FIDE starptautisko arbitru, bet 2009. gadā ieguvis FIDE vecākā trenera nosaukumu. Precējies ar Ungārijas starptautisko meistari šahā Māriu Grošu. «Campeonato de Hungría». Arhivēts no oriģināla, laiks: 2012. gada 10. martā. Skatīts: 2013. gada 5. decembrī. 1976 Manila Interzonal Tournament 1979 Riga Interzonal Tournament 1982 Las Palmas Interzonal Tournament 1982-84 Candidates Matches 1985 Montpellier Candidates Tournament 1987 Subotica Interzonal Tournament 1993 Groningen PCA Qualifying Tournament 23rd Chess Olympiad: Buenos Aires 1978 Zoltāns Ribli šahista profils vietnē fide.com Zoltāns Ribli šahista profils vietnē chessgames.com Zoltāns Ribli šahista profils vietnē 365chess.com Zoltāns Ribli. Atjaunināts: 2013. gada 5. decembrī šahista profils vietnē chesstempo.com Zoltāns Ribli šahista profils vietnē olimpbase.org (Pasaules šaha olimpiādes) Zoltāns Ribli šahista profils vietnē olimpbase.org (Eiropas komandu šaha čempionāti) Zoltāns Ribli šahista profils vietnē olimpbase.org (Pasaules komandu šaha čempionāti) Zoltāns Ribli šahista profils vietnē olimpbase.org (Eiropas klubu komandu šaha čempionāti)