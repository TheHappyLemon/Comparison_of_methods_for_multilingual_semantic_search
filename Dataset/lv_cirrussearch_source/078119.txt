Bavārija (vācu: Bayern), oficiāli Bavārijas brīvvalsts (Freistaat Bayern, izrunā: [ˈfʁaɪʃtaːt ˈbaɪ.ɐn]), ir viena no Vācijas 16 federālajām zemēm, kas atrodas valsts dienvidaustrumos. Robežojas ar Austriju, Čehiju, Šveici, Bādenes-Virtembergas, Hesenes, Tīringenes un Saksijas federālajām zemēm. Viena no visattīstītākajām un kultūras ziņā atšķirīgākajām federālajām zemēm. Lielākās pilsētas: Minhene, Nirnberga un Augsburga. Lielākās upes: Donava, Maina, Izāra. Kalni un augstienes: Alpi, Bavārijas Mežs (Bayerischer Wald), Fihtela kalni (Fichtelgebirge), Franku Albs (Fränkische Alb), Odenvalde (Odenwald). Iedalās 7 reģionos (Regierungsbezirk): Augšbavārija, Augšfrankonija, Augšpfalca, Lejasbavārija, Lejasfrankonija, Švābija un Vidusfrankonija. Vēl sīkāk iedalās 71 apriņķī (Bezirk) un 25 neatkarīgās pilsētās (kreisfreien Städte). Reinas konfederācijas laikā 1806. gadā izveidojās Bavārijas karaliste, kas vēlāk ietilpa Vācijas Impērijas (1871—1918) sastāvā. Veimāras Republikas un Trešā reiha periodā pastāvēja kā Bavārijas brīvvalsts (Freistaat Bayern). Pēc Otrā pasaules kara Bavārijas brīvvalsts nokļuva ASV okupācijas zonā, bet 1949. gada 23. maijā to iekļāva Vācijas Federatīvās Republikas sastāvā. Vikikrātuvē par šo tēmu ir pieejami multivides faili. Skatīt: Bavārija. Encyclopædia Britannica raksts (angliski) Brockhaus Enzyklopädie raksts (vāciski) Mūsdienu Ukrainas enciklopēdijas raksts (ukrainiski) Krievijas Lielās enciklopēdijas raksts (krieviski) Encyclopædia Universalis raksts (franciski)