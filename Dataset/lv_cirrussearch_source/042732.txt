Davids Pastrņāks (čehu: David Pastrňák; dzimis 1996. gada 25. maijā) ir Čehijas hokejists, malējais uzbrucējs. Pašlaik (2023) Pastrņāks pārstāv NHL klubu Bostonas "Bruins". Savu spēlētāja karjeru Pastrņāks iesāka Allsvenskan klubā Södertälje SK. 2014. gada NHL draftā Pastrņāku ar 25. numuru izvēlējās Bostonas "Bruins". Spēlējis arī Amerikas hokeja līgas klubā Providensas "Bruins". Bostonas "Bruins" rindās Pastrņāks debitēja 2014.—15. gada sezonā, kad bija vien 18 gadus vecs, taču komandas sastāvā nostiprinājās divas sezonas vēlāk. 2016.—17. gada sezonā jau bija viens no komandas rezultatīvākajiem spēlētājiem. 2019.—20. gada saīsināto sezonu noslēdza ar 48 vārtiem, kopā ar Aleksandru Ovečkinu kā līgas labākais vārtu guvējs iegūstot Morisa Rišāra balvu. Tāpat Pastrņāks tika iekļauts līgas simboliskajā izlasē. Čehijas hokeja izlasē spēlējis trīs pasaules čempionātos. «First-round picks in 2014 NHL Draft». NHL.com (en-US). Skatīts: 2018-05-09. Munzüger Sport profils (vāciski) Eliteprospects profils (angliski) Internet Hockey Database profils (angliski) Eurohockey profils (angliski) Hockey-Reference profils (angliski)