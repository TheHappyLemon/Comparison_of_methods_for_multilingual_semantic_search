Noams Elkijs (angļu: Noam David Elkies; dzimis 1966. gada 25. augustā, Ņujorkā) ir ASV matemātiķis un starptautiskais lielmeistars šaha kompozīciju risināšanā (2001). Piedzimis Manhatanā. Viņa tēvs ir inženieris, bet māte - klavieru skolotāja. Jau no agras bērnības ticis atzīts par ļoti apdāvinātu bērnu. Četrpadsmit gadu vecumā uzvarējis starptautiskā matemātikas olimpiādē. Piecpadsmit gadu vecumā beidzis vidusskolu, bet trīs gadus vēlāk - Kolumbijas Universitāti. Divdesmit gadu vecumā aizstāvēja matemātikas doktora grādu Hārvarda Universitātē. 1992. gadā kļuvis par jaunāko profesoru Hārvarda Universitātes vēsturē. Aizraujas arī ar šahu un mūziku. Kā komponists ir autors vairāk nekā 50 muzikālajiem skaņdarbiem. 1986. gadā kļuvis par FIDE meistaru šahā, bet vēlāk nopietni pievērsies šaha kompozīcijām. 1996. gadā Telavivā, pārstāvot Izraēlu, uzvarējis Pasaules čempionātā šaha kompozīciju risināšanā individuālajā vērtējumā. 2001. gadā saņēmis starptautiskā lielmeistara nosaukumu šaha kompozīciju risināšanā. Pazīstams arī kā šaha kompozīciju sastādītājs. ASV šaha žurnālos Chess Horizons un American Chess Journal publicējis teorētisku rakstu sēriju par šaha galotnēm. Skilled at the Chessboard, Keyboard and Blackboard 20. WCSC TEL AVIV 15.-16.10.1996 Solving grandmasters «Endgame Explorations». Arhivēts no oriģināla, laiks: 2016. gada 2. janvārī. Skatīts: 2016. gada 11. janvārī. Noams Elkijs personīgā lappuse Hārvarda Universitātes vietnē Noams Elkijs šahista kompozīcijas vietnē "Chess Problem Database Server"