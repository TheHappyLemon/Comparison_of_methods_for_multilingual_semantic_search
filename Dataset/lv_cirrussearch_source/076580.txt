Davors Šukers (horvātu: Davor Šuker; dzimis 1968. gada 1. janvārī Osijekā) ir bijušais Horvātijas futbolists. Plašāk zināms ar savu vārtu gūšanas prasmi, viņš savu karjeru aizvadīja vairākos Eiropas klubos, ka arī Horvātijas izlasē, kur ar gūtiem 45 vārtiem ir rezultatīvākais tās spēlētājs. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. Šukers karjeru uzsāka savā dzimtajā pilsētā, spēlējot augstākās līgas klubā Osijek jau 16 gadu vecumā. Savā pēdējā sezonā šajā kluba viņš kļuva par līgas rezultatīvāko spēlētāju. 1989. gada viņš pārgāja uz lielāku klubu — Zagrebas "Dinamo". 1991. gadā daudzsološo sezonu pārtrauca Horvātijas neatkarības karš un 21 gada vecumā viņš pārcēlās uz Spānijas klubu Sevilla. Spēlējot La Liga, Šukers ieguva plašāku atpazīstamību, vairākas sezonas pēc kārtas būdams viens no rezultatīvākajiem spēlētajiem. Pēc 5 sezonām viņš noslēdza līgumu ar Madrides "Real" un joprojām bija viens no līgas rezultatīvākajiem spēlētājiem, palīdzot Madrides klubam iegūt čempiontitulu, Superkausa balvu un uzvarēt Čempionu līgā. Viņa pārcelšanās uz Londonas "Arsenal" izvērtās visai neveiksmīga, jo turpmākajā sezonā viņš guva visai maz vārtu, reabilitējot sevi tikai 2000. gada UEFA Kausa finālā. Savu karjeru viņš turpināja ar pāris sezonām Londonas "West Ham United" un Bundeslīgas klubā 1860 Munich. Par Šukera karjeras augstāko brīdi uzskatāms 1998. gada Pasaules kauss Francijā, kur viņš kļuva par rezultatīvāko turnīra spēlētāju un ieguva Zelta futbolzābaku, gūstot 6 vārtus 7 spēlēs, kā arī Sudraba bumbu kā otrs labākais turnīra spēlētājs (aiz Ronaldu). Viņa gūtie vārti ļāva Horvātijas futbola izlases ieņemt trešo vietu turnīrā debijas reizē kā neatkarīgai valstij, pēdējā spēlē pārspējot spēcīgo Nīderlandi. Horvātija nezaudēja nevienā spēlē, kur Šukers guva vārtus, piekāpjoties vienīgi pusfināla spēlē pret nākamajiem čempioniem — Franciju. Real Madrid Spānijas La Liga: 1996–97 Supercopa de España: 1997 UEFA Čempionu līga: 1997–98 Starpkontinentālais kauss: 1998 Dienvidslāvija FIFA U-20 Pasaules kauss: 1987 Individuālie sasniegumi FIFA Pasaules kausa labākais vārtu guvējs: 1998 Horvātijas gada futbolists: 1992, 1994, 1995, 1996,1997, 1998 Vikikrātuvē par šo tēmu ir pieejami multivides faili. Skatīt: Davors Šukers. Olympedia profils (angliski) Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski)