Grānta Zeme (angļu: Grant Land) ir vēsturisks nosaukums Elsmīra salas ziemeļdaļai. Dienvidu robeža tiek vilkta no Lēdijas Franklinas līča austrumkrastā līdz Grīlija fjordam rietumkrastā. Izstiepta ziemeļaustrumu—dienvidrietumu virzienā 480 km garumā. Pārsvarā kalnains arktiskais tuksnesis; Grānta Zemē atrodas salas augstākais punkts Barbo kalns. Liela daļa Grānta Zemes ietilpst Kutinirpākas nacionālā parka teritorijā. Zemes ziemeļaustrumos atrodas salas otra lielākā apdzīvotā vieta Alerta. 1871. gadā Čārlzs Hols (Charles Francis Hall) ar kuģi Polaris, kuģojot pa Neirsa šaurumu uz ziemeļiem no Grinela Zemes, sasniedza platuma grādus līdz mūsdienu Alertai, kā rezultātā atklāja zemes uz ziemeļiem no Lēdijas Franklinas līča un pieņemot, ka Lēdijas Franklinas līcis ir jūrasšaurums, nodēvēja jaunatklāto zemi par godu tā laika ASV prezidentam Ulisam Grāntam. The Columbia Gazetteer of North America. 2000. Grant Land Ellesmere Island — Too Many Names By KENN HARPER