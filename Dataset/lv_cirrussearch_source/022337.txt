Dāma Andžela Bridžida Lensberija (angļu: Angela Brigid Lansbury; dzimusi 1925. gada 16. oktobrī Londonā, Britu impērijā, mirusi 2022. gada 11. oktobrī) bija angļu izcelsmes amerikāņu aktrise un dziedātāja. Trīs reizes izvirzīta Amerikas Kinoakadēmijas balvai, astoņpadsmit reizes nominēta Emmy balvai, sešas reizes ieguvusi Zelta globusa balvu un piecas reizes apbalvota ar augstāko amerikāņu teātra Tony balvu. 2013. gadā aktrise saņēma Kinoakadēmijas goda balvu par vairāk kā septiņdesmit gadu ieguldījumu kinematogrāfa attīstībā. 2014. gadā Andžela Lensberija saņēma Britu Impērijas ordeni par ieguldījumu teātra mākslā un labdarību. Latvijā Andžela Lensberija vairāk pazīstama kā Džesikas Flečeres lomas atveidotāja seriālā "Noziegumam pa pēdām" (Murder, She Wrote, 1984—1996). Nozīmīgas lomas filmās "Gāzes gaisma" (1944), "Doriana Greja ģīmetne" (The Picture Of Dorian Gray, 1945), "Mandžūru kandidāts" (1962), "Nāve uz Nīlas" (Death on the Nile, 1978) un "Brīnumainā aukle" (2005), kā arī ierunājusi Tējkannas kundzi pilnmetrāžas animācijas filmā "Skaistule un Briesmonis" (1991). Šajā animācijas filmā Lensberija iedziedāja tituldziesmu, par kuru tās autori saņēma Amerikas Kinoakadēmijas balvu "Labākā dziesma". Attēlojusi lomas filmās Popera kunga pingvīni" (2011) un "Mērija Popinsa atgriežas" (2018). Mirusi 2022. gada 11. oktobrī, piecas dienas pirms savas 97. dzimšanas dienas. http://www.oscars.org/press/pressreleases/2013/20130905.html Angelina Jolie, Angela Lansbury, Steve Martin and Piero Tosi to Receive the Academy's Governors Awards The Guardian: 30th December 2013[novecojusi saite]. Retrieved December, 31, 2013. «Mirusi aktrise, seriāla 'Noziegumam pa pēdām' zvaigzne Andžela Lensberija». delfi.lv. Vikikrātuvē par šo tēmu ir pieejami multivides faili. Skatīt: Andžela Lensberija. IMDb profils (angliski) Internet Broadway Database profils (angliski) AllMovie profils (angliski)