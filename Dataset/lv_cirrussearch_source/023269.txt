Vilnis Edvīns Bresis (dzimis 1938. gada 30. janvārī, miris 2017. gada 25. oktobrī) bija Latvijas politiķis. 1961. gadā pabeidza Latvijas Lauksaimniecības akadēmiju agronomijas specialitātē. Latvijas Ļeņina Komunistiskās Jaunatnes Savienības pirmais sekretārs no 1970. līdz 1973. gadam. Bija Latvijas PSR Ministru Padomes priekšsēdētājs no 1988. gada 6. oktobra līdz 1990. gada 7. maijam. 5. Saeimas deputāts no saraksta "Saskaņa Latvijai — atdzimšana tautsaimniecībai" (pēc tas sadalīšanās 1994.-1995. g. darbojās Tautsaimnieku politiskās apvienības frakcijā), 8. un 9. Saeimas deputāts no LZS. Nedaudz vairāk nekā gadu bijis LR Kooperācijas valsts ministrs Māra Gaiļa valdībā. 1989. gadā LPSR Augstākā padome pieņēma likumu “Par zemnieku saimniecībām Latvijas PSR”, kas atļāva līdzās padomju kopsaimniecībām veidot arī individuālās saimniecības. Ministru padomes priekšsēdētājs tobrīd bija Bresis, tāpēc pirmos individuālos saimniekotājus nosauca par Breša zemniekiem. «1989. gada 6. maijā. Breša zemnieki». LA.LV (latviešu). Arhivēts no oriģināla, laiks: 2021-05-17. Skatīts: 2020-01-02.