"Gārfīlds 2" (angļu: Garfield: A Tail of Two Kitties) ir 2006. gada Apvienotās Karalistes un ASV datoranimācijas spēlfilma, komēdija, kuras režisors ir Tims Hills, scenārija autori ir Džoels Koens un Aleks Sokolovs. Filma ir 2004. gada filmas "Gārfīlds" turpinājums. Filmā galvenās lomas atveido Brekins Meiers un Dženifere Lava Hjūita, atkārtoti atveidojot Džona Ārbakla un dakteres Lizas Vilsones lomas, bet Bills Marijs atkal ieskaņojis Gārfīldu. Aktieru sastāvam pievienojušies Billijs Konolijs, Īans Eberkrombijs, Rodžers Rīss, Lūsija Deivisa un Olivers Mūrheds, bet Tims Karijs, Bobs Hoskinss, Rīss Ivanss, Vinnijs Džonss, Džo Paskvāls, Ričards Grants, Džeina Līvsa un Rosko Lī Brauns ieskaņojuši dzīvnieku varoņu balsis. Filmā Gārfīlds, Odijs, Liza un Džons dodas uz Apvienoto Karalisti, kur princis ir kaķis, kas izskatās tieši tāds kā Gārfīlds, pēc viņa saimnieka nāves valda pār pili. Viņa valdīšanu apdraud ļaunais aristokrāts, kas plāno pili pārveidot par daudzdzīvokļu mājām un atbrīvoties no prinča. Filmas pirmizrāde Amerikas Savienotajās Valstīs bija 2006. gada 16. jūnijā, un tāpat kā tā filmas iepriekšējā daļa, tā saņēma pārsvarā negatīvas kritiķu atsauksmes. Latvijā filmas pirmizrāde bija 2006. gada 21. jūlijā. Video spēli "Gārfīlds 2" izstrādāja The Game Factory. «Garfield: A Tail of Two Kitties (2006) – Financial Information». The Numbers. «Garfield: A Tail of Two Kitties (2006)». Box Office Mojo. 2020-07-29. Skatīts: 2020-07-29. IMDb profils (angliski) AllMovie profils (angliski) Turner Classic Movies profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)