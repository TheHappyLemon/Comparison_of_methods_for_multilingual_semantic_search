Bremžu sistēma automašīnai ir ar berzes spēku radīta ātruma salēnināšanai vai auto nekontrolētas aizripošanas nepieļaušanai izveidota sistēma. Parasti automašīnā ir divas bremzes - rokas stāvbremze un darba bremze (pedālis). Starp priekšējiem sēdekļiem atrodas rokas stāvbremzes kloķis, kad nepieciešams mašīnu nobremzēt stāvēšanai uz slīpa profila. Rokas bremzi darbina - rokturi pavelkot uz sevi – uz augšu, tad tiek saspiesti aizmugurējie bremžu kluči ar nospriegotām trosītēm. Rokas bremzes trosītes nospriegotā stāvoklī nobloķē (notur) zobrata fiksators. Rokas bremzi atlaiž, nospiežot pogu rokas bremzes kloķa roktura galā, kas atbrīvo zobratu un rokas bremzes rokturi, nedaudz paceļot uz augšu un, tūlīt pēc zobrata atbloķēšanās, spiežot rokturi uz leju. Darba bremzes pedāli izmato braukšanas laikā. Darba bremzes sastāv no galvenā bremžu cilindra, ko piedzen pedālis ar bīdni. Bremžu šķidrums, kurš ir nesaspiežams, tiek nodots pa bremžu šļūtenēm uz darba cilindriem. Uz katru riteni ir divi cilindri, divi virzuļi, bremžu kluči, bremžu veltnis. Šķidrumam ieplūstot darba cilindrā bremžu kluči paceļas un piespiežas diskam, izraisot berzi. Virs galvenā cilindra atrodas bremžu šķidruma rezervuārs ar vāciņu - parasti tas ir balti matētā krāsā. Uz rezervuāra ir atzīmes par minimālo un maksimālo bremžu šķidruma līmeni, kuru tāpat pastāvīgi ir jākontrolē, lai bremžu sistēma neiekļūtu gaiss, kas atšķirībā no šķidruma ir saspiežams. Ja gaiss iekļūst sistēmā mašīna pazaudē bremzes. Bremžu šķidrums ar laiku var iztecēt pa nodilušam virzuļu blīvēm, var būt arī savienojošo cauruļu bojājumu, pa kuriem bremžu šķidrums var aizplūst. Tāpēc katru dienu bremžu šķidruma līmenis obligāti ir jākontrolē. Bremžu šķidrumiem ir vairākas markas, kuras katra iekrāsota sava krāsā: balta, rozā, zaļa, zila u.c. Ja bremžu sistēmā bremžu šķidrums zūd strauji, servisā jāinteresējas, no kurienes tieši tas aizplūst, lai novērstu bremžu sistēmas bojājumus. Inerces bremzes ir, kad pie automašīnas piekabinātās piekabes (treileri), automašīnai bremzējot, piekabe ar inerces spēku turpinot kustību uz priekšu, nospriego speciālas trosītes, kas liek nostrādāt bremžu klučiem un piekabe sāk bremzēties. Vikikrātuvē par šo tēmu ir pieejami multivides faili. Skatīt: Bremžu sistēma. Encyclopædia Britannica raksts (angliski) Krievijas Lielās enciklopēdijas raksts (krieviski) Enciklopēdijas Krugosvet raksts (krieviski)