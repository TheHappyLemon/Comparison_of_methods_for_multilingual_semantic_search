Pasaules čempionāta hokejā 3. divīzija ir starptautisks hokeja turnīrs, kas notiek Pasaules čempionāta hokejā ietvaros. To rīko Starptautiskā Hokeja federācija un šis ir otrs zemākais līmenis pēc Elites divīzijas, 1. divīzijas un 2. divīzijas. Pēc Starptautiskās Hokeja federācijas sistēmas pārkārtošanas 2001. gadā komandas, kas atradās ārpus 40 labākajām piedalījās 2. divīzijas kvalifikācijā. D grupas pēdējo divu vietu ieguvējas nepiedalījās 2001. gada čempionātā, bet tika paaugstinātas uz 2. divīziju 2002. gadā. Pieaugošā dalībvalstu skaita dēļ 2003. gadā 2. divīzijas kvalifikācija tika pārdēvēta par 3. divīziju. No 2001. līdz 2011. gadam divas komandas, kas ieņēma pēdējās vietas 2. divīzijas turnīrā tika pazeminātas uz 3. divīziju, kuras aizstāja divas labākās 3. divīzijas komandas. Sākot ar 2012. gadu 2. divīzijas B grupa un 3. divīzija apmainās tikai ar vienu komandu. Pēc Starptautiskās Hokeja federācijas nosacījumiem maksimālais Pasaules čempionāta dalībvalstu skaits ir 46. Tomēr divos gadījumos ir bijušas 48 dalībvalstis. 2010. gadā 3. divīzija tika sadalīta 2 grupās, kur katrā bija 4 komandas, bet 2013. gadā tika rīkots kvalifikācijas turnīrs par pēdējām divām vietām turnīrā. Ja uz 2014. gada turnīru būtu pieteikušās vairāk par 46 dalībvalstīm, tad tiktu rīkota kvalifikācija, kuras uzvarētājs kvalificētos 2015. gada 3. divīzijas turnīram. No 2002. līdz 2011. gadam divas labākās komandas tika paaugstinātas uz 2. divīziju. Sākot ar 2012. gadu tikai uzvarētājs tiek paaugstināts. No 2020. gada A grupas uzvarētājs tiek paaugstināts uz 2. divīziju, bet B grupas pēdējās vietas ieguvējs izkrīt uz 4. divīziju. ^ - Tā kā tikai divas komandas pieteicās, turnīrs netika izspēlēts un abas automātiski kvalificējās 2. divīzijai. ^ – 1992., 1994. un 1995. gadā nebija D grupas. Tomēr C grupa tika sadalīta divās daļās, kur C2 uzvarētājs tika paaugstināts uz C1, tādējādi padarot C2 grupu tādu pašu kā D grupu. Tāpēc tās uzvarētāji (Spānija, Igaunija un Horvātija) ir ierakstīti šeit. Pasaules čempionāts hokejā «Bylaw 700(2), 703(4)». Arhivēts no oriģināla, laiks: 2013. gada 31. maijā. Skatīts: 2013. gada 21. maijā.