Uguņošana ir spožu krāsainu sprāgstošas pirotehnikas izstrādājumu dedzināšana svētkos. Uguņošana var būt gan haotiska (bez noteikta scenārija), gan arī ar scenāriju (tie tiek saukti par uguņošanas priekšnesumiem). Uguņošanā izmantotā pirotehnika var degt ar liesmu, kā arī var būt ar dzirksteli dažādās krāsās, piemēram, sarkanā, oranžā, dzeltenā, zaļā, zilā, violetā, sudraba un zelta krāsā. Uguņošana tiek praktizēta visā pasaulē, bieži tas ir kādu kultūras vai reliģisku svētku centrālais notikums. Uguņošana izgudrota Ķīnā, senākā zināmā uguņošana notikusi Ķīnā 7. gadsimtā. Uguņošana pieder pie Ķīnas kultūras, un laika gaitā tā izplatījās citās kultūrās un sabiedrībās. Ķīna ir arī pasaulē lielākais uguņošanā izmantojamās pirotehnikas ražotājs un eksportētājs. «Fireworks And Religious Events | Equality and Religious Freedom». Concilionacionalevangelico.org. Arhivēts no oriģināla, laiks: 2013-12-03. Skatīts: 2012-11-16. «Shining through». China Daily. Arhivēts no oriģināla, laiks: 2012. gada 14. maijā. Skatīts: 2011. gada 2. oktobris. The Science of Fireworks (angliski)