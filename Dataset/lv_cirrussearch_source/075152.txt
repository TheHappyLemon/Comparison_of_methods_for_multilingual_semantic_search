Deniss Nikolāss Marija Bergkamps (nīderlandiešu: Dennis Nicolaas Maria Bergkamp; dzimis 1969. gada 10. maijā Amsterdamā) ir bijušais Nīderlandes futbolists. Savu karjeru viņš aizvadīja Ajax, Inter un Arsenal klubos un Nīderlandes izlasē. Bergkamps savas karjeras labākās spēles aizvadīja atvilktā uzbrucēja pozīcijā, kur viņš varēja pielietot savas taktiskās prasmes un negaidītās piespēles. 2004. gadā Pelē viņu iekļāva savā FIFA 100 sarakstā kā vienu no 125 labākajiem futbolistiem futbola vēsturē. Viņš tiek atzīts arī par vienu no Anglijas Premjerlīgas visu laiku labākajiem spēlētājiem. 2007. gada viņš tika iekļauts Anglijas Futbola slavas zālē, kļūdams par pirmo un vienīgo Nīderlandes futbolistu, kas šo godu izpelnījies. Divas reizes viņš FIFA gada futbolista apbalvojumā ieņēmis trešo vietu. Deniss Bergkamps ir plašāk zināms arī ar savām bailēm no lidošanas, kuras radās pēc tam, kad Nīderlandes izlase bija iesaistīta negadījumā 1994. gada Pasaules kausā, kas notika ASV. Nīderlandes izlase ceļoja kopā ar žurnālistu grupu, no kuriem viens izteica piezīmes par ilgo gaidīšanas laiku, izsakot varbūtību, ka lidmašīnā ir spridzeklis. Tas radīja paniku pasažieru vidū, it īpaši Bergkampam. Šis negadījums atgādināja viņam par lidmašīnas avāriju, kurā bojā gāja daudzi Surinamas izcelsmes Nīderlandes futbolisti, kad tie lidoja uz Surinamu. Kopš tā brīža Bergkampam ir bijusi nepatika pret pārlidojumiem. Šajā sakarā viņš tika iesaukts par Nelidojošo holandieti (non-Flying Dutchman), vārdu spēle angļu valodā no Klīstošais holandietis (The Flying Dutchman). Bieži vien viņš nevarēja pārstāvēt Arsenal klubu spēlēs ārpus Anglijas. Ja bija vajadzība, viņš brauca ar vilcienu vai personisko auto. Nogurdinošo ceļojumu uz Eiropu dēļ, bieži vien viņam nācās izlaist spēles viesos Eiropas klubu sacensībās. Ajax Eredivisie: 1989–90 KNVB beker: 1986–87, 1992–93 Eiropas Kausu ieguvēju kauss: 1986–87 UEFA kauss: 1991–92 Inter Milan UEFA kauss: 1993–94 Arsenal Anglijas Premjerlīga: 1997–98, 2001–02, 2003–04 FA kauss: 2001–02, 2002–03, 2004–05 FA Community Shield: 1998, 2002, 2004 Individuālie sasniegumi Nīderlandes gada futbolists: 1991, 1992 FIFA 100 Glanville, Brian. «Bye-bye Bergkamp». Sportstar Weekly. Arhivēts no oriģināla, laiks: 2007. gada 13. jūlijā. Skatīts: 2009. gada 26. janvārī. Munzüger Sport profils (vāciski) WorldFootball profils (angliski) Soccerbase spēlētāja profils (angliski) National-Football-Teams profils (angliski) Transfermarkt spēlētāja profils (angliski) Transfermarkt trenera profils (angliski) Eu-football.info profils (angliski) FBref spēlētāja profils (angliski) Bergkamp Tribute: The Non-Flying Dutchman FootballDatabase profils Walking in a Bergkamp Wonderland Profils 4thegame.com Bergkamps Football Heroes Bergkampa fanu lapa