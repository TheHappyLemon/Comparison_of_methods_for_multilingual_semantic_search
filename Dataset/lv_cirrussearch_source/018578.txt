Basku Zemes tūre (spāņu: Vuelta Ciclista al País Vasco, basku: Euskal Herriko txirrindulari itzulia) ir ikgadējas profesionālas šosejas riteņbraukšanas daudzdienu sacensības, kas aprīļa sākumā notiek Basku Zemē, Spānijā. Pirmās sacensības notika 1924. gadā, bet laika posmā no 1935. līdz 1969. gadam tās nenotika. Tomēr no 1939. līdz 1969. gadam notika citas, līdzīgas sacensības. Sacensības ir pieminētas un aprakstītas Ernesta Hemingveja romānā "Un saule lec". Tās ir vienas no sacensībām, kuras iekļautas UCI Pasaules tūres kalendārā.