Balsīgs bilabiāls nazāls līdzskanis tiek lietots lielākajā daļā pasaules valodu. Zināmas tikai dažas valodas (piem. mohauku valoda), kurās šī patskaņa nav. Starptautiskajā fonētiskajā alfabētā šī skaņa tiek apzīmēta ar m, X-SAMPA simbols ir m. Bilabiāls nazāls līdzskanis latviešu valodā tiek apzīmēts ar "m" kā vārdos māja un bumba. Bilabiāla nazāla līdzskaņa raksturojumi: Pēc artikulācijas veida tas ir slēdzenis; balss traktā tiek noslēgta gaisa plūsma. Pēc artikulācijas vietas tas ir bilabiāls līdzskanis; tiek artikulēts ar abām lūpām, Pēc fonācijas tas ir balsīgs; artikulācijas laikā balss saites vibrē. Tas ir nazāls līdzskanis; gaiss plūst caur degunu. Tas ir centrāls līdzskanis; gaiss plūst pāri mēles vidum, nevis tās malām. Pēc gaisa plūsmas mehānisma tas ir ekspiratorisks; gaisa plūsma tiek virzīta uz āru ar plaušu palīdzību. Bilabiālo nazālo līdzskani m visos gadījumos latviski atveido ar burtu "m".