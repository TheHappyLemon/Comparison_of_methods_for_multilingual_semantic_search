Lietuvas guberņa (krievu: Литовская губерния, lietuviešu: Lietuvos gubernija) bija īslaicīgi pastāvējusi Krievijas Impērijas guberņa (1796-1801), kurā ietilpa arī daļa no mūsdienu Baltkrievijas teritorijas un arī neliela daļa no Latvijas teritorijas (daļa no Jēkabpils novada, Bauskas novada, Dobeles novada). Guberņas centrs bija Viļņa. Pēc Polijas-Lietuvas kopvalsts trešās dalīšanas 1795. gadā lielākā daļa no Žemaitijas kunigaitijas, Traķu vaivadijas un Viļņas vaivadijas nonāca Krievijas Impērijas sastāvā un to teritorijās izveidoja Viļņas un Sloņimas guberņas. Pēc imperatora Pāvila I rīkojuma tās apvienoja vienotā Lietuvas guberņā. 1801. gadā pēc Aleksandra I rīkojuma Lietuvas guberņa atkal tika sadalīta un nodibināta Viļņas guberņa un Grodņas guberņa. 1842. gada beigās Krievijas imperators Nikolajs I izdeva rīkojumu vēlreiz sadalīt lietuviešu apdzīvoto teritoriju divās daļās, izveidojot Kauņas guberņu un Viļņas guberņu. Tas tika izdarīts 1843. gada jūlijā. Lietuvas guberņa robežojās ar Kurzemes guberņu ziemeļos, Vācijas Impēriju rietumos un Baltkrievijas guberņu austrumos. Braslavas (Браславский уезд) Brestas (Брестский уезд) Viļņas (Виленский уезд) Ukmerģes (Вилькомирский уезд) Vavkaviskas (Волковысский уезд) Grodņas (Гродненский уезд) Aizvilijas (Завилейский уезд) ar centru Švenčoņos Kobrinas (Кобринский уезд) Kauņas (Ковенский уезд) Ļidas (Лидский уезд) Navahrudakas (Новогрудский уезд) Ašmjanu (Ошмянский уезд) Pružanu (Пружанский уезд) Raseiņu (Россиенский уезд) Sloņimas (Слонимский уезд) Telšu (Тельшевский уезд) Traķu (Трокский уезд) Upītes (Упитский уезд) ar centru Panevēžā Šauļu (Шавельский уезд) «С. А.ТАРХОВ Изменение административно-территориального деления России за последние 300 лет 1708—1914». Arhivēts no oriģināla, laiks: 2013. gada 29. jūlijā. Skatīts: 2014. gada 14. jūnijā. Vikikrātuvē par šo tēmu ir pieejami multivides faili. Skatīt: Lietuvas guberņa. Krievijas Lielās enciklopēdijas raksts (krieviski)