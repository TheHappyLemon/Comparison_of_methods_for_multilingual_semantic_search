Trevors Džons Lindens (angļu: Trevor John Linden; dzimis 1970. gada 11. aprīlī Midisainhatā, Albertas provincē, Kanādā) ir bijušais kanādiešu hokejists, spēlēja centra uzbrucēja un labās malas uzbrucēja pozīcijās. Savas profesionāļa karjeras laikā spēlēja NHL klubu Vankūveras "Canucks", Vašingtonas "Capitals", Monreālas "Canadiens" un Ņujorkas "Islanders" klubu sastāvos. No 2014. gada līdz 2018. gada jūlijam Lindens bija NHL kluba Vankūveras "Canucks" prezidents. 1988. gada NHL draftā viņu izraudzījās Vankūveras "Canucks" ar kopējo 2. kārtas numuru. Karjeras laikā viņš piedalījās divās NHL Visu zvaigžņu spēlēs. 1990. gadā viņu ievēlēja par vienu no "Canucks" kapteiņiem, tā viņš kļuva par vienu no visu laiku jaunākajiem kapteiņiem NHL. Viņš pildīja kapteiņa pienākumus līdz 1997. gadam. 1998. gadā viņu ievēlēja par NHL Spēlētāju asociācijas prezidentu, šajā amatā viņš bija 8 gadus. T. Lindens bija nozīmīga persona 2004-05 NHL lokautā. 1989. gadā viņš tika iekļauts NHL jauno spēlētāju pirmajā izlasē. Kopā ar Kanādas izlasi piedalījās 1998. gada ziemas olimpiskajās spēlēs. Eliteprospects profils (angliski) The Internet Hockey Database profils (angliski) NHL profils (angliski) https://www.theglobeandmail.com/sports/hockey/article-canucks-president-of-hockey-operations-trevor-linden-agree-to-part/