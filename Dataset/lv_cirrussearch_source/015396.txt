Vulastona ezers (angļu: Wollaston Lake) ir liels ezers Kanādā, Saskačevanas provinces ziemeļaustrumos. Vienīgais lielais pasaules ezers ar divām iztekām. Fondulakas upe iztek uz ziemeļrietumiem, uz Atabaskas ezeru. Savukārt Kokranas upe plūst uz ziemeļaustrumiem, uz Reindīra ezeru. Līdz ar to ezers atrodas uz ūdensšķirtnes starp Ziemeļu Ledus okeānu un Atlantijas okeānu. Ezerā daudz salu; ezera platība ar salām ir 2681 km², bez salām — 2286 km². Krasta līnijas garums ir ap 1475 km. Eiropiešiem zināms no 1770. gada; nosaukts 1807. gadā par godu angļu ķīmiķim un fiziķim Viljamam Vulastonam (George Hyde Wollaston). Ezera krastā viens neliels ciemats Vulastonleika ar 800 iedzīvotājiem. Gar ezera rietumu krastu iet ceļš. Ezera dienvidrietumu daļā ieplūst Rabitleikas urāna ieguves kompleksa attīrītie notekūdeņi. The Atlas of Canada «The Encyclopedia of Saskatchewan». Arhivēts no oriģināla, laiks: 2011. gada 6. septembrī. Skatīts: 2011. gada 11. oktobrī.