"Atmiņas par slepkavību" (korejiešu: 살인의 추억; Sarinui chueok) ir 2003. gada Dienvidkorejas krimināltrillera filma, kuras režisors ir Pons Čunho. Filmā galvenās lomas atveido Sons Kanho, Kims Sangens, Kims Roiha un Paks Nosiks. Filma ir balstīta uz patiesu stāstu par pirmajām apstiprinātajām sērijveida slepkavībām Dienvidkorejā, kas notika laika posmā no 1986. līdz 1991. gadam. Filma stāsta par diviem detektīviem, kas mēģina atrast vainīgo. "Atmiņas par slepkavību" pirmizrāde notika 2003. gada 2. maijā. Tā bija otrā Pona Čunho režisētā filma pēc Barking Dogs Never Bite (2000). Filma saņēma plašu kritiķu atzinību, īpaši izceļot filmas atmosfēru, kinematogrāfiju, montāžu, mūziku, Sona aktierspēli, kā arī Pona Čunho režiju un scenāriju. Filma kopumā saņēma 30 dažādas balvas un nominācijas un tiek uzskatīta par vienu no visu laiku labākajām Dienvidkorejas filmām. «MEMORIES OF MURDER Makes Cinema Scope’s ‘Top Ten Films of the Decade’». Korean Film Biz Zone (angļu). Skatīts: 2022-09-24. IMDb profils (angliski) AllMovie profils (angliski) Turner Classic Movies profils (angliski) TV.com profils (angliski) Metacritic profils (angliski) Box Office Mojo profils (angliski) Rotten Tomatoes profils (angliski)