Šis raksts ir par futbolistu. Par arhitektu skatīt rakstu Aleksandrs Vanags (arhitekts). Aleksandrs Vanags (dzimis 1919. gada 21. martā, miris 1986. gadā) bija Latvijas futbolists un basketbolists. Latvijas futbola izlasē viņš debitēja 1937. gada 25. jūnijā, 18 gadu vecumā. Pēc Otrā pasaules kara viņš spēlēja futbolu Francijā. Vanags spēlēja labās malas uzbrucēja un pussarga pozīcijā. Karjeras sākumā viņš spēlēja "Universitātes Sports" komandā, bet vēlāk pārcēlās uz ASK. No 1937. līdz 1940. gadam viņš Latvijas futbola izlasē 18 spēlēs guva 9 vārtus. Papildus futbolam Vanags spēlēja arī basketbolu starptautiskā līmenī, kļūstot par 1939. gada Eiropas čempionāta basketbolā sudraba medaļas ieguvēju. 1942. gadā vācu okupācijas laikā Vanags ASK sastāva ieguva Latvijas čempiona titulu. Pēc Otrā pasaules kara Vanags apmetās Francijā, kur viņš pievienojās RC Strasbourg. Pēc tam pārgāja uz FC Nancy, bet tad atgriezās Strasbūras klubā. 140 spēlēs Strasbūras labā viņš guva 10 vārtus. 1951. gadā viņš ar RC Strasbourg ieguva Francijas kausu, bet 1947. gadā spēlēja kausa finālā. 1949./50. gada sezonā Strasbūras komandā spēlēja arī sava laika Latvijas izlases vārtsargs Jānis Bebris. Pēc spēlētāja karjeras beigām kļuva par futbola un basketbola treneri. Latvijas čempions futbolā — 2 (1942, 1943) Rīgas čempions futbolā — 1 (1943) Francijas kausa ieguvējs futbolā — 1 (1951) «Alexandre Vanags». racingstub.com (franču). Skatīts: 2022-05-12. Vikikrātuvē par šo tēmu ir pieejami multivides faili. Skatīt: Aleksandrs Vanags. WorldFootball profils (angliski) National-Football-Teams profils (angliski) Transfermarkt spēlētāja profils (angliski) Eu-football.info profils (angliski) FIBA ARCHIVE profils (angliski)