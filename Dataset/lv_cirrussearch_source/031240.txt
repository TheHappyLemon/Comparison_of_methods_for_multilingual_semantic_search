Klints Malarčuks (dzimis 1961. gada 1. maijā) ir bijušais kanādiešu profesionālā hokeja vārtsargs un no 1981. gada līdz 1992. gadam spēlējis Nacionālajā hokeja līgā (NHL). Viņš ir strādājis par treneri četrās NHL komandās un divās zemākas līgas komandās. Pēdējā trenētā komanda — Calgary Flames. Klints Malarčuks ir dzimis Grandē Prairiē, Albertā, audzis Edmontonā, Albertā, un pašreiz dzīvo Albertā un Nevadā. Malarčuka vārds vislabāk ir zināms ar dzīvībai bīstamo negadījumu hokeja spēles laikā 1989. gadā, kad cita spēlētāja slida pārgrieza viņa galveno artēriju un jugulāro vēnu, kas izraisīja pēkšņu asins zudumu. Malarčuks ir spēlējis Rietumu hokeja līgas (RHL) komandā Portlandas Winter Hawks. Vēlāk uzsāka profesionālās gaitas Nacionālās hokeja līgas (NHL) komandās Quebec Nordiques, Washington Capitals un Buffalo Sabres. Spēlējis arī Internacionālās hokeja līgas (IHL) komandā Las Vegas Thunder. 1989. gada 22. marta spēles laikā, kurā Malarčuka pārstāvētajai komandai Buffalo Sabres pretī stājās St. Louis Blues, spēlētājs Stīvs Tutls no St. Louis Blues un spēlētājs Uve Krups no Buffalo Sabres saskrējās un ietriecās vārtsarga laukumā. Brīdī, kad notika sadursme, Stīva Tutla slidas asmens ietriecās Malarčuka kakla rajona labajā pusē, savainojot viņa galveno artēriju un ievainojot viņa kakla muskuli un jugulāro vēnu. Ar asins strūklu, kas plūda no Malarčuka kakla uz ledus, viņš bija spējīgs pamest ledus laukumu ar paša spēkiem un viņa komandas atlētikas trenera Džima Pizzutelli palīdzību. Daudzi spēles skatītāji bija psiholoģiski traumēti pēc redzētā uz laukuma. Uz ledus bija tik daudz asiņu, ka 11 fani noģība, 2 piedzīvoja infarktu un 3 spēlētājiem palika slikti. Vietējās televīzijas kameras pārtrauca filmēt notiekošo un aizgrieza kameras prom pēc tam, kad saprata, kas uz ledus ir noticis. SN Magazine: Clint Malarchuk, The Survivor 30 for 30 Shorts: ‘Cutthroat’ The Internet Hockey Database Clint Malarchuk gets throat slit by skate «BEHIND THE SCENES Newest 30 for 30 Short: Cutthroat reminds SportsCenter veterans of gruesome injury». Arhivēts no oriģināla, laiks: 2016. gada 5. martā. Skatīts: 2015. gada 15. decembrī.