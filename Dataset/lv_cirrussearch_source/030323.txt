Priežu vērpējs (latīņu: Dendrolimus pini) ir zvīņspārņu tauriņu suga no vērpēju dzimtas. Tā ir izplatīta Eiropā un Āzijā. Tas tiek uzskatīts par vienu no nopietnākajiem priežu mežu kaitēkļiem Eiropā. Sugā izšķir 7 pasugas un 2 aberācijas. Priežu vērpējs ir izplatīts Eiropā un Āzijā. Priežu vērpēja izplatīšanās areāls sakrīt ar šīs sugas galvenā barības auga, parastās priedes, izplatību. Priežu vērpēja izplatības areāls ir Rietumeiropā līdz Vidusāzijai (Ķīnas ziemeļiem, Krievijas Āzijas daļas vidum un Kazahstānai). Priežu vērpēja pasugu izplatības areāli ir ierobežoti mazākos Eiropas reģionos. Dendrolimus pini ibericus sastopams Portugālē un Spānijā; Dendrolimus pini calabria — Itālijā; Dendrolimus pini cederensis — Grieķijā; Dendrolimus pini schultzeana — Spānijā; Dendrolimus pini adriatica un Dendrolimus pini paulae — Dienvidturcijā; Dendrolimus pini corsaria — Ziemeļfrancijā. Priežu vērpējs ir labi pazīstams parastās priedes mežu kaitēklis Austrumeiropā un Centrāleiropā. Raksturīgs ar regulāriem priežu defoliācijas uzliesmojumiem. Piemēram, Vācijā no 1700. gada līdz 1929. gadam ir atzīmēti 77 uzliesmojumi. Priežu vērpēja galvenais barības augs ir parastā priede, bez par barības augiem var kalpot arī dažas citas skujkoku sugas (parastā egle, kadiķi) un pat platlapu koku sugas (pīlādži, bērzi, liepas). Björkman, C., Lindelöw, Å.; Eklund, K.; Kyrk, S.; Klapwijk, M.J.; Fedderwitz, F. & Nordlander, G. A rare event – an isolated outbreak of the pine-tree lappet moth (Dendrolimus pini) in the Stockholm archipelago. Entomologisk Tidskrift 134 (1-2): 1-9. Uppsala, Sweden 2013. ISSN 0013-886x Jesse A. Hardin & Alonso Suazo. New Pest Response Guidelines: Dendrolimus Pine Moths. United States Department of Agriculture, First Edition Issued 2012 Dendrolimus superans Butler, 1877. GBIF.org Dendrolimus superans (Butler, 1877). BioLib.cz