Žaks Bodrjē (franču: Jacques Baudrier; dzimis 1872. gada 4. maijā, miršanas datums nav zināms) bija franču burātājs, olimpiskās sudraba un divu bronzas medaļu ieguvējs 1900. gada vasaras olimpiskajās spēlēs. Bodrjē 1900. gada Parīzes olimpiskajās spēlēs startēja burāšanas sacensībās. Open klases sacensībās viņš nefinišēja. 0,5 līdz 1 tonnu laivu klases pirmajā braucienā viņš izcīnīja sudraba medaļu, savukārt otrajā braucienā — bronzas medaļu. Bet 1 līdz 2 tonnu laivu klases pirmajā braucienā ieguva bronzas medaļu, savukārt otrajā braucienā — 4. vietu. «Jacques Baudrier». Olympedia. Skatīts: 2022. gada 7. jūlijs. «Jacques Baudrier». Sports Reference. Arhivēts no oriģināla, laiks: 2022. gada 7. jūlijs. Skatīts: 2022. gada 7. jūlijs. Žaks Bodrjē (Olympics profils) (angliski) Žaks Bodrjē (Olympedia profils) (angliski) Žaks Bodrjē (Sport Reference profils) (angliski)