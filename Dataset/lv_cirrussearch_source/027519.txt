MIT licence ir brīvā programmatūras licence, kas radusies Masačūsetsas Tehnoloģiju institūtā (MIT). Tā ir atļaujoša brīvās programmatūras licence, kas nozīmē to, ka tā atļauj izmantošanu slēgtā pirmkoda programmatūrā, ja vien visām licencētās programmatūras kopijām ir līdzi iekļauti arī MIT licences nosacījumi un autortiesību informācija. Šāda slēgtā pirmkoda programmatūra saglabā savu slēgto dabu, lai arī tā iekļauj programmatūru, kas licencēta saskaņā ar MIT licenci. Licence ir savietojama arī ar GNU Vispārējo publisko licenci, kas nozīmē, ka GPL ļauj kombinēt un tālāk izplatīt programmatūru kopā ar citu programmatūru, kas izmanto MIT licenci. Zināmākā programmatūra, kas izmanto kādu no MIT licences versijām ir Expat, Mono izstrādes platformas klašu bibliotēkas, Ruby on Rails, Node.js, Lua (no versijas 5.0), Wayland, jQuery un X Window System, kam sākotnēji licence tika sarakstīta. Lawrence Rosen, OPEN SOURCE LICENSING, p.85 (Prentice Hall PTR, 1st ed. 2004) Various Licenses and Comments about Them – GNU Project – Free Software Foundation. Gnu.org (1999-09-03). Retrieved on 2013-07-17. MIT licences variants MIT licences šablons (Open Source Initiative oficiālā vietne) Expat licence X11 licence MIT Expat licences īss kopsavilkums