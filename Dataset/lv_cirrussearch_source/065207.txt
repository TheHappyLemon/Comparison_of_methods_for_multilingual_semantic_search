NASAMS (angļu: Norwegian Advanced Surface-to-Air Missile System) ir īsa līdz vidēja darbības rādiusa zenītraķešu palaišanas komplekss, ko 1998. gadā sāka lietot Norvēģijas bruņotie spēki. Uzlaboto NASAMS-2 sāka lietot 2006. gadā, bet NASAMS-3 2019. gadā. Šāda veida zenītraķešu sistēmu izmanto arī ASV Armija un dažas sabiedrotās valstis. Krievijas 2022. gada iebrukuma laikā Ukrainā 2022. gada 1. jūlijā Pentagons paziņoja par NASAMS pretgaisa aizsardzības sistēmu piegādi Ukrainai. Pēc 29. jūlija Ukrainai piegādāja divas NASAMS baterijas ar 12 mobilajām palaišanas ierīcēm, katrā no kurām ir sešas raķetes. 24. augustā ASV paziņoja, ka piešķirs Ukrainai sešas papildu NASAMS vienības, kas Ukrainā ieradās 2022. gada novembra sākumā.