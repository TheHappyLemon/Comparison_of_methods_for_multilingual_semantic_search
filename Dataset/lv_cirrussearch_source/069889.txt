Navotasa (filipīniešu: Lungsod ng Navotas, angļu: Navotas City) ir neatkarīga pilsēta Filipīnās. Atrodas Lusonas salas rietumdaļā Manilas aglomerācijā, administratīvi ietilpst Galvaspilsētas reģionā. Izvietojusies reģiona ziemeļrietumos Manilas līča krastā pie robežas ar Bulakanas provinci; ziemeļos robežojas ar Bulakanas provinces Obando municipalitāti, austrumos — ar Malabonu un Kalookanu, bet dienvidos — ar Manilu. Nozīmīga zvejas osta — tiek uzskatīts, ka Navotasa ir Āzijas trešā lielākā zvejas osta un lielākā Dienvidaustrumāzijā. Kā patstāvīga apdzīvota vieta (draudze) izveidota 1859. gadā, no Malabonas nodalot trīs barjosas. 1901. gadā Navotasas municipalitāte tika iekļauta jaunizveidotajā Risalas provincē. 1903. gadā pievienota Malabonai, bet jau 1906. gadā atjaunota kā patstāvīga municipalitāte. 1975. gadā Malabona iekļauta Galvaspilsētas reģionā, bet 2007. gadā tai piešķirts pilsētas statuss. «2020 Census of Population and Housing (2020 CPH) Population Counts Declared Official by the President». Q107442757. Q17067223. 7 jūlijs 2021. Vikikrātuvē par šo tēmu ir pieejami multivides faili. Skatīt: Navotasa. Encyclopædia Britannica raksts (angliski) Krievijas Lielās enciklopēdijas raksts (krieviski)