Ramūns Navardausks (lietuviešu: Ramūnas Navardauskas, dzimis 1988. gada 30. janvārī) ir bijušais Lietuvas riteņbraucējs. četras reizes (2007, 2011, 2016, 2019) uzvarējis Lietuvas čempionātā grupas braucienā. 2012. gada Giro d'Italia Navardausks pirmajā posmā, kas bija individuālais brauciens ar atsevišķu startu, ieguva sesto vietu, no līdera Teilora Finija atpaliekot 22 sekundes. Ceturtajā posmā, kas bija komandu brauciens, viņš kopā ar savu komandu Garmin-Barracuda uzvarēja posmā un Navardausks pārņēma sacensību līdera godu, kļūstot par pirmo Lietuvas pārstāvi, kurš valkājis sacensību līdera rozā krekliņu. Līdera godā viņš noturējās divus posmus, zaudējot to pirmajos kalnu kāpumos. 2013. gada Giro d'Italia Navardausks uzvarēja 11. posmā, bet vairākos citos ieņēma augstas vietas, punktu klasifikācijā ierindojoties 10. vietā. 2014. gada Tour de France Navardausks uzvarēja 19. posmā, kļūstot par pirmo Lietuvas riteņbraucēju, kas uzvarējis kādā Tour de France posmā. 2015. gada Pasaules čempionātā izcīnījis trešo vietu grupas braucienā. 2015. gadā atzīts par Lietuvas gada sportistu. Navardausks dzimis Šilalē, šobrīd dzīvo Olivā, Valensijas apgabalā, Spānijā. «Ramunas Navardauskas claims Lithuania's first ever Tour de France stage victory». Smh.com.au. Skatīts: 2014. gada 26. jūlijā. «Ramūnas Navardauskas». Garmin-Sharp (Boulder, Colorado : Slipstream Sports LLC). 2012. gada 28. decembris. Arhivēts no oriģināla, laiks: 2016. gada 29. septembrī. Skatīts: 2013. gada 6. janvāris. Vikikrātuvē par šo tēmu ir pieejami multivides faili. Skatīt: Ramūns Navardausks. Olympedia profils (angliski) ProCyclingStats profils (angliski) Cycling Archives profils (angliski) Cycling Quotient profils (angliski) CycleDatabase profils (angliski)