Koordinātas: 51°28′40.12″N 0°00′05.31″W﻿ / ﻿51.4778111°N 0.0014750°W﻿ / 51.4778111; -0.0014750 Karaliskā Griničas observatorija (angļu: Royal Observatory, Greenwich) atrodas Griničā, Londonā, Apvienotajā Karalistē. Observatorijai bija liela nozīme astronomijas un navigācijas attīstībā, tāpat tā ir pazīstama kā vieta, caur kuru iet Griničas (nulles) meridiāns. Tā atrodas Griničas parka pakalnā. Karalisko Griničas observatoriju 1675. gadā dibināja karalis Čārlzs II, lai pilnveidotu navigācijas un kartogrāfijas metodes, pamatakmens tika ielikts 10. augustā. Tajā pašā laikā karalis iedibināja karaliskā astronoma amatu observatorijas vadītājam. Par pirmo karalisko astronomu kļuva Džons Flemsteds. Ēka tika pabeigta 1676. gada vasarā. Londonas gaisa piesārņojuma dēļ 1947. gadā tika pieņemts lēmums pārcelt observatoriju 70 km uz dienvidaustrumiem no Griničas. Pašlaik observatorijas telpās izvietots astronomijas un navigācijas rīku muzejs. «The History Channel: This day in history». Arhivēts no oriģināla, laiks: 2007. gada 30. septembrī. Skatīts: 2007. gada 21. augustā. Robert Chambers, Book of Days Vikikrātuvē par šo tēmu ir pieejami multivides faili. Skatīt: Karaliskā Griničas observatorija. Encyclopædia Britannica raksts (angliski) Krievijas Lielās enciklopēdijas raksts (krieviski) Karaliskās Griničas observatorijas mantojuma mājaslapa (angliski)