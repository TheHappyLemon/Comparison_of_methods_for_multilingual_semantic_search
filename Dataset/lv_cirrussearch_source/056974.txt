1958.—1959. gada Eiropas kausa sezona bija Eiropas spēcīgāka futbola klubu turnīra 4. sezona. Sezona ilga no 1959. gada 26. augusta līdz 1959. gada 3. jūnijam. Finālspēle norisinājās Neckarstadion stadionā Štutgartē. Par Eiropas kausa uzvarētājiem ceturto reizi pēc kārtas kļuva Spānijas klubs Real Madrid, kas finālā uzvarēja Francijas klubu Reims ar rezultātu 2–0. Šī bija pirmā reize, kad turnīrā piedalījās komanda no Somijas. Pirmā Grieķijas komanda, Olympiacos, izstājās no turnīra politisku iemeslu dēļ. Par turnīra rezultatīvāko spēlētāju kļuva Žists Fontēns no Reims komandas. Olympiacos komanda izstājās no turnīra, jo atteicās doties uz Stambulu, Turcijas un Grieķijas saspīlēto attiecību dēļ. UEFA uzaicināja Manchester United komandu piedalīties turnīrā, kad iepriekšējā sezonā astoņi kluba spēlētāji gāja bojā aviokatastrofā Minhenē pēc atgriešanās no Eiropas kausa spēles Belgradā. Tomēr Anglijas futbola līga neļāva klubam piedalīties. UEFA.com. «Real Madrid-Reims 1958 History | UEFA Champions League». UEFA.com (angļu). Skatīts: 2021-04-21. UEFA mājaslapa(angliski)