"Avatārs: Leģenda par Āngu" (angļu: Avatar: The Last Airbender, arī Avatar: The Legend of Aang) ir 2005. gada Amerikas Savienoto Valstu animācijas seriāls, ko pārraidīja televīzijas kanāls Nickelodeon. To izveidoja Maikls Dante Dimartino un Braians Konietzko. 2010. gadā iznāca M. Naita Šjāmalāna kinoadaptācija "Leģenda par pēdējo gaisa pavēlnieku", bet 2012. gadā — seriāla turpinājums: "Avatārs: Leģenda par Koru". Seriāls guva lielu popularitāti, laikā no 2005. līdz 2008. gadam, kad seriāls tika demonstrēts, tā skatītāju skaits mērāms daudzos miljonos. 2024. gadā straumēšanas serviss Netflix izlaida tāda paša nosaukuma seriālu. Seriāla darbība notiek pasaulē, kur cilvēku civilizāciju veido četras tautas: Ūdens ciltis, Zemes valstība, Uguns nācija un Gaisa klejotāji. Katrā tautā dažiem cilvēkiem, kas pazīstami kā "locītāji" (benders — ūdens locītāji, zemes locītāji, uguns locītāji un gaisa locītāji), ir iespēja telekinētiski manipulēt un kontrolēt savai nācijai atbilstošo elementu, izmantojot kustības, kuru pamatā ir ķīniešu cīņas māksla. Avatārs šajā pasaulē ir vienīgais cilvēks, kurš var pavēlēt pār visiem četriem elementiem. Avatārs ir starptautisks tiesnesis, kura pienākums ir uzturēt mieru starp četrām tautām un darboties kā starpniekam starp cilvēkiem un gariem. Kad avatārs nomirst, viņa gars tiek iemiesots jaunā ķermenī, kurš piedzimst nākamās tautas vidū, šis process ir pazīstams kā Avatāra cikls. Kārtība: Uguns, Gaiss, Ūdens un Zeme. Pēc tradīcijas jauns Avatārs apceļo pasauli, lai apgūtu visas četras locīšanas mākslas, pēc kā sāk uzturēt mieru. Avatārs var iekļūt "Avatāra stāvoklī", kurā viņš uz laiku iegūst visu iepriekšējo iemiesojumu prasmes un zināšanas. Šajā stāvoklī Avatārs paliek visspēcīgākais, bet ja viņu nogalinās esošu šajā stāvoklī, reinkarnācijas cikls aprausies un Avatārs vairs nekad neatdzims. Pirms 100 gadiem jaunais Avatārs Āngs, nevēloties samierināties ar saviem jaunajiem pienākumiem, aizbēga no mājām un nokļuva spēcīgā vētrā, kas aktivēja Avatāra stāvokli un, lai izglābtos, iesaldēja sevi ledū netālu no dienvidpola. Neilgi pēc tam Uguns lords Sozins, toreizējais Uguns nācijas valdnieks, uzsāka pasaules karu pret citām tautām, lai paplašinātu savu impēriju. Zinot, ka nākamajam Avatāram jābūt Gaisa klejotājam, viņš pilnībā iznīcināja šo nāciju. Pēc simts gadiem divi pusaudži no dienvidu ūdens cilts, Katara un Soka, nejauši atrod iesaldētu Āngu un atdzīvina viņu. Pirmajā sezonā Āngs kopā ar Kataru un Soku dodas uz Ziemeļu ūdens cilti, lai iemācīties ūdens locīšanu un būt gatavam uzvarēt Uguns tautu. Princis Zuko, pašreizējā Uguns ļaužu lorda Ozaja izraidītais dēls, viņus vajā tēvoča Airo pavadībā. Cerot sagūstīt Avatāru, princis vēlās atjaunot savu pazaudētu godu. Āngu vajā arī Uguns nācijas admirālis Džao, kurš vēlas iegūt Ozaja labvēlību un kļūt par ģenerāli. Kad Džao flote uzbrūk Ziemeļu ūdens ciltij, viņš nogalina mēness garu. Juī, ziemeļu ūdens cilts princese, upurē savu dzīvību, lai to atdzīvinātu. Āngs ieiet Avatāra stāvoklī un izdzen ienaidnieka floti. Otrajā sezonā Āngs mācās zemes locīšanu no aklās divpadsmit gadus vecās Tofas Beifongas. Zuko un Airo tagad ir bēgļi, kas klējo pa Zemes valstību, galu galā apmetoties tās galvaspilsētā Ba Sing Sē. Abas grupas vajā Azula, Zuko jaunākā māsa un uguns nācijas brīnumbērns. Ānga grupa dodas uz Ba Sing Sē, lai meklētu Zemes karaļa atbalstu uzbrukumam Uguns tautai Saules aptumsuma laikā, kad uguns locītāji tobrīd paliks bezspēcīgi. Azula sarīko apvērsumu, kā rezultātā iekāro Ba Sing Sē un nodod to Uguns nācijas kontrolē, Zuko ir māsas pusē. Notiek cīņa, kuras laikā Azula nāvīgi ievaino Āngu, vēlāk Katara viņu atdzīvina. Trešajā sezonā Āngs un viņa sabiedrotie Saules aptumsuma laikā iebrūk Uguns tautas galvaspilsētā, bet ir spiesti atkāpties. Zuko pamet Uguns tautu, lai pievienotos Āngam un iemācītu viņam uguns pārvaldīšanu. Āngs, kuram no bērnības ir iemācīts, ka jāciena viss, kam piemīt dzīve, vēlās izbeigt karu, nenogalinot Ozaju. Kad atgriežas Sozina komēta, kas palielina uguns locītāju spēku, Āngs cīnās pret ar Ozaju un izmanto savas Avatāra spējas, lai atņemtu Ozajam viņa uguns locīšanas spējas. Tikmēr Ānga draugi atbrīvo Ba Sing Sē, iznīcina Uguns nācijas dirižabļu floti un notver Azulu. Zuko tiek kronēts par jauno Uguns pavēlnieku un beidz karu. «Recenzija: Leģenda par pēdējo gaisa pavēlnieku (The Last Airbender)». ventasbalss.lv. «Leģenda par pēdējo gaisa pavēlnieku». diena.lv. IMDb profils (angliski) AllMovie profils (angliski) TV.com profils (angliski) Metacritic profils (angliski) Rotten Tomatoes profils (angliski)