Lino Ventura (itāļu: Lino Ventura; dzimis Andžolīno Džuzepe Paskuale Ventura (itāļu: Angiolino Giuseppe Pasquale Ventura) 1919. gada 14. jūlijā Parmā, miris 1987. gada 22. oktobrī Senklū) bija itāļu izcelsmes franču aktieris. Itāļu imigrantu dēls, Ventura jaunībā ilgstoši nodarbojās ar grieķu-romiešu cīņu un vēlāk arī ar keču — 1950. gadā kļuva par Eiropas čempionu šajā disciplīnā. Viņa aktiera karjera sākās nejauši 1954. gadā filmā Touchez pas au grisbi ("Naudu neaiztikt"), kur viņš spēlēja kopā ar Žanu Gabēnu. Viņš piedalījies 75 filmās, no kurām nozīmīgākās ir Le Gorille vous salue bien (1958), Les Tontons flingueurs (1963), "Ēnu armija" (1969), Garde à vue (1981). 1966. gadā Ventura nodibināja labdarības asociāciju Perce-neige (franču: Sniegpulkstenīte), kas atbalsta bērnus ar garīgās attīstības traucējumiem. Aktieris apbedīts Vaļsenžermēnas (Le Val-Saint-Germain) kapos Esonā. Yvan Foucart. Dictionnaire des comédiens français disparus. Francija : Éditions cinéma, 2008. 1185. lpp. ISBN 978-2-9531-1390-7. Perce-neige. «Nos missions, nos valeurs.». Skatīts: 2014-12-3. Mairie du Val-Saint-Germain. «Tout savoir sur le village». Skatīts: 2014-12-3. Vikikrātuvē par šo tēmu ir pieejami multivides faili. Skatīt: Lino Ventura. IMDb profils (angliski) AllMovie profils (angliski) Brockhaus Enzyklopädie raksts (vāciski) Krievijas Lielās enciklopēdijas raksts (krieviski) Encyclopædia Universalis raksts (franciski) Lino Venturas kinocentrs Parmā