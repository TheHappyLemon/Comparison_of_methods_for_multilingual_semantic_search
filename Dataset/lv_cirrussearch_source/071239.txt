Rocket Lab Launch Complex 1 arī zināms kā Māhijas starta kompekss vai Māhijas kosmodroms ir komerciālais kosmodroms, kurš atrodas Jaunzēlandes Ziemeļsalas Māhijas pussalas dienvidos. Kosmodroms pieder un tajā darbojas privātā ksomosa lidojumu kompānija - Rocket Lab, kura izmanto Electron nesējraķetes, lai nogādātu dažādus komerciālos CubeSat klases pavadoņus orbītā. Kosmodroms oficiāli tika atklāts 2016. gada 26. septembrī un 2017. gada 25. maijā kļuva par pirmo privāto kosmodromu, kurā veikts mēģinājums sasniegt orbītu. Tas arī bija pirmais orbitālais starts no Jaunzēlandes teritorijas. 2018. gada 21. janvāri veiktais starts veiksmīgi sasniedza orbītu. Kosmodroms atrodas Ahuripointas tuvumā - Māhijas pussalas dienvidu galā. Pussalu veido paaugstināts līdzenums (104 metru augstumā), kuru no trijām pusēm aptver jūra. Vienīgais ceļš ved uz ziemeļiem pāri zemes šaurumam, kas savieno pussalu ar Ziemeļsalu. Tuvākā apdzīvotā vieta ir Nūhakas ciemats, tuvākā pilsēta - Vairo atrodas 50 kilometrus uz ziemeļiem no kosmodroma. Kosmodroma aprīkojumā sastāv raķešu komplektācijas angārs, degvielas krātuves un divas starta platformas. A platforma, arī LC-1A tika izmantota pirmajiem Electron raķetes izmēģinājumiem. 2017. gadā tika veikts pirmais izmēģinājuma lidojums saukts par "Šis ir tests", lai gan raķete startēja veiksmīgi tā nesasniedza plānoto orbītu. Otrais starts 2018. gada janvāri bija veiksmīgs un orbīta tika nogādāti 4 pavadoņi. B platformas, arī LC-1B būvniecība sākās 2019. gada decembrī, lai kosmodromā būtu iespēja veikt vairāk startu. Pirmo startu no jaunuzbūvētās platformas veica 2022. gada februāri, orbītā veiksmīgi nogādājot Synspective's StriX pavadoni.