Margarita ir alkoholisks kokteilis, kura klasiskā recepte sastāv no tekilas, apelsīnu liķiera jeb Cointreau un laima sulas. Pēc IBA noteiktajām proporcijām kokteiļa standarts ir 7:4:3 jeb 50% tekilas, 29% apelsīnu liķiera un 21% laima sulas. Kokteili ir iespējams pagatavot sakrotot to šeikerī ar ledu, sablenderējot to kopā ar ledu vai sajaucot visas sastāvdaļas kopā bez ledus. Dzērienu pasniedz speciāli Margaritai paredzētā glāzē ar sāls maliņu un laima šķēlīti. Margarita ir viens no kokteiļiem, ko Starptautiskā Bārmeņu asociācija ir iekļāvusi IBA oficiālo kokteiļu sarakstā. Margarita tulkojumā no spāņu valodas nozīmē margrietiņa. Ir daudzas versijas, kas un kad ir izgudrojis kokteili. Viena no versijām ir, ka to 1938. gadā Tihuanā ir izgudrojis Karlos Herrera, kas to pagatavojis kāda klientei, kura bija alerģiska pret daudziem alkoholiskiem dzērieniem, bet ne pret tekilu. Katru gadu 22. februārī tiek atzīmēta Nacionālā Margaritas diena. «The Thirst-Quenching History of the Margarita». National geographic. 2016. gada 23. febr. Arhivēts no oriģināla, laiks: 2019. gada 28. Aprīlis. Skatīts: 2019. gada 21. Februāris. «The National Margarita day». National Day calendar. Vikikrātuvē par šo tēmu ir pieejami multivides faili. Skatīt: Margarita.