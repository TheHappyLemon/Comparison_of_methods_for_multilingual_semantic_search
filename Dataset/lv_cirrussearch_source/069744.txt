Peitons Maikls Pričards (angļu: Payton Michael Pritchard; dzimis 1998. gada 28. janvārī Oregonas štatā) ir amerikāņu basketbolists, spēlē saspēles vadītāja un uzbrūkošā aizsarga pozīcijā. 2023. gadā viņš spēlē Nacionālās basketbola asociācijas (NBA) komandā Bostonas "Celtics", kurā aizvadījis visu profesionālo karjeru. Pēc izcilas vidusskolu basketbola karjeras Dž. Brauns nonāca NCAA čempionātā, kur četras sezonas ar labiem panākumiem pārstāvēja dzimtā Oregonas štata Oregonas Universitātes komandu. 2020. gada NBA draftā P. Pričards tika izvēlēts ar 26. kārtas numuru, nonākot Bostonas "Celtics" komandā. Jau no pirmās sezonas viņš ieņēma nozīmīgu vietu komandas spēlētāju rotācijā, lielāko daļu karjeras spēļu gan laukumā dodoties kā rezervists. Vasarā pēc 2023. gada izslēgšanas spēlēm spēlētājs pieprasīja maiņu, jo play-off spēlēs viņa loma komandas rotācijā bija neliela (5,7 minūtes vidēji spēlē, piedaloties 10 spēlēs). Tomēr 2023. gada oktobrī "Celtics" parakstīja jaunu līgumu ar P. Pričardu, kas paredz 30 miljonu dolāru lielu atlīdzību četros gados. 2015. gadā P. Pričards pārstāvēja ASV izlasi 3x3 basketbola Pasaules čempionātā U-18 vecuma grupā, kur komanda ieguva sudraba medaļas, finālā piekāpjoties Francijai. 2017. gadā viņš bija ASV basketbola izlases sastāvā U-19 Pasaules čempionātā Ēģiptē, kur ASV izcīnīja bronzas medaļas, bet pašu P. Pričardu iekļāva turnīra simboliskajā izlasē. «Celtics, Pritchard agree to 4-year, $30M extension». ESPN.com (angļu). 2023-10-08. Skatīts: 2023-11-11. Tyson Alger | The Oregonian/OregonLive. «Payton Pritchard named to Team USA U-19 World Cup roster». oregonlive (angļu), 2017-06-22. Skatīts: 2023-11-11. Vikikrātuvē par šo tēmu ir pieejami multivides faili. Skatīt: Peitons Pričards. Basketball Reference NBA spēlētāja profils (angliski) NBA spēlētāja profils (angliski) Eurobasket spēlētāja(-s) profils (angliski) ESPN NBA profils (angliski) RealGM Basketball profils (angliski)