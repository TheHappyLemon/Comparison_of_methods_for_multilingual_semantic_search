Vani (gruzīnu: ვანი) ir pilsēta Gruzijā, Imeretijas mharē, Vani municipalitātes centrs. Izvietojusies valsts rietumu daļā Kolhidas zemienes dienvidu malā Meshetijas grēdas ziemeļu pakājē Sulori upes krastos 253 km no valsts galvaspilsētas Tbilisi. Vani senpilsēta iekļauta UNESCO Pasaules mantojuma kandidātu sarakstā. Kā liecina arheoloģiskie izrakumi, jau 7. gadsimtā p.m.ē. Vani bija nozīmīgs reliģiskais centrs. 3.—1. gadsimtā p.m.ē. Vani bija nozīmīga senās Kolhidas valsts pilsēta, reģionāls administratīvais un saimnieciskais centrs. Pilsēta nopostīta 1. gadsimta p.m.ē. vidū. Arheoloģiskie izrakumi Vani sākti 1896. gadā, sistemātiski tie kļuva 1947. gadā. Pati pilsēta atdzimusi 20. gadsimta pirmajā pusē. Pilsētas statuss kopš 1981. gada. http://pop-stat.mashke.org/georgia-cities.htm. World Heritage Tentative Lists. Vani Vikikrātuvē par šo tēmu ir pieejami multivides faili. Skatīt: Vani.